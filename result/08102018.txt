https://www.dr.dk/nyheder/kultur/store-roser-til-tv-2s-nye-serie-kriger-er-sprod-og-sitrende

KulturStore roser til TV 2's nye serie: Kriger er 'sprød og sitrende' De landsdækkende aviser giver Kriger flotte ord og masser af stjerner med på vejen.
Danica Curcic spiller en af de bærende roller i serien Kriger, der fik premiere mandag aften på TV 2.
08.
okt.
2018 kl.
23.
04Bemærk: artiklen er mere end 30 dage gammelLæs opTV2's nye seriesatsning 'Kriger' "rammer plet", "er et knockout til DR" og er "æstetisk sprød".
Anmeldere i danske medier står i kø for at rose den nye actionserie, som havde premiere på TV2 mandag aften.
Det er forfatter og 'Journal 64'-instruktøren Christoffer Boe, som står bag den rå fortælling om krigsveteraner, rockere og politifolk.
Og det er han sluppet godt afsted med, er anmelderne enige om over hele linjen.
Læs også:Instruktøren bag 'Journal 64' står foran sit store folkelige gennembrud: Sådan en film skal bare levereI seriens hovedrolle finder man skuespilleren Dar Salim.
Han spiller krigsveteranen CC, der vender hjem til Danmark efter ti års militærtjeneste for Danmark.
CC er plaget af skyld efter en kammerats dødsfald og vil helst glemme alt om krig og ødelæggelse.
Hjemme i Danmark hjælper han sin afdøde vens kone, politikvinden Louise spillet af Danica Curcic, med at infiltrere en rockergruppe.
Den ledes af karakteren Tom, som spilles af Lars Ranthe.
Sitrende overlegenEkstra Bladets anmelder konstaterer, at skuespillerne "formår at give deres karakterer tyngde og troværdighed" og kvitterer med fem stjerner.
Her kaldes serien desuden for "et knockout til DR".
Skuespillernes præstationer er også en af årsagerne til, at Jyllands-Posten giver krimisatsningen fire stjerner.
- Det er i det hele taget et vanvittigt kvalitetstungt cast, som instruktør Christoffer Boe har fået fingrene i, skriver Jyllands-Postens anmelder.
Samme anmelder hylder "Kriger" for at være "akkurat så sprød og sitrende overlegen i sit æstetiske udtryk, som vi er vant til i dansk tv-drama".
Politiken disker op med fem hjerter og roser for både form og indhold.
Den rammer sin tid, mener avisens anmelder.
- Og det er en spændende, velfungerende thriller, der ikke lægger fingrene imellem nogen steder, skriver Politiken.
B.
T.
kvitterer med fire ud af seks stjerner.
"Kriger" vises i seks afsnit på TV2 og TV2 Play.
/ritzau/FacebookTwitterKopier linkEmner:Danica Curcic (skuespiller)|Dar Salim (skuespiller)|TV 2 (tv-kanal)|Soldater|Jylland




https://www.dr.dk/nyheder/politik/positivt-nej-alt-dyrt-billigere-elbiler-splitter-s-og-df

Regeringens klimaudspilSe temaPolitik'Positivt' - 'nej alt for dyrt': Billigere elbiler splitter S og DFRegeringens udspil om billigere elbiler får blandet modtagelse af S og DF.
I morgen præsenterer regeringen et klima- og luftudspil, der skal forsøge for alvor at få sat gang i salget af grønne biler.
Arkivfoto Af Christine Hyldal08.
okt.
2018 kl.
22.
57Bemærk: artiklen er mere end 30 dage gammelLæs op- Ganske positivt, men det kan sagtens blive grønnere.
- Nej, det er en alt for dyr måde at spare CO2 på.
Regeringens udspil om billigere elbiler får blandede modtagelser med på vejen fra Socialdemokratiet og Dansk Folkeparti.
I morgen præsenterer regeringen et klima- og luftudspil, der skal forsøge for alvor at få sat gang i salget af grønne biler.
Læs også:Billigere elbiler på vej: Regeringen vil sænke afgifter på grønne bilerFra 2030 skal salget af benzin- og dieselbiler være slut, og nu skal salget af el- og brintbiler også have et skub og op mod én million, mener regeringen.
Derfor vil den udskyde den planlagte stigning i registreringsafgiften for el- og såkaldt plugin-hybridbiler med et år og samtidig indføre et forhøjet fradrag på 40.
000 kroner i 2019 for grønne bilejere.
Fradraget skal ifølge udspillet stige til 77.
500 kroner i 2020.
En god retningForslaget vil betyde, at en elbil med en pris på for eksempel 375.
000 kroner kommer ned på 345.
000 kroner, hvis man køber den i 2019.
- Det hilser vi velkommen.
Det virker som om, regeringen har ladet sig inspirere af vores idéer – men det er et skridt i den rigtige retning, siger Dan Jørgensen, der udtaler sig på vegne af Socialdemokratiet.
Er det en god idé at gøre elbiler til under 375.
000 kroner billigere?
- Vi skal have folk til at købe elbiler i alle prisklasser.
Jeg savner en indsats for flere ladestandere og for at få folk til at købe flere brintbiler.
Udgangspunktet ser positivt ud, men vi kan gøre det endnu mere grønt, siger Dan Jørgensen.
Teknologien er ikke moden endnuAnderledes forholder det sig hos Dansk Folkeparti.
Her mener klimaordfører Mikkel Dencker ikke, at afgiftslettelser er den rigtige opskrift på mere klimavenlige biler.
- Vi er generelt tilbageholdende med at give afgiftslettelser og skattelettelser.
Man skal tænke sig grundigt om, siger han.
Læs også:Regeringen vil give fordele til grønne biler: Kørsel i busbanen og rabat på parkering- At give store afgiftslettelser på elbiler er en dyr måde at spare CO2 på.
Men salget af elbiler går trægt.
Er billigere biler ikke en måde at imødekomme det på?
- Ja, det går trægt, men det er fordi, teknologien ikke er moden endnu.
Transportsektoren udleder meget CO2, men man skal passe på, at man ikke går for hurtigt frem.
Det skal være sådan, at den almindelige dansker, der har brug for en bil, skal have råd til at købe en, som lever op til ens krav, siger Mikkel Dencker.
Regeringen præsenterer sit udspil i morgen klokken 10.
30.
Det indeholder 39 initiativer og er blevet døbt ”Sammen om en grønnere fremtid”.
FacebookTwitterKopier linkEmner:Biler|Dansk Folkeparti|Socialdemokraterne|Skatter og afgifter|Mikkel Dencker (politiker)




https://www.dr.dk/sporten/tennis/efter-30-trofae-i-karrieren-wozniacki-nomineret-til-prisen-som-aarets-spiller

TennisEfter 30.
trofæ i karrieren: Wozniacki nomineret til prisen som årets spillerCaroline Wozniacki er blandt de fem spillere, der er nomineret til WTA's Player of the Year-pris.
Caroline Wozniacki, der søndag vandt China Open, er nomineret til WTA's Player of the Year-pris.
08.
okt.
2018 kl.
22.
40Bemærk: artiklen er mere end 30 dage gammelLæs opTennisstjernen Caroline Wozniacki er blandt de fem spillere, der senere på året kan blive kåret som årets spiller af kvindernes tennisorganisation, WTA.
Mandag figurerer hendes navn blandt de fem nominerede til Player of the Year på WTA's hjemmeside.
Læs også:Wozniacki vinder stor tennis-turnering i KinaWozniacki, der er nummer to på verdensranglisten, har særligt gjort sig fortjent til at være med i kvintetten, fordi hun i januar vandt karrierens første grand slam-titel i Australian Open.
Sæsonens øvrige grand slam-vindere er også blandt de nominerede.
Det drejer sig om French Open-mesteren og verdensetteren, Simona Halep, fra Rumænien Wimbledon-vinderen Angelique Kerber fra Tyskland samt japaneren Naomi Osaka, der vandt US Open.
Læs også:30.
trofæ i karrieren: Wozniacki vinder stor turnering i KinaDen femte nominerede er tjekken Petra Kvitova, der er spilleren med flest WTA-titler i denne sæson.
Fem er det blevet til.
Wozniacki nåede op på tre titler med søndagens triumf i China Open - hendes første siden sommerens græssejr i Eastbourne.
Danskeren var også nomineret til prisen sidste år, men da løb spanieren Garbine Muguruza med hæderen.
Bliver Wozniacki tildelt prisen i år, vil det være første gang i karrieren.
Læs også:Wozniacki om tennisdrømme: 'Fantastisk at have præsteret det hele'Internationale tennismedier har stemmeret indtil 12.
oktober.
Vinderen i denne og i en række øvrige kategorier bliver offentliggjort i Singapore 19.
oktober - to dage inden WTA Finals begynder i byen.
Turneringen, der spilles fra 21.
til 28.
oktober, har deltagelse af sæsonens otte bedste spillere.
Fem spillere er sikre på en plads på nuværende tidspunkt, og det er netop de fem nominerede til Player of the Year-prisen.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Wimbledon Championships|Australian Open|Osaka




https://www.dr.dk/nyheder/viden/teknologi/techkorrespondent-om-sikkerhedsbrist-en-god-grund-til-lukke-fiaskoen-google

TeknologiTechkorrespondent om sikkerhedsbrist: En god grund til at lukke fiaskoen Google+Google lukker ned for sit sociale medie, Google+, efter omfattende sikkerhedsbrud.
Uvedkommende har haft adgang til flere hundrede tusinde brugeres private oplysninger.
Af Anton Lind08.
okt.
2018 kl.
22.
37Bemærk: artiklen er mere end 30 dage gammelLæs opIt-giganten Google har mandag aften dansk tid reageret prompte, efter den amerikanske avis The Wall Street Journal kunne afsløre omfattende sikkerhedsbrud på det sociale medie Google+.
Google oplyser, at man i løbet af ti måneder vil lukke mediet helt ned for brugere.
Og det er ganske opsigtsvækkende, hvis man spørger DR's techkorrespondent, Carsten Nielsen.
- Google+ er i sig selv en døende tjeneste, men det, at man piller noget helt af nettet og siger, at det nu holder op med at eksistere direkte koblet til et sikkerhedsbrud, det er ret vildt, siger han.
Læs også:Google lukker Google+ efter omfattende sikkerhedsbrudDet er i perioden fra 2015 til 2018, at nogle eksterne it-udviklere har haft adgang til flere hundrede tusinde brugeres private data.
Og det er en ganske alvorlig sag, hvilket også forklarer selskabets voldsomme reaktion.
- Google plejer ikke være kede af at lukke ting ned, og her har de så bare fået en rigtig god grund til at lukke noget ned, som ikke har fungeret ordentligt, siger Carsten Nielsen.
Kan man kalde Google+ for en fiasko?
- Det var det sådan set i forvejen, og nu lukker fiaskoen ned med eftertryk.
Hvem kan være ramt?
Sikkerhedsbruddet kan sammenlignes med andre store it-virksomheders som eksempelvis Facebook-skandalen med Cambridge Analytica, hvor millioner af brugeres data blev misbrugt.
Man skal derfor spørge sig selv, hvilke personlige data man har haft liggende på Googles tjenester, vurderer Carsten Nielsen.
- Det kan være lidt af hvert, men ting som de fleste vil betragte som deres eget eller private, siger han.
Og selv om det for tiden ikke er mange danskere, der er aktive på Google+, så har mange tidligere på en eller anden måde været koblet op på det sociale medie.
- Jeg bliver selv en smule utryg, hver gang noget går galt hos en af de tjenester, jeg har data liggende hos, og langt de fleste har jo et eller andet liggende hos Google, siger Carsten Nielsen.
På kant med GDPRI Wall Street Journals afsløringer fremgår det, at Google allerede tilbage i marts blev opmærksomme på sikkerhedbristen, der nåede forbi topchef Sundar Pichais bord.
Man valgte dog at løse problemet selv uden at informere offentligheden.
Og det er i strid med de nye europæiske databeskyttelsesregler GDPR, der dog først trådte i kraft i maj.
Derfor stiller sagen ikke selskabet særligt godt, vurderer Carsten Nielsen.
- De nye europæiske databeskyttelsesregler understreger netop, at sikkerhedsbrud af enhver art skal rapporteres hurtigt, så brugerne får det at vide, og man i det hele taget kan gardere sig imod det.
Det er dog svært at sige, om sagen er omfattet af GDPR.
- Men den understreger, hvorfor vi har brug for de her regler, siger Carsten Nielsen.
Han forventer nu, at Google+ for private vil dø helt ud, mens det måske kan fortsætte i virksomhedssammenhænge.
Sagen understreger ifølge Carsten Nielsen, at det er meget få af de store it-virksomheder, der ikke har en form for ridser i lakken.
- Det er klart, at man som bruger bliver i tvivl om, hvor man skal gå hen og være sikker på at være databeskyttet, og der er bare ikke et super sikkert ly nogen steder.
FacebookTwitterKopier linkEmner:Google|Sundar Pichai (erhvervsleder)|Wall Street Journal|IT-branchen|Facebook




https://www.dr.dk/nyheder/indland/politiet-til-bilister-efter-doedsulykke-stop-med-tage-billeder

IndlandPolitiet til bilister efter dødsulykke: Stop med at tage billederIfølge psykolog holder vi noget voldsomt på afstand ved at tage billeder.
Tre lastbiler og to personbiler var involveret i et voldsomt trafikuheld mandag.
Af Peter Boier08.
okt.
2018 kl.
21.
51Bemærk: artiklen er mere end 30 dage gammelLæs op- Tag ikke billeder af de tilskadekomne på uheldstedet.
Så klar var den melding, Syd- og Sønderjyllands Politi så sig nødsaget til at skrive ud på Twitter, efter at et harmonikasammenstød sent mandag eftermiddag endte i et dødsfald på Sønderjyske Motorvej.
En 57-årig lastbilchauffør omkom og yderligere to er hårdt kvæstet.
Hos Syd- og Sønderjyllands Politi fortæller vagtchefen, at det ikke er første gang i år, de har set sig nødsaget til at appellere til bilisternes manglende hensynstagen med smartphonen i hånden.
- Man sætter sig selv i fare ved lav hastighed på motorvejen - og så bør man tage hensyn til dem, der ligger og er kommet til skade.
Og især deres pårørende, siger han.
Politiet vil ikke gå så langt som til at kalde det et generelt problem, men det er alligevel noget, der er mere udbredt end tidligere.
- Vi ser det ofte ved de større uheld, hvor der er noget at se.
Det er som om, at der er kommet en holdning til, at man skal filme alting.
Det er straffelovens §264 d, politiet straffer efter i disse sager.
Den lyder således:"Med bøde eller fængsel indtil 6 måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden"Og de har givet bøder for det.
- Tidligere har vi fundet frem til køreren af et køretøj og uddelt bøder, siger vagtchefen.
En menneskelig reaktion på stressIfølge psykolog Dorte Vilsgaard er en af forklaringerne på, hvorfor vi drages af en trafikulykke og ligefrem tager billeder og video af den, at vi på den måde holder ulykken ud i strakt arm.
Bogstaveligt talt.
- Vi er vant til at se voldsomme ting gennem en skærm på internettet og ved at se en trafikulykke gennem telefonen, får vi det lidt på afstand, forklarer hun.
- Når man presses ud i en stresssituation, falder man tilbage i noget, der ikke er så velovervejet og velsocialiseret.
Og det er det, man gør her.
Det er ikke velsocialiseret i Danmark at filme nogen, der kommer til skade eller dør - og at være i vejen for beredskabet, siger hun.
FacebookTwitterKopier linkEmner:Syd- og Sønderjyllands Politi|Ulykker|Politi|Twitter|Jylland




https://www.dr.dk/sporten/haandbold/kvindeligaen/team-esbjerg-fortsaetter-sejrstimen-takket-vaere-hollandsk-stjerne

KvindeligaenTeam Esbjerg fortsætter sejrstimen takket være hollandsk stjerneEstavana Polman scorede 11 mål, da Team Esbjerg mod Silkeborg-Voel tog den sjette ligasejr på stribe.
Estavana Polman scorede 11 gange for Team Esbjerg mod Silkeborg-Voel.
08.
okt.
2018 kl.
21.
19Bemærk: artiklen er mere end 30 dage gammelLæs opTeam Esbjerg fortsætter den gode stime i kvindernes bedste håndboldrække, HTH Ligaen.
Mandag aften blev det til den sjette ligasejr på stribe, da holdet på udebane vandt med 28-26 over Silkeborg-Voel.
Dermed har alle hold i rækken spillet syv kampe.
Esbjerg har 12 point på tredjepladsen, mens Silkeborg-Voel ligger nummer otte med syv point efter tre nederlag i træk.
Silkeborg udfordrede ellers Esbjerg i hele opgøret, men den hollandske stjernespiller Estavana Polman gjorde forskellen i slutfasen med talrige mål.
I alt scorede hun 11 gange.
Læs også:Fem på stribe: Nykøbing Falster buldrer videre i HTH LigaenEsbjerg var ellers en sløv starter.
Før der var fået otte minutter skabte Silkeborg sin første firemålsføring ved 5-1 og siden 6-2, og vestjyderne kom til at halse efter i hele første halvleg.
Hjemmeholdets føring lød dog blot på 13-12 ved pausen, og det skulle ikke tage Esbjerg længe at vende billedet i anden halvleg.
15-12 blev til 15-16, og derfra var Esbjerg for det meste et lille skridt foran.
Silkeborg bragte sig dog foran 20-19, men Esbjerg svarede igen med fire scoringer på stribe.
Særligt Estavana Polman trådte i karakter i den periode med tre mål på godt halvandet minut.
Dermed ændrede hun 20-20 til 23-20.
Silkeborg reducerede til 22-23, men så scorede Polman bare to gange i det 56.
minut til stillingen 25-22.
Hjemmeholdet kæmpede til det sidste og kom på 26-27 med 43 sekunder tilbage, men Kristina Liscevic lukkede kort efter kampen endeligt i den anden ende.
/ritzau/FacebookTwitterKopier link




https://www.dr.dk/nyheder/vejret/lun-og-toer-tirsdag-bliver-skyet

VejretLun og tør tirsdag bliver skyetSolen skinner på de få i morgen, men resten af ugen bliver varm og solrig.
Der mulighed for kig til solen i store dele af Sønderjylland og den sydlige del af landet generelt.
På Als hvor billedet er taget, kan man allerede i morgen tage hul på nogle sommerlige dage iklædt nuancer af efterår.
Onsdag kommer resten af landet med på solvognen.
 DR)Af Christian Jon Cherry08.
okt.
2018 kl.
21.
15Bemærk: artiklen er mere end 30 dage gammelLæs opDer venter en aften og nat, hvor det meste af landet ligger lunt i svinget omkring de 12 til 14 grader.
Det er blandt andet skyerne, som medvirker til det relativt høje temperaturniveau i nat.
Det bliver mest klart i den sydøstlige del af landet, så omring Lolland og Falster havner temperaturen under 10 grader.
Der kommer godt med skyer i nat, men der er enkelte steder, hvor der falder regn.
Det ser nemlig ud til, at aftenens regnvejr over den nordlige halvdel af Jylland, ender brat omkring midnat.
Også øerne kommer til at få en tør nat.
Tirsdag ender klarDen sydvestlige strømning giver mange skyer, men når vinden drejer over i sydøst natten til onsdag, vil der være klart efterårsvejr resten af ugen.
Tirsdag begynder skyet i det meste af landet.
Men det holder tørt, og der er chance for lidt sol til alle i løbet af dagen.
Det pæne temperaturniveau omkring 14 til 17 grader fordeler sig jævnt ud over landskabet.
Allerede inden middag vil det blive lunt.
Temperaturen ligger mellem 13 og 15 grader.
I løbet af eftermiddagen kommer der lidt færre skyer samtidig med, at temperaturen kommer helt op på 17 grader.
I de sydlige dele af landet og på Bornholm vil der være gode chancer for at se en sløret sol hele dagen.
Men først efter solen går ned, vil vindretningen begynde at dreje over mod sydøst.
Hvilket vil sende tør luft op over Danmark.
Det vil give opklaring, som breder sig fra syd i løbet af tirsdag aften og nat.
På onsdag begynder varmen at strømme op over landet fra syd ledsaget af tør luft.
Det vil give flere dage i træk med solrigt vejr og sommeragtigt vejr iklædt efterårfarver.
 DR)Læs også:GRAFIK Indian Summer er sommervejr i efterårsfarverHvor længe holder højtrykketNu er man lige blevet vant til at nyde det kølige efterår, og så pludselig banker sommervejr iklædt efterårsfarver på døren.
Vi har allerede haft nattefrost enkelte steder, og farverne i naturen er et sandt festfyrværkeri af farver.
Der er udsigt til et markant vejrskifte midt på ugen.
Et højtryk øst for Danmark sender varm luft op over landet fra syd.
Sammen med den varme luft kommer også mest klart vejr, for luften fra kontinentet er mest tør.
I følge prognoserne får man først brug for regntøj igen på søndag i dele af Jylland.
Men i den østlige del af landet holder det tørt indtil midten af næste uge.
Læs også:Får vi nu indian summer?
FacebookTwitterKopier linkEmner:Vejret|Jylland|Bornholm|Falster|Lolland




https://www.dr.dk/nyheder/udland/85-aarig-spansk-gynaekolog-og-babytyv-undgaar-straf

Udland85-årig spansk gynækolog og babytyv undgår strafEduardo Vela er den første som bliver retsforfulgt for ulovlige adoptioner under Franco-styret.
Ines Madrigal taler til pressen i dag efter dommen.
Af Andreas Lindqvist08.
okt.
2018 kl.
21.
10 | opdateret 09.
okt.
2018 kl.
13.
11Bemærk: artiklen er mere end 30 dage gammelLæs opGynækologen Eduardo Vela stjal nyfødte børn fra regimemodstandere og gav dem videre til barnløse, som Franco-regimet mente havde fortjent dem mere.
Men den konkrete sag er forældet, hvormed den i dag 85-årige læge ikke kan dømmes.
Sådan lød det i dag i retten i Madrid, i den allerførste sag om en af Franco-styrets store forbrydelser, det systematiske tyveri af tusindvis af spædbørn fra deres forældre, skriver BBC.
Den drejede sig om Ines Madrigal, som blev født i 1969.
Da hun blev 18, fortalte hendes mor hende, at hun havde modtaget Ines "som en gave" fra Eduardo Vela, fordi hun ikke selv kunne få børn.
Læs også:Spanien graver i Franco-tidens sårGynækologen menes at have stjålet hundredvis af spædbørn fra deres forældre under lignende omstændigheder.
30.
000 stjålne spædbørnDe ulovlige spædbørnsadoptioner vurderes at have stået på fra den spanske diktator Francisco Francos styres første år efter den spanske borgerkrig 1936-1939 og helt frem til 1990'erne.
I alt er 3.
000 sager kommet frem, men en undersøgelsesdommer kom i 2008 frem til at der kan være 30.
000 tilfælde.
I nogle af sagerne blev spædbørnene givet væk, i andre solgt.
Spaniernes respekt for kirken og lægeprofessionen har sandsynligvis medvirket til, at det har taget år for problemets omfang at komme for en dag.
Læs også:Francos jordiske rester skal graves op og flyttesUnder Franco stod kirken for at udarbejde listerne over barnløse, mens lægerne løj for forældrene om deres nyfødtes skæbne.
Medvirkende var også, at spansk lov ikke krævede, at barnets biologiske mors navn skulle fremgå af fødselsattesten.
En bittersød fornemmelseI sagen om Ines Madrigal blev hendes adoptivmor kaldt til fødeklinikken i 1969 med meldingen om at Eduardo Vela havde "en overraskelse" til hende.
Her blev hun overdraget Ines og en forfalsket fødselsattest.
Men selv om Ines Madrigal fik sandheden at vide da hun blev 18 - hendes adoptivmor støttede hende i at finde sine biologiske forældre - gik hun først i retten med sagen i 2012.
Derfor er rettens afgørelse at sagens 10-års forældelsesfrist er overskredet.
Læs også:Retssag om tusinder af stjålne babyer tæt på dom- Det er en bittersød fornemmelse.
Det er klart, at jeg er glad, fordi de anerkender at Vela gjorde alt det, han gjorde, sagde Ines Madrigal til CNN foran retten i dag.
- Men jeg havde ikke troet at dommerne ville anerkende argumentet om forældelse.
For jeg vidste ikke før 2010, at der i Spanien var et netværk som stjal og solgte spædbørn på landsplan, sagde hun.
Ines Madrigal anker nu sagen til Højesteret.
Får hun medhold her, kan tusinder af andre også få vurderet deres sager.
I 2013 var en 87-årige nonne i retten for lignende anklager om spædbarnstyveri, men hun døde før hun modtog en dom.
Artiklens overskrift er opdateret 9.
oktober 13.
11.
Tidligere fremgik det at lægen er "frikendt i retten".
I stedet undgik han straf, fordi sagen er forældet.
FacebookTwitterKopier linkEmner:Spanien|Graviditet og fødsel|Læger|BBC|Francisco Franco (politiker)




https://www.dr.dk/nyheder/udland/medie-vi-har-identificeret-den-anden-mistaenkte-bag-novichok-angreb

Forgiftede briterSe temaUdlandMedie: Vi har identificeret den anden mistænkte bag Novichok-angrebEn russisk oberst er mistænkt for nervegiftangrebet i Salisbury.
Nu er hans medsammensvorne også identificeret.
¨Personale iført beskyttelsesdragter opsætter et beskyttende telt over den bænk hvor den tidligere spion Sergei Skripal og hans datter blev fundet i Salisbury.
Af Andreas Lindqvist08.
okt.
2018 kl.
20.
59 | opdateret 08.
okt.
2018 kl.
21.
21Bemærk: artiklen er mere end 30 dage gammelLæs opFor halvanden uge siden kunne det undersøgende medie Bellingcat afsløre, at den ene mistænkte for nervegiftangrebet på en tidligere russisk spion og hans datter i Salisbury er en højstående russisk oberst.
Nu mener mediet også at kunne afsløre identiteten på den anden mistænkte.
I en artikel til aften skriver Bellingcat, at det drejer sig om en navngivet militærlæge, som, ligesom obersten, arbejder for den russiske efterretningstjeneste, GRU.
Læs også:Putin langer ud efter forgiftet spion: Han er en simpel landsforræderMediet kan fremlægge billeder, som ifølge Bellingcat endegyldigt identificerer personen, der rejste til London fra Moskva kort før attentatforsøget under dæknavnet Alexander Petrov.
- Bellingcats idenfikationsproces bygger på adskillige åbne kilder, vidnesbyrd fra folk som kender personen, såvel som kopier af identifikationspapirer, deriblandt kopier af hans pas, skriver Bellingcat.
Blev rekrutteret i 2010Bellingcat skriver, at GRU-militærlægen ifølge mediets research er endnu sværere at finde præcise oplysninger om end den dekorerede russiske oberst, som rejste til England under dæknavnet Ruslan Boshirov.
Undersøgelserne har dog vist, at han er født i juli 1979 og dermed er 39 år gammel.
Han er uddannet på et medicinsk lægeakademi og har trænet som militærlæge i den russiske flåde.
Læs også:Medie: Mistænkt bag Novichok-angreb er russisk oberstHerfra blev han rekrutteret af GRU, og modtog sin dækidentitet Alexander Petrov i 2010.
I perioden 2011-2018 skal han have rejst vidt og bredt, deriblandt flere gange til Ukraine.
Bellingcat skriver, at mediet offentliggør en fuld gennemgang af, hvordan det fandt frem til lægens identitet i morgen.
Hævdede de var turisterDe to, som nu er blevet identificeret som ansatte ved GRU, blev efterlyst af Storbritannien i starten af september, efter at en stor undersøgelse havde fastslået, at det var dem, som stod bag mordforsøget.
Læs også:May: "Vi havde ret, da vi sagde, at russerne stod bag Salisbury-forgiftning"Senere stod de frem på den russiske præsident Putins opfordring.
Over for det russiske statsstyrede medie Russia Today afviste de, at de stod bag nervegasangrebet og påstod, at de i stedet havde været turister.
De var i den sydengelske by for at se Salisburys "berømte katedral og dens 123 meter høje spir".
Læs også:To russere eftersøgt for Skripal-forgiftning: "Vi er ikke agenter"Sergei Skripal og hans datter blev søgt myrdet med nervegiften novichok.
Sandsynligvis var den smurt på dørhåndtaget til det hus hvor de boede.
Attentatet skete i marts.
Begge overlevede.
En tilfældig britisk kvinde døde til gengæld, da hun senere rørte ved rester af giften.
FacebookTwitterKopier linkEmner:Rusland|GRU|Hære|London|Moskva




https://www.dr.dk/nyheder/politik/rapport-fiskere-fik-penge-i-strid-med-loven-i-meget-kritisabel-forvaltning

PolitikRapport: Fiskere fik penge i strid med loven i 'meget kritisabel' forvaltningRigsrevisionen slår i rapport også fast, at der er forskelsbehandlet i uddelingen af EU-støttekroner.
Rigsrevisionen kritiserer i skarpe vendinger Udenrigsministeriets forvaltning af EU-støttekroner fra Den Europæiske Hav- og Fiskerifond.
08.
okt.
2018 kl.
20.
38Bemærk: artiklen er mere end 30 dage gammelLæs opForvaltningen af tilskudskroner til dansk fiskeri er langtfra foregået efter bogen.
Det vurderer Rigsrevisionen i en ny kritisk rapport om de danske myndigheders administration af EU-støttekroner til fiskeriet ifølge Politiken.
Det er planlagt, at Danmark modtager cirka 1,55 milliarder kroner fra Den Europæiske Hav- og Fiskerifond (EHFF) fra 2014-2020.
Pengene skal blandt andet finansiere projekter, "der skaber nye job og bedre livskvalitet langs de europæiske kyster".
Men ifølge Rigsrevisionen, som er Folketingets uafhængige kontrolinstans, har de danske myndigheders administration af pengene været mangelfuld.
- Rigsrevisionen vurderer, at Udenrigsministeriets forvaltning af tilskudsordningen under EHFF-programmet samlet set har været meget kritisabel, fremgår det af Rigsrevisionens rapport ifølge Politiken.
Rapporten er planlagt til at blive offentliggjort onsdag.
Svig og forskelsbehandlingOrdningen fungerer således, at hvert EU-land får tildelt en andel af pengene fra EHFF ud fra størrelsen på landets fiskeindustri.
Herefter er det op til hvert enkelt land at fordele pengene til en vifte af projekter som eksempelvis nyt trawludstyr, fangstsensorer og net med større masker.
Fiskere bliver udelukket fra at modtage tilskud, hvis de gentagne gange har lavet grove fejl.
Og ifølge flere kilder vurderer Rigsrevisionen, at der har været tilfælde af mulig svig.
Derudover er ansøgere blevet forskelsbehandlet af myndighederne.
Fiskeriminister Eva Kjer Hansen siger til Politiken, at hun ikke ønsker at kommentere rapporten, før den bliver udgivet onsdag.
/ritzau/FacebookTwitterKopier linkEmner:Eva Kjer Hansen (politiker)|Rigsrevisionen|EU|Økonomi|EU-forhold




https://www.dr.dk/nyheder/kultur/ikke-mere-snak-se-magtens-korridorer-faa-35000-til-feste-til-kim-larsen-klassiker

Kim Larsen er dødSe temaKulturIkke mere snak!
Se Magtens Korridorer få 35.
000 til at feste til Kim Larsen-klassikerDer var både fest og rørende øjeblikke på Rådhuspladsen i København søndag aften.
Af Rasmus Meldgaard Harboe08.
okt.
2018 kl.
20.
30Bemærk: artiklen er mere end 30 dage gammelLæs op- Der har været så utrolig meget snak!
Jeg synes, det er på tide, at vi holder en fest!
Sådan lød det fra Johan Olsen, da han trykkede den af på scenen med hele resten af Magtens Korridorer søndag aften for at hylde Kim Larsen.
Det gjorde de med med numrene 'Det bedste til mig og mine venner' og 'Rabalderstræde', og sidstnævnte nummer fik i dén grad publikum til at hoppe med.
Se 'Rabalderstræde' øverst og 'Det bedste til mig og mine venner her'.
København fyldt med menneskerSangeren Carl Emil Petersen var også på scenen søndag aften, og her spillede han Kim Larsen-hittet 'Jutlandia', mens både det fremmødte publikum, seerne på DR1 og lytterne på P4 fulgte med.
Det var en overvældet Carl Emil Petersen, der gik af scenen efter sin optræden for de mange tusind mennesker på pladsen og i stuerne.
- Det var helt fantastisk!
Alle mennesker har et forhold til Kim Larsens musik, og alle mennesker er repræsenteret her i dag, siger han.
Læs også:Omkring 35.
000 deltog til Kim Larsen-mindekoncert- Det er så flot, at så bred en vifte af kunstnere stiller op.
Alle danske musikere har et forhold til ham, han er ikke til at komme udenom.
På godt og ondt.
At se hele København fyldt med mennesker.
.
.
Jeg kunne se mennesker hele vejen ned!
Se Carl Emil Petersens fortolkning af 'Jutlandia' her.
FacebookTwitterKopier link




https://www.dr.dk/sporten/haandbold/kvindeligaen/odense-haandbold-scorer-25-millioner-efter-ejendomssalg

KvindeligaenOdense Håndbold scorer 25 millioner efter ejendomssalgEt hurtigt salg af et ejendomsprojekt har sendt 25 millioner kroner ned i Odenses Håndbolds klubkasse.
Odense-holdet har fået en fremragende start på sæsonen spillemæssigt, og nu er det økonomiske grundlag i klubben også blevet styrket markant.
Af Kasper Heide Lund og Ritzau08.
okt.
2018 kl.
19.
39 | opdateret 08.
okt.
2018 kl.
19.
51Bemærk: artiklen er mere end 30 dage gammelLæs opOdense Håndbold satser på at blive en topklub både i Danmark og internationalt, hvilket markante spillerindkøb de seneste par år har understøttet.
Indeværende sæson er blevet indledt med syv ligasejre ud af syv mulige, og mandag var der også gode nyheder på den økonomiske front for sidste sæsons DM-sølvvindere.
Læs også:VIDEO Pytlicks Odense debuterer i Champions League med nederlagAktionærgruppen bag klubben har sideløbende arbejdet med et stort boligprojekt med firmaet HC Odense Ejendomme A/S, som skulle generere penge til håndboldklubben de kommende mange år.
Et lukrativt bud fra en udenlandsk kapitalfond på 182,5 millioner kroner har dog fået selskabet til at sælge med det samme, og det betyder, at klubkassen i den fynske klub får tilført cirka 25 millioner kroner.
Ingen vilde indkøbSelvom det er mange penge i en dansk håndboldklubs økonomi, så er der ikke udsigt til hurtige investeringer i eksempelvis spillertruppen i Odense Håndbold.
- Vi skal ikke bruge pengene til at etablerer os som en markant magtfaktor.
Lige pludselig får pengene ben at gå på, og så har vi pludselig ikke det stærke fundament, som har været baggrunden for vores i optrapning den sidste års tid.
Læs også:VIDEO Fem af de lange fra Tranborg: Odense-back blæser bolden ind fra distancen- Vi vil forsøge at være ansvarlige i brugen af de penge og ikke lade iveren løbe af med os, siger bestyrelsesformanden i Odense Håndbold, Jørn Bonnesen til DR Sporten.
Pengene skal i stedet bruges til driften de næste mange år.
- Vi skal ikke ud og spille fandango og foretage en masse vilde investering nu.
Vi har et godt og sikkert økonomisk fundament fremadrettet i de næste mange år.
Det er derfor, at vi har solgt nu frem for at beholde ejendommen og få det årlige driftstilskud.
Så der sker ingen revolutioner på trods af salget, siger formanden.
Odense Håndbold vandt DM-sølv i sidste sæson og spiller for første gang nogensinde med Champions League.
klubben har vundet sine første syv første ligakampe i denne sæson.
Odense Håndbold tabte deres første kamp i Champions League med 31-28 til Buducnost fra Montenegro.
Søndag spiller de næste gruppekamp hjemme mod franske Metz - et opgør du kan følger på DR1 fra klokken 14.
50.
FacebookTwitterKopier linkEmner:Odense Håndbold|Odense|Økonomi|Håndbold




https://www.dr.dk/nyheder/politik/regeringen-vil-give-fordele-til-groenne-biler-koersel-i-busbanen-og-rabat-paa

Regeringens klimaudspilSe temaPolitikRegeringen vil give fordele til grønne biler: Kørsel i busbanen og rabat på parkeringKøbenhavnsk borgmester tager godt imod forslaget, men vil gå endnu længere og eksempelvis kun tillade elbiler på Jagtvej.
Regeringen vil give landets kommuner mulighed for at tillade, at grønne biler i fremtiden kan køre i busbaner.
Af Johan Blem Larsen08.
okt.
2018 kl.
19.
32Bemærk: artiklen er mere end 30 dage gammelLæs opEr du ejer af en elbil, kan du måske se frem til at komme hurtigere igennem byen, og betale mindre for at parkere.
Regeringen vil nemlig give landets kommuner mulighed for at tillade, at såkaldte lav- og nulemissionsbiler i fremtiden kan køre i busbaner, ligesom kommunerne skal have lov til at give grønne biler rabat på parkering.
Læs også:Billigere elbiler på vej: Regeringen vil sænke afgifter på grønne bilerDet fremgår af regeringens klima- og luftudspil, som præsenteres i morgen.
Udspillet indeholder i alt 39 initiativer og er blevet døbt ”Sammen om en grønnere fremtid”.
Forslagene om at lade kommuner give parkeringsrabat og tilladelse til kørsel i busbaner, skal ifølge regeringen gøre det mere attraktivt at vælge en elbil eller en anden nul- eller lavemissionsbil, næste gang der skal købes ny bil.
Det skal altså være den enkelte kommune selv, der beslutter om grønne biler som elbiler, hybridbiler, brintbiler med mere må køre i busbaner.
I Københavns Kommune tager teknik- og miljøborgmester Ninna Hedeager Olsen (EL), som blandt andet har ansvaret for hovedstadens trafikopgaver, godt imod regeringens forslag.
- Det lyder rigtig positivt, at vi kan fremme biler, der forurener mindre, og give fordele til de biler, der ikke udleder partikler og så videre.
Det vil vi rigtig gerne kigge på, siger Ninna Hedeager Olsen.
- Min eneste bekymring er, at hvis der kommer rigtig mange elbiler i busbanen, så kan det gøre det mindre attraktivt at tage bussen, som kan blive forsinket.
Det er det, det skal afvejes imod, for den offentlige transport er jo endnu mere miljøvenlig og giver mindre trængsel, siger hun.
Jagtvej kun for grønne bilerDet vil ifølge Ninna Hedeager Olsen kræve et flertal i Københavns Borgerrepræsentation at lade grønne biler køre i busbanen – hvis regeringens forslag om at lade kommunerne tage en sådan beslutning vel og mærke bliver en realitet.
Hvis det stod til Enhedslisten, som den københavnske teknik- og miljøborgmester repræsenterer, ville man imidlertid gå endnu længere end at lade grønne biler køre i busbanen.
- Jeg kunne godt tænke mig at udvide, så det var flere vejbaner, hvor der kun måtte køre miljøvenlige eller kollektive transportformer, siger Ninna Hedeager Olsen.
Hun peger som eksempel på den stærkt trafikerede Jagtvej i København som en strækning, man ifølge teknik- og miljøborgmesteren med fordel kunne gøre eksklusiv for grønne biler og busser.
- Jagtvej er så forurenet, den er meget smal, og der er meget kø.
Det gør, at partikelforureningen er rigtig høj på Jagtvej.
Så det kunne for eksempel være en vej, hvor man gav miljøvenlige biler og offentlig transport den fordel, at de kunne stikke midt gennem Nørrebro, og at forurenende biler er nødt til at køre udenom så tæt befolket et område, hvor der også ligger mange daginstitutioner og skoler, siger Enhedslisten-borgmesteren.
Regeringen fremlægger sit samlede klima- og luftudspil i morgen formiddag.
FacebookTwitterKopier linkEmner:Enhedslisten|Ninna Hedeager Olsen (politiker)|Biler|Kollektiv trafik|København




https://www.dr.dk/nyheder/indland/motorcykelbetjent-kvaestet-efter-trafikulykke

IndlandMotorcykelbetjent kvæstet efter trafikulykkeBetjenten er hastet til Rigshospitalets Traumecenter.
(ARKIV) Betjentens tilstand kan vagtchefen endnu ikke oplyse noget om.
08.
okt.
2018 kl.
19.
26Bemærk: artiklen er mere end 30 dage gammelLæs opEn mandlig motorcykelbetjent fra Nordsjællands Politi er kvæstet efter et sammenstød med en personbil syd for Gilleleje.
Det oplyser vagtchefen ved Nordsjællands Politi ifølge TV2 Lorry.
Efter uheldet blev betjenten hastet på Rigshospitalets Traumecenter.
Betjentens tilstand kan vagtchefen endnu ikke oplyse noget om ifølge TV2 Lorry.
FacebookTwitterKopier linkEmner:TV 2 (tv-kanal)|Nordsjællands Politi|Politi|Sjælland|Ulykker




https://www.dr.dk/nyheder/udland/google-lukker-google-efter-omfattende-sikkerhedsbrud

UdlandGoogle lukker Google+ efter omfattende sikkerhedsbrudGoogle opdagede i foråret et hul i datasikkerheden for brugere af Google+, men selskabet valgte at tie stille.
(ARKIV) En fejl i noget software tillod eksterne it-udviklere at tilgå oplysningerne bag profiler i Google+.
08.
okt.
2018 kl.
19.
23 | opdateret 08.
okt.
2018 kl.
20.
32Bemærk: artiklen er mere end 30 dage gammelLæs opFra 2015 til marts 2018 var oplysninger om flere hundrede tusinde brugere på Googles sociale netværk, Google+, tilgængelig for uvedkommende.
Da Google blev opmærksom på det, valgte Google ikke at oplyse brugerne om blottelsen.
Det skriver avisen Wall Street Journal på baggrund af anonyme kilder, der ifølge avisen har kendskab til episoden, samt dokumenter, som avisen er kommet i besiddelse af.
Læs også:Google lader virksomheder læse dine e-mailsSom følge af blottelsen har Google mandag aften dansk tid valgt at lukke Google+ helt ned for brugerne.
Det skriver selskabet på sin hjemmeside.
Lukkede hullet uden offentlighedens videnBlottelsen opstod, fordi en fejl i noget software tillod eksterne it-udviklere at tilgå oplysningerne bag profiler i Google+.
I marts 2018 opdagede Googles egne folk fejlen og lukkede hullet.
Google-ledelsen valgte dog ikke at oplyse offentligheden eller sine brugere om blottelsen.
Ifølge Wall Street Journals materiale tog ledelsen den beslutning, fordi den frygtede konsekvenser fra lovgivere i USA.
Læs også:Google sporer din lokation - selvom du har sagt nejBeslutningen rundede endda topchef Sundar Pichais bord ifølge Wall Street Journal.
Der er ifølge Googles undersøgelse ikke nogen, der har benyttet blottelsen til at hente oplysningerne.
Adgang til private oplysningerAvisen skriver, at det forventes, at Google vil annoncere, at eksterne udvikleres adgang indskrænkes.
Blottelsen gav adgang til brugernes navn, email, bopæl, arbejde, køn og alder.
Ifølge Wall Street Journals opdagelser frygtede Google, at blottelsen ville få samme konsekvenser som sagen om Cambridge Analyticas brug af oplysninger skaffet fra et andet socialt medie, nemlig Facebook.
Her måtte Facebook-stifter og -chef Mark Zuckerberg forklare sig i Kongressen i USA og EU-Parlamentet i Bruxelles.
Læs også:Over tusind ansatte i Google protesterer over censur-planerDerudover besluttede Google at holde blottelsen hemmelig af tre grunde:Selskabet kunne ikke identificere, hvilke brugere som skulle oplyses om blottelsen.
Hvorvidt der var bevis af misbrug.
Og hvorvidt brugere eller udviklere havde mulighed for at beskytte sig bedre, hvis de fik oplysningen.
Google Danmark oplyser til DR Nyheder, at Google+ lukker på grund af en blanding af sagen og det faktum, at tjenesten aldrig er blevet en succes.
- Gennemgangen pegede dog på nogle væsentlige udfordringer i at drive og opretholde et vellykket Google+, som lever op til brugernes forventninger.
I lyset af de udfordringer - og det meget begrænsede brug af tjenesten - har vi besluttet at lukke kundeversionen af Google+, oplyser Google.
/ritzau/ReutersFacebookTwitterKopier linkEmner:Google|Sundar Pichai (erhvervsleder)|Wall Street Journal|USA




https://www.dr.dk/nyheder/regionale/nordjylland/lokale-initiativer-mod-madspild-popper-op-fyld-posen-en-10er

NordjyllandLokale initiativer mod madspild popper op: Fyld posen for en 10’erFrivillige fra Hjørring til Sorø indsamler overskudsmad af hensyn til både pengepung og miljø.
Af Klaus Videbæk, Johanna Maj Varming og Ann Smed Madsen08.
okt.
2018 kl.
19.
20Bemærk: artiklen er mere end 30 dage gammelLæs opInden for de senere år er der åbnet forretninger med overskudsvarer i både Aarhus og København, men også uden for de større byer er der blik for, hvordan man kan udnytte fødevarer og ressourcer bedre.
I Hjørring i Nordjylland er det første officielle åbningsdag for Madkassen, som omkring 30 frivillige er klar til at drive efter at have fundet og istandsat lokaler i byen på få uger.
Forretningen vil holde åbent en til to timer hver dag, og på hylderne vil man finde grøntsager, brød, frugt og indimellem også kød, der er blevet tilovers hos dagligvarebutikker og fødevareproducenter i området.
Varerne er typisk gået over salgsdato eller er kommet i overskud, forbi butikkerne har været lidt for offensive i deres indkøb.
- Varerne, vi sælger, fejler jo ingenting.
De kan have en lille skramme eller komme fra supermarkeder, der har fået bestilt for meget hjem, fortæller initiativtager og formand for foreningen bag Madkassen i Hjørring, Malene Skov Riisager Mortensen.
For at få noget med hjem fra forretningen skal man blot medbringe sin egen pose og en flad 10-krone.
Herefter vil de frivillige samle det, man kunne ønske sig fra hylderne.
Frugt og grønt står klar, bordene tørres af og gulvet fejes, før dørene åbnes til en ny dag med Mad Uden Meget Spild.
Allerede i går, da foreningen holdt åbningsreception, strømmede det ind med positive tilkendegivelser.
- Der var rigtig mange, der sagde, at de glædede sig til at komme herop.
Og på Facebook er der mange, der skriver, at det er superfedt projekt, fortæller Malene Skov Riisager Mortensen.
I Sorø er overskudsmad gratisI en glasmontre i Sorø på Midtsjælland ligger franskbrød i plastikposer, teboller og croissanter.
Ved siden af på et langt træbord står grønne plastikkasser med tomater, bananer og bladselleri.
Alt sammen for gammelt til at blive solgt i butikkerne.
Regitze Falkner Larsen kigger i kasserne.
Der er også vindruer og pærer.
- Jeg går hovedsageligt efter frugt og håndgribelige grøntsager til mine børns madpakker, siger Regitze Falkner Larsen, der som enlig mor til tre ikke har ”særlig god økonomi”.
- Derfor er det ikke en selvfølge, at mine børn kan få frugt og grønt med i madpakken, siger hun.
Regitze Falkner Larsen henter gratis mad til sig selv og sine børn hos MUMS i Sorø.
Hun føler sig heldig, fordi hun kan hente mad, der ikke længere kan sælges i butikkerne.
- Der er måske lige en frugt imellem, der er stødt, eller en porretop, der ser lidt vissen ud, men det vil vi jo alligevel gå hjem og skære fra.
Så det er ikke afgørende for, om varen er superfin og brugelig stadigvæk, siger hun.
Læs også:QUIZ Hvor længe kan din dåsemad holde sig?
Fordi midlerne er få og små hjemme hos Regitze Falkner Larsen, takker hun også ja til julehjælp og tager børnene med til fællesspisningsarrangementer i kirken:- Det har aldrig nogensinde været sjovt at skulle erkende over for sine børn, at jeg har manglende ressourcer, men det er også noget, mine børn altid har vidst, og noget, vi taler højt om, siger hun og tilføjer:- Det gør jo, at de måske er sikret fredagsslik i stedet for.
Det er heller ikke altid lige, at det er en selvfølge.
Og måske andet end popcorn.
Overskudsmad fra bagere og lokale supermarkederRegitze Falkner Larsen henter den gratis overskudsmad på Hotel Postgården i Sorø.
Det er MUMS, Mad Uden Meget Spild, der sørger for at samle madvarerne ind og stille dem frem til kunderne.
Hver dag kommer mellem 20 og 35 mennesker fra Sorø og omegn forbi Hotel Postgården for at hente overskudsmad.
Anita Vibe Hansen, der er en del af styregruppen, fortæller, at MUMS blev startet for en måneds tid siden for at hjælpe mennesker, og fordi hun og de andre i styregruppen gerne vil madspild til livs.
- Der er simpelthen for mange gode grøntsager, der går til spilde.
Ved at vi hjælper med madspild, hjælper vi også de mennesker, der ikke har så meget økonomisk råderum.
Læs også:Lasagne-Uber: Nu må vi sælge mad til hinandenMUMS får dagligt overskudsvarer fra lokale supermarkeder, bagere og virksomheder.
Når dørene åbnes alle ugens dage klokken 11, står der altid folk i kø, og hver dag henter et sted mellem 20 og 35 personer overskudsmad.
- Nogle af dem tror faktisk ikke på, at det er overskudsvarer, fordi varerne er så flotte, fortæller Anita Vibe Hansen, der forklarer, at varerne bliver sorteret, så det kun er de pæneste madvarer, der er fremme.
Anita Vibe Hansen, der er en del af styregruppen, vil gerne madspild til livs.
MUMS er drevet af frivillige, som også er ude at hente varerne.
Alt bliver registreret med datoer og koder, så varen kan følges fra købmand og til uddeling.
Win-win for købmand og kundeKøbmand Jesper Hansen fra Rema 1000 i Pedersborg ved Sorø er glad for at kunne støtte op om projektet ved at give mad, der alligevel skulle have været smidt ud i containeren:- Jeg vil gerne hjælpe folk, der er økonomisk udsatte.
Selvom vi ikke vil se det i øjnene, så er der mange udsatte familier, der ikke har råd til mad sidst på måneden.
Så er det jo dejligt, at jeg kan hjælpe med det.
Der er også mulighed for at få et franskbrød eller en kage med hjem til kaffen.
Men det har også sine fordele for en lokal købmand:- Det er selvfølgelig også lidt en win-win.
Jeg hjælper nogle folk, der også hjælper mig, for jeg får jo god reklame ved det også.
Jeg får noget nærvær til mine kunder.
Så er der nogen, der har råd til at købe en sodavand hos mig, fordi de har fået mad hos MUMS.
Udover Rema 1000 får MUMS varer fra omkring 20 andre lokale sponsorer.
Læs også:Nu kan jyderne også handle billigt og samtidig bekæmpe madspildFacebookTwitterKopier linkEmner:Fødevarer|Sorø|Detailhandel|Rema 1000|Hjørring




https://www.dr.dk/nyheder/udland/frygter-journalist-blev-myrdet-tyrkiet-vil-undersoege-saudi-arabisk-konsulat

Khashoggi-sagenSe temaUdlandFrygter journalist blev myrdet: Tyrkiet vil undersøge saudi-arabisk konsulatDe tyrkiske myndigheder efterforsker fortsat journalisten Jamal Khashoggis forsvinden.
Tyrkiske myndigheder har ifølge flere kilder beviser på, at Jamal Khashoggi blev dræbt på konsulatet.
Af Anton Lind08.
okt.
2018 kl.
19.
11 | opdateret 08.
okt.
2018 kl.
19.
44Bemærk: artiklen er mere end 30 dage gammelLæs opTyrkiet vil nu officielt undersøge Saudi-Arabiens konsulat i Istanbul i jagten på spor i sagen om journalisten Jamal Khashoggi, der frygtes dræbt under et besøg på konsulatet i sidste uge.
Den saudi-arabiske journalist blev sidst set på vej ind på konsulatet, og tyrkiske kilder har sagt til flere medier, at Khashoggis blev dræbt derinde.
Det får altså nu Tyrkiet til officielt at anmode om at komme indenfor på konsulatet og foretage undersøgelser.
Læs også:Korrespondent: Forsvunden journalist kan føre til diplomatisk strid mellem Tyrkiet og Saudi-ArabienDet skriver BBC.
Saudi-Arabien afviser imidlertid alle beskyldninger, og landet inviterede allerede i sidste uge de tyrkiske myndigheder til at undersøge konsulatet.
Kritiker af Saudi-ArabienJamal Khashoggi er en af de mest kendte saudiarabiske journalister, og han har skrevet for både arabiske og vestlige medier, heriblandt Washington Post.
Sidste år forlod han Saudi Arabien og rejste til USA, hvor han har levet i eksil lige siden.
Han har været en meget kritisk stemme over for den saudi-arabiske kongefamilie og specielt den magtfulde kronprins Mohammed bin Salman.
Han blev dog nødt til at tage ind på det saudi-arabiske konsulat i Istanbul for at få officiel bekræftelse på, at han var blevet skilt fra sin tidligere kone.
Læs også:Journalist frygtes dræbt på saudiarabisk konsulat i TyrkietHan skulle nemlig giftes med sin tyrkiske forlovede, der ventede uden for konsulatet ved besøget.
Hun slog alarm, da Jamal Khashoggi ikke var kommet ud igen ved midnat.
De saudi-arabiske myndigheder siger dog, at journalisten har forladt ambassaden.
Det er til trods for, at der intet spor er af ham i ambassadeområdet, der ellers er skarpt videoovervåget og patruljeret af politi.
Ifølge The Washington Post mener de tyrkiske myndigheder at have konkrete beviser på, at Jamal Khashoggi blev dræbt af et 15 mand stort hold i det, der kaldes "et planlagt mord".
Erdogan kræver beviserSagen lander lige ned i en diplomatisk strid mellem de to lande, der er dybt uenige i en række politiske sager, og den kan derfor gå hen og udvikle sig til en regulær krise.
Saudi-Arabiens kronprins, Mohammed bin Salman, har derfor også været ude og afvise alle anklager, mens Tyrkiets præsident, Recep Tayyip Erdogan, mandag aften er ude og omtale sagen i skarpe vendinger.
Læs også:Saudisk journalist gik ind på konsulat i Istanbul: Er ikke set sidenHan kræver ifølge AFP, at Saudi-Arabien fremlægger konkrete beviser for påstanden om, at Jamal Khashoggi har forladt konsulatet.
- Hvis han forlod konsulatet, må de bevise det med tv-billeder, siger den tyrkiske præsident ved en pressekonference i Budapest.
Sønnen kender ikke den tyrkiske forlovedeJamal Khashoggis ældste søn, Salah Khashoggi, var søndag ude og tage afstand fra udenlandske parter, der forsøger at gøre hans fars forsvinden til en politisk sag.
Det gjorde han i et interview med det saudi-arabisk-ejede medie Al Arabiya.
Her fortæller han, at familien samarbejder med saudi-arabiske myndigheder, og at den støtter deres efterforskning.
Han fortæller desuden, at han ingen anelse har om, hvorfor hans far var i Tyrkiet, og at han desuden aldrig har hørt om den tyrkiske kvinde, der skulle være hans fars forlovede.
- Jeg kender ikke kvinden og har aldrig hørt om hende bortset fra gennem medierne, siger han til Al Arabiya.
Han beder hende desuden om at blande sig uden om hans fars sag.
FacebookTwitterKopier linkEmner:Recep Tayyip Erdoğan (politiker)|Saudi-Arabien|Tyrkiet|Udenrigspolitik|Washington Post




https://www.dr.dk/nyheder/kultur/film/josefine-debuterer-med-intens-film-det-har-vaeret-angstprovokerende

Film og serierJosefine debuterer med intens film: Det har været angstprovokerende Josefine Kirkeskov drømte ikke om at blive filminstruktør, nu er hendes debutfilm aktuel på Cph Pix.
© drAf Andrea Lundstrøm08.
okt.
2018 kl.
19.
00Læs op- Godt, du ringede!
Jeg er lige lidt forsinket, men jeg skynder mig!
Det er filminstruktøren Josefine Kirkeskov, der skynder sig, og hun har travlt for tiden.
Hun er aktuel med debutspillefilmen ’Lifeboat’ på filmfestivalen Cph Pix.
Josefine Kirkeskov fortæller, at hun har et hurtigt sprog nogle gange.
Det kan man mærke, for hun snakker og gestikulerer fra det sekund, hun hopper af sin damecykel, og de brune snøresko rammer asfalten.
Vi er en smule bagud i tidsplanen, men Josefine Kirkeskov synes, at der altid er tid til kaffe.
Selvom vi står på en helt almindelig gade i København, kan man sagtens se hende for sig i gang med at styre et filmset.
Josefine Kirkeskov er utrolig spændt og synes, at det er angstprovokerende, at publikum skal se hendes film, men det er faktisk slet ikke en livslang drøm, der går i opfyldelse for den unge filminstruktør.
- Jeg har altid villet fortælle historier.
Det var fantastisk at finde film som en platform for det, hvor man kombinerer enormt mange forskellige kreative udtryk, siger Josefine Kirkeskov.
Planen var et liv som journalist, men da hun ikke var god til at stave, indså hun, at det ville blive op ad bakke.
Så ville hun være økologisk landkvinde, derefter landskabsarkitekt, men én ting har været gennemgående i Josefine Kirkeskovs liv.
- Jeg har altid villet fortælle historier.
Det var fantastisk at finde film som en platform for det, hvor man kombinerer enormt mange forskellige kreative udtryk, siger Josefine Kirkeskov.
- Dér kunne jeg få lov til at være den, der sætter mennesker sammen til det, som de er virkelig dygtige til.
Den kuraterende opgave samtidig med, at man er den, der har en vision om, hvordan det skal være, det elsker jeg.
Josefine Kirkeskov troede ikke, at man kunne blive filminstruktør.
Men da hun prøvede at sætte sig ind i det praktiske filmarbejde, begyndte det at føles inden for rækkevidde.
- Dér kunne jeg få lov til at være den, der sætter mennesker sammen til det, som de er virkelig dygtige til.
Den kuraterende opgave samtidig med, at man er den, der har en vision om, hvordan det skal være, det elsker jeg.
Josefine Kirkeskov- Jeg var meget målrettet, da jeg fandt ud af, at jeg var god til at lave film.
Jeg har drømt om andre ting, der kunne være sjove at inddrage enten i mine filmprocesser eller lave ved siden af, men lige nu går det godt.
- Jeg bruger mere tid på at tænke eksistentielt over: Hvad skal jeg med mit liv?
På alle mulige måder.
Mere end det egentlig er frygten for, at jeg ikke kan leve af at lave film.
Josefine Kirkeskov dimitterede fra Den danske filmskole i 2015 med filmen 'Heaven'.
Intens tur i Josefines 'Lifeboat'I Josefine Kirkeskovs debutfilm ’Lifeboat’ tager et kærestepars romantiske ferie til søs en alvorlig drejning, da de redder en kvindelig syrisk flygtning og beslutter sig for at sejle hende til Italien.
Filmen blev næsten kun optaget om bord på en sejlbåd og var en meget intens oplevelse for Josefine Kirkeskov, selvom det ikke er første gang, hun står i spidsen for et filmhold.
- Der er sindssygt mange ting, jeg gerne ville have vidst, inden vi begyndte optagelserne, men selvom folk havde fortalt dem til mig, skulle jeg opleve det selv.
Man vil gerne have alle de gode råd, men man skal også være et sted, hvor man kan omsætte det, siger Josefine Kirkeskov og fortsætter:- Nu har jeg en masse gode råd til mig selv til næste film.
I filmen 'Lifeboat' afbrydes et pars romantiske ferie, da de redder en syrisk flygtning.
I hovedrollen ses Sofia Helin, der spillede efterforskeren Saga i DR-serien 'Broen'.
(© Snowglobe Film)Holdet bag 'Lifeboat' bestod af kvinder, og de stærke samarbejder, der opstod, har haft stor indvirkning på Josefine Kirkeskov som instruktør.
- Det har gavnet mig meget.
Vi var flere, der var mødre, som er en tematik i filmen.
Der har været en stor sparringsbank i det.
Læs også:Hvor mange kvinder og mænd har du med?
Filminstitut vil kaste nyt lys over kønsfordelingHar mærket filmens emne på egen kropInspirationen til ’Lifeboat’ udsprang af instruktørens egne oplevelser.
Efter filmskolen tog Josefine Kirkeskov med en gruppe venner til Lesbos for at hjælpe de mange flygtninge på deres videre vej til Europa.
Josefine Kirkeskov og hendes venner tog derned uden støtte fra en nødhjælpsorganisation og udførte, hvad hun beskriver som 'kaotisk hjælpearbejde’.
Deres tur blev fulgt af DR3, som sendte dokumentaren '7 dage på Lesbos' i 2015.
- Vi skal være interesserede i hinandens historier, og hvad andre kommer med, i stedet for at lægge det, vi selv har med os, nedover dem.
Josefine KirkeskovInden hun tog afsted, var Josefine Kirkeskov i gang med et andet filmprojekt, men hun kunne ikke ryste sine oplevelser på Lesbos af sig.
- Jeg følte et behov for at arbejde med det tema, selvom jeg samtidig frygtede det og syntes det var enormt stort og angstprovokerende at sætte ind i en fiktiv ramme.
Samtidig var det for Josefine Kirkeskov et forsøg på at gøre en kæmpe konflikt nemmere at forholde sig til.
- Filmen giver ikke et svar på, hvad man skal gøre, men skaber et rum til at tænke over, hvad der sker, når man møder et menneske og pålægger det menneske sine egne ideer om, hvem de er.
Det er godt, hvis man forholder sig mere åbent til dem, man møder.
- Vi skal være interesserede i hinandens historier, og hvad andre kommer med, i stedet for at lægge det, vi selv har med os, nedover dem.
Læs også:Ham skal du holde øje med!
Gustav på 29 er dansk films nye stjerne- Arbejdspanikken kan tids nok komme, men den er der ikke lige nu.
Jeg har oplevet, at der er god energi omkring at få noget at lave, siger Josefine Kirkeskov.
Drømmer ikke om HollywoodJosefine Kirkeskov glæder sig til at vise sin film og få publikums reaktioner på den.
- Jeg er utrolig stolt af filmen, men jeg er stadig ved at vænne mig til den som et færdigt værk, hvor jeg ikke længere kan rette til eller ændre hist og her.
Processen stopper nok aldrig helt i mit hoved.
Det har bestemt heller ikke været et problem for Josefine Kirkeskov at finde projekter at give sig i kast med.
- Arbejdspanikken kan tids nok komme, men den er der ikke lige nu.
Jeg har oplevet, at der er god energi omkring at få noget at lave.
Det er ikke drømmen om Hollywood, der driver Josefine Kirkeskov.
Alligevel har hun sagt ja tak til at instruere to afsnit af streaminggiganten Netflix's serie ’The Rain’.
- Det er en stor produktion.
Jeg går helt bevidst ind i at udføre en anden persons vision, men den vision kan jeg godt stå inde for, og jeg kan mærke, at de gerne vil bruge det, jeg kan.
Filmfestivalen Cph Pix slutter den 10.
oktober.
FacebookTwitterKopier link




https://www.dr.dk/nyheder/viden/klima/rumspejl-og-kunstige-vulkaner-her-er-6-bud-paa-ekstreme-klimaloesninger

KlimaRumspejl og kunstige vulkaner: Her er 6 bud på ekstreme klimaløsningerDesperate omstændigheder kræver desperate løsninger.
Her er nogle af de teknologiske vidundere som måske kan gøre en forskel i kampen mod klimaforandringerne.
Den seneste klimarapport fra FNs klimapanel IPCC, spår om en dyster fremtid, hvis vi ikke handler drastisk og øjeblikkeligt.
Når vi ikke det, kan ekstreme løsninger måske hjælpe.
Af Maria Lise Behrendt og Lasse From08.
okt.
2018 kl.
18.
32Bemærk: artiklen er mere end 30 dage gammelLæs opI 2015 gav stod alverdens ledere i Paris og gav hinanden hånd på en aftale, der skulle mindske CO2-udslippet og holde den gennemsnitlige globale temperaturstigning under to grader frem mod 2100.
Selv hvis alle aftaler overholdes, bliver Paris-aftalens mål dog ganske svære at nå.
Det står klart efter den nye delrapport fra FN's Klimapanel IPCC, der blev offentliggjort natten til mandag.
Læs også:FN udgiver vigtig klima-rapport: Her er fire vigtige punkterDybt nede i rapporten står tre linjer, som er værd at lægge mærke til.
De handler om det såkaldte geo-engineering, der kan lyde som ren science-fiction.
Det er et teknologiske indgreb, som beskæftiger sig med at lave om i klodens klimasystem for at mindske klimaforandringerne.
For hvad nu hvis man kunne fjerne CO2 fra atmosfæren eller styre den mængde solstråler, der rammer Jorden?
Kunne vi så lappe på klimaet - eller måske endda redde det?
Her er seks ideer, der ville gøre selv Storm P.
misundelig:1RumspejleEnorme spejle i rummet, der sender solens stråler væk fra Jorden.
Det lyder næsten som en ond plan fra skurken i en James Bond-film, men forslaget blev oprindeligt stillet af en amerikansk forsker.
Det er efterhånden en del år siden, at forskere for første gang foreslog at sende spejle ud i rummet, som skal reflektere Solens stråler tilbage til rummet.
Tilbage i 1989 foreslogen amerikansk forsker, at sende milliarder af spejle 1,5 mio.
km ud til det såkaldte Lagrange-punkt mellem Jorden og Solen, hvor der er balance mellem deres tiltrækningskraft.
Spejlene vil være i stand til at sende omkring én procent af Solens stråler tilbage i rummet, så de ikke når Jorden.
Problem: I modsætning til andre forslag, der handler om at begrænse solindstrålingen, har dette faktisk betydning for atmosfærens indhold af CO2.
For hvad koster det mon i CO2 udledning at sende mia.
af spejle ud i rummet med raketter?
(For slet ikke at tale om prisen for sådan et projekt.
)2Den kunstige vulkanDen islandske vulkan Eyjafjallajökull gik i udbrud i 2010 og sendte enorme mængder aske op i luften.
I 2013 medtog FN’s klimapanel, IPCC, for første gang begrebet geoengineering i en af sine rapporter, som danner det videnskabelige grundlag for de globale klimaaftaler.
En af de metoder, som IPCC har beskrevet, kan bedst beskrives som en slags kunstig vulkan.
Ideen består i at sende svovlpartikler - såkaldte aerosulfater - op i atmosfæren.
Partiklerne kan reflektere noget af Solens stråling væk fra Jorden og tilbage i rummet, så der bliver koldere på Jorden.
Det er det samme, der sker, når store vulkaner går i udbrud og frigiver store mængder svovlpartikler.
Læs også:Vulkanaske har gavnet miljøetProblem: Forskerne aner ikke, hvordan det ellers påvirker klimaet udover, at det vil føre til en ændring af hvordan og hvor, det regner.
I øvrigt regulerer metoden ikke mængden af CO2 i atmosfæren, og der ville fortsat være klimaforandringer og afledte effekter - såsom forsuring af havene.
3Gødning af haveneAlger optager CO2 .
Flere alger optager mere CO2.
(© WikiMedia Commons)Hvis vi gøder havet med stoffet jernsulfat, eksploderer algevæksten.
Og det kan måske udnyttes til vores fordel.
For alger optager CO2.
Og flere - og hurtigere voksende - alger optager mere CO2.
Når algerne så senere dør og synker til bunds, vil den CO2, de har indsamlet, blive lagret i havbunden.
Læs også:Jorden koger, men Mars bliver nok ikke vores redningsplanetProblem: Rigmanden Russ George dumpede i 2012 100 ton jernsulfater i Stillehavet.
Det førte til en enorm opblomstring af alger i et et område ud for Canadas kyst.
Den amerikanske rigmand har mødt stor kritik fra forskere og miljøorganisationer, fordi ingen kender konsekvenser for miljøet.
Og samtidig ved man faktisk slet ikke, hvorvidt metoden virker.
Teknologien, der kaldes “havbefrugtning”, er i øvrigt bandlyst af FN.
4Kunstige træer skal suge CO2Sådan kunne de se ud - de kunstige "træer", som opsuger CO2.
(© Institution of Mechanical Engineers)Ideen her har faktisk snart ti år på bagen.
Den blev første gang fremført af forskere fra Columbia University og Los Alamos National Laboratory, der (i hvert fald dengang) mente, at de kunstige “træer” kan opsuge så meget CO2 fra atmosfæren, at vi kommer tilbage til det niveau, der var før den industrielle revolution.
CO2’en optages ved, at luft strømmer gennem et filter, der indeholder en basisk opløsning, som kan absorbere CO2.
De kunstige træer ligner dog ellers på ingen måde vores nyudsprungne bøg.
Læs også:Klimaløsning: Træer kan suge tonsvis af CO2 ud af atmosfærenProblem: På trods af at ideen er ti år gammel, er den ikke kommet meget videre.
Den oprindelige idé præsenterer heller ingen løsning på, hvordan filtret skal renses for CO2 - og hvor kuldioxiden i øvrigt skal lagres efterfølgende.
5Lyse farver reflekterer sollysetHvide overflader reflekterer sollys og dirigerer dermed varmen væk fra Jorden.
Albedo-effekten er en betegnelse for en overflades evne til at reflektere sollys.
Ideen består i at forhøje Jordens albedo - altså at tilføre flere lyse overflader, der kan kaste sollyset tilbage til rummet, så Jorden optager mindre varme.
Den kan fx.
være i form af spejle i ørkenen, store områder, hvor bygninger males hvide, dyrkning af landbrug, hvor alle afgrøder er lyse i bladene etc.
Læs også:Boblende gas, sort jord og varmt vand: Her er tre af klimaets dominoeffekterProblem: Heller ikke den metode behandler det virkelige problem: Udledning af menneskabt CO2, så spørgsmålet er, om pengene ville være investeret bedre et andet sted - i fx.
vedvarende energi.
6Kæmpe mur under vandetNy forskning foreslår, at gigantiske mure under vandet kan bremse gletschere i at smelte - og dermed forhindre havet i at oversvømme os.
På Princeton University og Beijing Normal University har en gruppe forskere regnet sig frem til, at hvis vi opfører en stor vold under vandet ved de gletschere, der løber ud i havet, kan vi bremse afsmeltningen.
Og hvorfor stopper en mur under vandet overhovedet en gletscher fra at smelte?
Muren kan bremse de varme vandstrømme fra at ramme gletscherens bund og smelte den nedefra, fortæller William Colgan, der er klimatolog hos GEUS.
- På de fleste strande - det kender du sikkert fra dine sommerferier sydpå - ligger det varme vand i overfladen.
Men på Grønland og Antarktis lægger smeltevandet fra gletscherne sig ovenpå havvandet.
Havvandet er nemlig fyldt med salt og vejer derfor mere end det ferske smeltevand, siger han.
En strøm af varmt saltvand på omkring 4 grader strømmer altså hen langs havbunden under det iskolde smeltevand og rammer undersiden af gletscheren, og det får afsmeltningen til at gå hurtigere, forklarer han.
Og faktisk er det varme vand meget værre for gletscherne end varmere lufttemperaturer.
Vand kan nemlig holde på mere energi end luft, og det betyder, at det får isen til at smelte hurtigere.
- Så som teoretisk eksperiment vil volden sandsynligvis virke, siger William Colgan.
Problem: Når gletscheren forandrer sig - og det gør gletschere hele tiden - så ender volden måske med at være det forkerte sted.
Og så har den slet ingen virkning, forklarer William Colgan.
Enorm usikkerhedLøsninger som disse er ikke helt umulige, men de fører en hel del usikkerhed med sig.
Jesper Theilgaard, der er uafhængig klimaekspert og stifter af klimaformidling.
dk, bemærkede de få linjer i FN's delrapport, men han er skeptisk overfor løsninger som disse.
- Det kan være effektfuldt, men det giver enorme usikkerheder og betydelige risici.
Så det advarer man mod, siger Jesper Theilgaard.
- Jeg er fuldstændig enig i den advarsel.
Hvem skal for eksempel styre det, for der går jo storpolitik og geopolitiske hensyn i, hvem der skal styre spejlene over hvilke regioner.
Og har man først etableret spejlene, har man også forpligtet sig til at fortsætte med dem, siger Jesper Theilgaard.
Dette er en redigeret og opdateret version af artiklen Kan teknologi redde os fra klimaforandringerne?
Her er 5 vilde løsninger, der udkom første gang 30.
april 2017.
FacebookTwitterKopier linkEmner:Intergovernmental Panel on Climate Change|Forenede Nationer|Klimaændringer|Videnskab|Antarktis




https://www.dr.dk/sporten/fodbold/kvindelandsholdet/pernille-harder-kan-vinde-ballon-dor-som-den-foerste-kvinde

KvindelandsholdetPernille Harder kan vinde Ballon d'Or som den første kvindeFodboldspilleren Pernille Harder er blandt de nominerede til Ballon d'Or-prisen, oplyser France Football.
Pernille Harder blev tidligere i år kåret til Europas bedste spiller af Uefa.
08.
okt.
2018 kl.
18.
32 | opdateret 08.
okt.
2018 kl.
18.
55Bemærk: artiklen er mere end 30 dage gammelLæs opDen danske fodboldspiller Pernille Harder kan blive den første kvinde, der vinder den prestigefyldte Ballon d'Or-pris.
Mandag aften var Wolfsburg-spilleren således blandt det franske fodboldmagasin France Footballs nominerede til prisen.
De 15 nominerede til kvindernes Ballon d'Or:Pernille Harder, Danmark/WolfsburgLucy Bronze, England/LyonAda Hegerberg, Norge/LyonAmandine Henry, Frankrig/LyonLindsay Horan, USA/PortlandSam Kerr, Australien/ChicagoFran Kirby, England/ChelseaSaki Kumagai, Japan/LyonDzsenifer Marozsán, Tyskland/Lyon.
​​​​​​Amel Majri, Frankrig/LyonMarta, Brasilien/Orlando​​​​​​Lieke Martens, Holland/BarcelonaMegan Rapinoe, USA/SeattleWendie Renard, Frankrig/LyonChristine Sinclair, Canada/PortlandHarder præsenteres sammen med de øvrige 14 nominerede på France Footballs Twitter-konto.
Det er første gang, at der bliver kåret en spiller på kvindesiden.
Harder skiftede sidste år til tyske Wolfsburg, hvor hun har haft stor succes.
Læs også:VIDEO Harder vinder fornem pris: Bedste spiller i EuropaHun vandt The Double med klubben og blev ligaens topscorer.
Derudover nåede klubben frem til Champions League-finalen, der blev tabt til Lyon med 1-4 efter forlænget spilletid.
Harder scorede det tyske mål i finalen og blev nummer to på topscorerlisten med otte træffere.
Derudover delte hun førstepladsen på assistlisten med seks måloplæg.
Tidligere på året blev hun kåret som "Player of the Year" af Det Internationale Fodboldforbund (Uefa).
Ballon d'Or-prisen bliver uddelt 3.
december i Paris.
Det er journalister, der afgiver stemmer til Ballon d'Or-hæderen.
/ritzau/FacebookTwitterKopier link




https://www.dr.dk/musik/alfred-paa-14-hyldes-efter-kim-larsen-mindekoncert-saadan-opdagede-dr-ham

Kim Larsen er dødSe temaMusikAlfred på 14 hyldes efter Kim Larsen-mindekoncert: Sådan opdagede DR hamEn purung sanger stjal fuldkommen billedet ved søndagens koncert på Rådhuspladsen, og nu flyder Facebook over med ros til ham.
14-årige Alfred Kann har taget plads i garderoben på Østre Gasværk Teater, hvor hans uge begynder med prøver på musicalen 'Pelle Erobreren'.
)Af Rasmus Meldgaard Harboe08.
okt.
2018 kl.
18.
28Bemærk: artiklen er mere end 30 dage gammelLæs opDet har været en heftig uge for Alfred Kann.
Søndag aften stod han på scenen foran de omkring 35.
000 mennesker, som var mødt op for at give Kim Larsen en sidste hilsen med på vejen.
For ikke at tale om de 1,4 millioner danskere, som fulgte med hjemmefra stuerne på DR1.
Læs også:Mest sete DR-program siden VM: Mindekoncert for Kim Larsen samlede danskerneDen 14-årige sanger var blevet bedt om at synge nummeret 'Joanna', og det gjorde han så godt, at hele Rådhuspladsen sang med, og han efterfølgende blev omtalt som aftenens højdepunkt af flere anmeldere, og sociale medier strømmer over med ros til det unge talent:"Den yngste var sjovt nok den bedst forberedte.
.
han kunne teksten og leverede varen.
Kim ville have været stolt," lyder en kommentar på DR1's Facebook-side, der har fået over 300 likes.
"Han gjorde det fænomenalt.
Der må sidde nogle stolte forældre derude til aften," skriver en anden.
DR-chef: Vi var solgt, da vi hørte ham syngeDR besluttede tidligt, at de ville have et barn til at synge ved mindekoncerten, som ellers var besat af kendte navne som The Minds of 99, Oh Land, Magtens Korridorer, Michael Falch og mange flere.
- Vi besluttede os for, at det nummer skulle synges af et ungt menneske for at signalere, at Kim Larsen betyder noget for alle generationer.
Alle kan Kim Larsens sange, og det ville vi gerne vise, forklarer Jan Lagermand Lundme, underholdningschef på DR.
Valget faldt på netop Alfred, fordi han har været med i DR's børnekor, det såkaldte SpireKor, hvor han havde gjort sig bemærket.
- Da vi hørte ham synge, var vi bare solgt!
Alfred er eddermame bare sej!
Telefon på flytilstandUnder et døgn efter hans store optræden møder DR endnu en gang Alfred Kann på Østre Gasværk Teater.
Han har lige fået fri fra Kildevældsskolen på Østerbro, hvor han går i 8.
a.
- Jeg har haft min telefon på flyfunktion hele dagen, for der er hele tiden nogen, der skriver.
Det er jo ikke det, det handler om, men jeg er selvfølgelig meget glad for den feedback, jeg har fået, siger Alfred Kann.
- Da jeg kom hjem kunne jeg ikke rigtig komme ned på jorden.
Det havde været helt vildt.
Og så havde jeg 'Joanna' kørende på repeat inde i mit hoved, griner han.
Men Alfred Kann er ikke færdig med at optræde.
Efter skoledagen er han nemlig taget ud på Øster Gasværk Teater for at nå sine prøver på musicalen 'Pelle Erobreren'.
Alfred fortæller om sin oplevelse på Rådhuspladsen til sine medspillere på Østre Gasværk Teater.
) Der bliver hyggesnakket lidt i mørket bag scenen.
Her er det Alfred Kann (tv) og Jonathan Westphal Stennicke (th).
) Alfred har fået mikrofo på og er klar til at gå på scenen til eftermiddagens 'Pelle Erobren'-prøve.
)1 / 3Alfred fortæller om sin oplevelse på Rådhuspladsen til sine medspillere på Østre Gasværk Teater.
)1 / 3Der bliver hyggesnakket lidt i mørket bag scenen.
Her er det Alfred Kann (tv) og Jonathan Westphal Stennicke (th).
)2 / 3Alfred har fået mikrofo på og er klar til at gå på scenen til eftermiddagens 'Pelle Erobren'-prøve.
)3 / 3Han bliver hurtigt omringet af de andre unge skuespillere fra forestillingen, som har set Alfred Kanns optræden i fjernsynet.
- Hvordan kom du til at synge på Rådhuspladsen?
spørger Conrad Bengtsson, en af Alfreds jævnaldrende medspillere.
- Jeg har sunget i DR Korskolen i syv år og er så heldig, at de har spurgt mig, forklarer han og uddyber, at han først fredag fik besked om, at han skulle være med i søndagens hyldestkoncert.
Skal snart på scenen igenLivet som børneskuespiller betyder altså nogle ekstralange dage på farten.
Men det generer ikke Alfred Kann, som er en garvet herre på de skrå brædder.
- Det første jeg var med i var 'Krummerne' ude på Teater Vestvolden, hvor jeg spillede Grunk.
Jeg tror, jeg var seks år.
Min far er skuespiller, og jeg har altid syntes, at det så sjovt ud, siger han.
Læs også:14-årige Alfred sang for Kim Larsen og hele Danmark: Han var jo nærmest udødeligNår Alfred Kann og kollegaerne på Østre Gasværk har premiere på 'Pelle Erobreren' den 25.
oktober, spiller Alfred Kann rollen som præstesønnen Henrik.
- Vi har rigtig mange prøver lige nu.
Der er også ret meget ventetid.
Mig og Conrad deler den samme rolle.
Vi er her næsten hver dag, siger han.
FacebookTwitterKopier linkEmner:Oh Land (musiker)|DR1|Teater|Østre Gasværk|Østerbro




https://www.dr.dk/nyheder/regionale/midtvest/tidligere-folketingsmedlem-doed-elskede-musik-og-avlede-vildsvin-til

Midt- og VestjyllandTidligere folketingsmedlem død: Elskede musik og avlede vildsvin til prins HenrikOberst og tidligere folketingsmedlem Jens Christian Lund er død.
Han blev 73 år.
Prins Henrik var blandt gæsterne, da Jens Christian Lund i 2005 gik på pension fra jobbet som regimentchef på Skive Kasserne.
Af Maiken Friis Lange08.
okt.
2018 kl.
18.
18 | opdateret 09.
okt.
2018 kl.
09.
58Bemærk: artiklen er mere end 30 dage gammelLæs opIhærdig.
Dét ord beskriver oberst, tidligere folketingsmand for Socialdemokratiet og fodbolddommer Jens Christian Lund, som døde søndag i en alder af 73 år.
Han var ihærdig i alt, hvad han foretog sig.
Om han ville skaffe gallauniformer til Prinsens Musikkorps, avle vildsvin til Prins Henrik eller træne baltiske soldater.
Jens Christian Lund var ihærdig.
- Lund, han var bare helt sin egen.
Han havde et super engagement, fortæller Ebbe Ringblom, der var musiker i Prinsens Musikkorps, som Jens Christian Lund var chef for i mange år.
I 10 år var Jens Christian Lund chef for Prinsens Livregiment, der holdt til i Viborg og senere Skive.
Her blev han blandt andet kaldt musikoberst, fordi han stod i spidsen for at bygge et musikhus på Skive Kaserne.
Ebbe Ringblom i gallauniformen, som Jens Christian Lund har skaffet, i vintren 1995.
Billedet hænger i dag hjemme hos Ebbe Ringbloms forældre.
Ebbe Ringblom husker særligt dengang, Jens Christian Lund skaffede gallauniformer til hele musikkorpset, inden de skulle spille til Prins Joachim og Alexandras bryllup i 1995.
- Livgarden havde de der meget flotte gallauniformer, og dem ville vi jo også gerne have på.
Problemet var bare, at vores uniformer ikke var på finansloven, så der var ingen penge til dem.
Ved hjælp af sit store netværk fik Jens Christian Lund skaffet sponsorer.
Det var en kæmpe ting at få dem på, husker han.
Jens Christian Lund fik mange ideer.
Pludselig havde Skive Kaserne vildsvin gående på græsset.
De blev avlet og kødet blev leveret til Prins Henrik eller spist til julefrokoster, husker Ebbe Ringblom.
Selvom ideerne måske var skøre, så lykkedes han altid med dem.
Det gjorde ham meget vellidt på kasernen.
Blå bogJens Christian Lund blev født i 1945 i Thy1995-2005: Jens Christian Lund var chef for Prinsens Livregiment1998 - 2005: Sad i byrådet i Viborg for Socialdemokraterne2005-2011: Folketingsmedlem for S.
Valgt først i Viborg Amtskreds og siden i Vestjyllands Storkreds.
Modtog 16 ordener og internationale medaljer.
Han var kommandør af Dannebrog og kommandør i Estland.
Han havde en tysk og fire lettiske ordener herunder Storfyrst Gediminas’ Orden.
Hertil kom FN-medaljer fra Cypern og Balkan.
Kilde: Viborg Stift Folkeblad- En unik ting var, at Lund havde en idé om, at alle kasernens ansatte skulle komme ind på hans kontor, hvis de havde noget på hjertet.
Hans dør stod altid åben, og han havde ingen sekretær.
Det var meget atypisk dengang, men han var en utrolig god leder, som jeg har lært meget af.
Efter sin militære karriere blev Jens Christian Lund valgt ind i Viborg Byråd og senere ind i Folketinget for Socialdemokraterne.
Her huskes han som en flittig folketingsmand blandt kollegaer.
Kristian Pihl Lorentzen fra Venstre, der er ven og tidligere folketingskollega, skriver på sin facebookside:- Jens Chr.
Lund var en hædersmand, der gennem livet ydede en formidabel arbejdsindsats på mange fronter til gavn for dansk forsvar, for samfundet og for mange mennesker.
Jeg mindes de mange timer i hans behagelige og muntre selskab under løsning af opgaver i hæren, bl.
a.
i forhold til uddannelse af soldater fra de tre baltiske lande.
De seneste år led Jens Christian Lund af parkinson, men det holdt ham ikke fra at komme til Viborg FF’s fodboldkampe på det lokale stadion.
Gennem årene har han ikke kun nøjes med at se til fra tilskuerrækkerne.
I ti år var han også fodbolddommer på højt niveau og dømte næsten 3000 kampe, skriver Viborg Stift Folkeblad.
Søndag sov Jens Christian Lund stille ind omgivet af sin kone og børn.
Han vil blive husket for sine mange ideer, bedrifter og sejre.
- Lund var én, der bed sig fast og fik ting til at lykkes, siger Ebbe Ringblom.
Rettelse: I en tidligere version af artiklen fremgik det, at Jens Christian Lund var hertug af Litauen.
Det var forkert.
Han havde i stedet den lettiske orden Storfyrst Gediminas’ Orden.
FacebookTwitterKopier linkEmner:Skive Kaserne|Socialdemokraterne|Royalt|Skive|Kristian Pihl Lorentzen (politiker)




https://www.dr.dk/nyheder/udland/efter-interpol-chefs-anholdelse-derfor-forsvinder-folk-paa-mystisk-vis-i-kina

UdlandEfter Interpol-chefs anholdelse: Derfor forsvinder folk på mystisk vis i KinaLandets kommunistiske parti står som oftest bag, når kinesere forsvinder ud af det blå.
Kinas kommunistiske parti med Xi Jinping i spidsen gør alt, hvad de kan for at bekæmpe korruption.
Når nogen forsvinder, er det ofte fordi de er blevet tilbageholdt.
Af Sofie Dyjak08.
okt.
2018 kl.
18.
15Bemærk: artiklen er mere end 30 dage gammelLæs opDet er sket tusindvis af gange.
Kendte eller mindre kendte kinesere forsvinder pludselig - uden at nogen ved, hvor de er.
En udbredt tendens i Kina, som det kommunistiske parti med Xi Jinping i spidsen ofte står bag, og som kan kobles til partiets forsøg på at bekæmpe korruption.
Det forklarer Andreas Møller Mulvad, adjunkt hos CBS.
- Mange tusind kinesere har været i de kinesiske myndigheders varetægt anklaget for korruption.
Når nogen pludselig forsvinder, er det ofte, fordi de bliver afhørt og i nogle tilfælde midlertidigt tilbageholdt, inden deres sag kommer for retten, siger Andreas Møller Mulvad.
Senest er det kommet frem, at Interpol-præsidents Meng Hongwei er forsvundet under en rejse til Kina.
I går kom det frem at han er anholdt, anklaget for korruption.
Læs også:Kina: Interpol-chef undersøges for brud på lovenForleden dukkede den ellers forsvundne kinesiske skuespiller Fan BingBing op igen og erkendte sig skyldig i skatteefterslæb.
Partiet er ligeglad med forargelseMen de fleste sager om kinesere, der forsvinder på mystisk vis, når ikke mediernes søgelys.
Ofte er det kun pårørende til de anklagede, der ved det, og i de fleste tilfælde får de først noget at vide, når korruptionssagen er vurderet.
De seneste ugers store forargelse uden for Kina over styrets praksis kan dog vise sig at komme Xi Jinping til gode:- Kineserne kan se, at kommunistpartiet er ligeglad med, hvilken forargelse partiets praksis vækker rundt om i verden.
Xi Jinping signalerer, at det eneste, der betyder noget for ham, er, at bekæmpe korruption, siger Andreas Møller Mulvad.
Læs også:Xi Jinping vil ikke gøres til grin: Kina forbyder Peter PlysXi Jinpings kampagne mod korruption er målrettet regeringen, militæret, embedsværket og statsejede selskaber.
Han er dog blevet kritiseret for, at han også forsøger at ramme politiske modstandere med den.
Vil både ramme fluer og tigereXi Jinping har siden han kom til magten i 2013 gjort det til sin mission at straffe korruption og få ram på dem, der tager mod bestikkelse i og omkring det kommunistiske parti.
Over en million embedsmænd og bureaukrater er blevet straffet for korruption og har enten fået en stor bøde eller fængsel som straf.
Læs også:Kina lukker 4.
000 hjemmesider med "upassende værdier"- Tidligere slap topfolk i partiet nemt under radaren og blev ikke sat i forbindelse med korruptionsskandaler.
Sådan er det ikke mere.
Xi Jinping går med egne ord både efter fluer og tigere, altså høj som lav, siger Andreas Møller Mulvad.
Korruption er omfattende og massivt i Kina - og det har gjort befolkningen så rasende, at Xi Jinping har været nødt til at handle.
- For at opretholde partiets magt og loyalitet i befolkningen, har Xi Jinping følt sig nødsaget til at føre en massiv kampagne for at få partiet til at fremstå rent i befolkningen, siger Andreas Møller Mulvad.
FacebookTwitterKopier linkEmner:Xi Jinping (politiker)|Kina|Korruption|Copenhagen Business School|Offentlig forvaltning




https://www.dr.dk/nyheder/politik/billigere-elbiler-paa-vej-regeringen-vil-saenke-afgifter-paa-groenne-biler

Regeringens klimaudspilSe temaPolitikBilligere elbiler på vej: Regeringen vil sænke afgifter på grønne bilerEn skatterabat til medarbejdere, der vælger grønne firmabiler, er også blandt forslagene i regeringens klima- og luftudspil.
Regeringen vil fremover gøre det billigere at købe små og mellemstore elbiler og andre lav- og nulemissionsbiler.
Af Johan Blem Larsen, Rasmus Lindegård, Morten Kaus og Christine Cordsen08.
okt.
2018 kl.
18.
08Bemærk: artiklen er mere end 30 dage gammelLæs opDer skal for alvor gang i salget af grønne biler herhjemme, og derfor vil regeringen fremover gøre det billigere at købe små og mellemstore elbiler og andre lav- og nulemissionsbiler.
Det fremgår af regeringens klima- og luftudspil, som præsenteres i morgen.
Udspillet indeholder i alt 39 initiativer og er blevet døbt ”Sammen om en grønnere fremtid”.
Konkret foreslår regeringen at udskyde den planlagte stigning i registreringsafgiften for el- og plugin-hybridbiler med et år og samtidig indføre et forhøjet fradrag på 40.
000 kroner i 2019 for grønne bilejere.
Fradraget skal ifølge udspillet stige til 77.
500 kroner i 2020.
Læs også:Supermarkeder og storbyer skal i spil: Det ved vi om regeringens klimaplanForslaget vil betyde, at en elbil med en pris på for eksempel 375.
000 kroner kommer ned på 345.
000 kroner, hvis man køber den i 2019.
Hos brancheorganisationen Dansk Elbil Alliance hilser man forslaget velkomment.
- Vi regner med, at det vil gøre det muligt for flere danskere at købe elbiler, også med længere rækkevidde end den vi har i dag, siger branchechef Lærke Flader.
- Det vil reelt betyde en afgiftsfritagelse på små og mellemstore elbiler.
Det vil også betyde, at nogle af de mellemstore elbiler, som i dag har en registreringsafgift, vil blive fritaget.
Så det vil blive en fordel for de biler, siger hun.
Lavere skat på grønne firmabilerDet fremgår desuden af klima- og luftudspillet, at regeringen vil nedsætte en kommission, der skal komme med konkrete forslag til, hvordan regeringen kan nå sit mål om at stoppe salget af benzin- og dieselbiler i 2030 og få antallet af elbiler i Danmark op på én million.
Den nye kommission skal også komme med forslag til, hvordan samfundet fremover får penge i statskassen, når indtægterne fra de nuværende brændstofafgifter bliver mindre som følge af teknologiudviklingen.
Statskassen indkasserer i dag omkring 50 milliarder kroner årligt fra bilrelaterede afgifter, eller cirka fem procent af statens samlede indtægter, og derfor får kommissionen også til opgave at komme med forslag til alternative indtægter i fremtiden.
Regeringen vil samtidig indføre et skattefradrag for medarbejdere, der får stillet en grøn firmabil til rådighed af sin arbejdsplads, på 30.
000 kroner.
Fradraget skal gælde for en endnu ikke tidsafgrænset periode.
’Godt skridt på vejen’Forslaget har til formål at gøre grønne firmabiler mere attraktive samt at styrke brugtvognsmarkedet.
Firmabiler bliver i dag udskiftet langt hyppigere end privatbiler, og derfor bliver mange brugte firmabiler solgt videre.
Forslaget om lavere skat på grønne firmabiler bliver modtaget positivt i Dansk Elbil Alliance.
- Det vil betyde, at medarbejdere, som får muligheden for at få en firmabil, kan købe bil for omkring 120.
000 kroner mere, siger branchechef Lærke Flader.
- Det er et godt skridt på vejen, og det betyder, at vi forhåbentlig får mange flere grønne firmabiler.
Det er biler, der kører langt, og dermed er der store CO2-besparelser forbundet med det, og med firmabiler får vi også hurtigere brugtvognsmarkedet i gang i forhold til, at alle danskere kan købe en god, brugt elbil, siger hun.
Busbaner og parkeringsrabatYdermere vil regeringen give landets kommuner friere rammer til at give lavemissionsbiler rabat på parkering, ligesom kommunerne skal kunne tillade kørsel i busbaner for grønne biler.
Regeringen vil ligeledes afsætte 80 millioner kroner i en pulje, der skal gå til såkaldte hurtigladestandere, som skal afkorte opladningstiden for elbiler.
20 millioner kroner øremærkes til hurtigladestandere på statsvejnettet.
Regeringen vil desuden indgå en aftale med landets kommuner om at afsætte tilpas meget plads til, at private aktører kan opsætte ladestandere i byerne.
Det skal give personer, som bor i lejligheder, en sikkerhed for, at man kan få en parkeringsplads med en ladestander til sin elbil tæt på sit hjem.
Bussernes tre trinRegeringen vil samtidig gøre busserne i de danske byer mere klimavenlige.
Det skal ske i tre trin:I 2020 skal alle nye busser være CO2-neutrale fremgår det af regeringens udspil.
Fem år senere, i 2025, kommer næste trin, hvor nye busser i byerne hverken må udlede luftforurening eller CO2.
Tredje og sidste trin skal ifølge udspillet implementeres fra 2030, hvor ingen busser i byerne hverken må udlede luftforurening eller CO2.
FacebookTwitterKopier linkEmner:Biler|Skatter og afgifter|Dansk Elbil Alliance|Økonomi|Arbejdsmarked




https://www.dr.dk/sporten/fodbold/landsholdet/landstraeneren-afskriver-eriksen-mod-irland-tror-ikke-vi-kommer-til-se

LandsholdetLandstræneren afskriver Eriksen mod Irland: 'Tror ikke vi kommer til at se Christian'Christian Eriksens skade i mavemusklerne ser ud til at holde ham ude af landskampene mod Irland og Østrig.
Åge Hareide får ikke glæde af Christian Eriksen ved indeværende landsholdssamling.
Billedet her er fra VM i Rusland.
08.
okt.
2018 kl.
18.
08Bemærk: artiklen er mere end 30 dage gammelLæs opAlt tyder på, at fodboldlandsholdet må undvære stjernespilleren Christian Eriksen i lørdagens Nations League-kamp mod Irland.
Danskeren har siddet ude for Tottenham i de seneste uger på grund af en skade i mavemusklerne, og landstræner Åge Hareide tror ikke længere på, at han får lov til at efterudtage midtbanespilleren.
Det siger Åge Hareide mandag, da landsholdet mødte ind i landsholdslejren i Herning.
- Jeg tror ikke, at vi kommer til at se Christian.
Det bliver meget svært.
Hvis han er skadet, når man udtager holdet, så bliver det svært.
- Tottenham vil helt sikkert satse på at få ham helt frisk til efter landskampsperioden, og så er det svært at presse på for at få ham til at spille en kamp, når han ikke har spillet i lang tid, siger Åge Hareide.
Læs også:Hareide udtager ekstra angriber til landsholdetSelv om døren ikke er lukket, hvis Eriksen selv melder sig klar, kan Åge Hareide allerede nu fastslå, at Eriksen under ingen omstændigheder får lov til at spille testkampen mod Østrig i næste uge.
- Han har ikke spillet i tre kampe, så det bliver også svært at få lov til at bruge ham, specielt i en testkamp.
Så det er helt udelukket, at han spiller i Herning mod Østrig.
- Jeg tror egentlig, at begge kampe er udelukkede for hans vedkommende, siger Åge Hareide.
Flere afløsere i spilSpillere som Lasse Schöne, Anders Christiansen og Pierre-Emile Højbjerg er i spil til at tage over for Christian Eriksen på den offensive midtbane.
Hareide vil dog ikke ud med, hvem der er hans favorit til at blive topscorerens afløser.
- Christian er en af vores største stjerner, og han har stået bag rigtig mange mål og assist på landsholdet.
Før eller siden må andre stå frem og vise, at de duer til at være med på landsholdet.
Læs også:Højbjerg inde - Eriksen ude: Her er Danmarks trup- Det er også derfor, der er 23 mand på landsholdet, for på et tidspunkt vil en situation som denne opstå.
Vi må finde en god løsning, og jeg er overbevist om, at resten af holdet nok skal fungere, vi kender jo hinanden så godt, siger Hareide.
Landstræneren må også se bort fra FC Københavns Viktor Fischer, der heller ikke når at blive klar til kampene mod Irland og Østrig.
Angriberen Christian Gytkjær er indkaldt som sidste mand til landsholdstruppen.
/ritzau/FacebookTwitterKopier link




https://www.dr.dk/sporten/fodbold/kvindelandsholdet/video-kvindelandsholdet-blaeser-til-angreb-mod-holland

KvindelandsholdetVIDEO Kvindelandsholdet blæser til angreb mod HollandLandsholdet ser muligheder for at gå videre mod Holland, der kan presses til at vakle i forsvaret.
08.
okt.
2018 kl.
17.
42 | opdateret 08.
okt.
2018 kl.
20.
24Bemærk: artiklen er mere end 30 dage gammelLæs opDanmark er nede 0-2 mod Holland før returopgøret i Viborg tirsdag, der kan sikre en playoff-finale i kampen om en VM-billet.
Umiddelbart ligner det en næsten umulig opgave for landsholdet, der i 2017 tabte EM-finalen til netop Holland, som også må siges at være storfavorit til at gå videre tirsdag.
Læs også:VIDEO VM-drømmen falmer: Kvindelandsholdet taber til HollandDansk måljagtEfter det skuffende nederlag på 0-2 i det første opgør har Nadia Nadim og resten af landsholdet analyseret sig frem til, hvor holdet kan stække det ellers flyvende hollandske landshold.
- Det er et vanvittig godt hold, men jeg synes, de er svage i deres bagkæde.
Vi håber, at vi kan udnytte deres svagheder, som vi ikke formåede i den første kamp, siger Nadia Nadim.
Danmark har brug for to mål for at bringe kampen i forlænget spilletid, og samtidig skal holdet sørge for, at hollænderne ikke får sparket bolden i kassen.
En svær opgave, der dog ikke afskrækker Nadim.
Læs også:Skuffet Nadim om VM-håbet: 'Alt kan lade sig gøre'- Jeg tror på, at vi vinder.
Chancen er der.
Så må vi bare håbe, at Holland ikke formår at score, siger Nadia Nadim.
Landstræneren blev klogere trods nederlagLandstræner Lars Søndergaard håbede før kampen i Holland, at danskerne kunne få et godt resultat med hjem til Viborg.
Det var ikke tilfældet, men han så gode takter fra sit hold i anden halvleg, som han tirsdag vil få frem igen.
- Vi har fundet ud af, at der er rum at spille i.
Dernede var vi trods alt mest i boldbesiddelse i anden halvleg.
Vi kom langt frem på banen og holdt godt fast i bolden.
Læs også:Nils Nielsen: 'Jeg svigtede alle omkring mig'- Kan vi gøre det lidt bedre tirsdag, så mener jeg, der er plads til at gøre ondt mod dem i deres felt, siger Lars Søndergaard.
Landstræneren håber, at et tungt pres mod den hollandske defensiv kan åbne op for en scoring, der kan få hollænderne til at blive en smule nervøse.
- Vi ved godt, at vi skal ud at score mål.
Det kan vi også, og jeg tror, der er muligheder.
Læs også:Landsholdsanfører risikerede sit liv ved at spille fodbold og endte i Danmark- Det betyder mentalt meget at kunne score det første mål.
Det vil give os luft og vinger, og så vil Holland kunne mærke presset, siger landstræner Lars Søndergaard.
Går Danmark videre, kan holdet se frem til at møde enten Schweiz eller Belgien i to finaleopgør om VM-billetten.
Kampen mod Holland spilles tirsdag på Energi Viborg Arena klokken 18.
Du kan ses med på DR1 fra 17.
30.
/ritzau/FacebookTwitterKopier link




https://www.dr.dk/nyheder/penge/europaeisk-bank-vagthund-bekraefter-finanstilsynet-er-under-lup-i-sagen-om-danske-bank

Hvidvask i Danske BankSe temaPengeEuropæisk bank-vagthund bekræfter: Finanstilsynet er under lup i sagen om Danske BankDen Europæiske Bankmyndighed undersøger finanstilsynene i både Danmark og Estland.
Andrea Enria er formand for Den Europæiske Bankmyndighed (EBA).
Han bekræfter, at EBA har startet forundersøgelser af Danske Bank-sagen.
Af Christine Hyldal og Oliver Batchelor08.
okt.
2018 kl.
17.
28Bemærk: artiklen er mere end 30 dage gammelLæs opDen Europæiske Bankmyndighed (EBA) bekræfter at have indledt en undersøgelse af, hvordan Finanstilsynet i Danmark overvågede Danske Bank i sagen om hvidvask i bankens estiske afdeling.
Det skriver nyhedsbureauet Reuters.
- Vi har startet forundersøgelser af Danske Bank-sagen i Danmark, siger Andrea Enria, der er formand for Den Europæiske Bankmyndighed til Europa-Parlamentet.
Udviklingen er ventet, da EU-Kommissionen tidligere har bedt bankmyndigheden om at undersøge, hvad der gik galt med Finanstilsynets opsyn med Danske Bank.
Finanstilsynet har fået kritikEU-Kommissionen vil blandt andet have belyst, hvor ofte og hvor dybdegående undersøgelserne af Danske Bank var.
Det danske finanstilsyn har nemlig fået kritik for ikke at være kritisk nok over for den information og de svar, Danske Bank har sendt gennem årene.
Finanstilsynet herhjemme bekræftede i slutningen af september, at EBA havde orienteret tilsynet om, at der ville komme en formel henvendelse om Finanstilsynets hvidvasktilsyn.
Her til eftermiddag bekræfter Finanstilsynet over for DR Nyheder, at undersøgelse nu er i gang.
- Jeg kan bekræfte, at vi har fået den første henvendelse fra EBA, siger Finanstilsynets kommunikationschef Søren Møller Christensen til DR Nyheder.
Han henviser derudover til Finanstilsynets tidligere melding om, at tilsynet stiller sig fuldstændig til rådighed for EBAs undersøgelse.
Læs også:Hvidvasksag: Finanstilsynet tvinger Danske Bank til at lægge ekstra milliarder til side- Finanstilsynet er naturligvis parat til at samarbejde fuldt ud med EBA såvel som med andre europæiske institutioner om denne sag og til at redegøre for vores arbejde i relation til hvidvasktilsynet, lød det fra direktør Jesper Berg i september.
Estland undersøges ogsåEBA’s undersøgelse retter sig ikke kun mod Danmark.
Den holder også luppen over Finanstilsynet i Estland, hvor den formodede hvidvask har fundet sted via Danske Banks filial i Tallinn.
Danske Bank har offentliggjort, at der i perioden 2007-2015 strømmede beløb svarende til 1.
500 milliarder kroner gennem den del af den estiske filial, der er under mistanke for at have hvidvasket for milliarder.
Præcis hvor stort et beløb, der er mistænkeligt, er ikke kommet frem, men det er ifølge Danske Bank en stor del af de 1.
500 mia.
kr.
FacebookTwitterKopier linkEmner:Danske Bank|Europa-Kommissionen|Pengeinstitutter|Estland|Økonomisk kriminalitet




https://www.dr.dk/sporten/fodbold/landsholdet/hareide-udtager-ekstra-angriber-til-landsholdet

LandsholdetHareide udtager ekstra angriber til landsholdetAngriberen Christian Gytkjær er blevet efterudtaget til Danmarks fodboldlandshold.
Christian Gytkjær spillede sin hidtil eneste landskamp i 2016 ude mod Tjekkiet.
08.
okt.
2018 kl.
17.
14 | opdateret 08.
okt.
2018 kl.
17.
53Bemærk: artiklen er mere end 30 dage gammelLæs opAngriberen Christian Gytkjær er blevet efterudtaget til Danmarks fodboldlandshold, der netop er blevet samlet for at spille to landskampe.
Det oplyser landstræner Åge Hareide under en presseseance mandag i Herning.
- Jeg udtager Christian Gytkjær, og han kommer i morgen (tirsdag, red.
) fra Polen, siger Åge Hareide.
Udtagelsen skyldes, at Åge Hareide med sikkerhed må se bort fra Viktor Fischer og formentlig også Christian Eriksen.
Læs også:Efter fodboldkonflikt: Landsholdet rækker hånden ud til danske fansChristian Gytkjær er på kontrakt i polske Lech Poznan og har tidligere optrådt for blandt andre Rosenborg, 1860 München, Lyngby og FC Nordsjælland.
Han er noteret for én A-landskamp, en testkamp mod Tjekkiet i 2016.
Her så Åge Hareide i både kamp og til træning en meget arbejdsom spiller.
Derfor er Gytkjær valgt foran blandt andre Premier League-angriberen Kenneth Zohore og offensivspillere fra U21-landsholdet, der har en afgørende EM-kvalifikationskamp fredag.
- Der er mål i Gytkjær.
Han var med i Tjekkiet i november 2016, og han er en spiller, som altid arbejder hårdt, og man ved, hvad man får.
Og så længe vi ikke vil røre spillere fra U21-landsholdet, så tager vi Christian med.
Læs også:Højbjerg inde - Eriksen ude: Her er Danmarks trup- Der har også været en Zohore i tankerne, men Christian Gytkjær er en lidt anden type.
Jeg får en større arbejdskapacitet - også uden bolden, og jeg får en større vilje til at presse.
De ting bliver meget vigtige i en udekamp mod Irland, siger Åge Hareide.
Landsholdstruppen består desuden af centrale angribere som Kasper Dolberg, Andreas Cornelius og Martin Braithwaite.
Danmark skal på lørdag møde Irland på udebane i Nations League.
Tre dage senere venter en testkamp mod Østrig i Herning.
/ritzau/FacebookTwitterKopier linkEmner:Åge Hareide (fodboldtræner)|FC Nordsjælland|Fodbold|Herning|1860 München




https://www.dr.dk/nyheder/politik/undersogelse-drikkevandet-er-ikke-forurenet-af-mikroplast

PolitikUndersøgelse: Drikkevandet er ikke forurenet af mikroplast I 16 ud af 17 vandprøver var indholdet under den såkaldte detektionsgrænse.
- Der er ikke noget, der tyder på, at mikroplastik er et problem for drikkevandet i Danmark, lyder det fra Miljøstyrelsen.
08.
okt.
2018 kl.
16.
57Bemærk: artiklen er mere end 30 dage gammelLæs opDansk drikkevand er ikke forurenet med mikroplast.
Det viser en landsdækkende undersøgelse ifølge Miljøstyrelsen.
I 16 ud af 17 vandprøver landet over var indholdet af mikroplast under den såkaldte detektionsgrænse.
Grænsen er sat på 0,6 mikroplastpartikel per liter vand.
Det er så lille en mængde, at prøver under den værdi kan skyldes mikroplast fra prøvetagningsudstyret.
- Der er ikke noget, der tyder på, at mikroplastik er et problem for drikkevandet i Danmark, siger kontorchef i Miljøstyrelsen Rasmus Moes til styrelsens hjemmeside.
Læs også:Nu skal dit drikkevand undersøges for mikroplastI den ene prøve, der overskred detektionsgrænsen, viste efterfølgende undersøgelser, at udstyret havde opfanget andre partikler end mikroplast.
For godt et år siden fik blandt andet en undersøgelse af drikkevandet fra 16 husstande i hovedstadsområdet mikroplast-alarmklokkerne til at ringe landet over.
Det undersøgte drikkevand indeholdt gennemsnitligt 18 stykker mikroplast per liter.
Undersøgelsen viste sig dog ifølge Miljøstyrelsen at være upålidelig.
Ny metode taget i brugEn samlet opposition opfordrede dengang ministeren til at igangsætte en pålidelig undersøgelse.
Allerede i februar i år kom de første resultater med den nye målemetode.
Her viste tre prøver fra hovedstadsområdet, at der ikke var nogen problemer med mikroplast i det danske drikkevand.
Læs også:Miljøminister: Vi har fundet "forsvindende lidt" mikroplast i dit drikkevandMed de seneste undersøgelser er resultaterne nu bredt ud til hele landet.
Definitionen på mikroplastik er plastikpartikler, som er mindre end fem millimeter.
Stykkerne kommer blandt andet fra personlige plejeprodukter såsom tandpasta, bodyscrub eller sminke, men kan også komme fra bildæk, maling og vejstriber.
Man kender endnu ikke betydningen af mikroplast for levende organismer, men undersøgelser viser, at det ophobes i dyr igennem fødekæden.
/ritzau/FacebookTwitterKopier linkEmner:Miljøstyrelsen|Vandselskaber|Skønheds- og sundhedsprodukter




https://www.dr.dk/nyheder/regionale/oestjylland/letbanen-saetter-farten-markant-op-kryds-ikke-sporet-paa-hjemmelavede

ØstjyllandLetbanen sætter farten markant op: Kryds ikke sporet på hjemmelavede stierTestkørsler på Grennaabanen vil nu ske med 100 kilometer i timen og lukke overkørsler midlertidigt.
Letbanestrækningen til Grenaa åbner sidst i marts 2019.
Det er en forsinkelse på tre måneder.
Af Frederik Dupont, Sarah Friis Elkjær og Emma Lichscheidt08.
okt.
2018 kl.
16.
51Bemærk: artiklen er mere end 30 dage gammelLæs opI dag bliver speederen trådt i bund på Aarhus Letbanes testkørsler på Grenaabanen.
Togene har hidtil højst kørt med 20 kilometer i timen på banen, men skrues hastigheden op til 100 kilometer i timen.
Det fortæller Aarhus Letbanes direktør Michael Borre.
- Første gang, vi kører 100 kilometer i timen, bliver med det store tog af modellen Tango.
Det er købt til at kunne køre så hurtigt.
Vores lille tog kan ikke køre 100 kilometer i timen, siger han.
- Letbaneføreren kører jo på det her tidspunkt cirka 30 meter i sekundet, og selvom han kan se 100 meter frem, går det stærkt, og han har også meget lang bremseafstand.
(© Signe Heiredal)(© Signe Heiredal)Drop trampestierneI anledning af hastighedsstigningen går Letbanen samtidig ud med en formaning til borgerne om kun at bruge de autoriserede overgange, når de skal krydse sporene.
- Der er masser af uautoriserede overgangssteder, som ikke er sikrede med bomme og skilte, forklarer Michael Borre.
Læs også:Ny forsinkelse: Letbanen til Grenaa åbner først i det nye årDet er for eksempel trampestier, hvor folk har klippet et hul i hegnet og gået hen over banen, fordi det er en kortere tur end at bruge de autoriserede steder.
- Nu begynder toget at køre, og når der ikke er sikkerhedsforanstaltninger omkring en, risikerer man at blive kørt ned af toget, siger Michael Borre.
Her ses en af de såkaldte "trampestier", som er opstået, fordi folk trasker hen over sporet for at skyde genvej, selvom man ikke må.
Letbanetog er både hurtige og lydsvage, så han appellerer til, at man udelukkende krydser skinnerne på steder, hvor der er markerede og lovlige overgange.
Et af de steder, hvor borgerne ikke kan holde sig i skinnet og vader hen over skinnerne, hvor de ikke må, er i Hjortshøj.
Her indrømmer en af byens indbyggere, Kurt Elstrøm, at han er aktiv, når der "anlægges" stier.
- Der er jo en gammel historik omkring, at der har været en asfaltvej med en ubevogtet overskæring tidligere, der så er blevet lukket, siger han.
Men det ér altså en rigtig dum idé.
- Det er meget, meget farligt at gå ud foran sådan et tog.
Vi kører hurtigt, og vi kører lydløst, og det er altså ikke toget, der går i stykker, hvis det kører ind i en person, siger Michael Borre.
Kurt Elstrøm vil da også tænke sig om fremover og er glad for, at der nu kommer fornyet opmærksomhed på det.
- Vi glæder os jo meget til, at der kommer tog igen, og jeg tænker også, at det bliver noget nyt, når der nu kommer tog igen, og de kommer så hurtigt, siger han.
Testkørsler til novemberInden testkørslen bliver indledt, er både overgange uden sikring og uautoriserede stier blevet markeret med tydelige advarselsskilte.
Hvor veje krydser sporene, bliver overkørslerne spærret af, mens toget passerer.
Det vil tage mellem fem og 15 minutter, men Aarhus letbane vil så vidt mulig undgå at spærre af i myldretiderne.
Testkørslen sker frem til medio november.
Læs også:Letbane og bil støder sammen: Én person blev fastklemtFacebookTwitterKopier linkEmner:Aarhus Letbane|Togtrafik|Aarhus|Bilindustri|Togselskaber




https://www.dr.dk/sporten/fodbold/fynsk-danmarksserieklub-faar-stor-straf-naesten-alle-spillere-var-ansat-som-traenere

FodboldFynsk Danmarksserieklub får stor straf - næsten alle spillere var ansat som trænereDanmarksserieklubben B1909 fra Vollsmose har ikke overholdt DBU's amatørregler.
Klubben har haft næsten alle sine spillere ansat som trænere.
B1909 er blevet tildelt en bøde og pointstraf af Fodboldens Disciplinærinstans.
Af Anders Melchior Frigaard08.
okt.
2018 kl.
16.
46Bemærk: artiklen er mere end 30 dage gammelLæs opDen fynske Danmarksserieklubb B1909 har fået en stor straf af Fodboldens Disciplinærinstans, for at have næsten alle spillere i klubben ansat som trænere, selvom de blot var spillere.
Som trænere kunne spillerne få kørselsgodtgørelse.
Det skriver Dansk Boldspils-Union (DBU) i en pressemeddelelse.
Spillerne i klubben har i perioden 2012-2017 fået udbetalt knap 1,1 millioner kroner i kørselsgodtgørelse, og det strider mod DBU's amatørbestemmelser.
Klubben får fratrukket ni point i indeværende sæson samt i næste, og B1909 er også blevet tildelt en bøde på 50.
000 kroner.
- Efter Skats undersøgelse kan det lægges til grund, at stort set samtlige spillere i perioden fra 2012 til 2017 har været trænere i klubben sideløbende med, at deres primære funktion var som spillere på klubbens førstehold i B1909, og for de fleste spillere var der derfor realitet i udbetalingerne som kørselsgodtgørelse, skriver Disciplinærinstansen i kendelsen.
Det fremgår også af kendelsen, at B1909 har erkendt, at klubben ikke har overholdt DBU's amatørbestemmelser.
Disciplinærinstansen slår hårdt ned på hændelsen, fordi undersøgelsen har vist, at der var tale om en systematisk overtrædelse.
- Da der er tale om en længerevarende og systematisk overtrædelse af reglerne, er det disciplinærinstansens vurdering, at fremgangsmåden må karakteriseres som ”usportslig” og ”illoyal” adfærd i forhold til de andre hold i rækken, står det i kendelsen.
På grund af straffen går B1909 fra 13 point og en syvendeplads i Danmarksseriens pulje 3 til fire point og en aktuel placering som nummer ni.
Der er ti hold i Danmarksseriens pulje 3.
FacebookTwitterKopier linkEmner:B1909|DBU|Fodbold|Privatøkonomi|Vollsmose




https://www.dr.dk/sporten/oevrig/dansk-petanquestjerne-droemmer-om-ol-efter-em-bronze

Øvrig sportDansk petanquestjerne drømmer om OL efter EM-bronzeMia Carlsson sikrede sig søndag bronze ved det netop overståede europamesterskab i petanque.
Mia Carlsson med sin bronzemedalje fra det netop overståede EM.
Af Anders Melchior Frigaard08.
okt.
2018 kl.
15.
58Bemærk: artiklen er mere end 30 dage gammelLæs opMia Carlsson vandt søndag bronze ved europamesterskabet i pentanque.
Danskeren var glad for bronzemedaljen, selvom hun havde sat næsen op efter mere.
- Det var dejligt.
Især efter skuffelsen havde lagt sig efter semifinalen, som var så tæt, hvor jeg kun tabte 12-13.
Det var rart at komme op på podiet, blive hyldet og få hængt bronzemedaljen om halsen.
Det gav lidt gåsehud at se dannebrog blive hævet, siger Mia Carlsson.
Læs også:Tysk veterans fifleri presser Dansk Petanque Forbund til regelændringDet næste store mål for danskeren bliver verdensmesterskabet, der afholdes i Spanien i april 2019.
Men Mia Carlsson har også blikket rettet endnu længere ud i fremtiden, fortæller hun.
I 2024 bliver OL afholdt i Paris, og der er chancen for at petanque bliver en del af de olympiske lege god, da kuglesport er stort i Frankrig og de omkringliggende lande, så hun krydser fingre og håber, at sporten kommer på programmet.
- Vi går her og spiller vores europamesterskaber og verdensmesterskaber, og der er ikke så mange, der kender til det, så at det skulle kunne blive en OL-disciplin, det ville være det største, jeg kunne opleve, siger Mia Carlsson.
Mia Carlsson, der til daglig bor i Rødovre og er kontorelev, har også vundet sølv ved EM i 2010 og 2014.
Petanque er på blokken som en af de nye discipliner ved OL fra 2024, hvor legene bliver afholdt i Paris.
Det sker som et led i den olympiske komites plan om, at udvælge tre sportsgrene til legene udover de vanlige discipliner.
Den endelige beslutning om, hvilke sportsgrene der skal tilføjes til programmet i 2024 i Paris, vil blive truffet på et møde i IOC's eksekutivkomite i december 2020.
FacebookTwitterKopier linkEmner:Paris|De Olympiske Lege|IOC|Frankrig|Rødovre




https://www.dr.dk/nyheder/udland/katastrofe-doedstal-stiger-i-indonesien-naesten-intet-haab-tusindvis-af-savnede

UdlandKatastrofe-dødstal stiger i Indonesien: Næsten intet håb for tusindvis af savnedeNæsten 2000 er døde, efter at jordskælv og en tsunami hærgede for ni dage siden.
Titusindvis af mennesker er meldt savnet i Indonesien.
Man leder stadig efter dem, men ganske få forventes at være i live.
Af Sofie Dyjak08.
okt.
2018 kl.
15.
49Bemærk: artiklen er mere end 30 dage gammelLæs op1.
994 mennesker er nu bekræftet døde siden jordskælvet og den efterfølgende tsunami på den indonesiske ø Sulewesi 28.
september.
Det oplyser de indonesiske myndigheder ifølge nyhedsbureauet AFP.
Op til 5.
000 er meldt savnet, og der er ikke længere udsigt til at finde dem i live, siger Marc Vergara, der er udsendt til Indonesien for nødhjælpsorganisationen Unicef.
- Vi leder stadig efter dem, men forventer, at stort set alle er døde.
Mange af de savnede er blevet begravet under jordskælvet.
Det officielle dødstal vil stige igen inden længe, siger Marc Vergara til DR Nyheder.
Familier er blevet skilt adTitusindvis af indonesere er blevet hjemløse, familier er blevet skilt ad, og mange tør ikke tage tilbage til det sted, de for ni dage siden kaldte deres hjem.
Men at skaffe tag over hovedet har for store dele Sulewesi-provinsens 600.
000 indbyggere ikke været det største problem de seneste ni dage.
Problemet har snarere været tomme maver.
Katastrofens omfang har nemlig gjort det svært at få helt basale forsyninger frem.
Men det er muligt nu.
- Vores topprioritet lige nu er at hjælpe folk med at få mad, vand, og medicin.
Så vil fokus senere være på at få folk hjem og for eksempel få børn i skole igen, siger Marc Vergara.
Dansk hjælp på vejI første omgang var de indonesiske myndigheder tilbageholdende med at bede om hjælp fra det internationale samfund, men katastrofens omfang har fået dem til at ændre mening.
Derfor har Indonesien også bedt Danmark om hjælp, og den er på vej.
Beredskabsstyrelsen vil over de næste tre til otte uger både opsætte og bemande bl.
a.
vandrensningsanlæg og nødstrømsgeneratorer i Indonesien.
Det fremgår af en pressemeddelelse.
Beredskabsstyrelsens indsats finansieres af Udenrigsministeriet og koster op til 2,5 millioner kr.
Ifølge FN har 200.
000 brug for hjælp efter naturkatastrofen.
Det kraftigste jordskælv, der også udløste en tsunami i Indonesien, blev målt til 7,5 på Richterskalaen.
Det svarer næsten til energien i en stor atomsprængning.
FacebookTwitterKopier link




https://www.dr.dk/nyheder/indland/politiet-forlaenger-visitationszone-efter-bandekonflikt

IndlandPolitiet forlænger visitationszone efter bandekonflikt Seneste skudepisode i området fandt sted i søndags, hvor ingen dog blev ramt.
Politiet kan fortsat kropsvisitere uden begrundet mistanke i Gersagerparken i Hundige.
08.
okt.
2018 kl.
15.
48Bemærk: artiklen er mere end 30 dage gammelLæs opDer er i Hundige ved Greve fortsat en øget risiko for kriminalitet, der udgør en fare for personers liv, helbred og velfærd, vurderer Midt- og Vestsjællands Politi, som derfor forlænger en visitationszone i området.
Det oplyser politiet på Twitter.
- Det er politiets vurdering på baggrund af de seneste hændelser og politiets efterforskning, at der fortsat foreligger en risiko for yderligere voldelige episoder, skriver politiet.
Læs også:OVERBLIK: Spørgsmål og svar om skyderierne i StorkøbenhavnZonen blev oprettet 24.
september på grund af de seneste bandeoptøjer i København og Hundige.
Seneste episode var søndag i Gersagerparken, hvor to maskerede mænd på knallert affyrede skud mod to personer, der sad på en bænk.
Aktive kriminelle grupperingerBandekonflikten i Hundige og omegn hænger sammen med bandekonflikten i København.
Her er banden Brothas ifølge politiet blevet splittet.
Det har ført til en række skyderier i København og omegn.
- Det er politiets vurdering, at der fortsat er aktivitet i de kriminelle grupperinger, herunder lokalt i Hundige.
Læs også:Dommer varetægtsfængsler 11 bandefolk i 20 dage for drabsforsøg- Der har blandt andet siden etablering af visitationszonen været flere episoder, hvor banderelaterede personer er truffet med skudsikker vest eller i besiddelse af slagvåben, skriver politiet.
I visitationszoner har politiet ret til uden videre begrundelse at kropsvisitere enhver og ransage alle køretøjer.
Det kræver normalt en konkret mistanke, for at politiet har lov til det, og derfor er en visitationszone også kun midlertidig.
Zonen forlænges til og med 15.
oktober.
/ritzau/FacebookTwitterKopier linkEmner:Kriminalitet|Midt- og Vestsjællands Politi|København|Politi|Hundige




https://www.dr.dk/nyheder/regionale/fyn/28-aarig-skudt-i-vollsmose

Fyn28-årig skudt i VollsmosePolitiet er massivt til stede i bydelen i Odense.
Politiet er til stede foran lejlighedsbygningen i Vollsmose efter skyderiet.
Af Peter Boier08.
okt.
2018 kl.
15.
25 | opdateret 08.
okt.
2018 kl.
16.
33Bemærk: artiklen er mere end 30 dage gammelLæs opEn 28-årig mand er blevet skudt i bydelen Vollsmose i Odense og er kørt til behandling på Odense Universitetshospital.
Han er uden for livsfare.
Det skriver Fyns Politi i en pressemeddelelse.
'Politiet har endnu ikke klarlagt, hvad der var motivet til skudepisoden, men umiddelbart tyder det ikke på, at der er tale om en banderelateret hændelse,' skriver de.
Personen bliver behandlet for skudsår i mave og den ene arm efter en skudepisode i personens lejlighed i Fyrreparken.
Skyderiet blev anmeldt 13.
38 og kort herefter var politiet massivt til stede på adressen.
DR Fyns mand på stedet fortæller, at politiet stadig er til stede med flere end syv politibiler ved lejlighedskomplekset, men at de klokken halv fem så småt er ved at pakke sammen.
Fyns Politi fortæller, at de ingen yderligere oplysninger har om episoden på nuværende tidspunkt.
FacebookTwitterKopier linkEmner:Odense|Politi|Vollsmose|Odense Universitetshospital|Fyns Politi




https://www.dr.dk/nyheder/kultur/ekspert-om-banksy-vaerket-der-rev-sig-selv-i-stykker-maaske-det-mest-geniale-traek

KulturEkspert om Banksy-værket, der rev sig selv i stykker: Måske det mest geniale træk, han har lavet- Jeg har en klar forventning om, at der kommer mere bevågenhed på Banksys værker og dermed også, at priserne stiger markant, siger vurderingsekspert.
Det er billedet her, 'Girl with Balloon', der blev makuleret lige efter, det var blevet solgt på en auktion i London.
 Ritzau Scanpix)Af Malene Koops Grønborg08.
okt.
2018 kl.
15.
15Bemærk: artiklen er mere end 30 dage gammelLæs opPublikum til en auktion hos auktionshuset Sotheby's i London fik sig op til flere overraskelser, da kunstværket 'Girl with Balloon' af den britiske gadekunstner og provokatør Banksy kom på auktion i weekenden.
Ikke nok med, at værket blev solgt til en rekordhøj pris for gadekunstneren, nemlig næsten ni millioner kroner, så makulerede det også sig selv nærmest lige efter hammerslaget.
Læs også:Kunstværk solgt for millioner - og makulerede sig selvKunstneren Banksy har nemlig i al hemmelighed installeret en makulator i rammen.
Noget, han lagde en video op af på Instagram kort efter auktionen med ordene:'For nogle få år siden byggede jeg i al hemmelighed en makulator ind i et billede - i tilfælde af, at værket nogensinde skulle komme på auktion.
.
.
'Se videoen her, der allerede er blevet set mere end otte millioner gange.
En finger i øjet på kunstmarkedetMakulator-stuntet er muligvis det mest geniale træk i Banksys karriere, siger Kasper Nielsen, der er vurderings- og salgsdirektør for Bruun Rasmussen Kunstauktioner.
- Det er det dyreste billede, der nogensinde er blevet solgt af ham.
Og så sker den her gimmick, happening, event eller måske sabotage.
Alle er stadig meget i tvivl om, hvad det er, der er sket, og uanset hvad Sotheby's siger, så har det her skabt global hype omkring kunstneren, siger han.
Sotheby's har efterfølgende sagt, at de intet vidste forud for auktionen, og at man snakker med køberen om, hvad der nu skal ske, skriver Evening Standard og The Guardian.
Læs også:Verdensstjernen Banksy fik sit værk afvist.
Nu koster det 3 milliarder kronerVi ved jo ikke hvem, han er, men han er i hvert fald ikke synonym med en mand, der bruger kunsten kommercielt.
Kasper Nielsen, vurderings- og salgsdirektør, Bruun Rasmussen KunstauktionerKasper Nielsen tror, at stuntet med makulatoren får en positiv betydning for priserne på Banksys værker fremover.
- Det er måske det mest geniale træk, han har lavet.
Og jeg har en klar forventning om, at der kommer mere bevågenhed på hans værker og dermed også, at priserne stiger markant, siger han.
- Vi ved jo ikke hvem, han er, men han er i hvert fald ikke synonym med en mand, der bruger kunsten kommercielt.
Det er svært at vide, hvad der ligger til grund for det, han gør, men det lyder troværdigt, at det her er noget, han gør for at stikke en finger i øjet på det etablerede, kommercielle kunstmarked, siger han.
Banksy er blandt andet kendt for at lave politisk-satiriske værker rundt omkring i offentligheden.
Her er det Jesus på korset i en fodboldtrøje - et værk, der kunne ses tæt på Ashton Gate Stadion i Bristol, da Bristol City skulle spille mod Blackburn Rovers i september.
Kan det virkelig passe?
Men er det her galt eller genialt?
- Måske et sted midt i mellem.
Nu lever jeg jo af at handle med kunst, og det er da også et wakeupcall omkring kunsten som handelsvare.
Det får os til at tænke over kommercialiseringen og sammenhængen mellem kunst og økonomi, siger han.
Og det er en global tendens, at kunst bliver dyrere og dyrere og dyrere, siger Kasper Nielsen.
- Vi ser verdensrekord på verdensrekord, og kan det virkelig passe, at vi nu skal til at give op mod en milliard for kunst?
, spørger han og nævner kunstnere som Leonardo da Vinci, Pablo Picasso og Francis Bacon.
Læs også:Graffitistjerne maler Paris til – og giver en sviner til EU’s flygtningepolitikSidstnævntes kunst slog rekord i 2013, da hans maleri 'Tre studier af Lucian Freud' blev solgt for 790 millioner kroner.
- Hele verden efterspørger det bedste af det bedste inden for kunsten.
Og derfor har vi de seneste fem-otte år set rekord på rekord.
Men i forhold til globale tendenser, så er den danske kunst jo faktisk billig efter min mening, siger han og peger på den danske kunstner Per Kirkeby, hvis rekordsalg på auktion er 1,7 millioner kroner.
FacebookTwitterKopier linkEmner:Leonardo da Vinci (billedkunstner)|Per Kirkeby (billedkunstner)|Sotheby's|Auktionshuse|London




https://www.dr.dk/nyheder/udland/interpol-mysteriet-det-ved-vi-om-den-forsvundne-politichef

UdlandInterpol-mysteriet: Det ved vi om den forsvundne politichefInterpol-chefens forsvinden i Kina følger et klassisk mønster, siger DR's Asien-korrespondent.
Den nu tidligere Interpol-præsident Meng Hongwei er forsvundet i Kina.
Kina fortæller nu, at han anklages for korruption.
Af Sean Coogan08.
okt.
2018 kl.
14.
35Bemærk: artiklen er mere end 30 dage gammelLæs opDen nu forhenværende topchef for verdens internationale politiorganisation er anholdt i Kina.
Så meget - eller lidt - ligger fast, mens spørgsmål på stribe hober sig op i den bizarre sag, hvor den nu tidligere Interpol-præsident, Meng Hongwei, er forsvundet fra radaren under et ophold i Kina.
Men hvad er egentlig op og ned i dette mysterium?
DR Nyheder kigger nærmere på tre centrale spørgsmål i sagen om den forsvundne Interpol-chef.
Hvad er der sket?
Den forhenværende præsident for Interpol, som er verdens største politiorganisation, har været forsvundet, siden han rejste til Kina i slutningen af september.
Hans kone kontaktede politiet i Lyon, hvor Interpol hører til, i torsdags, efter at hun ikke havde hørt fra sin mand i 10 dage.
Derudover havde hun modtaget trusler på både telefon og via sociale medier og er derfor kommet under politibeskyttelse, oplyser det franske indenrigsministerium ifølge Reuters.
Fredag blev sagen offentligt kendt og kom i mediernes søgelys.
Læs også:Philip Khokhar: Stor mystik om Interpol-chefs forsvindenI en udmelding slog det franske indenrigsministerium fast, at "Frankrig er forundret over situationen omkring Interpols præsident og bekymret over truslerne mod hans hustru", beretter Reuters.
Samme dag meldte Interpol kortfattet ud, at deres præsidents "påståede forsvinden" var et anliggende mellem Kina og Frankrig.
I går kom meldingen så fra det kommunistiske parti i Kina, at Meng Hongwei "mistænkes for brud på loven og overvåges i øjeblikket og undersøges" af Kinas nye organ til bekæmpelse af korruption.
Hvor han befinder sig, oplyses ikke.
Kort tid efter kom meldingen fra Interpol om, at de har modtaget en opsigelse fra Meng Hongwei.
Læs også:Interpol: Meng Hongwei har sagt op som chef hos osPå et pressemøde i går fortalte hans kone, at hun, inden hendes mand forsvandt fra radaren, modtog en besked med en emoji af en kniv fra ham.
- Det bliver tolket – også af hustruen – som et signal om, at han var i fare, efter at han vendte tilbage til Kina, siger Philip Khokhar, DR's Asien-korrespondent, som befinder sig i Beijing.
Hvem er han?
Meng Hongwei var Kinas stolthed for blot to år siden, hvor det kinesiske styre var med til at kæmpe for, at deres mand fik topposten i den internationale politiorganisation, som har 192 medlemslande.
- Der var man stolte af ham her i Kina, forklarer Philip Khokhar.
Foruden at være præsident hos Interpol har Hongwei også været Kinas viceminister for offentlig sikkerhed siden 2004.
Men ifølge avisen South China Morning Post mistede Interpol-chefen sin plads i kommunistpartiets hovedbestyrelse, som er partiets reelle beslutningsorgan, tilbage i april.
Meng Hongwei (th) foran Interpols hovedkvarter i selskab Prins Charles, Interpol generalsekretær Jurgen Stock og den franske indenrigsminister, Gerard Collomb.
Som præsident for Interpol har kineseren stået i spidsen for Interpols hovedbestyrelse, der udstikker organisationens overordnede retning.
Det har han gjort med base i den franske by Lyon, hvor han siden 2016 har boet med sin kone og deres to børn.
Efter planen skulle han have siddet på posten frem til 2020.
Ifølge BBC kom Honwei til Interpol med 40 års erfaring fra Kina i bagagen, hvor han særligt havde kendskab til narkobekæmpelse, grænsekontrol og anti-terror indsatsen.
Hvad har han gjort?
Det ved vi kort sagt ikke.
Det kinesiske ministerium for offentlig sikkerhed oplyser i dag ifølge CNN, at den nu tidligere Interpol-chef tilbageholdes og undersøges for korruption.
Ifølge det amerikanske medie antyder myndighederne i en pressemeddelelse en forbindelse mellem Hongwei og den tidligere "sikkerheds-zar" Zhou Yongkang, der afsoner en livstidsdom for korruption.
Ifølge Philip Khokhar peger meget på, at Hongwei har raget uklar med den øverste politiske ledelse i Kina.
- Noget må være gået grueligt galt, siden præsident Xi i Kina har valgt denne spektakulære måde at ende Meng Hongweis karriere på, lyder det fra Philip Khokhar.
Læs også:Interpol: Meng Hongwei har sagt op som chef hos osHan mener, at begivenhederne peger på, at kineseren er faldet i unåde hos den øverste ledelse i hjemlandet, der nu benytter sig af de samme teknikker, der tidligere er set brugt over for politiske rivaler fra præsident Xi Jinping.
- Man kommer med anklager om korruption, folk forsvinder i flere måneder – formentlig i husarrest – og så på et tidspunkt vil vi få en officiel meddelelse om, hvad der skal ske med ham, siger Philip Khokhar.
Læs også:Kina: Landet, hvor staten kan se alt- Det her følger i virkeligheden et meget klassisk mønster for, hvordan præsident Xi Jinpings rivaler bliver kørt ud på et sidespor, siger korrespondenten.
Sagen adskiller sig dog på et væsentligt punkt.
- Det, der er besynderligt i denne sag, er, at der ikke bare er tale om en kinesisk politiker, men derimod en mand, der havde en international toppost, men Kina alligevel vælger at behandle på denne måde.
Interpol bad lørdag Kina om en officiel forklaring på Meng Hongweis "status".
På organisationens hjemmeside skriver de, at sydkoreaneren Kim Jong Yang er udpeget som midlertidig chef frem til november, hvor man vil vælge en ny præsident.
Så sent som i går var meldingen fra det franske indenrigsministerium, at man ikke har ny information i sagen.
FacebookTwitterKopier link




https://www.dr.dk/sporten/haandbold/herrelandsholdet/markussen-tilbage-paa-landsholdet-kan-bidrage-med-mine

HerrelandsholdetMarkussen tilbage på landsholdet: ’Kan bidrage med mine spidskompetencer’Den tårnhøje håndboldspiller mener, at han på landsholdet kan skabe plads til sine medspillere.
Nikolaj Markussen ser frem til at vise sit værd for landstræneren.
Af Morten Top08.
okt.
2018 kl.
14.
34Bemærk: artiklen er mere end 30 dage gammelLæs opEfter næsten halvandet år uden for landsholdet er Nikolaj Markussen igen inde i den rød-hvid varme.
Den mere end to meter høje venstreback er blandt landstræner Nikolaj Jacobsens udvalgte til EM-kvalifikationskampene mod Ukraine og Færøerne.
- Landsholdet er en kæmpestor ære, og man vil bidrage hver gang, man får muligheden.
Jeg er glad for at være indenfor og få muligheden for at vise mig frem.
Det er en stor glæde, at jeg skal møde ind til landsholdet igen, siger Nikolaj Markussen til DR.
Læs også:Håndboldkæmpe gør comeback på landsholdetBjerringbro-Silkeborg-spilleren tør ikke sige præcis, hvorfor han er blevet forbigået i 17 måneder, men han mener, at han nok er blevet sorteper i spillet om pladserne i bagkæden, hvor Mikkel Hansen selvfølgelig er den altoverskyggende stjerne.
- Det er ikke mig, der afgør, hvem der skal være med på landsholdet.
Der har været nogle andre typer som supplement til Mikkel de senere år.
Der er jeg ikke faldet ind i kategorien.
Nu prøver landstræneren nok nogle lidt andre ting til denne samling, og det er jeg kun glad for.
En trussel i højdenSelv mener Nikolaj Markussen, at han har en masse at bidrage med på landsholdet.
Ikke mindst sin højde.
Og det er svært at argumentere mod, når han målet hele 213 centimeter fra fodsål til isse.
- Jeg har nogle spidskompetencer, som nogle af de andre måske ikke har.
Det skal jeg forsøge at vise frem og vise, at jeg sagtens kan bidrage til et stærkt landshold, siger Nikolaj Markussen.
- Qua min størrelse vil jeg altid være en trussel og en, man er nødt til at have fokus på.
Det kan skabe plads til mine medspillere.
Vi har nogle dygtige spillere, som kan noget mand mod mand, men jeg er en, der kan åbne forsvaret ude fra, siger han.
Læs også:Landsholdsaktuelle Markussen bomber BSV til sejrNikolaj Markussen er i udtaget i en trup på i første omgang 19 spillere.
Landstræner Nikolaj Jacobsen må dog kun tage 16 spillere med til EM-kvalifikationskampene, og dermed vil tre spillere senere blive valgt fra.
Danmark møder Ukraine på hjemmebane i Aarhus 24.
oktober, mens det tre dage senere gælder Færøerne i Skjern.
FacebookTwitterKopier linkEmner:Bjerringbro-Silkeborg Elitehåndbold|Færøerne|Ukraine|Bjerringbro|Silkeborg




https://www.dr.dk/nyheder/kultur/sanger-hylder-kvinde-min-den-smukkeste-kaerlighedssang-der-er-skrevet

Kim Larsen er dødSe temaKulturSanger hylder 'Kvinde min': Den smukkeste kærlighedssang, der er skrevetThe Minds of 99, Love Shop og Mattias Kolstrup var blandt de musikere, der sang for ved Kim Larsen-mindekoncerten.
Af Silas Bay Nielsen08.
okt.
2018 kl.
14.
30Bemærk: artiklen er mere end 30 dage gammelLæs opThe Minds of 99 var et af de mange bands, der søndag aften hyldede Kim Larsen, da der blev afholdt mindekoncert på Rådhuspladsen i København.
Bandet spillede sangen 'Kvinde min' fra 1975.
Og for forsanger Niels Brandt er det ikke hvilken som helst sang.
Han kaldte nummeret for den smukkeste kærlighedssang, der er blevet skrevet.
Du kan høre The Minds of 99s udgave af 'Kvinde min' øverst i artiklen.
Bandet spillede også 'Tik tik' fra 1983.
Her opfordrede Niels Brandt publikum på hele Rådhuspladsen og de omlæggende gader til at tænde lysene på mobiltelefonerne.
Klappen gik ned for Mattias KolstrupLove Shop var også blandt de optrædende på Rådhuspladsen.
Her sang Jens Unmack det ikoniske nummer 'Langebro' fra 1971.
Han fortæller, at den seneste uge, efter Kim Larsens død, har været trist og vemodig.
Men at det var fantastisk for ham at få lov til at være med til mindekoncerten.
- Det var storslået.
Jeg har mange yndlingsnumre med Kim Larsen og Gasolin'.
Jeg prøvede at få ham (Kim Larsen, red.
) med på nogle Love Shop-numre, men han har altid afslået.
Bestemt men venligt, sagde Jens Unmack efter koncerten.
Senere på aftenen var det Mattias Kolstrups tur.
Den tidligere forsanger i bandet Dúné sang nummeret ’Masser af succes’ fra 1975.
- Det var ret stort!
Den berømte klap gik ned, for jeg blev faktisk mere rørt, end jeg lige havde regnet med.
Det er fantastisk at få lov til at sige farvel til en stor mester, som har betydet så meget for så mange mennesker, sagde Mattias Kolstrup.
FacebookTwitterKopier link




https://www.dr.dk/nyheder/politik/supermarkeder-og-storbyer-skal-i-spil-det-ved-vi-om-regeringens-klimaplan

PolitikSupermarkeder og storbyer skal i spil: Det ved vi om regeringens klimaplanNye mærkater med klimainfo på dagligvarer og en udfasning af benzin- og dieselbiler er to af elementerne i regeringens klimaplan.
Selvom selve udspillet først bliver præsenteret i morgen, har regeringen meldt sin hovedambition på klimaets vegne ud: Det skal være slut med benzin- og dieselbiler.
Af Line Jenvall08.
okt.
2018 kl.
14.
30Bemærk: artiklen er mere end 30 dage gammelLæs opDet er først i morgen, at regeringen lægger sit såkaldte luft- og klimaudspil frem, men en del af indholdet er sivet ud på forhånd.
Og det rummer altså i én og samme ombæring både initiativer på klimaområdet og tiltag, der skal sikre renere luft over det danske land.
Især er to af de helt store klimasyndere i regeringens søgelys: Biler og kød.
Benzinbilers æra lakker mod endenStatsminister Lars Løkke Rasmussen (V) serverede allerede i sin tale ved Folketingets åbning i tirsdags en solid luns af regeringens længe ventede udspil.
- Benzin- og dieselbiler i Danmark skal være fortid, lød det fra statsministeren.
Om 12 år vil regeringen stoppe for salget af biler, der kører på benzin eller diesel, og fem år senere - i 2035 - skal hver eneste nye bil, der kommer ud på de danske veje, være en såkaldt nul-udledningsbil, der ikke belaster klimaet.
Læs også:Regeringen: Stop for salg af nye diesel- og benzinbiler i 2030Ifølge Lars Løkke Rasmussen er de to slutdatoer et signal til både bilindustrien, EU og resten af verden om, at fremtiden er grøn.
Regeringens ambition er, at der skal være over én million "grønne" biler i Danmark i 2030.
Bybusser og taxaer rammes førstForrest i omstillingen kommer taxaer og bybusser til at føre an.
Fra 2025 skal det nemlig ikke længere være muligt at indregistrere køretøjer til det brug, hvis de kører på benzin og diesel.
I første omgang vil hybriderne, der både kan køre på el og benzin eller diesel, slippe igennem, men i 2030 skal det kun være muligt at indregistrere bybusser og taxaer, der er eldrevne eller lignende.
Klimamærkat skal få forbrugerne medMed et nyt mærkat vil regeringen gøre køledisken og de andre supermarkedshylder til en klima-kampplads.
For eksempel skal det fremgå af oksemedaljoner, dåser med flåede tomater og den italienske olivenolie, hvor meget de enkelte varer tærer på klimaet.
Læs også:Nyt mærkat skal vise, hvor dyr din bøf er for klimaetKlima- og energiminister Lars Christian Lilleholt (V) fortæller til Ritzau, at mærkningsordningen skal gøre forbrugerne opmærksomme på, at deres valg af dagligvarer også betyder noget i det store klimaregnskab.
- Vi ønsker, at forbrugerne får et redskab, når de står i supermarkedet.
Det kan hjælpe dem med at vurdere, hvor stor en klimabelastning, produktet har, siger Lars Christian Lilleholt.
Ingen osende varevogne i byerneI dag kan kommunerne i de store danske byer stille krav om at dieseldrevne busser og lastbiler skal have et partikelfilter monteret for at begrænse luftforureningen.
Den ordning vil regering udvide, så også varevogne vil blive mødt af det højere miljøkrav, hvis de vil passere bygrænserne omkring København, Frederiksberg, Odense, Aarhus og Aalborg.
- Med de nye regler vil den samlede udledning af sodpartikler fra trafikken i de store byer kunne reduceres betydeligt.
Det er noget, som virkelig vil kunne mærkes.
Især i myldretiden, forklarer miljø- og fødevareminister Jakob Ellemann-Jensen (V).
Læs også:Renere luft i de største byer: Regeringen skærper krav til busser, lastbiler og varevogneKravet om et partikelfilter vil regeringen dog stadig lade være et lokalt spørgsmål.
Ifølge ministeren skal kravene kunne indføres trinvis af de enkelte kommuner, hvis de ønsker det.
MinisterparadeLuft- og klimaudspillet fra regeringen har været ventet længe, og det er altså i morgen, at vi bliver klogere på regeringens samlede plan.
Hele rækken af forslag fra regeringen er ifølge netavisen Altinget 39 punkter lang.
De bliver præsenteret af en lille parade af ministre kl.
10.
30 i København.
Både statsminister Lars Løkke Rasmussen, energi-, forsynings- og klimaminister Lars Christian Lilleholt, transport-, bygnings- og boligminister Ole Birk Olesen, miljø-, og fødevareminister Jakob Ellemann-Jensen, skatteminister Karsten Lauritzen og børne- og socialminister Mai Mercado deltager.
Læs også:Løkke i åbningstale: Om 17 år må ingen nye biler udlede CO2FacebookTwitterKopier linkEmner:Lars Christian Lilleholt (politiker)|Lars Løkke Rasmussen (politiker)|København|Forbrug|Biler




https://www.dr.dk/nyheder/penge/stort-fald-i-dankort-svindel-kontaktloes-betaling-og-sms-koder-goer-livet-svaert

PengeStort fald i Dankort-svindel: Kontaktløs betaling og sms-koder gør livet svært for svindlereNets har oplevet et stort fald i mængden af svindel i første halvår.
ARKIVFOTO Med blandt andet den kontaktløse betalingfunktion har man fået mindsket svindel med omkring 20 millioner i første halvår af 2018 sammenlignet med samme periode i 2017.
Af Josephine Nue08.
okt.
2018 kl.
14.
20Bemærk: artiklen er mere end 30 dage gammelLæs opNår du fører dit kort henover dankortautomaten nede i supermarkedet og betaler kontaktløst, er det med til at gøre livet sværere for betalingskortsvindlerne.
Der kan nemlig ikke stå nogen bag dig og lure på din kode og senere misbruge dit kort.
Og netop den kontaktløse betalingsmulighed er en af årsagerne til et markant fald i misbrug af Dankort i det første halve år af 2018.
Det fremgår af tal fra Nets.
Vicedirektør for misbrugsbekæmpelse hos Nets Kaspar Kock Kristensen forklarer, at den kontaktløse betaling ikke har gjort tyveri af Dankort mere udbredt - faktisk tværtimod.
Læs også:Mistanke om misbrug: 14.
000 betalingskort skal udskiftes- De kriminelle går ikke efter at udnytte den kontaktløse funktion, da der er en beløbsgrænse, hvorefter der skal indtastes kode, siger Kaspar Kock Kristensen.
I første halvår af 2017 blev der svindlet for 55 millioner, mens det i første halvår af 2018 er mindsket til 33 millioner.
Dankort svindel​Sådan ser det ud med svindlen med Dankort siden 2015, samtig oplyser Nets, at brugen af dankort er steget.
1.
halvår 2018: 32.
520.
000 kroner2.
halvår 2017: ​42.
278.
000 kroner​1.
halvår 2017: ​55.
434.
000 kroner​2.
halvår 2016: 59.
579.
000 kroner​1.
halvår 2016: 45.
005.
000 kroner2.
halvår 2015​: 33.
374​.
000 kroner​1.
halvår 2015: 32.
766.
000 kronerStor indsats imod tricktyverierKaspar Kock Kristensen forklarer, at det er en samlet mængde tiltag, der har haft den positive effekt og gjort livet sværere for lommetyve.
- Vi samarbejder med politiet på en række områder.
Nets hjælper politiet med information og data både til at fange dem, men også til at få dem dømt, siger Kaspar Kock Kristensen.
Et af de konkrete områder, hvor Nets har spillet en central rolle i både at fange og hjælpe med beviser, er i sager om tricktyverier.
Læs også:Markant fald i lommetyverier: Politiet tager tyve på fersk gerningDet er blandt andet i tilfælde, hvor især ældre damer bliver stoppet og spurgt om vej.
Og hvor kvindens Dankort så bliver franarret, efter at de kriminelle har afluret pinkoden.
- Nets hjælper politiet med at lokalisere de kriminelle.
Da Nets har data på alle transaktioner, der går igennem, kan vi ret præcist se, hvilken fremgangsmåde de kriminelle har, og hvor de befinder sig.
Data, som også benyttes til at få de kriminelle dømt efterfølgende, siger Kaspar Kock Kristensen.
En af de andre former for tricktyveri, de især oplever i øjeblikket, og hvor Nets bistår politiet, er i forbindelse med pirattaxaer.
Her tilbyder en uautoriseret taxa at køre en ung mand hjem fra en bytur.
Som betaling skal den unge købe benzin på en tankstation, hvor koden så aflures.
Og når den unge mand er lagt hjem i seng, har pirattaxachaufføren snuppet kortet.
Der går nogle timer, inden den unge mand kommer til sig selv, og i mellemtiden bliver kortet misbrugt af tyven.
Online svindel også faldetNår det kommer til online svindel er faldet endnu mere markant end det samlede billede.
Her er sket et fald på næsten 50 procent sammenlignet med samme periode sidste år.
Der er i år blevet svindlet for 15 millioner, imod 29 millioner i første halvår af 2017.
Og årsagen til det markante fald skal også findes i nye tiltag, mener Nets.
Blandt andet den sms-kode, forbrugeren modtager, når der købes over et vist beløb online.
Nets forventer, at den positive udvikling vil fortsætte, siger Kaspar Kock Kristensen- Vi regner med et fortsat fald.
Vi har en række indsatser, der fortsætter, og vi udvikler vores overvågningssystemer.
Derudover forventer vi, at flere forretninger vil adoptere den ekstra sikkerhedskode, så misbruget på nettet vil være støt faldende.
Læs også:Det koster samfundet kassen, når du betaler dine varer med et internationalt kreditkortVicedirektøren peger også på et par punkter, hvor vi som forbrugere selv kan sikre os imod tyveri og misbrug af vores kort.
- Forbrugeren skal passe på sit kort og sin pinkode, og når man handler online, skal man vurdere hjemmesidens troværdighed, og om de har en ordentlig betalingsaftale, siger han.
FacebookTwitterKopier linkEmner:Nets|Betalingsmidler|Kriminalitet|Tyverier|Økonomisk kriminalitet




https://www.dr.dk/nyheder/regionale/midtvest/udenlandske-laeger-skulle-overtage-udkantspraksis-det-kunne-ikke-lykkes

Midt- og VestjyllandUdenlandske læger skulle overtage udkantspraksis: 'Det kunne ikke lykkes'Kun én ud af fire udenlandske læger arbejder stadig i praksissen.
De fire læger kom fra Ungarn, Bulgarien, Italien og Litauen.
Af Natacha Tjørnholm og Maiken Friis Lange08.
okt.
2018 kl.
13.
57 | opdateret 08.
okt.
2018 kl.
14.
02Bemærk: artiklen er mere end 30 dage gammelLæs opDet har ikke været en succes at få udenlandske læger til at overtage en af landets travleste praksisser.
Det må Region Nordjylland erkende to år efter, de hyrede fire udenlandske læger til at tage over, da den praktiserende læge i Øster Jølby på Mors skulle på pension.
Nu arbejder kun én af dem stadig i praksissen.
- Vi må bare erkende, at det er rigtig rigtig svært, når vi taler almen praksis.
Vi har forsøgt, og vi har forsøgt i rigtig lang tid, men at få det til at lykkedes kunne vi ikke.
Det er nok ikke en vej, vi vil gå længere, siger regionsformand Ulla Astman.
Læs også:Første udenlandske læge starter på MorsPraksis for 4.
500 borgere i Øster JølbyJanuar 2016: Den daværende praktiserende læge går på pension.
Foråret 2016: Fire udenlandske læger starter på danskkursus i Budapest, så de på sigt kan overtage praksissen.
Maj 2016: Lægerne kommer til Danmark og bliver ansat i regionsklinikken.
Januar 2017: Lægerne skal selv drive praksissen.
Efteråret 2018: Kun én af lægerne arbejder stadig i lægepraksisen.
Et rekrutteringsbureau fik knapt 1,6 millioner kroner for at rekruttere de fire udenlandske læger.
Én af lægerne er et andet sted i det nordjyske sundhedsvæsen, mens de to sidste er holdt op.
- Når to af lægerne er hos os i dag, er noget jo lykkedes, siger Ulla Astman.
Læs også:Fire udenlandske læger tager over efter landets travleste lægeDe fire skulle på sigt have overtaget klinikken i Øster Jølby, men i dag er den stadig på regionens hænder.
- Det er jo ikke bare et spørgsmål om at kunne det danske sprog.
Man skal også lære danske kulturforhold, samfundsforhold og lovgivning.
Man skal også kunne stå på egne ben og drive egen praksis.
Det er en stor mundfuld på én gang, så det her er ikke en god vej at gå reguleringsmæssigt, der skal man finde andre veje.
Siden er det lykkedes at skaffe flere læger til klinikken - blandt andet ved, at nogle af konsultationerne foregår på video, og at arbejdstiden kan deles mellem klinikken og hospitalet.
FacebookTwitterKopier linkEmner:Ulla Astman (politiker)|Læger|Jylland|Region Nordjylland|Sundhedsvæsen




https://www.dr.dk/sporten/haandbold/herrelandsholdet/haandboldkaempe-goer-comeback-paa-landsholdet

HerrelandsholdetHåndboldkæmpe gør comeback på landsholdetNikolaj Markussen er med i truppen for første gang i halvandet år.
Nikolaj Markussen er tilbage i landsholdsvarmen efter næsten halvandet års pause.
Af Morten Top08.
okt.
2018 kl.
13.
34Bemærk: artiklen er mere end 30 dage gammelLæs opHerrelandsholdet i håndbold blevet 212 centimeter højere.
Den tårnhøje bagspiller Nikolaj Markussen er nemlig udtaget til den trup, der skal spille EM-kvalifikation mod Ukraine og Færøerne.
Landstræner Nikolaj Jacobsen har taget Markussen med blandt sine 19 udvalgte spillere, og det er første gang i næsten halvandet år, at Markussen er med på landsholdet.
Læs også:Henrik Møllgaard vender hjem: 'Vil ikke være til grin mod unge spillere'Den 30-årige venstreback har tidligere været med omkring landsholdet, og han var blandt andet med til at vinde EM i Serbien i 2012.
Han var også med på holdet, der i 2013 fik bronze ved VM i Spanien.
Landsholdstruppen består af 19 spillere, men der må kun være 16 mand på holdkortet til kvalifikationskampene.
Her er truppen:Målvogtere:Niklas Landin, THW Kiel Jannick Green, SC Magdeburg Kevin Møller, FC BarcelonaStregspillere:Rene Toft Hansen, Veszprém Henrik Toft Hansen, PSG Handball Alexander Lynggaard, Saint-Raphaël VarFløjspillere:Casper U.
Mortensen, FC Barcelona Magnus Landin, THW Kiel Lasse Svan, Flensburg-Handewitt Hans Lindberg, Füchse BerlinBagspillere:Mikkel Hansen, PSG Handball Nikolaj Markussen, Bjerringbro-Silkeborg Lasse Møller, GOG Henrik Møllgaard, Aalborg Håndbold Rasmus Lauge, Flensburg-Handewitt Mads Mensah, Rhein-Neckar Löwen Morten Olsen, TSV Hannover-Burgdorf Niclas Kirkeløkke, GOG Nikolaj Øris, Bjerringbro-SilkeborgFacebookTwitterKopier link




https://www.dr.dk/nyheder/indland/pet-chef-har-brugt-timer-paa-berolige-andre-efterretningstjenester-efter-scharf-bog

PET-bogSe temaIndlandPET-chef har brugt timer på at berolige andre efterretningstjenester efter Scharf-bogEfterretningstjenesten bygger på fortrolighed, siger den nuværende PET-chef.
Finn Borch Andersen har været chef for Politiets Efterretningstjeneste, PET, siden 1.
januar 2016.
Før det var han konstitueret chef for efterretningstjenesten i et halvt år.
Arkivfoto.
Af Emma Toft08.
okt.
2018 kl.
12.
57 | opdateret 08.
okt.
2018 kl.
15.
35Bemærk: artiklen er mere end 30 dage gammelLæs opDet har haft store konsekvenser for Politiets Efterretningstjeneste (PET), at den tidligere PET-chef Jakob Scharf har fortalt om efterretningstjenestens arbejde i bogen "Syv år for PET".
Det fortæller den nuværende chef for PET, Finn Borch Andersen, i Københavns Byret, hvor han vidner i sagen mod Jakob Scharf, der er tiltalt for tavshedsbrud.
- Jeg har brugt rigtig mange timer på at tale med andre tjenester omkring bogen og om, at vi som tjeneste gjorde alt, hvad vi kunne for at sikre, at de oplysninger, vi fik fra dem, stadigvæk var undergivet fortrolighed, siger Finn Borch Andersen.
Læs også:Forsvarer for PET-chef: Ansatte i efterretningstjenesten må gerne ytre sigFor efter udgivelsen af bogen i efteråret 2016 var PET's samarbejdspartnere i andre lande ifølge Finn Borch Andersen bekymrede.
Dels fordi oplysningerne i bogen kom fra en tidligere øverste chef i PET, og fordi det ikke var længe siden, Jakob Scharf var stoppet PET.
Jakob Scharf var chef for PET fra 2007 til 2013.
PET-chef Finn Borch Andersen er hovedvidne i sagen.
Det er PET, der i sin tid anmeldte Jakob Scharf til politiet.
Pressemateriale gør PET bekymredeDet var på grund af reklamemateriale fra People's Press om bogudgivelsen, at PET reagerede på bogen efteråret 2016.
For i foromtalen af bogen lød det blandt andet:"Jakob Scharf blotlægger PET-operationerne, de kendte og de ukendte, og han portrætterer tjenestens dedikerede agenter og kunsten at hverve en meddeler".
- Det var lige nøjagtig den formulering, der gjorde, at vi blev meget interesseret i den bog, siger Finn Borch Andersen.
Efterretningstjenesten forsøgte i første omgang at få bogen til gennemsyn ved at kontakte Jakob Scharf.
Siden forsøgte PET at stoppe bogudgivelsen ved at få nedlagt et forbud mod udgivelsen.
Læs også:PET-chef nægter brud på tavshedspligtenDa det mislykkedes, meldte PET Jakob Scharf til politiet.
- Det er en bog, som vil blive solgt i mange eksemplarer, og som vil blive tillagt en ikke ubetydelig sandhedsværdi, fordi den netop kommer fra den person, der havde ansvaret for tjenesten, siger Finn Borch Andersen om PET's overvejelser om at gå til politiet dengang.
Tjenesten kunne ikke bare lade gå bogen gå "under radaren", lyder det.
Tidligere PET-chef Jakob Scharf.
Arkivfoto.
Oplysninger kan skade PETTidligere ansatte i PET er underlagt en generel fortrolighed, som også gælder i det øjeblik, at en ansat går ud ad døren hos PET for at finde job et andet sted, lyder det fra PET-chefen.
- Den viden, man har, kan man ikke tage med sig og så bruge bagefter, siger Finn Borch Andersen.
Det skyldes blandt andet, at det kan være svært for en tidligere medarbejder at vurdere, hvilke oplysninger der er altafgørende for PET, når først personen har forladt tjenesten.
Hvis oplysninger om samarbejdspartnere, kilder, arbejdsmetoder eller operationer kommer ud i offentligheden, kan det nemlig have store konsekvenser for PET's muligheder for at bekæmpe alvorlig kriminalitet, mener PET-chefen.
Risikoen er ifølge Finn Borch Andersen, at PET går glip af oplysninger, der er afgørende for sikkerheden i Danmark.
Læs også:Tidligere PET-chef på anklagebænken: Det handler sagen omFor eksempel kan PET's kilder komme i klemme, hvis de har infiltreret et kriminelt miljø, som får på fornemmelsen, at personen arbejdet for PET.
- For at sige det lige ud, så kan de risikere at få en ordentlig omgang tæsk, eller det der er værre, siger Finn Borch Andersen og tilføjer:- Hvis de ikke føler sig trygge ved at videregive oplysninger til PET, så ville vi ikke være i stand til at hverve kilder.
Anklager og vicestatsadvokat Jakob Berger Nielsen.
Brud på tavshedspligtenStraffelovens §152 - brud på tavshedspligten.
Offentligt ansatte må ikke uberettiget videregive fortrolige oplysninger, som de har fået kendskab til i arbejdssammenhæng.
Det kan straffes med bøde eller fængsel i seks måneder.
Hvis det sker for at skaffe sig selv eller andre uberettiget vinding - for eksempel for at tjene penge - kan straffen stige til fængsel i to år.
Det kan den også, hvis videregivelsen af fortrolige oplysninger har kunnet skade andre.
PET-chef: Citat om paskontrol hjælper terroristerI bogen er der blandt andet et citat, hvor Jakob Scharf fortæller, at efterretningstjenesten kan finde på at gennemgå mistænkte personers bagage i lufthavnen.
"Paskontrollen er en god lejlighed til at kigge lidt nærmere på folk, uden at du nødvendigvis afslører, at det er efterretningstjenesten, der er på spil.
.
.
Man vil normalt også være optaget af at komme til at kigge i folks håndbagage og elektroniske genstande.
"Med sådan et citat afslører Jakob Scharf, hvilke arbejdsmetoder PET benytter sig af, mener den nuværende chef for efterretningstjenesten, ligesom anklagemyndigheden mener det.
- Man skulle være en skidt terrorist eller terrorsympatisør, som har noget i sin bagage, hvis man ikke nu skulle begynde at overveje, hvordan man skulle transportere det i fremtiden, siger Finn Borch Andersen.
Læs også:Forlag bag omstridt PET-bog: Ingen hemmeligheder er blevet afsløretOg selvom det tidligere har været fremme, at PET tjekker bagage, mener PET-chefen stadig, at det er et brud på tavshedspligten, at Jakob Scharf fortæller om det til et bredere publikum.
- At oplysninger af denne karakter bringes videre af chefen for PET giver det en helt anden validitet, siger Finn Borch Andersen.
Forsvarer for Jakob Scharf, Lars Kjeldsen, ankommer til retten.
Jakob Scharf nægter at have brudt sin tavshedspligt.
Mere har han ikke sagt i sagen, da han først afgiver forklaring, når anklagerens øvrige vidner er blevet afhørt.
Det sker efter planen den 12.
oktober, hvor de to vidner fra PET skal forklare sig.
Den 22.
oktober skal forsvarer Lars Kjeldsen udspørge PET-chef Finn Borch Andersen.
Først den 24.
oktober skal Jakob Scharf selv afgive forklaring.
Der forventes dom i sagen den 28.
november.
Om offentlige ansattes tavshedspligt:FacebookTwitterKopier linkEmner:Finn Borch Andersen (politichef)|Jakob Scharf (jurist)|Politiets Efterretningstjeneste|Efterretningstjenester|Litteratur




https://www.dr.dk/nyheder/indland/peter-madsen-opgiver-faa-livstidsdom-hoejesteret

UbådssagenSe temaIndlandPeter Madsen opgiver at få livstidsdom for HøjesteretHermed er den såkaldte ubådssag nu afsluttet.
Peter Madsen i selskab med sin advokat under byretssagen i april.
Af Emil Søndergård Ingvorsen08.
okt.
2018 kl.
12.
48 | opdateret 08.
okt.
2018 kl.
12.
59Bemærk: artiklen er mere end 30 dage gammelLæs opPeter Madsen ønsker ikke at gøre brug af sin sidste livline og har valgt at droppe et forsøg på at få tilladelse til at indbringe sin livstidsdom for Højesteret.
Det bekræfter hans advokat Betina Hald Engmark.
- Han har besluttet ikke at forsøge at få sagen behandlet i Højesteret.
Han ønsker en endelig afslutning, og så håber han, at der nu kan ske en normalisering af hans afsoningsvilkår, skriver hun i en sms.
Den 47-årige ubådsbygger fik i forrige uge stadfæstet sin straf på livsvarigt fængsel i landsretten for drabet på den svenske journalist Kim Wall.
Hermed var hans eneste mulighed at søge Procesbevillingsnævnet om at få sagen indbragt for landets højeste retsinstans, Højesteret.
Læs også:Peter Madsens forsvarer: Han følte han blev dømt på forhåndDet betyder, at hans straf på livsvarigt nu står endeligt fast.
I en sms forklarer Betina Hald Engmark kortfattet om begrundelsen.
- Han har blandt andet den oplevelse, at et forsøg på at få sagen for Højesteret vil forlænge det besøgsstop, som er blevet iværksat af Herstedvester Fængsel, skriver advokaten.
Udelukkede ikke HøjesteretEfter domsafsigelsen 26.
september havde forsvarsadvokaten åbnet for muligheden for at søge om en tilladelse til at anke til Højesteret.
- Vi havde håbet på en anden afgørelse, end den Landsretten er kommet frem med.
Nu skal vi lige synke den og læse dommens præmisser igennem på skrift, så må vi se, om det giver anledning til, at vi skal forsøge at gøre noget, sagde Betina Hald Engmark og fortsatte:- Alle er ret enige om, at det er en speciel sag, og en sag man ikke lige har set før.
Man kunne overveje, om den var egnet til at skulle prøves i Højesteret.
Men det er slet ikke noget, som der er taget stilling til nu.
SAGEN KORT•Landsretten valgte at stadfæste byrettens dom om livstid til Peter Madsen for det brutale drab på Kim Wall.
•Ankesagen i landsretten har alene drejet sig om strafudmålingen, idet Peter Madsen valgte ikke at anke selve skyldspørgsmålet.
•Mens anklageren gik efter at få byretsdommen stadfæstet eller forvarring, argumenterede Betina Hald Engmark for, at retten skulle idømme Peter Madsen en straf på mellem 14 og 16 års fængsel.
•Da byretten dømte Peter Madsen for drabet på Kim Wall lød begrundelsen:•'Ved fastsættelsen af straffen har retten lagt vægt, at der er tale om et kynisk og planlagt seksuelt overgreb og drab af særdeles brutal karakter på en tilfældig kvinde, der i forbindelse med sit journalistiske arbejde havde taget imod et tilbud om en sejltur i tiltaltes ubåd'.
FacebookTwitterKopier linkEmner:Højesteret|Peter Raket Madsen (opfinder)




https://www.dr.dk/nyheder/kultur/film/mest-sete-dr-program-siden-vm-mindekoncert-kim-larsen-samlede-danskerne

Kim Larsen er dødSe temaFilm og serierMest sete DR-program siden VM: Mindekoncert for Kim Larsen samlede danskerne- Det er efterhånden i færre og færre tilfælde, vi ser seertal komme op i de niveauer, siger medieforsker.
Rådhuspladsen var fuldstændig fyldt til randen søndag aften.
Det vurderes, at omkring 35.
000 var med til at mindes Kim Larsen i København.
 Forsanger i Loveshop, Jens Unmack.
Love Shop spillede 'Langebro' til mindekoncerten.
 Nogle fans mødte op i god tid inden koncerten startede.
 Carl Emil Petersen, der har været forsanger i Ulige Numre, spillede nummeret 'Jutlandia'.
 Mette Lindberg fra bandet The Asteroids Galaxy Tour og Kira Skov fra Kira & The Kindred Spirits optrådte sammen med numrene 'Kloden drejer stille rundt' og 'Sirenesangen'.
 Oh Land optrådte med 'Papirsklip'.
 En lille tegning som en hyldest til den danske sanger.
 Flere havde bannere med til ære for Kim Larsen.
 Michael Falch gav den gas med nummeret 'Midt om natten'.
 Mattias Kolstrup, der var forsanger for Dúné, spillede nummeret 'Masser af succes'.
 Den bare 14-årige - og hidtil ret ukendte - Alfred Kann rørte det store publikum med sangen 'Joanna'.
 DR Pigekoret sluttede koncerten med nummeret 'Om lidt'.
1 / 12Rådhuspladsen var fuldstændig fyldt til randen søndag aften.
Det vurderes, at omkring 35.
000 var med til at mindes Kim Larsen i København.
1 / 12Forsanger i Loveshop, Jens Unmack.
Love Shop spillede 'Langebro' til mindekoncerten.
2 / 12Nogle fans mødte op i god tid inden koncerten startede.
3 / 12Carl Emil Petersen, der har været forsanger i Ulige Numre, spillede nummeret 'Jutlandia'.
4 / 12Mette Lindberg fra bandet The Asteroids Galaxy Tour og Kira Skov fra Kira & The Kindred Spirits optrådte sammen med numrene 'Kloden drejer stille rundt' og 'Sirenesangen'.
5 / 12Oh Land optrådte med 'Papirsklip'.
6 / 12En lille tegning som en hyldest til den danske sanger.
7 / 12Flere havde bannere med til ære for Kim Larsen.
8 / 12Michael Falch gav den gas med nummeret 'Midt om natten'.
9 / 12Mattias Kolstrup, der var forsanger for Dúné, spillede nummeret 'Masser af succes'.
10 / 12Den bare 14-årige - og hidtil ret ukendte - Alfred Kann rørte det store publikum med sangen 'Joanna'.
11 / 12DR Pigekoret sluttede koncerten med nummeret 'Om lidt'.
12 / 12Af Malene Koops Grønborg08.
okt.
2018 kl.
12.
39Bemærk: artiklen er mere end 30 dage gammelLæs op1,4 millioner danskere så med, da DR1 søndag aften sendte mindekoncerten 'Som et strejf af en dråbe - Danmark synger farvel til Kim Larsen' live fra Rådhuspladsen i København.
Så mange seere har der ikke været til en tv-udsendelse siden Danmark spillede ottendedelsfinale mod Kroatien den 1.
juli, oplyser DR Medieforskning.
Læs også:14-årige Alfred sang for Kim Larsen og hele Danmark: Han var jo nærmest udødelig- Det er efterhånden i færre og færre tilfælde, vi ser seertal komme op i de niveauer.
Blandt programmer med mere end 1,4 millioner seere finder vi primært store sportsbegivenheder samt ganske få afsnit af dansk drama og underholdning, siger medieforsker Mette Birk.
Så mange så med:Flow-tv: 1.
434.
000 seere i følge seerundersøgelsen Kantar Gallup.
Livestreaming på DRTV: 63.
000 - estimat baseret på interne trafikilder.
Tidsforskudt sening på DRTV: 32.
000 - estimat baseret på interne trafikilder.
Det er altså iøjnefaldende at en enkeltstående begivenhed som denne rammer så højt et niveau.
Også en hel del så med, da DR1 lørdag sendte dokumentaren 'Kim Larsen - vennernes farvel' - et program, der blev genudsendt søndag lige inden mindekoncerten startede.
651.
000 så med i lørdags næsten samme mængde så med til genudsendelsen søndag - nemlig 632.
000.
Hertil kommer, at omkring 42.
000 har set dokumentaren tidsforskudt på DRTV i løbet af weekenden.
Læs også:Danskere i titusindvis sagde farvel med fakler og fadøl: Kim Larsen var den størsteI billedgalleriet herover kan du se billeder fra mindekoncerten, der udover at samle folk hjemme i stuerne, også samlede omkring 35.
000 mennesker i på Rådhuspladsen i København.
I Aarhus overværede cirka 8.
000 personer mindekoncerten på storskærm.
I Odense deltog omkring 3.
500, mens der i Aalborg var samlet 10.
000 publikummer.
FacebookTwitterKopier linkEmner:Kim Larsen (musiker)|København|Aalborg|Aarhus|Kroatien




https://www.dr.dk/sporten/fodbold/landsholdet/efter-fodboldkonflikt-landsholdet-raekker-haanden-ud-til-danske-fans

LandsholdetEfter fodboldkonflikt: Landsholdet rækker hånden ud til danske fansSpillerne på herrelandsholdet vil bare gerne vinde fodboldkampe til gavn for alle danskere, lyder det i en pressemeddelelse.
Landsholdsspillerne Simon Kjær (tv), Kasper Schmeichel (th) og Christian Eriksen har forfattet et åbent brev til fodbold-Danmark.
Af Morten Top08.
okt.
2018 kl.
12.
36Bemærk: artiklen er mere end 30 dage gammelLæs opEn lang og uskøn landsholdskonflikt i dansk fodbold er overstået.
DBU er blevet enig med landsholdsspillerne og Spillerforeningen om en ny seks-årig aftale for herrelandsholdet i fodbold.
Nu forsøger landsholdsspillerne, anført af Kasper Schmeichel, Simon Kjær og Christian Eriksen i spillerrådet, at glatte ud og understrege, at de hele tiden har haft dansk fodbolds ve og vel for øje.
For i bund og grund vil alle fans og spillere jo bare gerne vinde fodboldkampe.
Læs også:Peter Møller: ’Konflikten har været en skandale’- Det er jo derfor, vi er så stolte af at stå der i den rød-hvide trøje og - hver med sin stemme - synge med på “Der er et yndigt land” sammen med jer på tribunerne og ude i stuerne.
Fordi vi føler, at vi spiller for hele vores land - og ikke mindst for alle jer i den danske fodbold-familie, skriver spillerrådet i 'et åbent brev til hele fodbold-Danmark'.
- Når landsholdet vinder en kamp, så vinder hele Danmark jo.
Alle glæder sig sammen over en sejr, men når vi vinder på banen, så vinder alle i dansk fodbold også rent økonomisk, og det er vigtigt for os.
Penge ikke en del af forhandlingerneLandsholdskonflikten har været én stor pærevælling af krav, ønsker og uenigheder.
Ikke mindst sponsoraftaler har splittet parterne, men spillerne fastholder, at det for dem ikke handler om at tjene penge.
- Vi ved godt, at det er nemt at kalde os spillere grådige og forkælede.
For mange af os er privilegerede ved i vores korte karrierer at tjene rigtig mange penge i forhold til en almindelig dansk lønmodtager - og i nogle menneskers øjne tjener vi for meget.
Den holdning har man lov at have, men det har bare ikke noget med forhandlingerne at gøre, skriver spillerne.
Læs også:VIDEO DBU og Spillerforeningen er enige om en permanent aftaleMandag samles landsholdet igen med Åge Hareide, og så venter en Nations League-kamp mod Irland lørdag og en venskabskamp mod Østrig tre dage senere.
Nu kigger spillerne fremad:- Vi glæder os til at møde ind med landsholdet mandag og forberede os på at spille for - og sammen med - hele Danmark.
Du kan læse spillerrådets brev i sin fulde længde her.
FacebookTwitterKopier link




https://www.dr.dk/nyheder/udland/nobelpris-udvide-oekonomiske-modeller

UdlandNobelpris for at udvide økonomiske modellerTo modtagere af Nobelprisen i økonomi har indarbejdet klimaforandringer og teknologisk udvikling i økonomiske modeller.
De to amerikanske økonomer, William Nordhaus og Paul Romer, deler dette års Nobelpris i økonomi.
08.
okt.
2018 kl.
12.
03Bemærk: artiklen er mere end 30 dage gammelLæs opNobelprisen i økonomi går til William Nordhaus og Paul Romer for at inddrage henholdsvis klimaforandringer og teknologisk innovation i økonomiske modeller.
Det oplyser Det Kongelige Svenske Videnskabsakademi.
Nordhaus fra Yale University har lavet en model, hvor han studerer forholdet mellem økonomisk vækst, fossile brændsler som olie og kul samt klimaændringer.
Romer, der er tidligere cheføkonom i Verdensbanken, er kendt for teorien om endogen vækst.
Teorien beskæftiger sig med nye idéers betydning for øget økonomisk vækst.
- Dette er spørgsmål, som er vitale for menneskers velstand, siger Per Krusell, medlem af priskomitéen, ifølge nyhedsbureauet TT.
- Dette års prismodtagere kommer ikke med nogen endegyldige svar.
Men deres opdagelser har bragt os betragteligt tættere på at besvare spørgsmålet om, hvordan vi kan opnå vedvarende og bæredygtig global økonomisk vækst, lyder det videre.
Prisen i økonomi er stiftet af Sveriges centralbank i 1968.
Den hedder officielt "Sveriges Centralbanks pris i økonomisk videnskab til minde om Alfred Nobel".
Den er blevet uddelt årligt siden 1969 - altså noget senere end de øvrige priser.
Der følger ni millioner svenske kroner - 6,4 millioner danske - med prisen.
/ritzau/FacebookTwitterKopier linkEmner:Nobelprisen|Økonomi|Sverige|Videnskab|Alfred Nobel (kemiker)




https://www.dr.dk/nyheder/regionale/sjaelland/udstationerer-faengelsbetjente-trods-personalemangel-grotesk-situation

SjællandUdstationerer fængelsbetjente trods personalemangel: 'Grotesk situation' og 'hammerdyrt'Manglen på personale i Storstrøm Fængsel får nu Kriminalforsorgen til at udstationere fængselsbetjente fra resten af Sjælland.
Kim Lundqvist får på en måned omkring 3500 kilometer ekstra til og fra arbejde, når han bliver udstationeret i Storstrøm Fængsel.
)Af Louise Wimmer Elmhoff, Casper Dalsgaard Sander og Thor Malthe Andersen08.
okt.
2018 kl.
11.
07Bemærk: artiklen er mere end 30 dage gammelLæs opI en måned næste år skal fængselsbetjenten Kim Lundqvist ikke længere møde ind til sit faste arbejde i arresten i Kalundborg.
I stedet skal han køre to timer sydpå.
Han bliver nemlig udstationeret til Storstrøm Fængsel, som ligger uden for Nørre Alslev på Nordfalster.
Årsagen er, at superfængslet har en massiv mangel på personale.
Og derfor bliver betjente fra resten af Sjælland udstationeret dertil på trods af, at der også er mangel på ansatte i deres egne afdelinger.
Læs også:Ny strategi skal skaffe flere fængselsbetjente: Vi har et historisk højt overarbejdeKim Lundqvist forklarer, at fængselsbetjentenes sikkerhed i stor grad består i, at de kender rutiner, kolleger og indsatte.
Og han anser udstationeringerne for problematiske.
- Du er nødt til at kende de indsatte og deres temperament.
Men jeg kommer ned til et sted, hvor jeg måske kender få indsatte og kolleger, jeg har mødt tidligere i min karriere.
Og han frygter, det vil gå ud over de fastansatte kolleger:- De får en rigtig spørge-jørgen med, som ikke kan løse de fleste opgaver.
Og de indsatte henvender sig til dem, de kender, for jeg kan ikke svare på andet, end hvordan reglerne er for en almindelig afsoning, siger Kim Lundqvist.
En dyr løsningDet er en dyr affære, når fængselsbetjente fra hele regionen skal udstationeres til Storstrøm Fængsel på grund af personalemangel.
Det mener fællestillidsmand for Fængelsfunktionærerne på Sjælland, Henning Mørck.
For alle de timer, betjente bruger på at køre til og fra arbejde, indgår som overarbejde for de udstationerede fængselsbetjente, fortæller han.
- Og det er en hamrende dyr løsning for samfundet og skatteyderne, siger han.
Læs også:Hårde kriminelle skaber utryghed blandt betjente i nordjysk fængsel: Det er ikke sjovtHos Kriminalforsorgen er man klar over, at løsningen koster mange penge og ikke er optimal.
Det fortæller kriminalforsorgens områdedirektør på Sjælland, Rasmus Andersen:- Ingen synes, det her er optimalt.
Jeg ville hellere køre Storstrøm Fængsel med et fast personale, da det er med til at give noget ro på afdelingen, siger han.
'En grotesk situation'Det kommer ikke kun til at gå ud over arbejdsmiljøet i Storstrøm fængsel, fortæller formanden for Fængselsforbundet, Kim Østerbye.
For der er i forvejen en mangel på personale i de sjællandske arresthuse i Jyderup, Kalundborg og Ringsted.
En grotesk situation, siger han.
- Vi tvinger folk væk fra fængsler, der i forvejen er i personaleunderskud, siger han.
Kriminalforsorgens områdedirektør på Sjælland, Rasmus Andersen, anerkender, at det ikke er den optimale løsning.
Men man kan ikke trylle mere personale frem lige nu, da der er mangel på fængselsbetjente i hele landet.
- Det er ikke en situation, vi ønsker.
Men det er en situation, vi er nødt til at acceptere lige nu, siger han.
Cirka 25 betjente fra Sjælland skal på skift udstationeres til Storstrøm Fængsel.
De første starter fra november og ordningen kører frem til marts.
FacebookTwitterKopier linkEmner:Fængsler|Storstrøm Fængsel|Kriminalforsorgen|Sjælland|Kim Østerbye (fagforeningsleder)




https://www.dr.dk/nyheder/kultur/film/drama-inden-mindekoncert-kim-larsen-scenen-var-ved-brase-sammen

Kim Larsen er dødSe temaFilm og serierDrama inden mindekoncert for Kim Larsen: Scenen var ved at brase sammenPrøverne blev afbrudt, og området foran scenen afspærret få timer inden mindekoncerten på Københavns Rådhusplads.
14-årige Alfred Kanns optræden med 'Joanna' var et af højdepunkterne ved Kim Larsen-mindekoncerten søndag aften.
Samme dag var en højttaler ved at falde ned - og sætte en stopper for koncerten.
Men det blev heldigvis løst.
Af Søren Bygbjerg08.
okt.
2018 kl.
11.
01Bemærk: artiklen er mere end 30 dage gammelLæs opAlt kørte på skinner, da en perlerække af danske kunstnere søndag aften sang farvel til nationalskjalden Kim Larsen foran omkring 35.
000 mennesker på Rådhuspladsen i København.
Men tidligere på dagen var mindekoncerten faktisk tæt på at blive aflyst.
Det fortæller DR's underholdningschef, Jan Lagermand Lundme.
Læs også:Omkring 35.
000 deltog til Kim Larsen-mindekoncert- Da jeg mødte søndag morgen, fik jeg at vide, at scenen var ved at brase sammen, fortæller han efter koncerten.
- Så bliver man selvfølgelig meget, meget nervøs.
For jeg vidste, der kom en masse mennesker og en masse artister, der har øvet sig.
Så det skulle bare ikke ske.
Sceneområde spærret af og prøver standsetDet var én af de kæmpestore højttalere på siden af scenen, der var ved at styrte ned - og det afbrød lydprøverne og gjorde, at området foran scenen måtte spærres af.
Scenen på Rådhuspladsen inden søndagens koncert.
- Højttalerne vejer omkring tre tons, og det ophæng, der bar den ene af dem, var ved at knække.
Hvis den var røget ned, havde vi virkelig været på den, og det havde været mega-farligt, siger Jan Lagermand Lundme.
- Vi fik spærret sceneområdet af, så der ikke var nogen, der kunne komme til skade, og vi stoppede prøverne.
Men så trådte gode kræfter til, og der kom en kæmpe kran ind.
Og så fik vi fikset det i løbet af en times tid, og vi fik hentet den tabte tid ind igen, fordi folk bare har været så tjekkede.
Se ét af højdepunkterne fra koncerten, hvor 14-årige Alfred Kann synger 'Joanna', her.
Mindekoncerten endte med at blive afviklet efter planen, og det er faktisk lidt af et mirakel, at det lykkedes at stable så stort et arrangement på benene på bare én uge, siden Kim Larsen gik bort sidste søndag.
Jeg var selv ude at mærke stemningen på pladsen, men jeg blev simpelthen nødt til at gå ind i ob-vognen igen.
Ellers begyndte jeg at græde!
Jan Lagermand Lundme, underholdningschef i DR- Det er nok det største arrangement, vi har lavet i DR, siden vi var vært for Eurovision Song Contest i 2014, siger Jan Lagermand Lundme.
En hyldest til en dansk heltOprindeligt var planen at lave et mindre show i DR Byens studie 5.
Men da Jan Lagermand Lundme så, hvilken folkestemning der var efter Kim Larsens død, besluttede han sig for at rykke det til hjertet af København.
- Det er på Rådhuspladsen, at vi hylder de danske helte.
Og sådan én var Kim Larsen!
Læs også:DR-speaker i tårer for åben skærm: UndskyldProduktionsfolkene fra DR og Nordisk Film TV har knoklet i døgndrift i en uge for at få koncerten op at stå.
Og det var ikke kun publikum, der fik en rørende oplevelse.
Også Jan Lagermand Lundme selv blev overvældet af følelser under showet.
- Jeg var selv ude at mærke stemningen på pladsen, men jeg blev simpelthen nødt til at gå ind i ob-vognen igen.
Ellers begyndte jeg at græde!
FacebookTwitterKopier linkEmner:København|Kim Larsen (musiker)|Melodi Grand Prix|DR Byen|Jan Lagermand Lundme (erhvervsleder)




https://www.dr.dk/nyheder/politik/pape-i-nyt-udspil-alle-landets-politikredse-faar-mobile-politistationer

PolitikPape i nyt udspil: Alle landets politikredse får mobile politistationerRegeringens nye politiudspil indeholder politistationer på hjul, samtaler med borgerrådgivere og større fokus på forebyggelse.
Søren Pape Poulsen har fremlagt regeringens politiudspil, der sikrer et mere borgernært politi Af Issa Jeppesen08.
okt.
2018 kl.
10.
48 | opdateret 08.
okt.
2018 kl.
12.
53Bemærk: artiklen er mere end 30 dage gammelLæs opMed justitsminister Søren Pape Poulsen (K) i spidsen kunne regeringen her til formiddag præsentere sit politiudspil "Nærhed og Tryghed".
Som titlen på udspillet afslører, skal regeringens planer sikre mere tryghed og sørge for, at politiet kommer tættere på borgerne.
Læs også:Bestil din egen betjent med et klik: Pape klar med plan for nærpoliti- Det handler i høj grad om at mindske afstanden til den myndighed, der er garanten for trygheden i vores samfund, siger Søren Pape Poulsen.
Det skal blandt andet ske ved at indføre mobile politistationer, der kan køre ud til borgerne, når der behov for det.
- De mobile politistationer skal være ude at køre og skabe kontakt til borgerene så ofte som muligt, siger Søren Pape Poulsen.
Ifølge justitsministeren skal alle politikredse fremover være i besiddelse af en mobil politistation.
Formålet med initiativet er blandt andet at skabe mere synlighed i forbindelse med byfester, markeder og andre arrangementer, ligesom politikredsene skal forberede temaer om for eksempel forebyggelse af tricktyverier, som medbringes i de mobile politistationer.
Regeringens politiudspilDe 14 initiativer er:Det nære og lokale politi:1.
Styrkelse af det lokale politiarbejde2.
Flere mobile politistationer3.
Tryghedsopfølgning4.
Bestil en betjent5.
Målrettet tryghedspatruljering6.
Styrket fokus på responstider7.
Mere service og betjening i politiuddannelsen8.
Evaluering af erfaringerne med kredsrådDen gode kontakt:9.
Borgerrådgivere10.
Bedre hjælp til ofre11.
Bedre service på 112 og 11412.
Bedre online service og tilgængelighed13.
Fokus på korrekt registrering af borgernes henvendelser14.
Løbende og systematisk opfølgning på klagerkilde: JustitsministerietIfølge Søren Pape Poulsen skal de nye mobile politistationer ud at køre minimum to gange om ugen.
Læs også:Betjente roser Papes drøm om mere borgernært politi: Der er intet vi hellere vilOpfølgende samtaler med borgerrådgivereSamlet set består udspillet af 14 initiativer.
Blandt andet vil regeringen indføre en ny forsøgsordning, der skal sikre flere borgere mulighed for at få bedre vejledning eller information.
Det kan for eksempel være personer, der har være vidne til en ulykke og gerne vil have en opfølgende samtale med politiet.
Læs også:Forbund om ny plan for nærpoliti: 'Politiet er intet værd uden befolkningens hjælp'Ofre, der har behov for yderligere information om deres sag, og som ikke har fået udpeget en kontaktperson, vil fremover også have mulighed for at trække på borgerrådgivningen.
Til at begynde med indføres forsøgsordnigen i Midt- og Vestjyllands politikreds og i Sydsjællands og Lolland-Falsters politikreds.
Uddannelse i forebyggelseAllerede i går kom det frem, at regeringen vil have større fokus på forebyggelse.
Derfor oprettes der som led i udspillet en helt ny linje på politiuddannelsen.
Linjen har særlig fokus på forebyggelse og skal blandt andet skærpe fremtidige betjentes kompetencer indenfor borgerdialog.
Ifølge justitsministeren skal uddannelsen udvikles i løbet af 2018 og træde i kraft på et tidspunkt næste år.
Læs også:Ring til din faste betjent: Sjællandsk politikreds indfører fast ordning med nærpolitiUdspillet indeholder samtidig muligheden for at kunne bestille sin egen betjent.
Eksempelvis kan beboere, der gentagne gange har oplevet hasarderet kørsel i nærheden af deres hjem, kontakte politiet og anmode om en færdselskontrol.
Ordningen eksisterer allerede i Nordjylland, men regeringen foreslår nu at gøre bestillingsordningen landsdækkende.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Politi|Viborg|Jylland




https://www.dr.dk/nyheder/regionale/bornholm/peter-loft-fratraeder-sin-stilling-som-kommunaldirektoer-paa-bornholm

BornholmPeter Loft fratræder sin stilling som kommunaldirektør på Bornholm Den tidligere departementschef forlader sin stilling med øjeblikkelig virkning.
Efter halvandet år skal  Bornholms Regionskommune igen have en ny kommunaldirektør.
Af Dorte Langemark og Lis Eilsøe08.
okt.
2018 kl.
10.
29Bemærk: artiklen er mere end 30 dage gammelLæs opBornholms kommunaldirektør, tidligere departementschef i Skatteministeriet, Peter Loft, er blevet fritstillet og forlader sin stilling med øjeblikkelig virkning.
Beslutningen er blevet truffet af kommunens økonomi-, erhvervs- og planudvalg med borgmester Winni Grosbøll (S) i spidsen.
Peter Loft har været kommunaldirektør i Bornholms Regionskommune i halvandet år.
Læs også:Kommunalt ansatte fik ikke mundkurv på under kommunalvalget- Borgmesteren og udvalget har ønsket en anden profil, og det tager jeg selvfølgelig til efterretning.
Det er spillets regler, siger Peter Loft.
Peter Loft blev fritstillet fra sin stilling som departementschef i Skatteministeriet i 2012 efter daværende statsminister Helle Thorning-Schmidts skattesag.
Borgmester Winni Grosbøll har ikke yderligere kommentarer til sagen.
FacebookTwitterKopier linkEmner:Helle Thorning-Schmidt (politiker)|Peter Loft (embedsmand)|Socialdemokraterne|Lokalpolitik|Bornholm




https://www.dr.dk/nyheder/politik/live-justitsministeren-praesenterer-politi-udspil






https://www.dr.dk/nyheder/indland/forstaa-robin-hood-systemet-mister-eller-faar-din-kommune-penge

Udligninger mellem kommunerSe temaIndlandForstå Robin Hood-systemet: Mister eller får din kommune penge?
Kort viser, om folk i din kommune modtager eller afleverer millioner af kroner.
Af Kåre Kildall Rysgaard08.
okt.
2018 kl.
09.
00Bemærk: artiklen er mere end 30 dage gammelLæs opForestil dig et Danmark uden det Robin Hood-system, der hedder udligning og bloktilskud.
Gentofte Kommune ville have et årligt overskud på over to milliarder* kroner, så der ville være råd til designermøbler på folkeskoler, fester for pensionister og måske nye svømmehaller og gratis busbilletter.
Forklaringen er, at hver indbygger i Gentofte i gennemsnit lægger omtrent 37.
000 kroner mere i kommunekassen i skatter, end de koster i kommunal service, viser beregninger for Økonomi og Indenrigsministeriet, hvor de blandt andet forudsætter, at kommuneskatten var ens.
Til gengæld ville Lolland være i store problemer og måtte måske lukke skoler, indføre brugerbetaling og skære på ældreplejen.
Her har mange borgere brug for hjælp, så i gennemsnit giver hver indbygger et årligt underskud i størrelsesordenen 40.
000 kroner.
Fik Lolland ikke støtte, manglede der 1,6 milliarder i kommunekassen*, hvis servicen koster, hvad Økonomi- og Indenrigsministeriet forventer.
Når Danmark ikke er opdelt i superrige områder med business-klasse-service og kommuner med service på femte-klasse, skyldes det udligningssystemet.
Det er et Robin-Hood-system, der tager penge fra de rige kommuner og giver dem til det fattige.
Målet er at jævne uligheder ud, så servicen i kommunerne bliver mere ens.
Det betyder, at hver borger i Gentofte i gennemsnit afleverer næsten 43.
000 kroner i år.
Til gengæld modtager Lolland Kommune 23.
000 kroner for hver indbygger i generelle tilskud og blottilskud.
Herudover kommer en række mindre tilskud, som ikke er med i dette regnestykke.
De seneste år har der været debat om udligningssystemet.
Får nogle kommuner for mange penge og andre for lidt?
Er systemet retfærdigt, så borgere i Danmark får samme kommunale service?
I dag bliver udligningen fordelt efter en lang række kriterier.
Det kan være antallet af ældre, børn, handicappede, og ikke mindst, hvad borgerne betaler i skat.
Der er også målrettedeSådan er overskud og underskud regnet udSelv om nogle kommuner har store strukturelle overskud efter udligning, er det ikke sikkert, at pengene vælter ind i kommunekassen.
For at kunne sammenligne kommunerne fair, forudsætter Økonomi og Indenrigsminsiteriet, at kommunerne har ens skatteprocent, når de beregner det strukturelle overskud eller underskud.
Men i kommuner som Gentofte og Hørsholm ligger kommuneskatten under landsgennemsnittet, så i virkeligheden får kommunerne ikke de indtægter, som ministeriet beregner.
Skulle kommunerne sætte skatten op, ville en meget stor del af indtægterne i øvrigt gå til udligning.
tilskud blandt andet til de kommuner, hvor befolkningen skrumper.
Læs også:Dyr flytning: Familie på fem koster Mariagerfjord 700.
000 kronerSmå ændringer flytter millioner mellem kommunerMen det er svært at ændre blot et lille tandhjul i det store system.
Det lød måske som en god idé mere præcist regne ud, hvad kommunernes udgifter til ældre og handicappede er og så fordele penge efter det.
Regnemetoden blev ændret, og så flyttede millionerne rundt.
85 kommuner mistede 700 millioner hvert år, mens resten af kommunerne fik pengene.
Efter højlydte protester fra de kommuner, som mistede penge, bestemte regeringen i sidste uge sig for at give kommunerne 1,4 milliarder kroner, så de kan vende sig til den nye måde at fordele pengene på.
Læs også:Regeringen vil kompensere udligningsramte kommuner med 1,4 milliarder kronerSvært at finde en løsning, som alle mener er fairI foråret 2018 faldt det i vasken at ændre selve udligningssystemet.
Kommunerne var rygende uenige om, hvordan et fair system skulle bygges op.
Hver gang ordningen ændres blot en smule, vil nogle kommuner miste millioner og andre få.
Efter lange forhandlinger måtte regeringen opgive at finde en løsning.
Læs også:Regeringens udligningsreform falder til jordenSådan gjorde vi•Denne artikel byger på tal fra Økonomi- og Indenrigsministeriets rapport ”Kommunal udligning og generelle tilskud fra 2019”.
•Før udligning opgør ministeriet, om kommunerne indtægter og udgifter går i plus eller minus.
Det hedder strukturelt over- eller underskud.
Tallene findes i Tabel 8.
1 i rapporten og er dem, som bruges i den første graf i denne artikel.
Ministeriet beregner teoretisk, hvad de mener, at kommunen har behov for af udgifter, og hvad indtægterne ville være, hvis kommuneskatten var ens.
•DR har efterfølgende beregnet, hvordan situationen ser ud efter den generelle udligning og bloktilskuddet, som er den største udligning.
Her stammer tallene fra Tabel 8.
1 og samletabel 1.
•Regnestykket tager ikke højde for øvrige penge, der fordeles rundt.
Det vil sige, at for eksempel pulje til vanskeligt stillede kommuner, beskæftigelsestilskud, indvandreudligning og ø-tilskud ikke indgår i beregningen.
Tallene vil derfor ændre sig en anelse, men ikke afgørende.
FacebookTwitterKopier linkEmner:Økonomi- og indenrigsministeriet|Økonomi|Lolland|Lokalpolitik|Gentofte




https://www.dr.dk/nyheder/penge/oersted-koeber-amerikansk-konkurrent-33-milliarder

PengeØrsted køber amerikansk konkurrent for 3,3 milliarderDe to selskabers havvindsaktiver og organisationer vil blive førende i USA, lyder det fra den danske energigigant.
Deepwater Wind står bag USA's foreløbig eneste idriftsatte havvindmøllepark, Block Island i delstaten Rhode Island.
Af Oliver Batchelor08.
okt.
2018 kl.
08.
52Bemærk: artiklen er mere end 30 dage gammelLæs opMed et opkøb af Amerikanske Deepwater Wind lægger energiselskabet Ørsted op til at blive USA’s førende udvikler af havvindmølleparker.
I en meddelelse til fondsbørsen oplyser Ørsted, at selskabet har gennemført en handel til 510 millioner dollars, 3,3 milliarder kroner, der venter på at blive godkendt af de amerikanske myndigheder.
- De to selskabers havvindsaktiver og organisationer vil blive lagt sammen og vil udgøre den førende platform for havvind i USA med den bredeste geografiske dækning og den største projektkapacitet, lyder det.
Ørsted og USAØrsted Ørsted gik ind i USA i 2015 og er i gang med at udvikle flere projekter, der skal munde ud i nye havvindmølleparker langs den amerikanske østkyst.
Derudover har Ørsted for nylig købt Lincoln Clean Energy, der er en førende amerikansk udvikler af landvind.
Ørsted er også aktiv inden for batterilagring og udvikling af solenergi.
Sidste år etablerede det danske energiselskab en afdeling i Austin, Texas, der stå i spidsen for den indsats.
I Europa har Ørsted installeret 5,1 gigawatt havvindkapacitet i Europa og er i gang med at opføre yderligere 3,8 gigawatt.
Ørsted har en ambition om at have installeret en samlet global havvindkapacitet på 11-12 gigawatt i 2025.
Kilde: ØrstedDeepwater Wind har i forvejen en række projekter langs den amerikanske østkyst med en samlet potentiel kapacitet på 3,3 gigawatt.
Læs også:Ørsted satser på havvindmøller - vil sælge dansk elforretning fraDet drejer sig blandt andet om USA's eneste idriftsatte havvindmøllepark Block Island i delstaten Rhode Island på 30 megawatt.
Derudover har Deepwater Wind tre havvindmølleprojekter under udvikling i Rhode Island, Connecticut, Maryland og New York med en samlet kapacitet på 810 megawatt.
En række områder i delstaterne Massachusetts og Delaware er derudover godkendt af amerikanske myndigheder og kan udvikles til 2,5 gigawatt havvindskapacitet, skriver Ørsted.
Ørsted vil levere grøn energi til syv delstaterI USA omfatter Ørsted, der tidligere hed Dong Energy, udviklingsprojekter med en samlet kapacitet på 5,5 gigawatt - blandt andet i Massachusetts, New Jersey og Virginia.
Med den samlede organisation og de fælles aktiver vil Ørsted kunne levere grøn energi til de syv delstater på USA's østkyst, som allerede har givet tilsagn om i alt at opføre over 10 GW havvindskapacitet inden 2030.
Læs også:Regeringen vil bygge en af verdens største havvindmølleparkerMartin Neubert, koncerndirektør for Ørsted Offshore Wind udtaler:- Med denne transaktion skaber vi den førende platform for havvind i Nordamerika med det bedste fra to verdener: Deepwater Winds mangeårige ekspertise inden for udforskning, udvikling og godkendelse af havvindmølleprojekter i USA koblet med Ørsteds enestående resultater inden for teknisk udvikling, opførelse og drift af store havvindmølleparker.
Transaktionen, der er betinget af godkendelse hos de amerikanske konkurrencemyndigheder, forventes afsluttet inden udgangen af 2018.
FacebookTwitterKopier linkEmner:USA|DONG Energy|Vindkraft|Vindmølleindustri|Københavns Fondsbørs




https://www.dr.dk/sporten/fodbold/england/chelsea-legenden-terry-stopper-karrieren

EnglandChelsea-legenden Terry stopper karrieren37-årige John Terry meddeler, at han indstiller sin aktive karriere som fodboldspiller.
John Terry sætter punktum for en lang og flot karriere som fodboldspiller.
08.
okt.
2018 kl.
08.
36 | opdateret 08.
okt.
2018 kl.
08.
53Bemærk: artiklen er mere end 30 dage gammelLæs opJohn Terry har spillet sin sidste fodboldkamp.
Den tidligere anfører for England og Chelsea meddeler søndag aften, at han indstiller fodboldkarrieren.
- Efter 23 utrolige år som fodboldspiller har jeg besluttet, at tidspunktet nu er det rigtige til at stoppe med at spille, skriver John Terry på Instagram.
I en alder af 14 år skiftede John Terry til Chelsea, og han førte senere London-klubben til fem engelske mesterskaber, en Champions League-titel, en Europa League-titel, fire FA Cup-titler samt tre Liga Cup-titler.
Læs også:Chelsea-legenden John Terry fortsætter i Aston Villa- Ord vil aldrig være nok til at fortælle, hvor meget alle i den klub betyder for mig - især fansene, lyder det fra John Terry.
Det blev til 17 år og 717 kampe for Chelsea, inden han sidste sommer skiftede til Aston Villa og spillede et år i den næstbedste engelske række.
Som fodboldspiller var han i en årrække betragtet som en af de bedste i verden på pladsen som central forsvarsspiller.
John Terry spillede 78 landskampe og scorede seks gange for England.
/ritzau/FacebookTwitterKopier link




https://www.dr.dk/nyheder/udland/bosnien-nationalist-vinder-serbisk-saede

UdlandBosnien: Nationalist vinder serbisk sædeMuslim og socialdemokrat får de øvrige pladser i tredelt præsidentpost.
Milorad Dodik vinder den serbiske plads i Bosnien-Hercegovinas tredelte præsidentskab.
08.
okt.
2018 kl.
08.
35Bemærk: artiklen er mere end 30 dage gammelLæs opDen prorussiske nationalist Milorad Dodik har vundet den serbiske plads i Bosnien-Hercegovinas tredelte præsidentskab efter præsident- og parlamentsvalg i går.
Dodik får 55 procent af stemmerne, oplyser valgkommissionen natten til mandag.
Milorad Dodik har regeret den serbiskledede Republika Srpska siden 2006.
Han sætter sjældent sine ben i Sarajevo, som han omtaler som "udenlandsk territorium.
"Han taler desuden jævnligt om at holde en folkeafstemning om en total løsrivelse blandt de bosniske serbere.
Komplekst politisk systemDet største muslimske parti i Bosnien-Hercegovina, SDA, oplyser, at partiets kandidat, Sefik Dzaferovic, har vundet det muslimske sæde i det tredelte præsidentskab.
Socialdemokraten Zeljko Komsic vinder det kroatiske sæde.
Det komplekse politiske system i Bosnien-Hercegovina er et levn fra krigen i årene 1992-1995.
Her blev omkring 100.
000 mennesker dræbt og millioner fordrevet.
Krigen ødelagde også økonomien og infrastrukturen.
/ritzau/FacebookTwitterKopier linkEmner:Bosnien-Hercegovina|Valg og folkeafstemninger|Sarajevo




https://www.dr.dk/nyheder/indland/renere-luft-i-de-stoerste-byer-regeringen-skaerper-krav-til-busser-lastbiler-og

IndlandRenere luft i de største byer: Regeringen skærper krav til busser, lastbiler og varevogneIkke ambitiøst nok, lyder det fra Københavns overborgmester, Frank Jensen (S).
Dieseldrevne lastbiler, varevogne og busser må kun være i byerne, hvis de har et partikelfilter påmonteret.
Af Signe Mai Vilsbøll08.
okt.
2018 kl.
08.
27Bemærk: artiklen er mere end 30 dage gammelLæs opLuftforureningen i København, Frederiksberg, Aarhus, Odense og Aalborg skal reduceres.
Det mener regeringen, der nu vil skærpe miljøkravene til dieseldrevne lastbiler og busser, så køretøjerne kun må være i byerne, hvis de har et partikelfilter påmonteret.
Og de nye krav vil som noget nyt også gælde varevogne, siger miljø- og fødevareminister, Jakob Ellemann-Jensen (V).
- Luftforurening er et tilstrækkeligt stort problem til, at det betyder noget for mange mennesker, og de dieseldrevne køretøjer er nogle grisebasser, som vi har brug for at gøre noget ved, lyder det.
- Med de nye regler vil den samlede udledning af sodpartikler fra trafikken i de store byer kunne reduceres betydeligt.
Det er noget, som virkelig vil kunne mærkes.
Især i myldretiden.
Frivilligt i kommunerneKravene skal ifølge ministeren kunne indføres trinvist af de enkelte kommuner, hvis de ønsker det.
Fra regeringen er det for eksempel planen, at der fra 2020 ikke skal være varebiler fra før 2007 i landets større byer, medmindre de har monteret et partikelfilter.
Ligesom i dag er det dog helt frivilligt for kommunerne, om de vil tage imod regeringens skærpede krav til lastbiler, busser og varevogne.
Læs også:Flere danske byer er åbne for at oprette miljøzonerJakob Ellemann-Jensen håber, at alle fem kommuner vil benytte sig af muligheden:- Det er det rigtige at gøre, og jeg har tillid til kommunerne.
Nu har vi i hvert fald givet dem værktøjerne, og det er vores rolle, siger ministeren.
Ja tak fra KøbenhavnI København er overborgmester Frank Jensen (S) overordnet positiv.
Især fordi at varebilerne nu også bliver underlagt gældende miljøkrav i miljøzonerne (de fem store byer, red.
).
Det er ikke en menneskeret, at man med sin egen bil skal have lov til at forurene den luft, som vi allesammen skal indåndeFrank Jensen, overborgmester, København- Selvfølgelig skal vi have renere luft i København, og jeg har efterlyst skærpede krav i snart ti år.
Så jeg kan love alle for, at vi vil bruge de nye regler til grænsen her, siger overborgmesteren.
"Men", tilføjer han, "det er ikke ambitiøst nok".
- Jeg vil kalde det et fint første skridt, men ambitionsniveauet kunne godt være højere.
Regeringen burde have lagt op til, at der også skulle være miljøkrav til privatbiler, siger Frank Jensen.
Nej tak til personbilerTidligere på ugen meddelte statsminister Lars Løkke Rasmussen (V) i sin tale ved Folketingets åbning, at salget af nye benzin- og dieselbiler stoppes inden 2030.
Netop dette var anbefalingen fra Klimarådet få dage forinden.
Læs også:FDM: Symbolpolitik at forbyde diesel-svinere i flere byerFrank Jensen mener godt, at regeringen kunne sætte privatbiler på miljøzonekravene, når salget nu alligevel skal stoppes.
- Det er ikke en menneskeret, at man med sin egen bil skal have lov til at forurene den luft, som vi allesammen skal indånde.
Og når nu vi alligevel står foran en udfasning, kunne man godt skærpe krav til personbiler allerede de kommende år, siger han.
Luftforurening er ifølge Miljøstyrelsen skyld i 3.
580 dødsfald og 3,5 millioner sygedage om året i Danmark.
Brændeovne og trafik er de store syndere.
FacebookTwitterKopier linkEmner:Frank Jensen (politiker)|Jakob Ellemann-Jensen (politiker)|København|Socialdemokraterne|Luftforurening




https://www.dr.dk/nyheder/indland/dyr-flytning-familie-paa-fem-koster-mariagerfjord-700000-kroner

Udligninger mellem kommunerSe temaIndlandDyr flytning: Familie på fem koster Mariagerfjord 700.
000 kronerKommuner får kæmpebonus, når borgere flytter væk og taber på tilflyttere.
Da Thomas sammen med familien flyttede til Hobro for at komme tættere på sit arbejde, kostede det Mariagerfjord Kommune omkring 700.
000 kroner i mistet udligning.
Af Kåre Kildall Rysgaard og Sune Lundby Møller08.
okt.
2018 kl.
08.
00Bemærk: artiklen er mere end 30 dage gammelLæs op- Det er fuldstændig til grin, siger Thomas Vejborg, når han tænker på, at det har kostet Mariagerfjord Kommune over 700.
000 kroner, da han sammen med konen Sanne og de tre døtre, Sara, Thea og Liva flyttede til Hadsund i Mariagerfjord Kommune i juni.
Han husker flytningen til den gamle villa fra 1936 som ganske almindelig.
Han lejede en lastbil, og i fem dage i træk kørte han kasser og møbler fra den tidligere bopæl i Hjørring til Hadsund, hvor han arbejder, så hvordan kunne det blive så dyrt?
- Det forstår jeg ingenting af, udbryder han.
Derfor kostede flytningen kassen for MariagerfjordDen store regning til Mariagerfjord Kommune skyldes udligningssystemet, som fordeler milliarder af kroner mellem rige og fattige kommuner.
En af del af udligningen handler om at hjælpe kommuner, hvor antallet af indbyggere falder.
Målet er, at kommuner, hvor der er nedgang i befolkningen, stadig har råd til blandt andet veje, skoler og hjemmehjælp.
Læs også:Borgmester overrasket af kæmpe millionbesparelse: Nu lukker Maries børnehaveI år får kommuner som Mariagerfjord 151.
365 kroner for hver mistet indbygger, viser DR´s beregninger på baggrund af Økonomi- og Indenrigsministeriets tal.
Beløbet er dog reelt en anelse mindre, for kommunen får også bloktilskud på rundt regnet 10.
000 kroner for hver borger, der bor i kommunen.
Der er en meget stor værdi knyttet til en enkelt borger.
Niels Jørgen Mau Pedersen, projektchef hos VIVE, Det Nationale Forsknings- og Analysecenter for Velfærd.
Var Thomas Vejborg med kone og døtre ikke flyttet til Hadsund i Mariagerfjord Kommune, ville kommunen have haft fem færre indbyggere og fået omkring 700.
000 kroner mere i udligning.
Det er problematisk, at kommunen får så store indtægter, når de mister indbyggere, mener Niels Jørgen Mau Pedersen, projektchef hos VIVE, Det Nationale Forsknings- og Analysecenter for Velfærd.
- Der er en meget stor værdi knyttet til en enkelt borger.
Kriteriet er ustabilt, siger han og peger på, at det kan betyde millioner af kroner for en kommune, hvis antallet af indbyggere ændrer sig en smule.
- Det er svært for en kommune at forudse præcist, om befolkningen vil vokse eller falde, siger han.
En borger mindre er blevet mere værdDe seneste år har en række kommuner pludselig stået i en situation, hvor de skulle spare mange millioner kroner, mens har andre kommuner uventet fået en stor gevinst.
Den simple forklaring er, at færre kommuner har dalende indbyggertal.
Derfor får færre kommuner også penge i udligningssystemet på det punkt.
Men da der stort set er afsat samme antal millioner år efter år til at kompensere for et dalende befolkningstal, bliver der flere penge til deling blandt de kommuner, hvor befolkningen skrumper.
En borger mindre betød i 2016 omkring 55.
000 kroner, mens kommunerne i 2019 blev kompenseret med hele 151.
000, for hver borger der forsvandt.
Det kan måske lyde spøjst og teknisk, men fordi der har været en mindre nedgang i antallet af borgere end forventet i Mariagerfjord Kommune, har kommunen fået færre penge i udligning på den konto.
Det betyder et underskud på budgettet på mange millioner kroner, og derfor står kommunen nu med et behov for at spare og det sker på blandt andet dagtilbud, skoler og ældreplejen.
Læs også:Nordjysk kommune skal spare 123 mio.
kr.
trods god økonomi: 'Det er meget, meget slemt'I år får kommunen ifølge DR´s beregninger rundt regnet 24 millioner kroner mindre end sidste år, fordi befolkningen ikke skrumper så meget som tidligere.
Naboerne er ikke sure over dyr flytningThomas Vejborg fortryder ikke, at flytningen har kostet så mange penge for Mariagerfjord.
- Der har ikke været naboer, som har været sure endnu, men vi ved ikke, om det her kan ændre på det, griner han.
Familien har heller ikke planer om at lægge kommunen til last.
Thomas Vejborg arbejder som direktør, mens konen er rengøringsdame, så her bidrager de til kommunekassen, selvom flytningen var dyr.
- Jeg kan ikke forstå, at en kommune bliver belønnet, når den gør det dårligt, siger han og mener, at politikerne må tænke på, om der er noget forkert med systemet.
Sådan lavede DR beregningerne•DR har på baggrund af rapporterne ”kommunal udligning og generelle tilskud” udregnet, hvad det betyder, hvis der er færre indbyggere i en kommune.
•I alt har kommunerne beregnede sociale udgifter på 118 milliarder kroner.
•2 procent af det beløb relaterer sig til, at kommunen mister indbyggere.
Det drejer sig om 2,4 milliarder kroner.
•Kommuner får dog ikke dækket hele beløbet, men må selv stå for en del af regningen.
Typisk får kommuner dækket 93 procent af udgifterne.
•Pengene deles ud efter, om indbyggertallet er dalet over en femårig periode, hvor fald for hvert år lægges sammen.
For 2019 havde de kommuner, der mistede indbyggere, samlet set sagt farvel til 14.
513 borgere, der enten er rejst eller er døde.
•Hver kommune får så penge efter, hvor mange indbyggere kommunen har mistet i forhold til hele landet.
Står en kommune for en fjerdedel af faldet i indbyggertal, får den således en fjerdedel af udligningen på 2,4 milliarder kroner.
•Kilde: DR´s beregninger på baggrund af rapporterne fra Økonomi og Indenrigsministeriet: ”Kommunal udligning og generelle tilskud” for årene 2014-2019.
(Tabel 1.
2 og Tabel 4.
2 punkt 12)FacebookTwitterKopier linkEmner:Økonomi- og indenrigsministeriet|Mariagerfjord Kommune|Befolkning|Hadsund|Økonomi




https://www.dr.dk/nyheder/vejret/varmen-kommer-igen-formentlig-sidste-gang-i-aar

VejretVarmen kommer igen - formentlig for sidste gang i årVi får temperaturer på mellem 15 og 20 grader fra onsdag til fredag.
(ARKIV) Ifølge DMI vil temperaturene snige sig op mellem 15 og 20 grader.
Af Josephine Nue08.
okt.
2018 kl.
07.
58Bemærk: artiklen er mere end 30 dage gammelLæs opDu kan godt pakke hue og vanter væk igen, for den kommende uge kommer til at byde på lune dage - nok årets sidste af slagsen.
Ifølge DMI er det i hvert fald om at komme ud og nyde varmen, mens man kan.
Temperaturene vil snige sig op mellem 15 og 20 grader omkring onsdag, og det skulle gerne holde helt indtil fredag, siger vagthavende meteorolog Henning Gisselø.
- Det er bestemt ikke hvert år, vi oplever de her temperaturer så sent på året, men det er ikke usædvanligt, siger han.
Tilbage i oktober 2013 kunne man måle lignende temperaturer.
I månedens sidste dage sneg temperaturen sig op omkring 17 graderVarmluft fra central og øst EuropaDe lune temperaturer skyldes varm luft fra Central- og Østeuropa, der fragtes mod nord af vinden.
Da temperaturerne mod syd fortsat ligger omkring de 20 grader, kan de rette vindforhold betyde et par varme dage i Danmark.
- I Central- og Østeuropa begynder varmen også at falde, så det er en god idé at nyde det gode vejr og ikke regne med, at der kommer flere af den slags dage, siger Henning Gisselø, der forklarer, at de ikke har noget at gøre med den varme sommer, vi har haft i år.
Det vil primært være Sønderjylland og Lolland-Falster, der kan nyde godt af varmen, mens den vestlige del af landet hurtigt vil opleve flere skyer og koldere vejr.
- Lørdag vil det igen blive noget mere uldent i vejret, siger Henning Gisselø.
FacebookTwitterKopier linkEmner:Vejret|Lolland-Falster|Danmarks Meteorologiske Institut|Jylland




https://www.dr.dk/nyheder/udland/brasiliens-donald-trump-vinder-foerste-runde-ved-praesidentvalg

Udland'Brasiliens Donald Trump' vinder første runde ved præsidentvalgDen kontroversielle præsidentkandidat Jair Bolsonaro ligger lunt i svinget til at blive Brasiliens næste præsident.
Jair Bolsonaro var tæt på allerede at snuppe sejren ved det brasilanske præsidentvalg i første runde.
Af Sean Coogan08.
okt.
2018 kl.
07.
54Bemærk: artiklen er mere end 30 dage gammelLæs opDen første runde ved det brasilianske præsidentvalg har givet en klar - men ikke afgørende - sejr til den kontroversielle kandidat Jair Bolsonaro.
Resultatet, der blev offentliggjort i nat dansk tid, viser, at 46 procent af stemmerne gik til højrefløjskandidaten.
Dermed var han tæt på at snuppe de nødvendige 50 procent af stemmerne trods 13 kandidater på stemmesedlerne.
Læs også:Højreprofil står til klar sejr i første valgrunde i BrasilienI stedet skal Bolsonaro nu møde sin nærmeste rival, arbejderpartiets Fernando Haddad, i en direkte duel om præsidentposten 28.
oktober.
Hadad opnåede 29 procent af stemmerne ved gårsdagens valg.
Dermed spås Bolsonaro, der bliver kaldt Brasiliens svar på Donald Trump, og som har vakt opsigt i valgkampen med udtalelser af både homofobisk og racistisk karakter, gode chancer for at blive landets næste præsident.
Satser på stærkt politi og kristne værdierDer er ikke tvivl om, at Jair Bolsonaro deler befolkningen - og mere til.
- Han er en yderst kontroversiel herre, der ligger langt ude på højrefløjen, siger DR's Sydamerikakorrespondent, Kristian Almblad.
- Spørger du hans venner, så er han fornyeren af brasiliansk politik, og spørger du hans fjender, så er han både fascist og nazist.
Han er virkelig en mand, der deler vandene hernede, siger han om kandidaten, der blev knivoverfaldet ved et vælgermøde for en måned siden.
Læs også:VIDEO Brasiliansk præsidentkandidat efter knivangreb: 'Jeg har aldrig gjort nogen ondt'En stor del af grunden til Bolsonaros succes skyldes hans lovning om et tryggere samfund, forklarer Kristian Almblad.
- Det, der har gjort ham så populær, er især et budskab om, at han er manden, der kan skabe sikkerhed i Brasilien igen, siger korrespondenten.
Læs også:Knivattentat og politikerlede: I dag vælger brasilianerne "den mindst farlige" præsident- Man har sådan et kæmpe behov for at få mere sikkerhed i dette land, som er så præget af vold og drab.
Bolsonaro har solgt budskabet om, at han er manden, der kan ride ind fra højre og få orden og styr på Brasilien.
Bolsonaro står for konservative værdier som familie, et stærkt forhold til kirken og stærkere politi og militær.
Protest mod arbejderpartietBolsonaro har også fået støtte takket være en bølge af utilfredshed mod det brasilianske arbejderparti, siger Kristian Almblad.
Partiets populære ekspræsident Lula afsoner i øjeblikket en dom på 12 års fængsel for korruption og opgav først for en måned siden at stille op ved præsidentvalget.
- Selvom der er mange millioner, der støtter op, så er der endnu flere brasilianere, der er meget skuffede over Lula og arbejderpartiet, og de har stemt i trods mod dem, siger Kristian Almblad.
Læs også:Brasiliansk præsidentkandidat overfaldet og stukket med kniv under valgkampDet ligner ikke umiddelbart, at arbejderpartiets Fernando Haddad har store chancer, når Bolsonaro allerede i første runde med 13 kandidater kunne få 46 procent af stemmerne.
Man skal dog ikke undervurdere vigtigheden af de næste ugers valgkamp.
- Det har vist sig gang på gang i brasiliansk politik, at i de her tre ugers ekstrakamp kan alt ske.
Nu bliver det en direkte boksekamp mellem de to kandidater, siger korrespondenten, der påpeger, at mange vælgere frygter at sætte Bolsonaro bag roret.
Målet for de to i de kommende uger bliver at få hentet stemmer fra midtervælgerne, der kan sende sejren enten til venstre- eller højrefløjen.
Vælgerne på fløjene er der allerede styr på, lyder vurderingen fra Kristian Almblad.
FacebookTwitterKopier linkEmner:Donald Trump (politiker)|Brasilien|Valg og folkeafstemninger




https://www.dr.dk/sporten/fodbold/kvindelandsholdet/nils-nielsen-jeg-svigtede-alle-omkring-mig

KvindelandsholdetNils Nielsen: Jeg svigtede alle omkring migNils Nielsen har genfundet gnisten efter en svær periode i sit liv.
Her taler den tidligere kvindelandstræner for første gang om turbulensen ved EM og om afskeden med DBU.
© ScanpixAf Aleksandar Josevski08.
okt.
2018 kl.
07.
48 | opdateret 08.
okt.
2018 kl.
21.
55Læs opNår man bevæger sig rundt i Nils Nielsens hjem i Horsens, er det tydeligt, hvad han kommer af, hvor han har været, hvor han er nu, og hvor han skal hen.
Og hvor han ikke skal hen igen.
Det er fortiden i form af malerier og skibsfigurer fra barndomsbyen Marstal på Ærø, det er en EM-sølvmedalje flankeret af billeder af spillerne, der vandt den.
Nutiden, når hans lille søn vågner og bliver madet af hans gravide kone.
Fremtiden i form af forberedelser til kvindelandstrænerjobbet og flytningen til Schweiz.
En afspejling af det liv, han har levet, der samtidig reflekterer det liv, han ikke vil leve mere.
Et liv, hvor hans private prioriteter og job som landstræner for det danske kvindelandshold fik store konsekvenser i privatlivet, og som var medvirkende til, at han forlod sit hold under EM i Holland i sommeren 2017 og derefter sagde op som landstræner efter EM.
- I dag er jeg langt mere opmærksom på betydningen af, at alting hænger sammen.
Derfor bliver der ikke rokket ved prioriteringerne fremadrettet.
Jeg kan naturligvis ikke spå om fremtiden, blot sige at jeg føler mig mere end klar til opgaven i Schweiz, siger Nils Nielsen.
Jeg var igennem en skilsmisse, og jeg havde fået en ny familie, og sådan noget trækker nogle spor.
Det lykkedes mig privat at såre alle de mennesker, jeg holder af.
Nils NielsenHan tager familien med til Schweiz, hvor han starter som landstræner 1.
december.
Det kunne han ikke få, da han var assistenttræner for Kinas U20-kvinder, og derfor holdt det ikke.
Dét sker ikke mere.
Nu skal familien og privatlivet prioriteres mere, end den blev, da han var dansk landstræner.
- Jeg havde tre opgaver, da jeg overtog kvindelandsholdet i 2013.
At bygge holdet op igen efter at mange havde forladt det.
At sørge for at vi kom på landkortet, og at vi skulle fastholde flere kvinder i fodbolden, hvilket vi gjorde ved at skabe en træneruddannelse for kvinder.
Efter EM var alle tre ting nået, siger han.
En succes, der huggede flere og flere private kanter af; dybere og dybere indhug i den personlige og familiemæssige kerne, indtil den lå blottet uden meget indhold tilbage.
Der var ingen vej tilbage.
Posten som landstræner måtte ofres, hvis kernen skulle genskabes.
Ganske overraskende stoppede Nils Nielsen kort tid efter EM, den mest succesfulde slutrunde for et dansk kvindelandshold nogensinde, et gennembrud af hidtil usete dimensioner for kvindefodbolden.
Det har ellers været fremme, at kritik fra spillerne, og det faktum, at han forlod EM-lejren betød, at spillerne og DBU ville af med ham.
Nils NielsenNils Nielsen – blå bogFødt: 3.
11.
1971 i GrønlandUddannelse:Cand.
scient i sports science, Københavns UniversitetTræneruddannelse:1994: Elitetræneruddannelsen fra Danmarks Trænerskole2006: P-licensTrænerkarriere:1995-2000: FCK/KB2001-2002: AaB Fodbold2003-2007: AB2007-2008: DBU2008-2011: Brøndby2012-2013: Danmark U18 (drenge)2013-2017: Danmark A-landshold (kvinder)2018: Kina U20-assistenttræner (kvinder)2018-: Schweiz A-landshold (kvinder)Hæder:2017: Sølv ved EM i Holland med kvindelandsholdet2017: Nomineret til prisen som verdens bedste træner- Nu ved jo, jeg hvad der skete på det møde med DBU efter EM, og spillerne og deres eventuelle kritik blev overhovedet ikke nævnt på det møde, siger han og fortsætter:- DBU kendte til min private situation, så vi diskuterede ikke engang, om jeg skulle fortsætte.
Det eneste, vi diskuterede var, hvornår jeg skulle stoppe.
DBU ville have, at jeg skulle fuldføre min kontrakt, der løb til jul, men jeg bad dem om lov til at stoppe med det samme.
- Hvis omstændighederne var anderledes, ville jeg gerne have fortsat, men det var nødvendigt for mig at få prioriteret nogle ting anderledes.
Mine private forhold kunne ikke mødes med det arbejdsmæssige, og det vigtige for mig var, at privatlivet kom til at hænge sammen igen.
Det vidste DBU godt, og så var der ikke mere at snakke om, siger han.
Det var tanker, der havde lagt bånd på ham i lange perioder.
Og som i momenter kunne lamme ham i jobbet som landstræner.
Samme tanker og samme bånd, som gjorde, at han midt under EM forlod sit mandskab i nogle dage.
- Jeg stod midt i en skilsmisse, og det påvirkede mig kraftigt.
Jeg forsøgte at holde fokus, når jeg var afsted med landsholdet, og langt hen ad vejen lykkedes det, men indimellem gik det ikke.
Det var jeg meget åben omkring i forhold til spillerne ved at fortælle dem, at der var nogle tidspunkter, hvor jeg ikke kunne snakke med dem, fordi der var andre ting, der fyldte.
- Jeg var igennem en skilsmisse, og jeg havde fået en ny familie, og sådan noget trækker nogle spor.
Det lykkedes mig privat at såre alle de mennesker, jeg holder af.
Og det kunne jeg ikke holde til længere, fortæller Nielsen, der ikke vil komme ind på, hvad det konkret handlede om.
- Jeg havde formået at gøre alle dem, jeg holder af kede af det på grund af de prioriteter, jeg havde foretaget.
Jeg var simpelthen nødt til at ordne de ting for at løsne op for det, uanset om der var et EM eller ej.
Så kunne jeg klare resten, når EM var slut.
Han nævner, at spillerne var orienteret om sin situation, og at han forlod lejren på en fridag, så det havde mindst mulige konsekvenser for holdet.
Der var ingen vej udenom, og selv om DBU havde forbudt ham at tage af sted, havde han gjort det alligevel.
- Det var nødvendigt for mig efter EM at prioritere mit liv anderledes.
Min private situation kunne ikke harmonere med fortsat at skulle være landstræner for kvindelandsholdet, der bare blev større og større, siger han.
Det var en erkendelse, der krævede en streg i livets sand.
Tilbage til et nulpunkt, hvor den nu 46-årige Nils Nielsen kunne genopbygge det fundament, der smuldrede i hænderne på ham.
I dag er der kommet ro på privatlivet, han blev gift med Lena i august, og de venter deres andet barn.
- Nu er det kommet på afstand, og situationen er en anden.
Jeg forsøgte at holde tingene adskilt, men det kunne jeg ikke altid.
Jeg forsøgte at gøre dét, som var det rigtige for alle, men det kunne jeg heller ikke, siger han.
- Min filosofi som menneske og træner er, at jeg gerne vil have, at alle har mulighed for at være den bedste udgave af sig selv.
Men det gik op for mig, at det var ikke dét, jeg var i gang med.
Hele mit bagland, Lena og min gamle familie; der var ingen af dem, jeg gjorde noget godt for.
Jeg gjorde alle dårligere.
Og det var ikke sjovt.
- Og så er man nødt til at tage tingene op til overvejelse: Hvad fanden har du tænkt dig?
Og det var derfor, det var så nemt for mig at lave en anderledes prioritering af mit liv.
Det var mig, der gjorde det hårdt for alle andre, og det var svært at leve med uanset jobsituation.
”Kina befandt sig i vores baghaver.
Gennem vores vinduer i vore lavloftede stuer kunne vi se Marokkos kyst.
”Friheden synes grænseløs og udsynet uendeligt på Ærø.
Sådan som forfatteren Carsten Jensen beskriver det i bogen 'Vi, de druknede' om byen Marstal og dens indbyggere.
Eller som Nils Nielsen, der er vokset op i byen, hvor fællesskabet har været et robust dige mod det hårde liv på havet, fortæller om Ærø.
- Det var et trygt sted at vokse op.
Man havde i den grad frihed.
Vi låste ikke dørene, når vi gik, og kendte ikke til lysreguleringer.
Vi kunne være alle steder, der var ikke noget vi ikke måtte, siger han.
- Det er nok noget af det, jeg har taget med mig som voksen og som træner: Hvis du lægger bånd på folk, får de ikke lov til at være dem, de er; man behøver ikke altid at have alle svar selv, man kan samle dem til et fælles svar.
Individuel frihed, fælles ansvar.
Fra Ærø til fodboldbanen har Nils Nielsen praktiseret denne tankegang, som åbenlyst har givet succes, men også har rejst nogle spørgsmål i forhold til den rolle, en træner skal have.
Det skriver Nadia Nadim i ’Min Historie’- Flere i landsholdstruppen er utilfredse med Nils’ stil.
De synes, han er uorganiseret, for rodet i sin planlægning.
Og at han ikke er en god leder, men bliver båret igennem af de to kvindelige assistenttrænere.
Især under optakten til EM i Holland var der megen snak i krogene, men jeg var på grund af en knæskade ikke med på træningslejren og fik det kun genfortalt.
- Under EM var alle professionelle nok til ikke at tage den snak, men koncentrerede sig om spillet.
Bagefter fik jeg at vide, at man fra truppens side allerede inden EM havde besluttet sig for at rejse en kritik af Nils.
T (Theresa Nielsen, red.
) spurgte mig direkte, om jeg kunne tilslutte mig kritikken.
’Det kan jeg ikke.
Jeg kan godt lide ham og hans stil.
’ ’Nadia du skal vide, at du så står alene.
Du kan selvfølgelig nedlægge veto, men det er kun dig'.
Især efter at Nadia Nadim udgav sin biografi, ’Min historie’, hvori hun gengiver, at toneangivende spillere på landsholdet rejste en kritik af Nils Nielsen, der blev beskyldt for at være ustruktureret og en dårlig leder.
- Jeg kan ikke vide, hvad spillerne har talt om indbyrdes.
Hvis der var ting, spillerne var utilfredse med, var det sådan, at de kom til mig med det.
jeg ved ikke, hvad de konkret skulle være utilfredse med, siger Nils Nielsen.
- Der var noget omkring planlægningen inden EM, hvor spillerne ikke var enige.
Det handlede om, at jeg havde besluttet, at vi ikke skulle spille kampe i starten af juli, hvilket jeg forklarede dem ud fra en trænerfaglig vinkel.
Jeg har aldrig hørt noget om uorganiseret træning eller lignende, siger han.
- Spillerne har rejst kritik masser af gange, og så har vi forsøgt at løse det, og det gjorde vi også op til EM.
Vi havde evalueringer efter hver eneste samling, hvilket var godt, for så kunne vi rette tingene til, siger Nils Nielsen og fortsætter:- Når man har den åbne stil, jeg har, skal man også kunne tåle, at nogen råber op og har en anden holdning.
Det havde jeg intet problem med.
Jeg ville blive mere skuffet, hvis de ikke havde turdet at gøre det.
Efter hver samling evaluerede vi tingene, vi snakkede om tingene og rettede tingene til, siger Nielsen.
Det var den udstrakte grad af frihed og de frie tøjler til, at hver enkelt spiller kunne forløse sine tanker og evner på banen, som ifølge Nadim fik kritikken til at rejse sig.
- Jeg forsøger at sætte alle spillere og hele staben i en situation, hvor de kan bruge deres bedste kompetencer.
I bund og grund vil jeg gerne frem til, at alle har en mulighed for at være den bedste udgave af sig selv, inklusive mig selv.
Jeg synes, at man skal lade spillerne komme med deres bud på, hvordan tingene skal gøres, siger Nielsen.
- Jeg siger ikke, at der altid skal være konsensus.
Der skal også være én, der skærer igennem, men jeg har ikke svaret på alting.
Jeg ved bare, at de bedste resultater kommer, hvis folk har følt, at de har haft indflydelse på hvad der skal ske, at der bliver lyttet til, hvad de siger, at de er vigtige i den sammenhæng, siger han.
- Ellers er man bare en ludobrik og ikke et menneske, der har deltaget.
Jeg vil vove den påstand, at samtlige spillere og ledere på mine hold har følt, at de har haft noget at skulle have sagt, siger Nils Nielsen.
- Og så kan man jo ikke komme udenom, at det virkede.
Det var derfor, vi kom så langt.
De fik lov til at sige højt, hvad de ville og til at bidrage, og jeg tror, at de føler, at de havde min opbakning.
Jeg har aldrig villet ofre en spiller for noget, siger han.
- Missionen for mig var at give alle muligheden for at være så gode som de kan være, og hvis de derefter kan sige, at de fik muligheden for at være sig selv, har det været en succes for mig.
FacebookTwitterKopier linkEmner:Carsten Jensen (forfatter)|DBU|Nadia Nadim (fodboldspiller)|Ærø|Fodbold




https://www.dr.dk/nyheder/viden/klima/greenpeace-om-klima-rapport-de-naeste-15-aar-er-altafgoerende

KlimaGreenpeace om klima-rapport: De næste 15 år er altafgørendeOrganisationen håber, at regeringen vil tage rapporten yderst seriøst, når den fremlægger klimaplan.
Et billede fra ødelæggelser, da en tornado ramte Canada i september.
Vejrfænomener som dette kan vi forvente at få mere af i fremtiden.
Af Emil Søndergård Ingvorsen08.
okt.
2018 kl.
07.
45Bemærk: artiklen er mere end 30 dage gammelLæs opDer skal gøres noget i dag, og vi må ikke vente flere år med at tage den store klimakamp og for alvor gøre noget for at bekæmpe globale temperaturstigninger.
Sådan lyder det fra interesseorganisationen Greenpeace, efter at FN's Klimapanel i nat har offentliggjort en omfattende rapport, der blandt andet har set på, hvilken forskel det gør for klimaet, om temperaturen er steget med 1,5 eller to grader i år 2100.
For det kan faktisk lade sig gøre at begrænse de globale temperaturstigninger til 1,5 grader frem mod 2100 frem for 2 grader.
Læs også:FN-panel: Global opvarmning kan begrænses til 1,5 grader - men det kræver hurtige ændringer- Videnskaben har aldrig været så klar i mælet før.
Den siger dybest set, at vi står over for en skillevej, og at de næste 15-20 år vil være afgørende for, om vi når det, siger klimapolitisk rådgiver Jens Mathias Clausen og fortsætter:- Det er fint nok, at vi taler om de langsigtede mål i 2030 eller 2050, fordi de udstikker en retning.
Men hvis ikke gør noget i dag og i morgen, så kan det være meget svært at undgå de mest katastrofale ændringer.
Det siger rapporten helt klart, så nu er bolden spillet videre til politikerne.
Rapportens konklusioner* Menneskelig aktivitet som eksempelvis udledning af CO2 menes i dag at have gjort Jorden omkring en grad varmere end før industrialiseringen.
* Den globale opvarmning ventes at ramme 1,5 grader mellem 2030 og 2052, hvis den fortsætter i det nuværende tempo.
* Hvis der ikke bliver givet yderligere tilsagn fra verdens regeringer, vil den globale opvarmning ramme cirka tre grader i 2100, og temperaturstigningerne vil fortsætte derefter.
* Allerede i dag er der konsekvenser af den globale opvarmning.
Hedebølger, tørke, naturbrande, oversvømmelser og storme forekommer hyppigere og er kraftigere.
Hvis temperaturen stiger yderligere, ventes mere ekstremt vejr.
* Der er stadig mulighed for at stoppe opvarmningen.
Det vil dog kræve "hurtige og vidtrækkende" tiltag inden for en række områder, eksempelvis energi-, industri-, bygge- og transportsektoren.
* CO2-udledningen skal i 2030 være faldet 45 procent i forhold til 2010, og der skal ikke være nogen nettoudledning af CO2 i 2050, hvis opvarmningen skal begrænses til 1,5 grader.
* For ikke at komme over 1,5 grader estimeres det, at der hvert år mellem 2016 og 2035 vil skulle investeres omkring 2,4 billioner dollar på energiområdet.
Det svarer til omkring 2,5 procent af verdens bruttonationalprodukt.
Kilder: IPCC.
/ritzau/Alle verdens lande har de seneste dage været samlet i Sydkorea, hvor de har diskuteret hvilke konklusioner i rapporten, der for alvor skal være fokus på.
Rapporten peger blandt andet på, at man er nødt til at have meget ambitiøse mål om at nedbringe CO2-udledningen.
Allerede i 2030 skal udledningen være reduceret med 45 procent i forhold til niveauet i 2010, og blot 20 år efter skal udledningen skal være helt neutraliseret, hvis målet om en temperaturstigning på ikke mere end 1,5 grader skal realiseres.
- Det er muligt at begrænse opvarmningen til 1,5 grader inden for de kemiske og fysiske love, men det vil kræve hidtil usete forandringer, siger Jim Skea, en af formændene i en arbejdsgruppe under klimapanelet, i en pressemeddelelse.
Minister: CO2-udledning skal reduceres markantLandets klimaminister, Lars Christian Lilleholt (V), ser også med stor bekymring på rapportens konklusioner.
Han fortæller, at han vil bruge rapporten som løftestang, når han skal diskutere klima internationalt.
- Der er brug for handling, både nationalt, i EU og globalt.
Jeg har en helt klar fornemmelse af, at det har bundfældet sig, at vi ikke bare kan sidde med hænderne i skødet, siger ministeren til Ritzau.
Læs også:Theilgaard om FN-klimarapport: Vi gør slet ikke nokOg ministeren og resten af regeringen har faktisk allerede i morgen mulighed for at tage tyren ved hornene.
I morgen fremlægger den nemlig sit klimaudspil for 2020 til 2030.
Det skal vise, hvor Danmark skal reducere CO2-udslippet i blandt andet landbruget og i transportsektoren.
Statsminister Lars Løkke Rasmussen (V) har allerede givet en lille bid af udspillet, da han fra Folketingets talerstol sagde, at regeringen har ambition om, at hver eneste nye bil i Danmark skal være en el-bil eller anden form for nul-udledningsbil om 17 år.
Hos Greenpeace glæder man sig dog ikke for tidligt.
- Vi er spændte på at se, om der er løsninger og penge til at udfase diesel- og benzinbiler.
Det er fint, at man har nogle gode mål, men i virkeligheden er det vigtigste, hvad de gør, når de har mulighed for det.
Klimaplanen skal være på linje med, hvad rapporten siger, siger klimapolitisk rådgiver Jens Mathias Clausen, der også har en række andre ting på klimaønskelisten.
- Vi håber, at regeringen for første gang gør noget seriøst ved landbruget, for eksempel ved at se på kødproduktionen, siger han.
FNs Klimapanel•IPCC er en forkortelse for Intergovernmental Panel on Climate Change.
På dansk kaldes IPCC for FNs Klimapanel.
•Klimapanelet laver ikke selv forskning.
Men det samler og præsenterer den aktuelle videnskabelige forskning om klimaændringer og deres konsekvenser.
•Det gør Klimapanelet ved at udgive en række hovedrapporter.
Den seneste var den femte hovedrapport, der udkom i 2013-2014.
•For at udarbejde den, gennemgik tæt på 800 forskere, der kom fra 80 lande, cirka 30.
000 videnskabelige artikler.
•Den sjette hovedrapport kommer i 2022.
•Mandag den 8.
oktober kommer IPCC med en delrapport.
Den ser på konsekvenserne af en global gennemsnitlig temperaturstigning på 1,5 grader.
•Kilder: IPCC, Union of Concerned Scientists, DRFacebookTwitterKopier linkEmner:Intergovernmental Panel on Climate Change|Lars Christian Lilleholt (politiker)|Lars Løkke Rasmussen (politiker)|Klimaændringer|Sydkorea




https://www.dr.dk/nyheder/kultur/aah-manana-se-hele-raadhuspladsen-i-euforisk-kim-larsen-faellessang

Kim Larsen er dødSe temaKulturÅh, mañana: Se hele Rådhuspladsen i euforisk Kim Larsen-fællessangMichael Falch leverede 'Midt om natten' så energisk, at hele Rådhuspladsen hurtigt sang taktfast med.
Af Kasper Madsbøll Christensen08.
okt.
2018 kl.
07.
30Bemærk: artiklen er mere end 30 dage gammelLæs opMindekoncerten for Kim Larsen søndag aften bød på mange fine, rørende øjeblikke.
Læs også:Tårerne trillede: Rådhuspladsen i smuk fællessang til Gasolin-klassikerMen der blev også skruet op for både tempo og humør undervejs.
Da Michael Falch gik på scenen, nåede han i hvert fald ikke at synge mange strofer af Kim Larsen-klassikeren 'Midt om natten', før hele Rådhuspladsen sang taktfast med.
- Åh, mañana, håber vi får i morgen med, lød det både fra scenen og blandt de tusindvis af fremmødte så højt, at det må have kunnet høres helt oppe på en femte sal.
Se Michael Falchs version af 'Midt om natten' i videoen øverst, og se flere optrædener fra koncerten herunder.
Kwamie Liv gav en rørende version af 'Pianomand', der fik en nærmest andægtig stilhed til at sænke sig over Rådhuspladsen.
Rasmus Walter leverede klassikeren 'De smukke unge mennesker' i en udgave, der også indbød til fællessang.
Rasmus Nøhr sang den finurlige 'Hvis din far gi'r dig lov'.
FacebookTwitterKopier link




https://www.dr.dk/nyheder/indland/borgmester-overrasket-af-kaempe-millionbesparelse-nu-lukker-maries-boernehave

Udligninger mellem kommunerSe temaIndlandBorgmester overrasket af kæmpe millionbesparelse: Nu lukker Maries børnehaveDet er umuligt at forudse vores indtægter, lyder skrap kritik af det såkaldte udligningssystem.
Marie Schnoors børnehave, Solstrålen, skal lukkes som del af en større spareplan i Mariagerfjord Kommune.
 DR)Af Sune Lundby Møller, Morten Søgaard og Kåre Kildall Rysgaard (datajournalist)08.
okt.
2018 kl.
07.
30Bemærk: artiklen er mere end 30 dage gammelLæs opVintersko, en lilla jakke med pels i kraven og ekstra strømper og undertrøjer ligger klar til brug i tre-årige Marie Schnoors rum i børnehaven Solstrålen i den lille nordjyske by Vebbestrup.
Men snart skal både Marie og garderobe flyttes til en naboby.
Politikerne i Mariagerfjord Kommune har nemlig besluttet, at børnehaven skal lukke som del af en større spareplan på 123 millioner kroner.
- Det virker helt håbløst, at man skal spare så mange penge og på så kort tid.
Det er ærgerligt, at det skal gå ud over os som børnefamilier, og vores børn skal skifte børnehave midt i det hele, siger Maries mor, Sara Schnoor.
Ekstra, tocifret millionbesparelse kom pludseligtDet er ikke kun forældrene i børnehavegarderoben i Vebbestrup, som er negativt overraskede over økonomien i Mariagerfjord.
En af arkitekterne bag spareplanen, kommunens borgmester, Mogens Jespersen (V), er også frustreret.
Hans økonomer havde ikke forudset, at hullet i kommunekassen ville blive så voldsomt, som tilfældet er.
Læs også:Dyr flytning: Familie på fem koster Mariagerfjord 700.
000 kronerDe beløb, som kommunen hvert år får gennem det såkaldte udligningssystem, der skal sikre et nogenlunde ens serviceniveau i hele Danmark, varierer nemlig så meget, at det ifølge borgmesteren er helt umuligt at forudse, hvor store indtægter kommunen har.
- Da vi gik på sommerferie manglede vi otte millioner, men tre dage senere havde vi så de her store problemer, siger borgmester Mogens Jespersen (V).
I alt vurderer kommunen, at den har fået omkring 50 millioner kroner mindre i samlet udligning, end man havde regnet med på forhånd.
Fremgang koster millionerEn af de helt store forklaringer skal paradoksalt nok findes ved, at Mariagerfjord Kommune er blevet bedre til at holde på sine indbyggere.
De kommuner, som døjer med et faldende folketal, bliver nemlig kompenseret økonomisk for hver indbygger, kommunen mister.
Men kompensationens størrelse - og dermed kommunens indtægt - varierer rigtigt meget fra år til år.
Isoleret set har Mariagerfjord Kommune fået 24 millioner kroner mindre i tilskud for dalende folketal i 2019.
Det skyldes dels, at kommunen ikke har mistet så mange borgere, som den gjorde sidste år.
Men størrelsen på kompensationen afhænger også af, hvordan det går i de 97 andre kommuner.
- Det er der ikke nogen, der kan spå om.
Og det er svært at forberede sig på, at det er sådan nogle regninger her, man får, siger Mogens Jespersen (V).
Ekspert og minister: Det er sværtBorgmesteren bakkes op af en af landets førende eksperter i kommunal udligning.
Projektchef i VIVE, Niels Jørgen Mau, vurderer, at netop kriterierne for kompensationen for et faldende befolkningstal bør laves om.
- Det er svært at forudse, fordi det kan svinge så meget, og så kan det give nogle uheldige incitamenter i forhold til, at det bliver mindre attraktivt at tiltrække borgere til kommunen, siger Niels Jørgen Mau.
Økonomi- og indenrigsminister, Simon Emil Ammitzbøll-Bille (LA), er enig i, at kriteriet om faldende befolkningstal skal laves om.
Men indtil videre er det ikke lykkedes politikerne på Christiansborg at blive enige om en ændring.
- Vi er så tætte på et folketingsvalg, så det er svært at få folketingets partier til at lægge stemmer til en større ændring af udligningssystemet.
Dybest set fordi, at der altid vil være 20 kommuner, der er uenige, lige meget hvilken retning vi ændrer systemet, siger ministeren.
Læs også:Regeringens udligningsreform falder til jorden- Det gør mig lidt usikkerTilbage i Vebbestrup er der endnu ikke sat en dato for, hvornår Marie Schnoor og hendes mor skal pakke madpakke og tøj for sidste gang, inden Børnehaven Solstrålen lukker.
Men at kommunen ikke er i stand til at forudse økonomien har allerede haft en klar konsekvens for Sara Schnoor.
- Det gør mig lidt usikker.
Det gør det.
Man mister tiltroen til dem.
Og vi som forældre ved ikke noget om, hvad der skal ske med vores børn, siger hun.
Sara Schnoor skal finde en ny institution til sin datter, Marie, fordi Mariagerfjord Kommune efter planen lukker børnehaven Solstrålen som del af en stor spareøvelse.
 DR)Sådan lavede DR beregningerne•DR har på baggrund af rapporterne ”kommunal udligning og generelle tilskud” udregnet, hvad det betyder, hvis der er færre indbyggere i en kommune.
•I alt har kommunerne behov for sociale udgifter på 118 milliarder kroner.
•2 procent af det beløb relaterer sig til, at kommunen mister indbyggere.
Det drejer sig om 2,4 milliarder kroner.
•Kommuner får dog ikke dækket hele beløbet, men må selv stå for en del af regningen.
Typisk får kommuner dækket 93 procent af udgifterne.
•Pengene deles ud efter, om indbyggertallet er dalet over en femårig periode, hvor fald for hvert år lægges sammen.
For 2019 havde de kommuner, der mistede indbyggere, samlet set sagt farvel til 14.
513 borgere, der enten er rejst eller er døde.
•Hver kommune får så penge efter, hvor mange indbyggere kommunen har mistet i forhold til hele landet.
Står en kommune for en fjerdedel af faldet i indbyggertal, får den således en fjerdedel af udligningen på 2,4 milliarder kroner.
•Kilde: DR´s beregninger på baggrund af rapporterne fra Økonomi og Indenrigsministeriet: ”Kommunal udligning og generelle tilskud” for årene 2014-2019.
(Tabel 1.
2 og Tabel 4.
2 punkt 12)FacebookTwitterKopier link




https://www.dr.dk/nyheder/regionale/oestjylland/sas-praesenterer-nye-ruter-fra-aarhus-lufthavn

ØstjyllandSAS præsenterer nye ruter fra Aarhus LufthavnFra 2019 vil man kunne flyve fra Aarhus til Rom og Faro i Portugal.
Direktøren i Aarhus Lufthavn jubler over de nye ruter.
Af Kasper Thulstrup og Emma Lichscheidt08.
okt.
2018 kl.
07.
00Bemærk: artiklen er mere end 30 dage gammelLæs opSAS præsenterer mandag endnu to nye ruter fra Aarhus Lufthavn.
Fra 2019 vil man også kunne flyve fra Aarhus til Rom og Faro i Portugal.
Det fortæller koncerndirektør i SAS Lars Sandahl Sørensen.
- Vi flyver derhen, hvor vores kunder gerne vil hen, og hvor vi tror, vores kunder gerne vil hen, så vi bygger stille og roligt et program med destinationer, vi håber og tror, vores kunder gerne vil flyve til fra det aarhusianske.
Læs også:Aarhus Lufthavn efter endnu en nedgang: Nye flyruter fylder luften med optimismeSAS har allerede i år åbent seks nye ruter fra Aarhus, og med de to nye har flyselskabet i alt ti ruter fra Aarhus fra næste år.
Om der kommer flere til i fremtiden, vides ikke.
- Hvis kunderne vil have det, lover jeg, at så udvikler vi også ruter efter det kundegrundlag.
Men det kræver, at der er ganske mange, der flyver til og fra Aarhus med SAS.
Lufthavnsdirektør glæder sig over nye ruterLufthavnsdirektør i Aarhus Lufthavn Peter Høghsberg glæder sig over de nye ruter.
- Jeg er en glad lufthavnsdirektør, ingen tvivl om det, siger han.
De to ny ruter kommer efter et år, hvor både SAS og Easyjet har åbent flere nye ruter, og hvor man forventer en passagerfremgang på over 30 procent i forhold til sidste år.
Og lufthavnsdirektøren tror på, at fremgangen kan fortsætte.
- Vi har stadigvæk plads til flere ruter, og vi har også en rigtig god dialog med en hel del selskaber, som kigger på Aarhus Lufthavn, som siger: ”Her kunne vi godt tænke os at starte op”, siger han.
Hos check.
in.
dk, som laver journalistik om dansk luftfart, er ansvarshavende redaktør Ole Kirchert Christensen, ikke overrasket over, at der nu kommer endnu flere SAS-ruter fra Aarhus.
- Der er ingen tvivl om, at SAS har satset markant i Aarhus Luthavn.
Det er den største investering de foretager i år, og det vil nok være naturligt, at den første bølge, man lancerer her i foråret, bliver fulgt op af en ny bølge i sommeren, siger han.
Flere passagerer er ikke lig med bedre økonomi - endnuI 2017 havde Aarhus lufthavn 372.
000 passagerer.
I år forventer de, at passagertallet bliver på en halv million.
Men de flere passagerer er ikke ens betydende med overskud i regnskabet.
For flyselskaberne har fået en rabat de første år - og skal så løbende betale mere til lufthavnen.
Læs også:SAS satser på Aarhus Lufthavn: Åbner flere nye ruterSidste år havde lufthavnen et underskud på 16 millioner kroner, og hos check.
in.
dk forventer Ole Kirchert Christensen, at underskuddet i årets regnskab bliver endnu større.
- Selskaberne får en betydelig rabat for at starte nye ruter op, og første år er rabatten på 100 procent, forklarer han.
Lufthavnsdirektøren er dog ikke i tvivl om, at det kan betale sig.
- Vi skal investere lige nu for at kunne høste senere, siger lufthavnsdirektør Peter Høgsberg.
FacebookTwitterKopier link




https://www.dr.dk/nyheder/regionale/fyn/lov-om-egenbetaling-tolkning-skubber-patienter-ud-af-sundhedsystemet

FynLov om egenbetaling for tolkning skubber patienter ud af sundhedsystemetEgenbetaling får flere og flere patienter til at blive væk fra lægebesøgLæger oplever, at patienter undgår at gå til lægen, fordi de selv skal betale for en tolk, som de ikke har råd til.
Af Tonny Cramer Schnoor og Jonatan Grau Møller08.
okt.
2018 kl.
06.
32Bemærk: artiklen er mere end 30 dage gammelLæs opAllerede 3 måneder efter at den nye lov om egenbetaling for tolkning er trådt i kraft har den skabt frustration og vrede i sundhedssystemet.
Det viser samtaler og materiale med læger fra både hospitaler og hos de praktiserende læger, som DR Fyn har talt med og søgt aktindsigt i.
Læs også:Nu skal flere patienter selv betale for tolkLov sætter læger i dilemmaDen 22.
august ringer en læge fra en klinik i Odense til Region Syddanmark.
I et telefonnotat fra samtalen fremgår det, at han er ved at blev frustreret over de nye tolkeregler.
Lægen oplever, at patienterne ikke vil komme til lægen, nu de selv skal betale for en tolk, som de ikke har råd til.
Derfor vil de ikke komme op til ham og få svar på blodprøver, kontroller mv.
, står der i telefonnotatet.
Videre fremgår det, at han giver udtryk for, at han ikke ved, hvad han skal gøre.
At han ikke kan hjælpe personer, som ikke vil snakke med ham, fordi de ikke vil have en regning.
Vi oplever at patienterne er meget bangeMorten Sodemann, professor i indvandrermedicin, OUHLægen fortæller, at problemerne med den nye lov rent fagligt bekymrer ham, fordi han skal have ansvaret for nogle mennesker, der ikke vil tage imod hans hjælp.
Det sætter ham i et lægefagligt dilemma, da han ikke mener, at det er forsvarligt at beholde patienter, som han ikke kan samarbejde med, fordi de ikke vil komme til læge.
Henvendelsen førte til, at sagen kom på dagsordenen i samarbejdsudvalget om almen praksis i Region Syddanmark den 26.
september 2018.
Læs også:Bureaukratiske tolkeregler kan blive en udgift for regionernePatienterne er meget bangePå indvandrermedicinsk afdeling på Odense Universitetshospital har lægerne også mærket de nye regler, fortæller professor i indvandrermedicin og globalsundhed Morten Sodemann.
- Vi oplever, at patienterne er meget bange.
De er meget bange for – dels hvad det koster her og nu.
Men ikke mindst, hvad får det af betydning for dem og deres sygdom på længere sigt, at de skal betale mellem 400 og 1600 kroner afhængigt af, hvor det er henne, når de skal tale med deres læge.
- De har altid pårørende med nu.
Det betyder, at der er en pårørende, der skal tage fri fra arbejde og tage med på sygehuset hver gang, de har en aftale hos lægen.
Tage fri i sprogskolen.
Tage fri fra aktiveringstilbud.
Alt muligt kommer til at lamme det.
Det kommer til at koste 2 - 3 personer noget tid, i stedet for den ene person der var tale om før.
Så samfundsmæssigt virker det helt åndsvagt, siger Morten Sodemann.
Pårørende som tolk er en dårlig idéHos Læge Lise Dyhr, som har praksis i Brøndby Strand, har hun og hendes kollega også mærket til problematikken om pårørende som bliver brugt som tolke.
Og det er en rigtig dårlig idé, siger hun og giver et eksempel.
Så samfundsmæssigt virker det helt åndsvagtMorten Sodemann professor i indvandrermedicin, OUH- Kirurgen skal jo helst bruge de mest skarpslebne instrumenter.
De går jo heller ikke ind i køkkenskuffen og tager noget der.
Alt respekt for det som ligger i køkkenskuffen.
Det er bare til noget andet brug og pårørende er ikke uddannet til at tolke.
Der kan være forskellige relationer man har til patienten, der gør, at der er ting man ikke kan komme ind på.
Så det er en rigtig, rigtig dårlig idé.
Hos læge Lise Dyhr har 80 procent af patientgrundlaget ifølge hende en anden etnisk herkomst end dansk.
Tidligere lov blev fjernet efter et årLoven om egenbetaling er ikke et nyt fænomen.
Tilbage i 2010 blev en lignende lov indført men fjernet igen allerede året efter i forlængelse af et regeringsskifte.
I følge professor i sundhedsøkonomi og sundhedspolitik Kjeld Møller Pedersen har den nye lov ikke meget med sundhedspolitik at gøre.
- Min opfattelse af tolkegebyret er, at det dybest set ikke har noget med økonomi at gøre.
Det er en del af en indvandrerpolitisk debat.
Læs også:Læge om nyt tolkegebyr: Mange af mine patienter har ikke råd til at betale for en tolkI følge Kjeld Møller Pedersen så er det nyt, at et indenrigspolitisk spørgsmål bliver ført på den sundhedspolitiske scene.
- Det nye er, at hele debatten om nydanskere, flygtninge og indvandrer nu føres ned på tolkeniveauet.
Det er nok relativt nyt og jeg kan ikke på stående fod komme i tanke om andre eksempler, hvor en indenrigspolitiske diskussion om det her emne, har slået igennem på sundhedsområdet på samme måde, siger Kjeld Møller Pedersen.
Odense læge fik ingen hjælp hos Region SyddanmarkHos lægen fra klinikken i Odense, som tilbage i august søgte svar på, hvordan han skulle forholde sig over for patienter, som ikke mødte op, var der ikke meget hjælp at hente hos samarbejdsudvalget om almen praksis.
Efter mødet meddelte udvalget lægen, at det er lægen, som tager stilling til, om der er behov for tolkebistand, og at lægen ikke generelt er berettiget til at frasige sig patienter, som har behov for tolkebistand.
Dog vurderer udvalget, at det i konkrete tilfælde, hvor patienten gentagne gange ikke møder op til nødvendige konsultationer, eller hvor patienten ikke vil medvirke til at kunne modtage nødvendig svar på blodprøver epikriser mv.
og dermed ikke kan følge lægens anvisninger, vil det kunne være berettiget for lægen at afsige sig patienten.
FacebookTwitterKopier linkEmner:Kjeld Møller Pedersen (økonom)|Odense|Odense Universitetshospital|Patienter|Region Syddanmark




https://www.dr.dk/nyheder/udland/5000-er-ikke-fundet-efter-naturkatastrofe-i-indonesien

Udland5.
000 er ikke fundet efter naturkatastrofe i IndonesienHidtil er 1.
763 mennesker bekræftet døde efter et jordskælv og en tsunami på øen Sulawesi for ni dage siden.
En redningsarbejder tager sig en pause under oprydningsarbejdet efter et jordskælv og en efterfølgende tsunami på den indonesiske ø Sulawesi.
)08.
okt.
2018 kl.
06.
13Bemærk: artiklen er mere end 30 dage gammelLæs opMyndighederne i Indonesien frygter, at flere end 5.
000 mennesker fortsat er savnet, efter et kraftigt jordskælv og en efterfølgende tsunami ramte øen Sulawesi 28.
september.
- Baseret på rapporter fra landsbyerne Balaroa og Petobo er der omkring 5.
000 mennesker, der fortsat ikke er blevet fundet, siger Sutopo Purwo Nugroho, talsmand for beredskabet.
- Vores redningsarbejdere på stedet forsøger at få dette bekræftet, tilføjer han.
Myndighederne frygter, at mange mennesker ligger begravet i de voldsomme ødelæggelser.
Indtil videre er 1.
763 mennesker bekræftet omkommet, de fleste nær Palu, Balaroa og Petobo, hvor flere end 3.
000 hjem er ødelagte.
Officielt er 265 mennesker bekræftet savnet.
Andre 152 ligger fortsat begravet under mudder og murbrokker.
Læs også:1.
000 savnes stadig i Indonesien - flertallet blev begravet da jorden blev flydendeRegeringen indstiller efter planen søgningen efter de savnede på torsdag - knap to uger efter at katastrofen indtraf.
Herefter vil de, der fortsat mangler, blive erklæret for døde.
Ifølge guvernøren på Sulawesi, Loki Djanggola, er lokale embedsmænd gået i gang med at mødes med religiøse grupper og familier til ofre for at søge om samtykke til at forvandle udslettede landsbyer til massegrave.
Ifølge den indonesiske regering er omkring 70.
000 mennesker, herunder titusindvis af børn, fra deres hjem.
Næsten 200.
000 personer i området har ifølge FN behov for humanitær hjælp.
/ritzau/FacebookTwitterKopier linkEmner:Sulawesi|Indonesien|Jordskælv|Forenede Nationer|Ulykker




https://www.dr.dk/sporten/fodbold/superliga/video-vanvittige-flugtere-og-skoent-frispark-se-weekendens-vidundermaal

SuperligaVIDEO Vanvittige flugtere og skønt frispark: Se weekendens vidundermål fra SuperligaenWeekendens Superliga-kampe bød på det ene skønne mål efter det andet.
Se de bedste her.
Af Johan Haarløv08.
okt.
2018 kl.
06.
05Bemærk: artiklen er mere end 30 dage gammelLæs opSuperligaen solgte sig selv i helt usædvanlig flot grad i weekenden.
Ikke nok med, at der var mange mål – hvilket jo i sig selv bidrog til underholdningen - så var der også usædvanligt mange smukke scoringer.
At udvælge det bedste er simpelthen for svært og derfor har vi i stedet besluttet bare at give dig hele paletten af perler.
Sanas fantastiske touchSvenske Tobias Sana har alle dage haft en skøn teknik.
Andre dele af hans spil svinger noget mere, hvilket den ene dag kan få ham til at ligne en mand, der er alt for god til Superligaen, og den næste som en spiller, der skal prise sig lykkelig over at kunne have fodbolden som levevej.
Men konstanten er teknikken, og den foldede han ud lørdag eftermiddag i Odense.
Læs også:Amerikansk mediegigant køber rettighederne til SuperligaenMed siden til bolden, der bliver slået fra omkring midterlinjen, får svenskeren perfekt bedømt afleveringens bane og sætter en umanérligt veltimet berøring på kuglen.
Resultatet bliver en form for flugter, der sejler i mål.
Rygaard direkte på frisparkBolden kunne kun sidde ét sted, hvis den skulle forbi Jesper Rask i Hobros mål.
Og det var lige præcis dér, FC Nordsjællands Mikkel Rygaard formåede at krølle bolden hen.
Fra lidt under 30 meter ude drejede han bolden over muren og videre op i målhjørnet.
Rask kunne strække sig alt det, han ville, men det spark var han prisgivet imod.
Simpelthen et forrygende frispark.
Har Peter Nymann nogensinde ramt den så godt?
Hvad mon Peter Nymann har tænkt på i millisekundet før, han ramte bolden?
Horsens er bag 0-2, og kampen er tæt på at gå ind i sit tredje af fire tillægsminutter.
En høj bold dumper roligt ned som stille sne på en vindstille decemberdag foran højrekanten.
Med intet at tabe beslutter han sig for at svinge højrebenet.
Hvorfor ikke?
Udfaldet havde hverken Nymann eller tilskuerne i Horsens dog nok forventet.
Han rammer den nemlig bedre, end han nok nogensinde har gjort før.
Se alle tre mål i én samlet pakke i videoen over artiklen.
FacebookTwitterKopier linkEmner:Fodbold|Horsens|FC Nordsjælland|Hobro|Odense




https://www.dr.dk/nyheder/regionale/hovedstadsomraadet/praktiserende-laeger-syge-patienter-faar-nej-til

KøbenhavnPraktiserende læger: Syge patienter får nej til hospitalstransportHovedstadslæger oplever, at ambulancer ikke må krydse regionsgrænserne for at hente mindre akutte patienter.
Bor du i Region Hovedstaden, men har læge i Region Sjælland, så er det ikke sikkert, at du kan få sygetransport til et hospital, hvis du skal indlægges eller skal videre til undersøgelse efter en konsultation.
Af Anne Sophie Flach, Kamilla Mærsk og Kathrine Ejdum08.
okt.
2018 kl.
06.
05Bemærk: artiklen er mere end 30 dage gammelLæs opEn syg, ældre kvinde måtte for nylig tage en taxa på egen regning fra sin praktiserende læge i Roskilde i Region Sjælland til et hospital i Region Hovedstaden.
For selvom hendes praktiserende læge ved konsultationen vurderede, at hun skulle indlægges og derfor forsøgte at få en ambulance til at hente hende, blev han afvist med den begrundelse, at ambulancerne ikke må krydse regionsgrænsen, når der er tale om mindre akutte patienter.
Og lignende oplevelser fortæller flere læger om.
De oplever, at de ikke kan få sygetransport til deres akutte patienter med adresse i naboregionen, hvis de for eksempel skal indlægges eller skal videre til undersøgelse efter en konsultation.
Artiklen fortsætter under grafikkenDet frustrerer blandt andre Andreas Heltberg, der har praksis tæt på regionsgrænsen, nemlig i Roskilde:- Jeg føler ikke, at jeg som læge med god samvittighed kan tage borgere fra Region Hovedstaden ind i min praksis, for jeg kan ikke garantere dem god service, siger Andreas Heltberg.
Thomas Søgaard, der er læge i Jyllinge, har også oplevet problemet.
- Problemet kan komme, hvis det er en patient, som har et forløb hos et københavnsk hospital, hvor det vil være mest relevant at få dem indlagt, fordi de kender hele historien.
Der har vi problemer med at få dem kørt over regionsgrænsen til for eksempel Herlev eller Glostrup Hospital, siger han.
Danske patienter: Sæt patienten i centrumOgså i patientforeningen Danske Patienter er man bekymret over lægernes oplevelser.
Derfor efterlyser vicedirektør, Annette Wandel, at patienten i højere grad sættes i centrum.
- Det er rigtig uheldigt.
Det er et eksempel på patienter, der kommer til at bøde for den silostruktur, vi har i sundhedsvæsnet.
Det er urimeligt, og det er ineffektivt, siger Annette Wandel.
Vicedirektøren frygter også, at endnu flere patienter kan blive fanget mellem to stole, hvis den lægemangel som Region Hovedstaden er ramt af, fortsætter.
- Denne her problematik bliver jo ikke mindre af, at det faktisk er svært at få en læge.
Så når man kan få en læge tæt på ens hjem, også selvom det er på den anden side af regionsgrænsen, så skal samarbejdsaftalerne følge med, siger hun.
Og lægemanglen, får også praktiserende læge Andreas Heltberg til at frygte, at problemet vil vokse.
- Vi har allerede rigtig mange borgere fra Region Hovedstaden, og det bliver jo mere og mere, fordi lægemanglen er så stor både i Region Sjælland og Hovedstaden, siger han.
Læs også:Mange lægehuse er fyldt til randen: Opfordres til at tage endnu flere indSundhedsordførere: Det skal ændresPå Christiansborg ryster flere sundhedsordførere på hovedet af den situation, som patienterne og de praktiserende læger bliver sat i, når der er brug for at fragte en patient fra konsultationen og til et hospital i naboregionen.
For patienterne må ikke komme i klemme i de situationer.
- Det skal være sådan, at den praktiserende læge skal kunne ringe efter en ambulance, hvis der kommer en akut patient ind, som skal videre til hospitalet, og det er regionalt ansvar, siger Flemming Møller Mortensen, sundhedsordfører for Socialdemokratiet og fortsætter:- Det må bero på en misforståelse, men er det lovgivningen, der er noget i vejen med, så må vi få det kigget hurtigt efter på Christiansborg, siger han.
Han bliver bakket op af sin ordførerkollega fra Dansk Folkeparti, Liselott Blixt, som også er formand for Folketingets Sundheds – og ældreudvalg.
- Der burde være lavet nogle klare aftaler regionerne imellem.
Det er helt sikkert noget, jeg vil gå videre til ministeren med, siger Liselott Blixt (DF).
Det har ikke været muligt at få en kommentar fra hverken sundhedsminister Ellen Thrane Nørby (V) eller fra Region Hovedstaden.
FacebookTwitterKopier linkEmner:Liselott Blixt (politiker)|Region Hovedstaden|Patienter|Region Sjælland|Sjælland




https://www.dr.dk/nyheder/viden/klima/fn-udgiver-vigtig-klima-rapport-her-er-fire-vigtige-punkter

KlimaFN udgiver vigtig klima-rapport: Her er fire vigtige punkterDet er den vigtigste rapport i flere år.
Og der er håb, siger Jesper Theilgaard, men vi gør slet ikke nokDet er især stigende vandstand samt oversvømmelser, der bliver en af de mest alvorlige konsekvenser af klimaforandringer.
Af Kim Rathcke Jensen08.
okt.
2018 kl.
06.
00Bemærk: artiklen er mere end 30 dage gammelLæs opDet lyder måske ikke af meget, hvis den globale gennemsnitstemperatur skulle stige med halvanden grad.
Men det er det.
Det vil for eksempel resultere i lavtliggende øer og nationer, der forsvinder, dyrearter som uddør, oversvømmelser og tørke.
Gennemsnitstemperaturen er allerede steget med en enkelt grad siden 1850.
Og konsekvenserne kan blive store, hvis alverdens lande ikke bliver enige om at bekæmpe de menneskeskabte varmestigninger.
- Der skal virkelig til at ske noget, hvis det her overhovedet skal have sin gang på jord, siger metereologen Jesper Theilgaard, uafhængig klimaekspert og stifter af klimaformidling.
dk.
Den seneste uge har nogle af verdens førende klimaforskere været samlet i Sydkorea for at analysere, hvad der præcist vil ske med kloden, hvis temperaturerne stiger med halvanden til to grader.
Og for at finde ud af, hvordan vi kan undgå det.
Resultatet, der også er en række politiske anbefalinger lavet i samarbejde med repræsentanter for flere regeringer, er netop blevet offentliggjort som en af de vigtigste klimarapporter, der er kommet i de seneste år.
FNs KlimapanelIPCC er en forkortelse for Intergovernmental Panel on Climate Change.
På dansk kaldes IPCC for FNs Klimapanel.
Klimapanelet laver ikke selv forskning.
Men det samler og præsenterer den aktuelle videnskabelige forskning om klimaændringer og deres konsekvenser.
Det gør Klimapanelet ved at udgive en række hovedrapporter.
Den seneste var den femte hovedrapport, der udkom i 2013-2014.
For at udarbejde den, gennemgik tæt på 800 forskere, der kom fra 80 lande, cirka 30.
000 videnskabelige artikler.
Den sjette hovedrapport kommer i 2022.
Mandag den 8.
oktober kommer IPCC med en delrapport.
Den ser på konsekvenserne af en global gennemsnitlig temperaturstigning på 1,5 grader.
Kilder: IPCC, Union of Concerned Scientists, DRMeteorologen Jesper Theilgaard, der i en lang årrække var vejrvært på DR og i dag er uafhængig klimaekspert, har analyseret rapporten fra FN's Klimapanel IPCC, der blev offentliggjort klokken 03 i nat dansk tid.
Her peger Jesper Theilgaard på fire af de vigtigste punkter.
1.
Der er håb - i hvert fald i teorienI 2015 mødtes alverdens ledere i Paris, og her blev man enige om en aftale, som skulle holde den globale temperaturstigning under to grader.
Og helst ikke mere end halvanden grad.
Læs også:Overblik: Forstå hvad Paris-aftalen går ud påKritikerne har tvivlet stærkt på, at det kunne lade sig gøre.
- De fleste forskere har jo sagt, at det i praksis er nærmest umuligt at holde halvanden grad.
Men i rapporten fastholder de, at det kan lade sig gøre, siger Jesper Theilgaard.
Det er dog et spinkelt håb.
FN's Klimapanel opsætter nogle meget skarpe betingelser for, at det overhovedet er teoretisk muligt.
Det vil kræve en enorm politisk vilje og prioriteringer.
- Der skal virkelig til at ske noget, hvis det her overhovedet skal have sin gang på jord, siger Jesper Theilgaard.
Samtidig vil det også kræve, at landene skal finde nogle måder at trække C02 ud af atmosfæren på.
- Der er forskellige tekniske løsninger, men de er alle på forsøgsstadiet.
Så i dag er det slet ikke muligt at gøre i det omfang, som skal til, siger Jesper Theilgaard.
2.
En halv grad gør enorm forskelDet gør en enorm forskel, hvis temperaturen stiger med bare en halv grad.
Så hvis det ikke lykkes at holde den globale temperaturstigning på 1,5 grader, og den stiger med 2,0 grader, kan det få alvorlige følger, som der står i rapporten.
- Der er for eksempel tab af økosystemer.
Og det er jo allerede begyndt, men det vil eskalere i enorm grad, hvis vi når op på to grader, siger Jesper Theilgaard.
Læs også:Danske Jens er blandt verdens førende klimaforskere: Der er altid nogen, som vil overbevise mig om, at det er forkertDer er koralrev, som vil gå tabt.
Dyrearter, som får ringere livsvilkår og uddør.
Der vil komme mere tørke og ekstrem nedbør samt mere alvorlige tropiske storme på den nordlige halvkugle og i Asien.
Udviklingen kan standses, men det skal gå stærkt.
- Man opererer med årstal, som hedder 2030 og 2050, så det er jo en virkelig kort tidshorisont, siger Jesper Theilgaard.
Blandt andet vil løsningen være, at kul skal fuldstændig udfases inden 2050.
Et globalt stop for kul.
- Det vil så også kræve, at investeringerne i vedvarende energikilder skal intensiveres tilsvarende, siger Jesper Theilgaard.
3.
Der skal mere til end Paris-aftalenDer var stor glæde blandt de 195 lande, som underskrev Paris-aftalen i 2015.
Man var enige om at reducere udledningen af C02, rige lande skal give økonomisk støtte til de fattige, og alle lande skal løbende justere deres klimapolitik, så den gennemsnitlige globale temperatur ikke stiger mere end to grader.
En del af aftalen var også, at man bad FN's Klimapanel, IPCC, om at lave en rapport, som analyserer konsekvenserne af en temperaturstigning på halvanden grad.
Det er den, der nu er kommet.
Og her er konklusionen klar, fortæller Jesper Theilgaard:- Der står specifikt, at Paris-aftalen slet ikke er nok.
Man kan ikke bare sige, at vi jo har den aftale, og så er det fint.
Læs også:Klimaforsker: “Jeg frygter, at der skal lig på bordet i Danmark”- Den her rapport er jo bestilt af de samme lande, som har underskrevet Paris-aftalen.
Så man må selvfølgelig have en forventning om, at de lande og deres politikere tager action på rapporten, siger Jesper Theilgaard.
Samtidig lægger klimarapporten op til den næste klimakonference, COP24, som begynder i Polen den 3.
december.
- Det har hele tiden ligget i kortene, at rapporten skulle bruges til de forhandlinger, og at COP24 skulle tage hensyn til dem, siger Jesper Theilgaard.
4.
Tre linjer om science fictionEndelig peger Jesper Theilgaard på, at der dybt nede i rapporten står tre linjer, som er værd at lægge mærke til.
De handler om det såkaldte geo-engineering, der måske lyder som science-fiction.
Geo-engineering kaldes også for klima-engineering, og det er teknologiske indgreb, som man laver i klodens klimasystem for at mindske klimaforandringerne.
Der er mange modeller, og de er alle på tegnebrættet.
Det er løsninger, hvor man med enorme spejle i rummet eller aerosoler, der slippes løs i stratosfæren, vil lave et solskjold, som reflekterer og sender solens stråler væk fra Jorden, der så bliver mindre opvarmet.
- Det kan være effektfuldt, men det giver enorme usikkerheder og betydelige risici.
Så det advarer man mod, siger Jesper Theilgaard.
- Jeg er fuldstændig enig i den advarsel.
Hvem skal for eksempel styre det, for der går jo storpolitik og geopolitiske hensyn i, hvem der skal styre spejlene over hvilke regioner.
Og har man først etableret spejlene, har man også forpligtet sig til at fortsætte med dem, siger Jesper Theilgaard.
FacebookTwitterKopier linkEmner:Intergovernmental Panel on Climate Change|Forenede Nationer|Klimaændringer|Sydkorea|Jesper Theilgaard (meteorolog)




https://www.dr.dk/nyheder/viden/klima/fn-panel-global-opvarmning-kan-begraenses-til-15-grader-men-det-kraever-hurtige

KlimaFN-panel: Global opvarmning kan begrænses til 1,5 grader - men det kræver hurtige ændringerDet kræver hidtil usete tiltag at begrænse global opvarmning til 1,5 grader, siger FN's Klimapanel i rapport.
Det kræver hurtige, omfattende og hidtil usete ændringer i alle aspekter af samfundet, hvis den globale opvarmning skal begrænses til 1,5 grader i år 2100 - målt i forhold til før industrialiseringen.
08.
okt.
2018 kl.
05.
55Bemærk: artiklen er mere end 30 dage gammelLæs opDet er muligt.
Men det kræver hurtige, omfattende og hidtil usete ændringer i alle aspekter af samfundet, hvis den globale opvarmning skal begrænses til 1,5 grader i år 2100 - målt i forhold til før industrialiseringen.
Sådan lyder det i en ny rapport fra FN's Klimapanel, IPCC, der er offentliggjort natten til i dag.
Ifølge rapporten skal den menneskeskabte CO2-udledning i 2030 være faldet med 45 procent i forhold til 2010-niveauet.
Samtidig skal resterende udledning neutraliseres fra 2050, hvis stigningen skal begrænses til 1,5 grader.
Det betyder, at eventuelle udslip af drivhusgasser efter 2050 skal suges ud af luften og pumpes ned i underjordiske lagre for at få CO2-regnskabet til at gå i nul, lyder det.
Læs også:Klimaforandringer: Varme kan slå titusinder ihjel - i USA aleneEffekten af denne teknik er dog i høj grad stadig uprøvet.
Den indebærer samtidig betydelige risici for den bæredygtige udvikling, påpeger forskningen ifølge klimapanelet.
- Det er muligt at begrænse opvarmningen til 1,5 grader inden for de kemiske og fysiske love, men det vil kræve hidtil usete forandringer, siger Jim Skea, en af formændene i en arbejdsgruppe under klimapanelet, i en pressemeddelelse.
Temperaturen steget 1 gradAllerede nu er temperaturen på kloden steget cirka 1 grad siden før industrialiseringen omkring år 1850-1900.
Og hvis den globale opvarmning fortsætter som i dag, når klodens temperatur stigningen på 1,5 grader et sted mellem 2030 og 2052, estimerer IPCC.
Der ligger et omfattende arbejde bag rapporten.
91 forfattere fra 40 forskellige lande står bag.
Desuden har teksten over 6000 videnskabelige referencer.
Læs også:Ekstraordinær varme presser tropisk orkan længere nordpå end nogensinde førRapporten er blevet til efter klimatopmødet i Paris i 2015.
Her vedtog verdens lande en målsætning om at lægge låg på opvarmningen ved maksimalt 1,5-2 grader.
Ifølge Jens Hesselbjerg, professor ved Niels Bohr Institutet på Københavns Universitet, bidrager rapporten ikke med ny viden.
Men den er vigtig i kraft af, at den kommer fra FN's Klimapanel.
- Da det er i regi af IPCC, er det ikke bare enkelte videnskabsmænd, som påpeger problemer.
- Det får præg af en generel opfattelse og forståelse blandt de lande, der er medlem af IPCC, siger professoren, der dog ikke lægger skjul på, at det bliver svært at holde temperaturen nede:- Den slår endnu en gang fast, at det er en øvelse, som er meget omfangsrig.
Læs også:Berømt thailandsk filmstrand ødelagt af turismeRapporten har desuden set på, hvordan en temperaturstigning på 1,5 grader påvirker Jorden, sammenlignet med en stigning på 2 grader.
Ifølge rapporten vil vandstanden i havene være cirka ti centimeter højere i år 2100 ved en temperaturstigning på 2 grader, set i forhold til 1,5 grader.
/ritzau/FacebookTwitterKopier linkEmner:Intergovernmental Panel on Climate Change|Forenede Nationer|Klimaændringer|Forurening|Paris




https://www.dr.dk/nyheder/udland/hojreprofil-star-til-klar-sejr-i-forste-valgrunde-i-brasilien

UdlandHøjreprofil står til klar sejr i første valgrunde i BrasilienDen tidligere kaptajn Jair Bolsonaro er mere end 20 procentpoint foran sin nærmeste rival, viser optællinger.
Højrefløjskandidaten Jair Bolsonaro ser ud til at vinde første runde af præsidentvalget i Brasilien, men valget skal afgøres i en anden runde.
08.
okt.
2018 kl.
02.
50Bemærk: artiklen er mere end 30 dage gammelLæs opDet brasilianske præsidentvalg skal efter al sandsynlighed afgøres i en anden og afgørende valgrunde sidst i oktober, fordi ingen af kandidaterne får de nødvendige 50 procent af stemmerne i første runde.
Med 68 procent af stemmerne talt op står Jair Bolsonaro, der repræsenterer den yderste højrefløj, til 46 procent af stemmerne efter søndagens valg.
Dermed ligner han en klar vinder af første runde, da hans nærmeste rival, Arbejderpartiets Fernando Haddad, kun har opbakning fra 25 procent af vælgerne.
Meget af Haddads opbakning kommer fra Brasiliens nordligste egne, som historisk er langsommere til at indberette valgresultater.
Derfor kan det endelige resultat vise sig at afvige fra de foreløbige optællinger.
Læs også:Knivattentat og politikerlede: I dag vælger brasilianerne "den mindst farlige" præsidentDen 63-årige Jair Bolsonaro er tidligere kaptajn i hæren.
Han er berygtet for at svine kvinder og homoseksuelle til og for at fremsætte racistiske kommentarer om sorte.
Han er en stor beundrer af det tidligere militærstyre fra 1964 til 1985.
Bolsonaros pludselige opstigen bunder i frustration over de traditionelle politikere, det store økonomiske tilbageslag, landet oplever, og den enorme korruption.
Det har også hjulpet ham, at han har lovet at bruge jernnæven over for den kriminalitet, der hærger store dele af Brasilien.
/ritzau/FacebookTwitterKopier linkEmner:Brasilien|Valg og folkeafstemninger|Kriminalitet




https://www.dr.dk/nyheder/udland/kvindelig-tv-vaert-fundet-voldtaget-og-draebt-i-bulgarien

UdlandKvindelig tv-vært fundet voldtaget og dræbt i BulgarienIfølge politiet er det endnu for tidligt at kæde drabet på en bulgarsk journalist sammen med hendes arbejde.
)08.
okt.
2018 kl.
02.
49Bemærk: artiklen er mere end 30 dage gammelLæs opLiget af den 30-årige tv-vært Viktoria Marinova blev søndag fundet i en park i byen Ruse i det nordlige Bulgarien.
Den regionale anklager i Ruse, Georij Georgiev, oplyste samme dag, at dødsårsagen var slag i hovedet og kvælning.
Men journalisten havde også været udsat for voldtægt, siger landets premierminister, Bojko Borisov, nu.
Marinova arbejdede som undersøgende journalist på en lokal tv-station.
Komitéen for Beskyttelse af Journalister (CPJ) er "chokeret over det barbariske drab", udtaler Tom Gibson, der er komitéens repræsentant i EU, i en pressemeddelelse.
- Bulgarske myndigheder må sætte alle kræfter ind, så politiet kan gennemføre en omfattende efterforskning, og så de ansvarlige kan stilles for en dommer, siger Tom Gibson.
En af Viktoria Marinovas kolleger på tv-stationen TVN, der ønsker at være anonym, beskriver journalisten som "ekstremt disciplineret, ambitiøs og en person med en ekstrem retfærdighedssans".
- Vi er alle i chok, siger kollegaen.
Viktoria Marinova efterlader sig et barn.
/ritzau/FacebookTwitterKopier link




https://www.dr.dk/nyheder/udland/maend-dor-efter-kollaps-pa-malstregen-under-lob-i-cardiff

UdlandTo mænd dør efter kollaps på målstregen under løb i CardiffEn 25-årig og en 32-årig mand kollapsede søndag efter at have gennemført et halvmaraton.
De bekræftes nu døde.
08.
okt.
2018 kl.
02.
49Bemærk: artiklen er mere end 30 dage gammelLæs opTo mænd er bekræftet omkommet, efter at de kollapsede på målstregen under et halvmaraton i Cardiff søndag.
De to løbere menes at have fået hjertestop, efter at de havde gennemført løbet.
Lokale medier skriver ifølge The Guardian, at en 32-årig mand kollapsede foran sin hustru og etårige barn.
Den anden - en 25-årig mand - havde gennemført løbet sammen med sin kæreste.
Vidner fortæller ifølge WalesOnline, at flere tilskuere forsøgte at komme de to mænd til undsætning.
Reddere forsøgte at hjælpe de to mænd i målområdet.
De blev senere bragt til universitetshospitalet i Cardiff, hvor de blev erklæret døde.
Arrangørerne bag løbet, Run4Wales, oplyser, at det er første gang i løbets 15-årige historie, at nogen omkommer.
- Dette er en forfærdelig tragedie for familierne.
Vores dybeste medfølelse går til familier og venner, siger løbets direktør, Matt Newmann, ifølge The Guardian.
- Beredskabsfolkene reagerede hurtigt og professionelt på denne forfærdelige situation, tilføjer han.
Politimyndighederne i Cardiff oplyser, at de pårørende er underrettet om dødsfaldene.
Løbet blev skudt i gang klokken ti søndag formiddag og gik gennem Cardiffs gader forbi Millennium Centre, Cardiff Bay Barrage og Roath Park.
Løbet er det næststørste halvmaraton i Storbritannien og havde søndag omkring 25.
000 deltagende løbere.
Det blev den australske løber Jack Rayner, der var hurtigste mand i Cardiff.
Han krydsede målstregen efter 1 time, 1 minut og 1 sekund.
Uganderen Juliet Chekwel blev hurtigste kvinde i tiden 1 time, 9 minutter og 45 sekunder.
/ritzau/FacebookTwitterKopier link




