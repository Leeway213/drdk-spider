https://www.dr.dk/sporten/oevrig/dansk-trio-bowler-sig-til-em-soelvmedaljer

Øvrig sportDansk trio bowler sig til EM-sølvmedaljerFor anden gang på en uge nappede de danske herrer medaljer ved EM i bowling i München.
Fra venstre: Thomas Larsen, landstræner Michael Bai, Mik Stampe og Jesper Agerbo.
Af Johan Haarløv17.
juni 2019 kl.
21.
14Bemærk: artiklen er mere end 30 dage gammelLæs opDet danske trekløver bestående af Mik Stampe, Thomas Larsen og Jesper Agerbo vandt mandag sølv ved EM i bowling.
I disciplinen for tremandshold tabte den danske trio til Italien i finalen med cifrene 632 mod 691.
- Vi følger godt med italienerne i det meste af kampen, men vi laver et par små fejl, og det udnytter de fuldt ud, siger Thomas Larsen og tilføjer:- Vi er selvfølgelig ærgerlige over, at vi ikke vinder guldet, men samtidig er vi også stolte, fordi vi kæmpede hårdt og nåede så langt, som vi gjorde.
Italienerne var bedre end os i dag, og vi kunne ikke gøre så meget.
Læs også:Strike!
Dansk double vinder EM-guld i bowlingTeamkonkurrencen er næste målNæste mål for det danske hold er teamkonkurrencen, hvor hold af fem bowlere dyster mod hinanden.
Ved det seneste EM blev danskerne nummer tre i den disciplin, men denne gang håber Thomas Larsen at gøre det endnu bedre:- Det store mål er at spille os i medaljerne i holdkonkurrencen.
Vi har vist, at vi er et hold, der kan levere, så vi har bestemt chancen.
Lørdag vandt de danske bowlere både guld- og bronzemedaljer i disciplinen herredouble.
FacebookTwitterKopier linkEmner:Italien|München




https://www.dr.dk/nyheder/udland/trump-vil-fjerne-milliarder-i-stoette-til-centralamerika

UdlandTrump vil fjerne milliarder i støtte til CentralamerikaUSA vil straffe de lande, som migranterne ved den sydlige grænse kommer fra.
Migranter fra Centralamerika på taget af et tog i Mexico i april.
Af Jakob Busk Olsen17.
juni 2019 kl.
22.
05Bemærk: artiklen er mere end 30 dage gammelLæs opDen amerikanske præsident, Donald Trump, har længe langet ud efter El Salvador, Guatemala og Honduras - de tre lande, som hovedparten af migranterne ved USA's sydlige grænse kommer fra.
Trump truede i marts med med at tilbageholde milliarder af kroner, som er afsat på den amerikanske finanslov i støtte til de tre centralamerikanske stater.
Og i dag har regeringen så fremlagt en plan for at gøre netop det, skriver Reuters.
Politikere i Kongressen har fået at vide, at penge, som er godkendt på finansloven for både 2017 og 2018, vil blive omdirigeret til andre formål.
Et stop for illegal indvandring var et helt central valgløfte for Donald Trump, og han har udtrykt stigende irritation over, at antallet af migranter ikke falder, men tværtimod stiger.
Læs også:Migrantpres ved USA's sydlige grænse er det største i 13 årIngen støtte vil blive udbetalt, før regeringen føler sig overbevist om, at landene reducerer antallet af migranter, der når frem til USA's grænser, siger en talskvinde for det amerikanske udenrigsministerium.
Reuters forudser, at regeringens plan om at fjerne støtten til El Salvador, Guatemala og Honduras vil løbe ind i hård modstand i Kongressen - også blandt Trumps republikanske partifæller.
Kongresmedlemmer har protesteret over, at Trump gentagne gange har tilsidesat love om offentligt forbrug - i flere tilfælde er der tale om love, som præsidenten selv har underskrevet.
FacebookTwitterKopier linkEmner:Donald Trump (politiker)|USA|El Salvador|Guatemala|Flygtninge og asylansøgere




https://www.dr.dk/sporten/tennis/stortalentet-holger-rune-stormer-videre-vinder-sin-challenger-debut

TennisStortalentet Holger Rune stormer videre: Vinder sin Challenger-debutHolger Rune skulle bruge tre sæt på at slå colombianeren Nicolas Barrientos i Challenger-turnering.
Bare 16-årige Holger Rune er i forrygende form for tiden.
17.
juni 2019 kl.
21.
07Bemærk: artiklen er mere end 30 dage gammelLæs opDet danske tennistalent Holger Rune vandt mandag sin debut i en ATP Challenger-turnering.
16-årige Rune havde dog lidt problemer undervejs, da han slog den dobbelt så gamle colombianer Nicolas Barrientos i første runde i den franske by Blois.
Danskeren endte med at vinde 6-1, 3-6, 6-3 efter mere end halvanden times tennis.
Efter sejren i juniorernes French Open tidligere i juni blev Holger Rune tildelt et wildcard til turneringen i Blois, hvor den unge dansker spiller på de voksnes næstøverste niveau.
Han viste hurtigt, at han var berettiget til at være med.
Læs også:VIDEO JA eller NEJ med tenniskometen Holger Rune: ’Jeg vinder en grand slam før Clara Tauson’Første sæt blev en ensidig affære på 27 minutter.
Holger Rune åbnede med at bryde Barrientos' serv, men danskeren tabte derefter sit eget første serveparti.
De følgende fem partier blev alle vundet af Rune, som dermed var godt på vej mod en sejr.
Kom ned på jordenDanskeren kom dog ned på jorden i andet sæt, hvor Barrientos begyndte at holde serv.
Efter tre colombianske servegennembrud og kun et enkelt modsvar, skulle kampen ud i et tredje og afgørende sæt.
Holger Rune vandt juniorernes French Open.
Her tiltvang danskeren sig overtaget ved at bryde colombianeren i første forsøg, og da Holger Rune senere brød til 4-1, så sejren ud til at være hjemme.
Læs også:Holger Rune efter French Open-titel: 'Det er helt ubeskriveligt'Det var den så officielt, da danskeren på sin tredje matchbold atter brød colombianeren og vandt tredje sæt med 6-3.
Der venter på papiret vanskeligere modstand i anden runde.
Her skal Holger Rune møde tiendeseedede Constant Lestienne.
Turneringen har en samlet præmiesum på 46.
600 euro, hvilket svarer til knap 350.
000 danske kroner/ritzau/FacebookTwitterKopier linkEmner:Tennis|Frankrig




https://www.dr.dk/nyheder/penge/professor-advarer-tivolis-bypark-kommer-ikke-uden-omkostninger

PengeProfessor advarer: Tivolis bypark kommer ikke uden omkostningerIfølge en ekspert i transportøkonomi vil det få økonomiske konsekvenser at lukke Vesterbrogade foran Tivoli.
En bypark foran Tivolis hovedindgang vil få økonomiske konsekvenser for København.
Af Flemming Brandt17.
juni 2019 kl.
21.
43Bemærk: artiklen er mere end 30 dage gammelLæs opMandag eftermiddag præsenterede Tivoli i København en storstilet plan om at etablere en bypark foran hovedindgangen ud mod Vesterbrogade.
Planen vil betyde, at den særdeles trafikerede færdselsåre midt i indre by skal lukkes.
Planen har umiddelbart politisk opbakning fra både overborgmester Frank Jensen (S) og fungerende teknik- og miljøborgmester Karina Vestergård Madsen (EL).
Men professor i trafikøkonomi ved Københavns Universitet Mogens Fosgerau advarer nu om, at det er en beslutning, som også vil få økonomiske konsekvenser for hovedstaden, hvis den bliver realiseret.
Sådan forestiller arkitekterne sig, at Tivoli Bypark vil kunne se ud på en lukket Vesterbrogade.
(© Gehl Architects)- Isoleret set vil projektet hæmme biltrafikken og begrænse fremkommeligheden.
Det vil betyde mindre trængsel og støj lige der, hvor man lukker for trafikken.
- Noget af trafikken vil blive omfordelt, noget af den vil helt forsvinde.
Behovet for at komme igennem byen er ikke en konstant ting, det afhænger helt af, hvor let det er, selvom vi ikke nødvendigvis er bevidste om det.
- Men det vil også blive sværere for butikkerne at få kunder, og det vil få boligpriserne til at falde.
Sværere at komme på arbejdeIfølge Mogens Fosgerau vil de trafikale udfordringer nemlig betyde, at en del af beboerne i København ikke længere vil vælge de samme jobs, fordi det bliver sværere for dem at komme på arbejde.
Og det vil så igen betyde, at de ikke har de samme indtægter, og derfor ikke har råd til at betale lige så meget for deres boliger.
Fredeliggørelsen af området omkring Vesterbrogade er positiv, men jeg er ikke sikker på, at man har tænkt på, at der også følger nogle minusser med sådan et projekt.
Mogens Fosgerau, professor i TransportøkonomiProfessoren vil ikke give et bud på, hvad det eventuelt vil koste København økonomisk, hvis Vesterbrogade bliver lukket.
- Man skal op i et projekt i en større skala, som eksempelvis metroen, før man kan sætte tal på det.
Men tendensen er der.
- Fredeliggørelsen af området omkring Vesterbrogade er positiv, men jeg er ikke sikker på, at man har tænkt på, at der også følger nogle minusser med sådan et projekt.
Foreløbigt er etableringen af en bypark på Vesterbrogade foran Tivoli kun i sin vorden.
Projektet skal nu i høring hos borgere og områdets andre naboer.
Derudover skal forvaltningen og politikerne på rådhuset se på ændringer i lokalplaner og andre godkendelser.
Endelig skal man også finde ud af, hvordan projektet skal finansieres.
FacebookTwitterKopier linkEmner:Frank Jensen (politiker)|Socialdemokraterne|Tivoli|København|Trafik




https://www.dr.dk/nyheder/indland/retskorrespondent-datafejl-kan-have-betydning-om-personer-bliver-doemt-eller

TeledatasagenSe temaIndlandRetskorrespondent: 'Datafejl kan have betydning for, om personer bliver dømt eller frikendt'En fejl i behandlingen af teleoplysninger i straffesager kan blive potentiel skandale, siger DR's retskorrespondent.
Rigspolitiet og Rigsadvokaten skal nu gennemgå straffesager for syv år, hvor teleoplysninger har indgået.
Af Cecilie Rosenkvist Dam17.
juni 2019 kl.
22.
24Bemærk: artiklen er mere end 30 dage gammelLæs opOmkring 10.
000 straffesager skal nu trevles igennem, fordi der er konstateret fejl i det system, politiet bruger til at behandle og rense data fra teleselskaberne.
Det betyder, at der i yderste konsekvens kan være sket et brud på retssikkerheden, mener Trine Maria Ilsøe, der er DR's retskorrespondent.
- Det her kan potentielt gå hen og blive en stor skandale.
Det er et it-system, som har fejlet.
Et it-system som i værste fald har betydning for, om personer bliver dømt eller frikendt.
DR’s retskorrespondent Trine Maria IlsøeTrine Maria Ilsøe er DR Nyheders retskorrespondent og dækker alle aspekter af området, fra blå blink-historier over retssager til de mere retspolitiske historier.
Læs mereSystemet konverterer data fra teleselskaber, så de kan sammenlignes og bruges i retssager.
En fejl har gjort, at der kan være oplysninger, der ikke er kommet med fra rådata til de behandlede data, og at politi, anklagere, forsvarere og retten derfor ikke har haft alle oplysninger tilgænglige i straffesager.
Fejbehandlingen er sket fra 2012 og frem til marts i år, og det kan dreje sig om afgørende oplysninger, der er udeladt.
- Når politiet vil prøve at bevise, at en person har været et bestemt sted på et bestemt tidspunkt, bruger man for eksempel historiske teledata.
Det kan eksempelvis være, hvornår en telefon er gået på en bestemt mast, siger Trine Maria Ilsøe.
Kan dreje sig om centrale beviserRigsadvokaten og Rigspolitiet gennemgår alle sager, hvor fejlen kan være opstået, og de starter med de sager, hvor sigtede eller dømte sidder i fængsel.
Det drejer sig ifølge Rigspolitiet om cirka 10.
000 straffesager, hvor teleoplysninger indgår.
Udeladte oplysninger kan have stor betydning, siger retskorrespondenten.
- Vi har set sager, hvor anklagemyndigheden har sagt, at man kan fastslå, at en person har været et bestemt sted på et bestemt tidspunkt, men hvad hvis der har manglet nogle oplysninger for, hvor personen har været en time senere, som er vigtig for, at tiltalte kan føre sin sag på ordentlig vis?
Kan vi i værste tilfælde risikere, at der er uskyldige, der er blevet dømt?
Trine Maria IlsøeDet er særligt i sager fra rocker-, bande- og narkomiljøet samt i drabssager, at teleoplysninger har en central rolle for bevisførelsen.
Hvis de i gennemgangen finder vigtige oplysninger, kan det ske, at en sag skal for retten igen.
- Det er også derfor, Rigsadvokaten åbner op for, at der i sidste ende måske er sager, der skal genoptages.
Forsvarsadvokater vil have rådataRigsadvokaten og Advokatrådet opfordrer forsvarsadvokater til at henvende sig, hvis de mener, der er sket en fejl i en sag, de kender til.
Hvis der i gennemgangen bliver opdaget manglende oplysninger, bliver den tidligere forsvarer kontaktet.
Helt konkret er rådata fra teleselskaber blevet konverteret, så de kan sammenlignes, men fordi teleoplysninger kan have så afgørende betydning, har forsvarsadvokater flere gange efterspurgt at få det ubearbejdede materiale.
- Hvis den her fejl viser sig at være så grel, som den umiddelbart ser ud til, så må man jo sige, at forsvarene har haft en pointe.
Vi mangler stadig at se, hvad det munder ud i.
Kan vi i værste tilfælde risikere, at der er uskyldige, der er blevet dømt, spørger Trine Maria Ilsøe.
FacebookTwitterKopier linkEmner:Rigsadvokaten|Rigspolitiet|Retsvæsen|Telebranchen|Domstole




https://www.dr.dk/nyheder/regionale/syd/17-aarige-laerer-koere-bil-paa-efterskole-nemt-naar-du-bor-og-tager-koerekort

Syd- og Sønderjylland17-årige lærer at køre bil på efterskole: ’Nemt, når du bor og tager kørekort samme sted’Flere efterskoler tilbyder eleverne at tage kørekort, mens de er på skolen.
Sebastian Kaczmarek og Rasmus Jørgensen går begge på Sundeved Efterskole, hvor de har brugt deres fritid på at tage kørekort.
 DR)Af Louise Mandrup (interview) og Julie Bender Thomsen17.
juni 2019 kl.
20.
46Bemærk: artiklen er mere end 30 dage gammelLæs opSkal du på efterskole, har du mulighed for at blive bedre til alt fra e-sport og saltomortaler til violinspil og jagt.
På flere efterskoler kan du nu også lære at køre bil, hvis du nærmer dig 17 år.
Det gælder også på Sundeved Efterskole ved Aabenraa, som stiller klasseværelser til rådighed for en kørelærer i området.
Kørekort til 17-årigeDen 1.
januar 2017 begyndte en treårig forsøgsordning, hvor man som 17-årig kan tage kørekort.
Indtil man fylder 18 år skal man dog have en erfaren bilist med som ledsager i bilen.
Ledsageren skal være mindst 30 år og have haft kørekort i minimum 10 år.
Det er den 17-åriges ansvar, at reglerne bliver overholdt.
Ellers risikerer vedkommende en bøde på mindst 3.
000 kroner.
Kilde: Rådet for Sikker Trafik og FDM17-årige Rasmus Jørgensen er elev på skolen og har netop fået sit kørekort.
- På den måde sparer jeg tid på gymnasiet, så jeg får mere tid til at koncentrere mig om skolen og lektierne der.
Klassekammeraten Sebastian Kaczmarek skal til teoriprøve om en uges tid, og han synes også, at det har været en fordel at tage sit kørekort, mens han har gået på efterskole.
- Det ligger jo der, hvor du bor, så det er meget nemt at komme frem og tilbage til teori og kørsel.
Efterskolerne skal tage stillingSiden 2017 har det været muligt for unge at gå i gang med at tage kørekort, allerede fra de er 16 år og 9 måneder.
Det rammer lige ned i efterskolernes målgruppe.
Ifølge Torben Vind, der er formand for Efterskoleforeningen, er ordningen dog stadig for ny til, at det er noget, eleverne kigger på, når de vælger efterskole.
Men det kan komme, mener han.
- Der er ingen tvivl om, hvis ordningen bliver permanent, bliver det i højere grad, et tilbud de enkelte efterskoler skal forholde sig til.
Lektionerne går fra efterskoleopholdetPå Sundeved Efterskole mener forstander Peter Koldby Juhl, at det er vigtigt, at eleverne får den samme mulighed for at tage kørekort, som elever i en almindelig folkeskole.
Sidste år tog 11 af efterskolens elever kørekort, og i år har 8 været i gang.
Flere havde muligheden, men ifølge forstanderen er forklaringen at køre—og teoritimer ligger i elevernes fritid.
- Det er noget, man vælger at lægge oven i sit efterskoleophold, så de timer man bruger på teori, kørelektioner, glatbane og så videre går jo fra ens efterskoleophold.
Det har da også kostet noget på det sociale område, fortæller Rasmus Jørgensen.
- Vi har haft nogle aftener, hvor vi skulle øve teori, så jeg ikke havde tid til at være sammen med mine venner.
Men jeg har jo så også fået et kørekort ud af det, så alt i alt er det okay.
I Syd- og Sønderjylland tilbyder også Nordborg Slots Efterskole på Als og Sine Efterskole i Løgumkloster kørekort som valgfag.
Fra næste skoleår vil efterskolen i Gram også tilbyde de ældste elever, at de kan tage kørekort, mens de går på efterskolen.
FacebookTwitterKopier linkEmner:Efterskoler|Uddannelse|Jylland|Efterskoleforeningen|Folkeskolen (Danmark)




https://www.dr.dk/nyheder/indland/datafejl-kan-have-givet-forkerte-domme-i-syv-ar

TeledatasagenSe temaIndlandDatafejl kan have givet forkerte domme i syv årPoliti og anklagemyndighed skal gennemgå syv års retssager på grund af mulige fejl i teleoplysninger.
Teleoplysninger kan blandt andet kan sige noget om, hvor en tiltalt har befundet sig på et givet tidspunkt.
17.
juni 2019 kl.
20.
05Bemærk: artiklen er mere end 30 dage gammelLæs opI retssager er teleoplysninger ofte en vigtig del af bevisførelsen.
De kan blandt andet kan sige noget om, hvor en tiltalt har befundet sig på et givet tidspunkt.
Men nu viser det sig, at de teleoplysninger, der siden 2012 har været fremlagt i retterne rundt om i landet, kan have været mangelfulde.
Det skriver Rigsadvokaten og Rigspolitiet i en orientering til Advokatrådet og Domstolsstyrelsen.
I forbindelse med brug af teleoplysninger indhenter politiet information fra de forskellige teleselskaber.
Oplysningerne bliver så ændret i form, så de bliver overskuelige og indgår i sagen i et samlet og ensartet format.
Men nu har Rigspolitiet opdaget en fejl i det program, der konverterer oplysningerne fra de forskellige teleselskaber, så de kan sammenlignes.
Fejlen kan betyde, at politi, anklagere, forsvarere og retten ikke har fået alle de oplysninger, de burde, i flere straffesager.
- Det er ikke på nuværende tidspunkt muligt at fastslå, om systemfejlen - i yderste konsekvens - kan have haft betydning for efterforskningen og/eller vurderingen af beviserne i konkrete straffesager, hedder det i skrivelsen fra Rigsadvokaten.
Fejlen blev rettet den 8.
marts i år.
Men den menes at være opstået allerede i 2012.
Alle sager skal gennemgåsRigsadvokaten og Rigspolitiet vil derfor nu gennemgå alle de sager, hvor fejlen kan være opstået.
I de sager, hvor der mangler oplysninger, vil forsvareren blive underrettet.
Anklagemyndigheden vil så vurdere, om de skal genoptages.
- Det er vanskeligt på nuværende tidspunkt præcist at vurdere opgavens omfang og kompleksitet.
Derfor er det heller ikke muligt præcist at sige, hvornår gennemgangen vil være endeligt afsluttet, hedder det i skrivelsen.
Gennemgangen vil ske i en prioriteret rækkefølge.
De sager, hvor personer i dag sidder frihedsberøvet, vil blive gennemgået først.
Rigsadvokaten opfordrer desuden forsvarsadvokater til at henvende sig, hvis de mener, at der sket fejl i sager, de kender til.
Det samme gør Advokatrådet.
- Anklagemyndigheden vil nu gennemgå alle relevante sager.
Men vi opfordrer til, at forsvarsadvokaterne også selv er opmærksomme på eventuelle sager, hvor teleoplysninger kunne have haft betydning for sagens udfald.
- Det er klart, at det kan være en fordel, hvis en sag bliver direkte udpeget og dermed kan få en hurtigere sagsbehandling, udtaler Karoline Normann, der er formand for Advokatrådets Strafferetsudvalg på Advokatsamfundets hjemmeside.
/ritzau/FacebookTwitterKopier linkEmner:Rigsadvokaten|Advokatrådet|Anklagemyndigheden|Domstole|Telebranchen




https://www.dr.dk/sporten/tennis/video-mon-dieu-hvor-er-det-laekkert-franskmand-slaar-genialt-slag-bag-om-ryggen

TennisVIDEO Mon dieu, hvor er det lækkert!
Franskmand slår genialt slag bag om ryggenMed en sensationel forhånd bag om ryggen leverede franske Gael Monfils et – selv for hans standarder – mirakuløst slag på græsset i Halle.
Af Johan Haarløv17.
juni 2019 kl.
18.
41Bemærk: artiklen er mere end 30 dage gammelLæs opFranske Gael Monfils er kendt for at være lidt af en showmand.
Aldrig bange for at slå det uventede slag, altid tilbøjelig til at gå efter det spektakulære.
Men selv for den 32- årige franskmand normale standarder var det et usædvanligt lækkert slag, han diskede op med i kampen mod landsmanden Pierre-Hugues Herbert i græsturneringen i den tyske by Halle.
Med ryggen til nettet slyngede Monfils nonchalant en forhånd bag om ryggen.
Bolden sejlede stille og roligt over nettet og dumpede præcist ned på linjen uden chance for Pierre-Hugues Herbert.
Det spektakulære slag var dog i sidste ende ikke til nogen verdens nytte.
Ganske symptomatisk for Monfils’ karriere tabte han kampen, selvom han leverede det mest mindeværdige slag.
Pierre-Hugues Herbert vandt kampen i to sæt og er videre til anden runde.
Se det vilde slag i toppen af artiklen.
FacebookTwitterKopier linkEmner:Tyskland




https://www.dr.dk/nyheder/indland/paedagogikken-sejler-i-paedofiliramt-boernehave-foraeldre-har-intet-hoert-om

De skjulte overgrebSe temaIndlandPædagogikken sejler i pædofiliramt børnehave: Forældre har intet hørt om kritiske tilsynDet vækker kritik, at Albertslund kommune ikke fortalte om problematiske tilsyn i børnehus.
I marts 2017 blev pædagogmedhjælper Per Pedersen anholdt.
Han blev siden dømt for at have seksuelt misbrugt i alt 28 børn i en periode på 20 år.
Han filmede sine overgreb og optagelserne brugte politiet til at identificere ofrene.
Fem af børnene blev misbrugt i en spejderklub, 23 af børnene i en børnehave.
Af Mette Mayli Albæk17.
juni 2019 kl.
21.
01Bemærk: artiklen er mere end 30 dage gammelLæs opBørnene bliver råbt ad, tysset på, straffet og truet.
Der bliver skiftet ble på stuen og legepladsen er farlig.
Så grelt står det ifølge en række tilsyn til i børnehuset Rosenly, som Alberstlund Kommune nu vil lukke.
Det kan DR Nyheder afsløre på baggrund af aktindsigt i en række dokumenter, som hverken forældrebestyrelsen, de ansatte eller forældrene kender indholdet af.
- Når jeg læser dokumenterne, ser jeg en børnehave i total krise, siger Kuno Sørensen, psykolog i Red Barnet.
Rosenly blev i 2017 ramt af danmarkshistoriens største pædofilisag, da pædagogmedhjælper Per Pedersen blev anholdt for seksuelle overgreb begået i Rosenly.
Han blev siden dømt for overgreb mod 23 børnehavebørn, og Albertslund Kommune lovede ekstra fokus og omsorg i Rosenly.
Men tilsynene viser en anden historie.
- Der er observeret meget sparsom interesse for børn, der ikke selv henvender sig til de voksne.
På legepladsen var der konflikter og mangelfuldt opsyn, undertiden måtte børn vente på trøst, står der i et tilsyn fra foråret 2019.
I et andet tilsyn, foretaget i september 2018, står der:- Børn blev efterladt uden opsyn ude og inde.
Et barn sad i klemme og måtte befries af undertegnede, fordi ingen voksne i længere tid hørte hans nødråb.
Konsulenten bag tilsynet overværede også en spisesituation, hvor børnene blev udsat for følgende:- Børnene skulle sidde og vente i 24 minutter, før de måtte spise.
Det var ekstremt ubehageligt at overvære.
De kropslige urolige fik besked på ikke at rejse sig.
Som straf for deres uro fik de 10 minutter ekstra.
Børnene snakkede og blev urolige, hvorefter pædagogen kom ind og råbte, at børnene skulle holde hænderne på hovedet, lyne lynlåsen og smide nøglen væk (et udtryk for at tie stille, red.
).
Børnene fremstod skræmte.
Forældre fik ikke beskedSelv om et tilsyn altså konstaterede en lang række kritisable forhold i Rosenly i september 2018, er det først otte måneder senere, i maj 2019, at forældrene får besked om, at noget er galt.
Her varsler Albertslund Kommune, at man vil lukke Rosenly og skriver i den forbindelse til forældrene, at kommunen ikke længere kan stå inde for den pædagogiske kvalitet.
Læs også:Børnehave lukker efter stor pædofilisag: For lidt nærvær og utrygge børnIndholdet af de konkrete tilsyn har ingen forældre haft adgang til, og det vækker skarp kritik.
- Jeg er chokeret over, at det er så grelt.
Jeg synes, at man som forældre har krav på at se tilsyn, for så kan man jo reagere på dem.
Hvis jeg havde vidst det, havde jeg formentlig ikke sendt min yngste søn derned også, siger Janus Bryndum.
Han har en søn i børnehaven og en yngre søn, der for nylig startede i vuggestuen.
Hans børn er ikke blandt de 23 børnehavebørn, der blev seksuelt misbrugt af den tidligere pædagogmedhjælper i Rosenly, men alligevel mærker Janus Bryndum sagens eftervirkninger.
- Jeg bliver jo i tvivl om, hvorvidt min søn kan det, han skal kunne for at starte i skole.
Jeg får en frygt for, om hans udtale er god nok, om han kan sidde stille.
Han og de andre har jo ikke fået det i børnehaven, som de skulle have haft, siger Janus Bryndum.
Tilsyn i RosenlyEn række tilsyn i børnehuset Rosenly peger på flere kritisable forhold.
Følgende observationer er foretaget ved flere forskellige tilsyn:Børnene blev skiftet i stuen, hvilket spreder bakterier.
Hverken børn eller voksne vaskede hænder efter bleskift.
Personalet var i flere sammenhænge ikke anerkendende, opmærksomme og hjælpsomme.
Der er en væsentlig bekymring for alle børn i børnehaven i forhold til grænseløshed.
Der er børn, som er sårbare i forhold til at udsætte andre eller blive udsat for grænseoverskridende adfærdBørnene forsøgte at trøste hinanden, men der var også et højt konfliktniveau imellem dem.
Legepladsens udstyr vurderes som farligt, og børnene bliver ikke overvåget udenfor, hvilket vurderes som groft uforsvarligt.
Ledelsen så bekymret adfærdForuden de kritisable tilsyn har også ledelsen i Rosenly været bekymret.
På kommunens hjemmeside ligger et brev fra en nu afgået leder og en souschef, som i anledningen af, at Rosenly skal lukke, skriver:- Vi har kunnet se på børnenes adfærd – og kan stadig se det – at flere end først antaget har været udsat for overgreb.
Det er vores antagelse, idet flere børn har en bekymrende adfærd, og dette er der ikke blevet arbejdet fagligt med – ligesom der fortsat ikke arbejdes med dette, står der i høringssvaret.
Ifølge DR Nyheders oplysninger er der fra ledelsens side lavet en række underretninger på konkrete børn efter sagens afslutning i retten.
Underretninger, der ikke nødvendigvis skal tolkes som ledelsens opfattelse af, at flere børnehavebørn end de hidtil kendte 23 har været udsat for seksuelle overgreb, men som en generel bekymring for sagens eftervirkninger.
- Vi oplever, at de børn, der skal i børnehave, ikke har lært basale færdigheder.
Børnene er ikke blevet udfordret/udviklet.
Den fornødne viden om anerkendende relationer ses ikke i praksis.
Der mangler generelt synligt glæde i arbejdet med børnene, skriver lederen og souschefen om personalet.
Borgmesteren er chokeretFor Borgmester Steen Christiansen (S) har tilsynet været chokerende læsning:- Jeg blev dybt bekymret, da jeg læste det.
Min helt entydige konklusion er, at vi ikke kan lægge ryg til, at det fortsætter.
Vi skal tage hånd om de børn, der kan have følgevirkninger af at være på institutionen.
Steen Christensen, ledelsen skriver direkte til kommunen, at der er børn, de er bekymret for, som der ikke er blevet taget hånd om.
Hvordan kan det ske i din kommune, at ledelsen i en børnehave er bekymret for nogle konkrete børn, men i samme sætning skriver, at det ikke er noget, man arbejder med?
- Det er også bekymrende, at det er sådan.
Vi må konstatere, at Rosenly har været gennem et langstrakt forløb.
Derfor er ledelsen også entydig i konklusionen - det er ikke muligt at komme i gang med det nødvendige arbejde med børnene inden for de rammer, der er nu.
Interne tilsyn konstaterer, at der er krænkelseskultur og grænseløse børn.
Hvad vil du gøre for at hjælpe de børn, der har været i det her miljø?
- Vi vil gøre alt for, at børnene finder sig til rette i nye institutioner.
Vi vil følge dem i deres institutionsliv og være til rådighed med al den hjælp, vi kan.
Er det hensigtsmæssigt, at der i en børnehave med rigtig mange seksuelt misbrugte børn er fire forskellige ledere på kort tid i en periode, hvor personalet også er ekstremt presset af sagen?
- Du giver selv svaret.
Vi har været under et kolossalt pres, og der findes ikke en manual i sådan en sag.
Vi har gjort vores bedste, siger Steen Christiansen.
Han vil nu indstille til Kommunalbestyrelsen, at tilsyn fremover bliver offentligt tilgængelige i Albertslund Kommune.
FacebookTwitterKopier linkEmner:Steen Christiansen (politiker)|Københavns Vestegns Politi|Børnepasning|Sjælland|Pædofili




https://www.dr.dk/nyheder/regionale/midtvest/syv-skoler-aendrede-skolegaarden-nu-bevaeger-eleverne-sig-ti-minutter

Midt- og VestjyllandSyv skoler ændrede skolegården: Nu bevæger eleverne sig ti minutter mere om dagenMed projekt 'Drøn på Skolegården' har syv skoler moderniseret skolegården, så der er fokus på fysisk aktivitet.
Af Rasmus Hagelskjær, Natacha Tjørnholm og Mette Skov-Jensen17.
juni 2019 kl.
19.
11Bemærk: artiklen er mere end 30 dage gammelLæs opKlatrenet og bakker i skolegården får danske skolebørn til at være mere aktive.
Det viser projektet 'Drøn på Skolegården', hvor syv skoler har moderniseret skolegården.
På Nørre-Snede Skole i Ikast-Brande Kommune har eleverne sagt farvel til den flade skolegård og velkommen til en gård, der med stejle bakker udfordrer eleverne og opfordrer til leg og bevægelse.
- Jeg synes, at det er bedre end det, der var før i tiden.
Der er flere ting, man kan lave, siger Frida Jahl fra 4.
a.
Hendes klassekammerat, Sara Bie, er enig.
- Skolegården er god at lege i.
De fleste sjipper eller kører på rulleskøjter eller på løbehjul.
Om Drøn på Skolegården'Drøn på Skolegården' er et samarbejde mellem Lokale og Anlægsfonden, Foreningen Realdania, Kræftens Bekæmpelse og syv skoler: Stolpedalsskole i Aalborg, Skørping Skole, Nørre-Snede Skole, Halsnæs Lilleskole i Hundested, Vanløse-Hyltebjerg Skole, Skanderup-Hjarup Forbundsskole i Lunderskov, Fjordskolen i Nakskov.
Formålet var at åbne skolegårdene op for foreningslivet og skabe aktive skolegårde.
Den anderledes skolegård betyder, at eleverne i dag bevæger sig ti minutter mere om dagen, end før skolegården blev lavet om.
Det viser GPS-målinger, som forskere fra Syddansk Universitet har lavet.
Skoleleder Karl Plougstrup-Petersen glæder sig over resultaterne.
- Det er glædeligt, at det giver en effekt ved eleverne.
De er rigtig glade for at bruge deres skolegård, siger skolelederen.
Jeg har elever, der ikke rynker på næsen, når vi siger, at de skal være ude.
Karl Plougstrup-Petersen, skoleleder, Nørre-Snede SkoleDe små asfaltbakker i skolegården bruger eleverne til at løbe med løbehjul, på skateboard eller på rulleskøjter.
Og så er der en kæmpe bakke, beklædt med gummi, som rager otte til ti meter op.
- Den bliver brugt rigtig flittigt.
Her kan eleverne udfordre sig selv og klassekammeraterne til at komme op og ned igen.
Det giver noget fysisk og mentalt, siger skoleleder Karl Plougstrup-Petersen.
Vaner grundlægges i barndommen'Drøn på Skolegården' er et samarbejde mellem Lokale og Anlægsfonden, Foreningen Realdania og Kræftens Bekæmpelse.
Sidstnævnte organisation anbefaler, at børn og unge bevæger sig 60 minutter om dagen.
- Så ti minutter er en væsentlig del af det.
Vi er meget glade for resultatet, siger Mette Lolk Hanak, der er forebyggelseschef i Kræftens Bekæmpelse.
Spark til dåse og hinkesten er byttet ud med andre og mere kreative aktiviteter her på Skørping Skole.
 I skoven ved siden af skolen er der nu en 1 kilometer lang skovbane.
 Man har også fået en såkaldt 'skatepool'.
De nye faciliteter har i alt kostet fire millioner kroner, men det er det hele værd, mener skolen.
1 / 3Spark til dåse og hinkesten er byttet ud med andre og mere kreative aktiviteter her på Skørping Skole.
1 / 3I skoven ved siden af skolen er der nu en 1 kilometer lang skovbane.
2 / 3Man har også fået en såkaldt 'skatepool'.
De nye faciliteter har i alt kostet fire millioner kroner, men det er det hele værd, mener skolen.
3 / 3- Det er vigtigt, at børn fra deres tidlige barndom lærer at bevæge sig og være fysisk aktive, fordi vi ved, at det kan holde kræft og andre sygdomme fra livet senere.
De sunde vaner grundlægges i barndommen, siger Mette Lolk Hanak.
Skoleleder Karl Plougstrup-Petersen fra Nørre-Snede Skole mærker tydeligt, at eleverne har ændret adfærd i frikvarterne.
- Jeg har elever, der ikke rynker på næsen, når vi siger, at de skal være ude.
Som ikke står og hænger eller sidder på en bænk, men faktisk er i bevægelse, siger han.
FacebookTwitterKopier linkEmner:Ikast-Brande Kommune|Uddannelse|Grundskole|Nørre Snede|Kræftens Bekæmpelse




https://www.dr.dk/nyheder/indland/foedevarer-med-forbudt-sproejtemiddel-saelges-i-danske-supermarkeder

IndlandFødevarer med forbudt sprøjtemiddel sælges i danske supermarkederDet er formentlig så giftigt, at gravide og børn slet ikke kan indtage det uden at tage skade, mener ekspert.
I Fødevarestyrelsens test blev spor af chlorpyrifos fundet i næsten hver tredje appelsin og mere end hver tredje clementin og mandarin.
Af Cecilie Rosenkvist Dam17.
juni 2019 kl.
19.
59Bemærk: artiklen er mere end 30 dage gammelLæs opEt forbudt sprøjtemiddel, der er mistænkt for at kunne skade især børn og fostres hjerne, ligger på hylderne i de danske supermarkeder og muligvis i din krop.
For selvom den kontroversielle pesticidart chlorpyrifos har været helt forbudt i Danmark siden 2012, så findes den stadig i frugter og grøntsager herhjemme, der bliver importeret fra lande, hvor det er tilladt at sprøjte med det.
Det har mediet Danwatch undersøgt og skrevet om.
Hvad er chlorpyrifos?
Chlorpyrifos er et sprøjtemiddel, der bruges til at blokere signalerne i insekters nervesystem - altså en nervegas.
Det er en af de mest populære pesticider i verden.
Det er forbudt i Danmark, og det har aldrig været tilladt at bruge sprøjtegifte, der indeholder chlorpyrifos på friland eller i fødevareproduktion herhjemme.
Indtil 2012 var det dog lovligt at bruge i drivhuse på prydplanter, men også det blev gjort ulovligt i 2012.
Det er godkendt i mere end 100 lande.
Kilder: Danwatch, Middeldatabasen og DRChlorpyrifos er en af verdens mest anvendte former for pesticider og godkendt til salg i over 100 lande.
Det er en nervegift, hvis oprindelige formål er at angribe insekters nervesystem, men bruges i nogle lande til at holde sygdomme og insekter væk fra produktionen af forskellige fødevarer.
Særligt skadeligt for fostre og børnSprøjtemidlet kan have ret heftige konsekvenser for mennesker, særligt de mindste af slagsen.
Ifølge professor i miljømedicin ved Syddansk Universitet Philippe Grandjean er der fundet en sammenhæng mellem chlorpyrifos og indvirkningen på hjernen hos fostre og spædbørn, fortæller han til Danwatch.
- Det er uønsket, at gravide og børn bliver udsat for et stof som det her, for det er formentlig så giftigt, at det slet ikke kan lade sig gøre at indtage uden at gøre skade.
Større risici for skader på nervesystemet, ADHD, autisme og lavere IQ hos barnet, er nogle af de skadevirkninger, sprøjtemidlet kan have på fostre, når det er i kroppen hos gravide, viser studier.
- Når man ser på børns udvikling, så kan man konstatere, at jo mere chlorpyrifos, desto dårligere får de det.
Hvis man har den slags data, så bør man bruge forsigtighedsprincippet i stedet for at sprøjte videre, siger Philippe Grandjean.
Fundet i næsten hver tredje appelsinHvis du hiver konventionelle citrusfrugter importeret fra udlandet ned i kurven, er der ret stor risiko for, at der kan være spor af chlorpyrifos eller chlorpyrifos-methyl i de varer.
Fra 2016 til 2018 foretog Fødevarestyrelsen 151 test og fandt spor af sprøjtemidlet i 30 procent af appelsinerne og 34 procent af clemetinerne og mandarinerne.
Der er altså fire procent af vores konventionelle frugt og grønt, som i virkeligheden er uegnet til menneskefødePhilippe Grandjean, professor, miljømedicinI perioden lavede styrelsen kontrolprøver for at undersøge, hvilke fødevarer der indeholder sprøjtemidlet, og hvor de kommer fra.
I omkring fire procent af al konventionel frugt og grøntsager og i mindre grad korn og ris blev pesticidarten fundet.
Varerne var primært importeret fra Spanien, Kina og Thailand, hvor det er lovligt at sprøjte med det.
- Der er altså fire procent af vores konventionelle frugt og grønt, som i virkeligheden er uegnet til menneskeføde, og de fire procent er måske kun toppen af isbjerget, fordi grænseværdien efter min mening er for høj, siger Philippe Grandjean.
Selvom det i 16 af tilfældene var markant over den tilladte grænseværdi, som betyder, at indholdet fundet i fødevaren er 'sundhedsmæssigt problematisk' ifølge Fødevarestyrelsen, mundede det kun ud i en bøde til én importør på 7.
500 kroner.
Forbrugerråd: 'Bør forbydes i EU'Hos Forbrugerrådet Tænk synes de, at sprøjtemidlet helt bør forbydes, men mener først og fremmest, at det skal forbydes i EU.
- Chlorpyrifos er dokumenteret skadeligt, så derfor bør det ikke findes i danske butikker, siger rådets fødevarepolitiske seniorrådgiver Camilla Udsen.
Forbrugerrådet Tænk opfordrer danskerne til at handle dansk eller økologisk i frugt- og grøntafdelingen.
Gå efter danske eller økologiske varer, hvis du vil undgå sprøjtemidlet, opfordrer Fødevarestyrelsen.
Professor i toksikologi på Københavns Universitet Lisbeth E.
Knudsen har fundet blandt andet chlorpyrifos i urin hos danske mødre og småbørn.
Hun er enig i, at det bør reguleres, så det kan komme væk fra supermarkedshylderne.
- Så længe man må bruge det i andre lande, så får vi det jo i vores importerede varer.
Det synes jeg naturligvis er forkert, men det kræver EU-regulering og importkontrol eller mærkningsordninger at løse.
Danwatch har kontaktet EU-Kommissær for Sundhed og Forbrugerbeskyttelse, Mr.
Vytenis Andriukaitis, der har svaret dem, at chlorpyrifos er under evaluering.
FacebookTwitterKopier linkEmner:Philippe Grandjean (professor)|EU|Fødevarer|Sundhedsskadelige stoffer|Kina




https://www.dr.dk/nyheder/udland/censur-i-kina-medie-giver-alternativ-forklaring-paa-hongkong-protester

Protester i HongkongSe temaUdlandCensur i Kina: Medie giver alternativ forklaring på Hongkong-protesterDemonstrationerne var små.
Og så var de slet ikke rettet mod regeringen, lyder det.
Arrangører af gårsdagens demonstrationer mod Hongkongs regeringsleder vurderer, at to millioner mennesker var mødt op.
Af Oliver Fruergaard17.
juni 2019 kl.
19.
32Bemærk: artiklen er mere end 30 dage gammelLæs opMedier over hele verden har lige nu blikket rettet mod Hongkong, der over den sidste uge har oplevet en af sine største politiske kriser i nyere tid.
Millioner vurderes at have demonstreret - først mod en ny lov, der skal gøre det muligt for Kina at retsforfølge borgere i det ellers semi-selvstændige Hongkong.
Siden mod Hongkongs politisker leder, Carrie Lam, som flere kalder en marionetdukke for Kina, og som bør træde tilbage.
Læs også:Presset Hongkong-leder på slingrekurs: Systemkritiker pludselig løsladt fra fængselDet er i hvert fald den forklaring, flere demonstranter og arrangører selv kommer med, men i fastlandet Kina er opfattelsen anderledes.
Demonstrationer handlede om USAIfølge den kinesiske avis China Daily, der mandag for første gang anerkendte demonstrationerne i Hongkong, var der tale om små protester.
Og de handlede først og fremmest om en folkelig utilfredshed med, at USA blander sig i Kinas interne anliggende, skriver China Daily.
Avisen beretter også om onsdag i sidste uge, hvor demonstrationerne mod udleveringsloven var på højeste klinge.
Ifølge avisen, var det "udenlandske kræfter i ledtog med medlemmer af regeringens opposition", der havde "ansporet" Hongkongs unge mennesker til at deltage i "ulovlige forsamlinger", der blev til voldelige sammenstød og "et oprør".
I resten af verden fik dagen stor opmærksomhed og kritik fra regeringschefer, fordi politiet angreb overvejende fredelige demonstranter med tåregas, gummikugler, knipler og peberspray.
Læs også:Hongkong: Forstå masseprotesterne, der har lukket parlamentet nedPolitiets magtanvendelse bliver dog ikke direkte nævnt i China Daily, der i stedet forklarer, at "radikale" demonstranter "angreb politiet" med sten og metalpæle.
Hongkong vil ud af Kinas kløerFlere analytikere og demonstranter har i den senere tid peget på, at protesterne i Hongkong, der oprindeligt startede som en utilfredshed mod et lovforslag, nu i ligeså høj grad handler om en generel utilfredshed med det kommunistiske styre i Beijing.
- Det handler om at bevare den lille del af selvstændighed, som Hongkong trods alt stadig har, siger DR's korrespondent i Hongkong, Kristian Almblad.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCHongkong har gennem de seneste år oplevet, hvordan Kinas skrappe politiske linje, hvor censur præger stort set alle dele af samfundet, og hvor der ikke er plads til regeringskritik, i højere og højere grad bliver trukket ned over byen.
Styret i Kina ønsker tilsyneladende et Hongkong, der ligner resten af Kina mere - omvendt ser Hongkongs borgere sig mere som "hongkongere" end kinesere, og de ønsker at holde fast i deres demokratiske rettigheder.
I Kina taler man ikke om demonstrationerMen denne kritik bliver altså ikke nævnt i Kina, hvor både ytrings- og forsamlingsfriheden er stærkt begrænset, og hvor regeringen er meget følsom omkring demonstrationer.
Læs også:Kina har skrevet massakren på Den Himmelske Freds Plads ud af historiebøgerneKinesiske statsmedier har fuldstændigt unladt at nævne demonstrationerne i Hongkong, og siden sidste søndag, hvor konflikten for alvor eskalerede, har Kinas regering skruet op for censuren på internettet, skriver BBC.
På det sociale medie Sina Weibo, som er populært blandt kinesere, der hverken har adgang til Facebook eller Twitter, er alle opslag, der nævner Hongkong eller Hongkongs regering blevet censureret.
På den populære chat-app WeChat, der minder om WhatsApp, har brugere fortalt, at billeder fra demonstrationerne i Hongkong er blevet fjernet.
Politisk krise i Hongkong•9.
juni - Der opstår masseprotester i Hongkong - arrangører vurderer, at en million mennesker er på gaden.
Folket er utilfredse med et nyt lovforslag, der vil gøre det muligt at udlevere borgere til retsforfølgelse i fastlandet Kina.
•11.
juni - Hongkongs regering fortsætter med at behandle lovforslaget og presser på for at få det gennemført.
•12.
juni - Der opstår nye, store protester i Hongkong.
Demonstranter omringer og blokerer parlamentsbygningen og støder sammen med politiet, som bruger tåregas, gummikugler, knipler og peberspray til at lukke demonstrationerne ned.
•13.
juni - Både Storbritannien, EU, Australien, Taiwan og USA udtrykker deres bekymring for den voldelige nedlukning af demonstrationerne samt lovforslaget.
•15.
juni - Hongkongs politiske leder overrasker med at bremse det omstridte lovforslag på ubestemt tid.
•16.
juni - På trods af, at loven er bremset, fortsætter demonstrationerne - nu større end nogensinde før.
Arrangører siger, at to millioner mennesker har været på gaden.
Det er en fjerdedel af Hongkongs befolkning.
De kræver, at Carrie Lam trækker sig fra posten som Hongkongs politiske leder.
FacebookTwitterKopier linkEmner:Hong Kong|Kina|Demonstrationer|Kriminalitet|Sina Weibo




https://www.dr.dk/sporten/cykling/verdensstjerne-flaar-foerertroejen-af-dansk-kaempetalent

CyklingVerdensstjerne flår førertrøjen af dansk kæmpetalentPeter Sagan vandt 3.
etape af Schweiz Rundt.
Kasper Asgreen ofrede sig i holdets tjeneste og tabte førertrøje.
Kasper Asgreen nåede kun at have den gule førertrøje på i Schweiz Rundt i en enkelt dag.
17.
juni 2019 kl.
17.
54Bemærk: artiklen er mere end 30 dage gammelLæs opDet danske cykelrytter Kasper Asgreen nåede kun at få en enkelt dag i førertrøjen i Tour de Suisse, Schweiz Rundt.
Kæmpetalentet tabte ikke uventet førertrøjen på mandagens etape, der var løbets tredje.
Han ligger nu nummer to i klassementet.
Asgreen ofrede sig i holdets tjeneste for at køre Elia Viviani i spil til en etapesejr, og cirka en kilometer fra mål måtte danskeren i førertrøjen kapitulere.
Læs også:Dansker overtager førertrøjen i Schweiz RundtDesværre for Asgreen var hans anstrengelser ikke til megen hjælp.
I spurten var Peter Sagan suveræn, og slovakken overtog førertrøjen med sin etapesejr, der udløser ti bonussekunder.
Netop ti sekunder er nu forskellen på Asgreen og Sagan i det samlede klassement.
Den 24-årige dansker kan glæde sig over, at han stadigvæk fører ungdomskonkurrencen i løbet.
'Kasper er holdets mand'Michael Mørkøv (Quick-Step) roser Asgreen for sin arbejdsindsats i bestræbelserne på at sikre holdet en etapesejr.
- Det var forventet, at han ville miste førertrøjen, for det er nærmest umuligt at holde Sagan fra bonussekunder på en etape som denne.
- Jeg synes, at Kasper fortsatte, som han hele tiden har gjort, og han viste, at han er holdets mand, selv om han førte løbet, siger Mørkøv til TV2 Sport efter etapen.
Peter Sagan, i midten, kører efter i dag i førertrøjen i Schweiz.
Gennem det meste af mandagens etape var et lille udbrud afsted.
Tidligt på etapens 162,3 kilometer nåede udbruddet at have over fire minutter ned til feltet, men langsomt blev forspringet spist.
Schweizeren Simon Pellaud (IAM Excelsior) holdt ud som den sidste af de fire ryttere, der længe lå i front.
Med lidt under seks kilometer til målstregen blev han opslugt af et frådende felt.
Det høje tempo pegede i retning af en massespurt, og sådan endte det også.
Sagan vandt positionskampen og kørte først over mål foran Elia Viviani og John Degenkolb.
Schweiz Rundt fortsætter tirsdag, hvor feltet skal igennem 163,9 kuperede kilometer.
/ritzau/FacebookTwitterKopier linkEmner:John Degenkolb (cykelrytter)|Kasper Asgreen (cykelrytter)|Cykelsport|Quick-Step Team|TV 2 (tv-kanal)




https://www.dr.dk/nyheder/udland/indisk-tryllekunstner-ville-goere-houdini-kunsten-efter-nu-frygtes-han-druknet

UdlandIndisk tryllekunstner ville gøre Houdini kunsten efter: Nu frygtes han druknetHans mål med tricket var at genoplive interessen for magi.
Af Cecilie Rosenkvist Dam og Jakob Skov Jakobsen (video)17.
juni 2019 kl.
19.
09 | opdateret 24.
juni 2019 kl.
11.
27Bemærk: artiklen er mere end 30 dage gammelLæs opMed hænderne bundet, fødderne knudret ind i reb, og kroppen viklet ind i kæder spændt med seks låse, blev den indiske tryllekunstner Chanchal Lahiri søndag sænket ned i Hooghly-floden i Indien.
Men hans forsøg på at efterligne den verdensberømte udbryderkonge Harry Houdini er formentlig gået galt, for han er ikke blevet set, siden han ramte floden søndag, skriver BBC.
- Hvis jeg er i stand til at gøre det her, er det magi.
Og hvis jeg ikke kan komme ud, er det tragisk, sagde han lige inden stuntet.
Han blev sænket i vandet af en kran fra en båd.
Politi og dykkere har søgt i floden uden at finde ham, og de kan ikke erklære ham død uden et lig.
Til en lokal fotograf skulle Lahiri have fortalt, at hans mål var 'at genoplive interessen for magi'.
For mere end tyve år siden udførte han efter sigende succesfuldt et trick, hvor han blev sænket ned i samme flod i en glasboks.
Se de sidste optagelser med Lahiri, der går under tryllenavnet Jadugar Mandrake, fra i søndags i videoen.
Præcisering: I artiklen stod der tidligere, at Lahiris hænderne var bundet på ryggen, men dette er fjernet, da de var bundet foran.
FacebookTwitterKopier linkEmner:BBC|Indien




https://www.dr.dk/sporten/fodbold/rosenborg-traener-bendtner-har-spillet-sidste-kamp-hos-os

FodboldRosenborg-træner: 'Bendtner har spillet sidste kamp hos os'Eirik Horneland fortæller, at Nicklas Bendtner "mere eller mindre" har optrådt for Rosenborg for sidste gang.
Nicklas Bendtner ligner en færdig mand i Rosenborg.
17.
juni 2019 kl.
16.
11Bemærk: artiklen er mere end 30 dage gammelLæs opNicklas Bendtner får med stor sandsynlighed ikke flere kampe for Rosenborg.
Mandag slår Rosenborg-træner Eirik Horneland fast, at den 31-årige dansker ikke skal regne med mere spilletid i Trondheim-klubben.
- Han har mere eller mindre spillet sin sidste kamp for Rosenborg, siger Horneland ifølge nyhedsbureauet NTB til Eurosport.
Allerede for en måned siden meldte klubben ud, at Bendtner i løbet af sommeren forlader den norske fodboldklub.
Læs også:Niklas Bendtner opgiver at anke dom for voldTrods en kontrakt, der varer året ud, er planen fortsat at skille sig af med Bendtner så hurtigt som muligt.
- Ja, det har vi været enige om længe, siger Horneland.
Nicklas Bendtner var senest i aktion for Rosenborg 28.
april i et 0-3-nederlag til Molde.
Nicklas Bendtner blev idømt 50 dages fængsel for vold mod en taxachauffør sidste år.
Danskeren kom til klubben i 2017 og endte som topscorer i Norges bedste række i sin første sæson.
Forud for denne sæson afsonede han en straf på 50 dages fængsel for vold mod en taxachauffør sidste år i København.
Straffen blev afsonet med fodlænke i København.
/ritzau/FacebookTwitterKopier linkEmner:Nicklas Bendtner (fodboldspiller)|København|Eurosport|Norge|Trondheim




https://www.dr.dk/nyheder/udland/brexit-blues-briter-ramt-af-sortsyn-og-dyb-politikerlede

BrexitSe temaUdlandBrexit blues: Briter ramt af sortsyn og dyb politikerlede83 procent af vælgerne mener, at det politiske system har svigtet, viser måling.
En anti-brexit demonstrant prøver at råbe politikerne op i London.
Af Kim Bildsøe Lassen17.
juni 2019 kl.
22.
15Bemærk: artiklen er mere end 30 dage gammelLæs opDet sker altid, når jeg er sammen med briter.
På et eller andet tidspunkt vil en af os sige.
.
.
”brexit”.
Derefter vil der være en variation af holdninger og tanker, nogle vil være deprimerede, andre opløftede.
Men én ting vil være fælles: I løbet af samtalen vil der altid forekomme en decideret foragt for de nuværende politikere.
Og de vil give udtryk for dyb utilfredshed med det politiske systems ageren.
- De er en flok selvoptagede, selvfede og urimeligt dårligt tænkende, som en af mine kammerater siger om folk i parlamentet, hver gang vi taler om politik og brexit.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
"Chokerende" undersøgelseEn ny undersøgelse af holdninger hos briterne viser, at min kammerat langtfra er alene.
Den er faktisk en forbløffende illustration af mangel på tillid til det politiske system.
Hele 83 procent føler, at det politiske system har svigtet, blot 6 procent føler, politikerne forstår befolkningen – og utrolige 75 procent føler, at systemet overhovedet ikke virker.
Deborah Mattison har lavet undersøgelser af briternes holdninger siden 1980’erne, og hun siger til avisen The Observer, at hun er chokeret over undersøgelsen.
- Jeg kan ikke mindes noget tidspunkt, hvor man i undersøgelser og fokusgrupper møder så frustreret en national følelse, som den vi ser nu.
Folk er kede af det, vrede, angste i en grad, som er urovækkende, siger hun.
Et stigende antal briter mener, at problemer som hjemløshed bliver værre i de kommende år.
Det bliver værreDesværre for briterne viser undersøgelsen også, at næsten 75 procent mener, at det bliver værre i fremtiden – og at kløften bare vil blive større mellem dem, der vil ud af EU, og dem, der ønsker at blive.
Den eneste befolkningsgruppe, der ser rimeligt optimistisk på fremtiden, er dem over 65 år.
Her føler 52 procent, at nationen går en lys fremtid i møde.
Procentdelen med dén holdning falder til 24 for dem under 34.
Også angsten for kriminalitet er steget markant.
Hver femte voksne forventer, at de enten selv eller en, de kender, vil blive udsat for vold i løbet af det næste år.
Hvis man bor i hovedstaden, London, stiger tallet til 29 procent.
Også hjemløshed, fattigdom og indvandring bekymrer et markant antal af briterne.
Tankevækkende er det også, at astronomiske 73 procent føler, at Storbritannien lige nu er totalt til grin i udlandet.
Det ved man, virkelig gør ondt.
Boris Johnson er favorit til at blive Storbritanniens næste premierminister.
Brug for stærk lederUndersøgelsen er lavet af analysebureauet BritainThinks og bygger på udsagn fra 2.
000 briter og en række fokusgruppeundersøgelser.
De er lavet, mens det konservative regeringsparti er i gang med at vælge en ny formand, som samtidig også bliver landets premierminister.
Og et flertal, 52 procent, mener, at landets leder fremover vil hedde Boris Johnson.
Det vil givetvis også passe ham godt at læse, at hele 86 procent tror, at landet mere end nogensinde har brug for en stærk leder.
Til gengæld er det lidt bekymrende, også for Boris Johnson, at blot 21 procent tror, at den næste premierminister vil gøre det godt.
FacebookTwitterKopier linkEmner:Boris Johnson (politiker)|Storbritannien|EU-forhold|EU|The Observer




https://www.dr.dk/nyheder/udland/statsanklager-om-drab-paa-tysk-politiker-gaar-ud-fra-et-hoejreekstremt-motiv

UdlandStatsanklager om drab på tysk politiker: Går ud fra et højreekstremt motivEn 45-årig mand er anholdt for drabet på delstatspolitikeren Walter Lübcke.
Politiets teknikere arbejder på gerningsstedet i delstaten Hessen.
Af Jakob Busk Olsen17.
juni 2019 kl.
16.
55Bemærk: artiklen er mere end 30 dage gammelLæs opDen tyske statsanklager "går ud fra", at drabet på politikeren Walter Lübcke, har "højreekstrem baggrund".
Det oplyser statsanklageren i dag i en kortfattet meddelelse, efter myndigheden i dag har overtaget sagen.
En 45-årig mand blev i weekenden varetægtsfængslet for drabet på Walter Lübcke på baggrund af et dna-match.
Statsanklageren siger, at der foreløbig ikke er noget, der tyder på, at den mistænkte er del af en højreorienteret terrorgruppe.
Den 65-årige Walter Lübcke, der tilhører Angela Merkels konservative parti CDU, blev fundet dræbt af skud på sin terrasse i delstaten Hessen 2.
juni.
Læs også:45-årig mand fængslet for drab på tysk politikerMedier: Mistænkt har flere dommeDen tyske statsanklager overtager typisk sager fra delstaterne, når man formoder, at der har været et politisk eller terroristisk motiv til en forbrydelse.
De tyske medier er i dag fyldt med oplysninger om den varetægtsfængslede i sagen.
Avisen Die Zeit kan for eksempel fortælle, at han i 1993 fik en ubetinget fængselsstraf for at have angrebet et asylcenter med en rørbombe.
For ti år siden fik han ligeledes en dom for sammen med 400 andre personer at have angrebet en 1.
maj-demonstration, som et tysk fagforbund havde arrangeret, skriver Spiegel.
Og Süddeutsche Zeitung kan fortælle, at den 45-årige så sent som sidste år havde skrevet i en kommentar på Youtube, at enten gik den tyske regering af, eller også "vil der være dødsfald".
DødstruslerDen 65-årige Walter Lübcke, der var regeringspræsident i Kassel, har tidligere udtalt, at det var moralsk rigtigt at tillade, at Tyskland i 2015 åbnede sine grænser for syriske flygtninge og andre migranter.
Efterfølgende er han blevet angrebet hårdt i fora på internettet, skriver Die Zeit.
Ifølge politiet havde politikeren, der blev skudt i hovedet på klos hold, også modtaget dødstrusler.
FacebookTwitterKopier linkEmner:Angela Merkel (politiker)|Tyskland|Kriminalitet|Die Zeit|Mord




https://www.dr.dk/nyheder/regionale/oestjylland/84-spritnye-lejligheder-i-gellerup-mangler-lejere-vi-skal-give

Østjylland84 spritnye lejligheder i Gellerup mangler lejere: 'Vi skal give området en chance'Almene familieboliger bliver revet ned i Gellerup, og lejligheder, bygget af private investorer, skyder op.
Anette Rasmussen er tilfreds med sin nye lejlighed i Gellerup, da hun ser den for første gang.
(© dr)Af Jesper Bo Pedersen og Sarah Friis Elkjær17.
juni 2019 kl.
16.
55Bemærk: artiklen er mere end 30 dage gammelLæs opDet går trægt med at udleje de 114 lejligheder i Gellerupparken i Aarhus, der som de første er opført af private investorer.
Indflytningen begynder 1.
juli, men foreløbigt er kun 30 af dem lejet ud.
Anette Rasmussen er en af de nye beboere, og hun ser frem til at flytte ind.
- Området har mange gode ting.
Gode indkøbsmuligheder, natur ved Brabrand Sø og tæt på Aarhus.
Det er nyt, når vi flytter ind, så det er en god kombination, siger hun.
Anette Rasmussen kommer fra Bjerringbro og har fået job i Aarhus.
Hun vil gerne være med til at ændre Gellerupplanens dårlige ry som ghetto.
- Der er ikke så meget fokus på de positive ting, og det er ærgerligt, for vi vil gerne have nogle flere herud, så der kommer en anden beboersammensætning.
Det, synes jeg, er vigtigt, siger hun.
Der er indbyggede skabe i alle værelserne.
Lejlighederne er i gennemsnit 95 kvadratmeter.
Lejlighederne ligger ved de oprindelige blokke i Gellerup.
Alt i lejlighederne er nyt, hvilket var en af grundene til, at Anette Rasmussen valgte at flytte ind.
Anette Rasmussen i sin nye stue.
De fleste lejligheder er tre- eller fireværelses, men enkelte har to eller fem værelser.
1 / 5Der er indbyggede skabe i alle værelserne.
Lejlighederne er i gennemsnit 95 kvadratmeter.
1 / 5Lejlighederne ligger ved de oprindelige blokke i Gellerup.
2 / 5Alt i lejlighederne er nyt, hvilket var en af grundene til, at Anette Rasmussen valgte at flytte ind.
3 / 5Anette Rasmussen i sin nye stue.
4 / 5De fleste lejligheder er tre- eller fireværelses, men enkelte har to eller fem værelser.
5 / 5Borgmester og udlejer tror på projektetInteressen for de 114 lejligheder i Pionerhusene har været begrænset, men alligevel er Thomas Windtberg optimistisk.
Han er direktør for Taurus Ejendomsadministration, som står for udlejningen.
- Vi er måske ikke helt så langt, som vi havde håbet på, men det er som om, at vi kan mærke, at interessen skærpes i takt med, at ejendommen og området er ved at være færdigt, siger han.
Byggeriet ligger klods op ad ghettoen Gellerupparken.
Her skal der rives hundredvis af almene familieboliger ned til fordel for private boligbyggerier i et forsøg på at forandre det socialt udsatte område til en attraktiv bydel.
Thomas Windtberg i en af bygningens fireværelses lejligheder på 105 kvadratmeter.
Derfor er Thomas Windtberg fortrøstningsfuld.
- Vi har fuld tillid til, at vi nok skal få fyldt vores ejendom op.
Vi er klar over, at det kommer til at tage lidt tid, men når ejendommen er færdig, udendørsområderne er etableret, og folk kan se alle lejlighederne i ejendommen, så er vi sikre på, at vi nok skal få sat tempoet lidt op på den konto, siger han.
Borgmester i Aarhus Jacob Bundsgaard (S) er også fuld af fortrøstning omkring de nye lejligheder.
- Det er ikke usædvanligt, at der går et stykke tid, før nybyggede lejeboliger er fuldt udlejet.
Området har været præget af byggeaktivitet og er et udsat boligområde i forandring, så det kommer til at tage noget tid, siger han.
Giv det en chanceDer skal være 222 lejligheder i alt, hvor Anette Rasmussen skal bo, og huslejen er mellem 7.
000 og 12.
500 kroner om måneden.
Anette Rasmussen håber, at nye lejere vil overveje området.
- Jeg synes, at vi skal give det en chance.
Det er vigtigt, at vi ser frem og fokuserer på det nye og positive, som bliver gjort herude, siger hun.
Til december er selskabet klar med yderligere 108 nye lejeboliger i Gellerup.
FacebookTwitterKopier linkEmner:Jacob Bundsgaard (politiker)|Socialdemokraterne|Aarhus|Bolig|Socialforhold




https://www.dr.dk/nyheder/penge/guide-det-kan-vaere-godt-spare-op-i-skat-men-det-er-bedre-goere-noget-andet

PengeGUIDE: Det kan være godt at spare op i skat - men det er bedre at gøre noget andetBehold hellere pengene på din konto eller betal dine forbrugslån ud.
Af Signe Mai Vilsbøll17.
juni 2019 kl.
16.
02Bemærk: artiklen er mere end 30 dage gammelLæs opEt stigende antal danskere rammer rigtigt, når skatten skal betales, men der er også dem, der næsten bruger skattevæsenet som en gammeldags sparegris.
Hvert år, når årsopgørelsen lander, er den overskydende skat stor, og selvom det kan generere stor jubel hos den enkelte, så er der bedre måder at sikre sig en opsparing på, lyder det fra økonomiske rådgivere.
- Det er positivt, hvis folk forholder sig til deres privatøkonomi, så der ikke kommer en regning, ingen var opmærksomme på, men borgere får ikke noget for deres penge, mens de står hos skattevæsenet, lyder det fra Helle Snedker, kundedirektør i det uafhængige rådgivningsfirma Formuepleje.
- Hvis du skal bruge dem privatøkonomisk smart, så stil dem et sted, hvor du får mere end nul kroner.
Her er rådgivernes råd til, hvad du kan gøre:1Behold pengene på din kontoI stedet for at skrive for meget på forskudsopgørelsen eller hæve din trækprocent, så du får penge tilbage, kan du tjene penge på at sætte dem til side på din almindelige indlånskonto i banken.
Her kan der nemlig være positive renter at hente på de første par tusinde:- Der er nogle banker, hvor man skal betale for at have penge stående, men det gælder mest for virksomheder.
Flere portaler giver mulighed for at tjekke, hvor man kan hente de bedste renter på indlånskonti, så man sikrer sig, om der er andre steder, der er bedre, siger Helle Snedker.
2Betal af på dine forbrugslånFor dem, der har en kassekredit eller flere lån til bil, teknik og andre forbrugsgoder, er det ifølge Kim Valentin, direktør i Finanshuset, en god idé at betale gæld af i stedet.
Her kan du nemlig slippe for at betale en masse renter, du skal betale, mens pengene venter hos skattevæsenet.
- Det er jo ikke dumt at slippe for at betale renter på sin kassekredit, og kassekreditter og forbrugslån er der en del skatteborgere, der har.
Få gælden væk i stedet for, lyder rådet fra Kim Valentin, der i øvrigt er nyvalgt folketingsmedlem for Venstre.
3Opret en aktiesparekontoHvis der virkelig er overskud i økonomien, og forbrugsgælden er nedbragt, lyder anbefalingen fra Helle Snedker, at pengene står bedre i en aktiesparekonto.
- Det er godt for samfundet, når borgere investerer, og som investor kan man være så heldig, at der også kommer penge ud af det i længden.
Aktiesparekontoen er en nem måde at komme i gang på, hvis man blot ønsker at investere en lille smule.
Det er altså langt bedre end at have penge stående i skat til nul kroner år efter år.
FacebookTwitterKopier linkEmner:Kim Valentin (politiker)|Økonomi|Skatter og afgifter|Privatøkonomi|Venstre




https://www.dr.dk/nyheder/udland/egyptens-tidligere-praesident-mursi-doed-i-retten

UdlandEgyptens tidligere præsident Mursi død i rettenDen første præsident efter Det Arabiske Forår besvimede under retsmøde.
Mohamed Mursi blev væltet ved et militærkup.
Af Jakob Busk Olsen17.
juni 2019 kl.
18.
09 | opdateret 17.
juni 2019 kl.
18.
53Bemærk: artiklen er mere end 30 dage gammelLæs opEgyptens tidligere præsident Mohamed Mursi er død, rapporterer egyptisk stats-tv ifølge Reuters.
Tv-stationen siger, at Mursi besvimede under et retsmøde og bagefter døde.
Hans lig er bragt til et hospital, oplyser stats-tv.
Han blev 67 år.
En af Mursis forsvarsadvokater fortæller nyhedsbureauet AP, at Mursi netop havde talt til retten i cirka fem minutter fra det bur, som han befinder sig i under retsmøder, da han kollapsede.
Advokaten beskriver Mursi som "meget rolig og organiseret".
Han fortalte blandt andet retten, at han krævede at blive stillet for et særligt tribunal, eftersom han var præsident for republikken.
Mohamed Mursi tilhørte Det Muslimske Broderskab og blev Egyptens første demokratisk valgte præsident efter Hosni Mubarak i 2012.
Mubarak blev tvunget fra magten året før af folkelige protester under Det Arabiske Forår.
Mohamed Mursi hilser på tilhørere under et retsmøde i 2015.
I en udtalelse kalder Det Muslimske Broderskab ifølge Reuters Mursis død for et "rendyrket mord" og opfordrer masserne til at deltage i hans begravelse i Egypten.
Afsat af militæretAllerede i 2013 blev Mursi afsat ved et militærkup, som var anført af Egyptens nuværende præsident, Abdel Fattah el-Sisi, der dengang var general.
Mohamed Mursi har været fængslet siden militærkuppet, og han er tiltalt i en hel stribe retssager.
Dagens retsmøde handlede om en spionagesag, der involverer den palæstinensiske gruppe Hamas.
Mursi afsonede en dom på 20 års fængsel i en sag, der handlede om drab på demonstranter i 2012.
Han havde også fået en livstidsdom for spionage i en sag, der har forbindelse til golfstaten Qatar.
Demonstranter holder et foto af Mohamed Mursi under en demonstration på Tahrir-pladsen i Kairo i 2012.
Omstridt forfatningEfter han havde vundet præsidentvalget fik Mursi og hans islamiske flertal i parlamentet vedtaget en mere religiøs forfatning, som vakte stor vrede blandt ikke-religiøse egyptere og i militæret.
Under masseprotester i juni og starten af juli 2013 stillede militæret Mursi over for et ultimatum og krævede, at han afgav en del af sine magtbeføjelser.
Men Mursi nægtede.
3.
juli stormede hæren en islamistisk teltlejr i Kairo, hvor Mursis støtter havde forskanset sig.
Mursi selv blev anholdt, og rundt om i landet startede en klapjagt på lederne i Det Muslimske Broderskab.
Mohamed Mursi og Det Muslimske Broderskab•Det Muslimske Broderskab er verdens ældste og største islamistiske politiske gruppe.
•Broderskabet er islamistisk og transnationalt, og det udgør den største oppositionsbevægelse i en række arabiske stater.
•Bevægelsen blev stiftet i Egypten i 1928 af skolelæreren Hassan al-Banna.
•Det Muslimske Broderskab har officielt været forbudt i Egypten siden 1954.
I praksis har det dog været delvist tolereret af myndighederne.
•I juni 2012 afholdt Egypten præsidentvalg, og Det Muslimske Broderskabs kandidat, Mohamed Mursi, vandt.
•Mursi blev valgt ved et demokratisk valg, efter at store demonstrationer i 2011 havde tvunget landets mangeårige leder Hosni Mubarak fra posten.
•Mursi blev afsat af militæret 3.
juli 2013 efter en stigende utilfredshed med hans og broderskabets styre.
•Før og efter afsættelsen af Mursi slog militæret til mod broderskabets medlemmer med rå magt, blandt andet under sit-in demonstrationer.
•Hundredvis blev dræbt, og tusindvis blev fængslet.
Nogle af dem blev dømt til døden.
•Broderskabet blev erklæret som en terrororganisation.
•Mohamed Mursi blev idømt 20 års fængsel for medskyld i demonstranters død i 2012.
12 andre medlemmer af broderskabet blev idømt fængsel i op til 20 år.
FacebookTwitterKopier linkEmner:Det Muslimske Broderskab|Egypten|Hosni Mubarak (politiker)|Militær|Islam




https://www.dr.dk/nyheder/penge/nordea-ransaget-af-dansk-politi-muligt-brud-paa-hvidvaskreglerne

PengeNordea ransaget af dansk politi for muligt brud på hvidvaskreglerneBagmandspolitiet har ransaget Nordeas danske hovedkvarter.
Nordeas nye domicil i Ørestad havde onsdag i sidste uge besøg af dansk politi.
Statsadvokaten for Økonomisk og International Kriminalitet - Søik -efterforsker Nordeas nu lukkede 'International Branch' for at overtræde hvidvaskreglerne.
Af Mathias Sommer og Søren Nielsen17.
juni 2019 kl.
16.
27 | opdateret 17.
juni 2019 kl.
17.
02Bemærk: artiklen er mere end 30 dage gammelLæs opOnsdag havde Nordeas danske hovedkvarter i Ørestaden i København besøg af repræsentanter for Søik, også kendt som bagmandspolitiet, der ransagede banken, som mistænkes for at have overtrådt hvidvask-reglerne i bankens Vesterport-filial.
Her har Nordea haft en stor portefølje af velhavende, internationale kunder, som muligvis har brugt banken til hvidvask af flere milliarder kroner.
Vesterport-afdelingens internationale afdeling lukkede i 2014, men afdelingen mistænkes af dansk politi for at være blevet brugt til at vaske penge hvide.
- Vi samarbejder fuldt ud med Søik for at sikre, at de har adgang til alle relevante oplysninger.
Derudover har vi på nuværende tidspunkt ikke yderligere at tilføje, siger Frank Vang-Jensen, landechef i Danmark og medlem af koncernledelsen, i en skriftlig kommentar til DR Nyheder.
Ifølge dagbladet Børsen troppede Søik op med et tocifret antal efterforskere, som altså har ransaget Nordea med henblik på at finde oplysninger om Nordeas nu tidligere mistænkelige kunder.
Nyt datalækI 2016 politianmeldte Finanstilsynet Nordea for omfattende brud på hvidvask-reglerne.
Overtrædelserne var ifølge Finanstilsynet så alvorlige, at det var nødvendigt at foretage en politianmeldelse.
- Det er på baggrund af nærværende inspektion Finanstilsynets vurdering, at banken på mange væsentlige områder har betydelige udfordringer og ikke kan anses at opfylde kravene i hvidvaskloven, står der blandt andet i redegørelsen fra Finanstilsynet.
I marts kunne Berlingske fortælle, at Nordeas Vesterport-filial havde været en central komponent i omfattende pengestrømme, der sendte penge ud af og ind i skattely-selskaber.
Angiveligt var Nordea en del af et større netværk af banker, hvorigennem der i perioden 2006-2013 strømmede mere end 30 milliarder kroner.
Over fem milliarder kroner skulle ifølge afdækningen være strømmet gennem Nordea.
- Vi vil ikke misbruges til hvidvask.
Det vil vi ikke nu, det ville vi sådan set heller ikke dengang, sagde risikochef Julie Galbo i marts.
Galbo er siden fratrådt sin stilling.
Også ransaget i 2017Over for DR Nyheder påpeger Nordea, at Nordens største bank har strammet kraftigt op i kontrollen de senere år.
- Siden 2015 har Nordea investeret mere end 730 millioner euro inden for risiko, compliance samt øget robusthed, og vi har mere end 1.
500 medarbejdere, der udelukkende arbejder med at bekæmpe hvidvask og økonomisk kriminalitet.
- Alene det seneste år har vi brugt 110.
000 timer på at uddanne vores medarbejdere, så de bliver bedre til at opdage økonomisk kriminalitet, skriver kommunikationskonsulent Tenna Schoer i en mail.
Søik ransagede også Nordeas hovedkvarter i 2017 i samme sag.
Siden er der blandt andet kommet nye oplysninger frem i forbindelse med et internationalt journalistisk netværks afdækning af mulig hvidvask i Nordeas Vesterport-filial.
FacebookTwitterKopier linkEmner:Bagmandspolitiet|Frank Vang-Jensen (erhvervsleder)|Nordea|Økonomisk kriminalitet|København




https://www.dr.dk/nyheder/indland/laege-eller-ingenioer-nydanskere-vaelger-de-bloede-kreative-gymnasiefag-fra

IndlandLæge eller ingeniør: Nydanskere vælger de bløde, kreative gymnasiefag fraKursen mod naturvidenskabelige uddannelser begynder allerede i gymnasiet, viser statistik.
Nydanskeres kurs mod naturvidenskabelige uddannelser begynder allerede i gymnasiet, viser data.
Af Mads Korsager Nielsen17.
juni 2019 kl.
14.
25Bemærk: artiklen er mere end 30 dage gammelLæs opPå landets gymnasier mærker man tydeligt, at elever med ikke-vestlig baggrund søger mod de naturvidenskabelige fag.
Sidste år var der ikke en eneste student med indvandrer- eller efterkommer af indvandrer-baggrund på den musiske studieretning.
Derimod fik 1.
023 studenterhuen på efter at have gennemført det almene gymnasium (stx) med et skarpt fokus på matematik, fysik, biologi eller kemi.
Det viser data fra Undervisningsministeriet.
Tendensen mærker man tydeligt på Nørre Gymnasium i København, hvor 18 procent af de studerende i 2016 havde ikke-vestlig baggrund.
- Det er meget, meget sjældent, at vi ser tosprogede elever på de kreative linjer.
Et andet eksempel er vores store skolekor, hvor der er 60-70 sangere på tværs af gymnasiet.
Det er meget sjældent, at vi har tosprogede med i koret, siger rektor Jens Boe Nielsen.
Nydanskere vælger sikre uddannelserIfølge en ny opgørelse fra Arbejderbevægelsens Erhvervsråd, er hver tiende nyuddannede i dag indvandrer eller efterkommer med ikke-vestlig baggrund.
Af dem kommer en stor del fra naturvidenskabelige fag som ingeniør, læge eller bioteknologi.
Det skriver Kristeligt Dagblad.
På de lange, videregående uddannelser er det særligt sundheds- og teknik-uddannelser, der hitter, siger Mie Dalskov Pihl fra Arbejderbevægelsens Erhvervsråd.
- Det ser ud til, at indvandrere og efterkommere måske vælger mere sikkert.
De vælger ofte uddannelser, vi som samfund gerne vil have talt ind i de unges bevidsthed, altså, de tekniske uddannelser og der ser det ud til, at indvandrere og efterkommere har førertrøjen på, siger Mie Dalskov Pihl.
Rektor: Familien påvirker valgPå Nørre Gymnasium mærker rektoren, at hjemmets eller forældrenes indflydelse påvirker studieretningen.
- Det er mit indtryk, at et vist pres hjemmefra spiller ind.
Der hersker en opfattelse af, at visse uddannelser er gode og de giver prestige.
Uddannelser som læge og ingeniør kender alle og kan forholde sig til, der er høj jobsikkerhed og det kan praktiseres over det meste af verden, siger Jens Boe Nielsen.
Han fortæller, at det ikke altid ender lykkeligt, hvis interesse eller karakterer ikke understøtter ambitionen om en fremtid som læge eller ingeniør.
- Studievejlederne forsøger så vidt muligt at overtale elever med lave karakterer til at vælge en studieretning, der på sigt vil give større succes i livet end en naturvidenskabelig retning, siger rektor Jens Boe Nielsen.
Sidste år fik 27.
252 studenterhuen på efter at have gennemført det almene gymnasium.
Af dem havde 2.
620 indvandrer- eller efterkommerbaggrund.
FacebookTwitterKopier linkEmner:Uddannelse|Befolkning|Arbejderbevægelsens Erhvervsråd|København|Kristeligt Dagblad




https://www.dr.dk/nyheder/penge/nye-byggeplaner-tivoli-vil-lukke-vesterbrogade-og-bygge-bjarke-ingels-hotel

PengeNye byggeplaner: Tivoli vil lukke Vesterbrogade og bygge Bjarke Ingels-hotelTivoli i København vil have lavet en bypark på Vesterbrogade.
Politikere er positive.
Tivoli vil have lukket Vesterbrogade til fordel for en bypark.
Her ses arkitekternes visualisering af den nye park, som vil ligge der, hvor trafikken nu buldrer igennem indre by.
(© Gehl Architects)17.
juni 2019 kl.
13.
55Bemærk: artiklen er mere end 30 dage gammelLæs opHvis det står til Tivoli, skal der lukkes for biltrafik på Vesterbrogade mellem H.
C.
Andersens Boulevard og Bernstorffsgade i København.
Dermed vil der være plads til at plante træer og andet grønt foran hovedindgangen til Tivoli.
- Vi synes, at en bypark på den strækning passer som fod i hose til de visioner, som København i øvrigt har med flere grønne opholdsrum i byen, siger Tivoli-direktør Lars Liebst:- Derfor tilbyder vi nu at stille os i spidsen for den fortsatte idéudvikling, som gerne skulle lede videre til et succesfuldt partnerskab mellem Tivoli, Københavns Kommune, naboerne og andre private aktører, både med hensyn til udformning, drift og finansiering.
En sådan plan skal godkendes af byens politikere.
Fungerende teknik- og miljøborgmester Karina Vestergård Madsen (EL) og overborgmester Frank Jensen (S) er umiddelbart begejstrede.
Mere plads til cykler- Jeg siger aldrig nej til flere træer i byen.
Det vil jeg gerne sætte mig i spidsen for sammen med teknik- og miljøborgmesteren, siger Frank Jensen.
Ifølge Tivolis direktør, Lars Liebst, vil en bypark også give mulighed for cykelparkering i større skala end i dag.
Derudover vil det løse sikkerhedsudfordringer i forbindelse med arrangementer med store menneskemængder tæt på biltrafikken som ved Tivolis fredagskoncerter.
Bjarke Ingels Group har tegnet Tivoli H.
C.
Andersen Hotellet ved Tivolisøen.
Sådan forventes det at komme til at se ud.
Projektet skal nu i høring hos borgere og områdets andre naboer.
Derudover skal forvaltningen og politikerne på rådhuset se på ændringer i lokalplaner og andre godkendelser.
Derudover skal man finde ud af, hvordan projektet skal finansieres.
Ud over byparken skal politikerne tage stilling til et andet initiativ.
Med arkitekten Bjarke Ingels i spidsen vil Tivoli opføre et 70 meter højt hotel på 18 etager inde i parken.
Også her skal kommunen godkende projektet.
/ritzau/FacebookTwitterKopier linkEmner:Bjarke Ingels (arkitekt)|Frank Jensen (politiker)|Socialdemokraterne|København|Biltrafik




https://www.dr.dk/nyheder/indland/se-billedet-den-braendende-sommersol-har-oversvoemmet-havisen-i-det-nordlige

IndlandSe billedet: Den brændende sommersol har oversvømmet havisen i det nordlige GrønlandDer er tale om samme mekanismer, som kan gøre Arktis isfrit, lyder det fra klimaforsker.
Af Signe Mai Vilsbøll17.
juni 2019 kl.
15.
10Læs opDet kunne næsten se ud, som om slædehundene fra Nordgrønland løber på vandet.
Men det er isen under deres poter, der er smeltet i den varme sol - og situationen på billedet burde ikke forekomme på dette tidspunkt af året.
Sådan lyder det fra fotografen bag, Steffen Olsen, der er klimaforsker hos DMI.
- Isen smelter altid, når solen får magt, men det her var langt mere ekstremt, end hvad vi normalt ser.
På dagen, hvor billedet er taget, blev kilometer efter kilometer dækket af smeltevand.
Smeltningen var simpelthen så kraftig, at vandet ikke kunne trænge gennem isen.
Hvad fortæller situationen dig som klimaforsker?
- Det er jo noget, man ser af og til, men det fortæller mig, at ekstremerne findes.
De mekanismer, vi snakker om, når vi snakker global opvarmning, findes også i daglig skala som her, og det er i princippet de samme tilbagekoblingsmekanismer, som vi frygter vil gøre hele Arktis isfrit, siger Steffen Olsen.
Han har de seneste dage opholdt sig i Qaanaaq, hvor han sammen med lokale fangere indsamler måleudstyr, som forskerne har haft på havisen gennem vinteren.
Steffen Olsen forklarer, at det kan være problematisk for lokalbefolkningen, når isen pludselig forsvinder, tidligere end den plejer.
- Havisen bliver brugt til transport, jagt og fiskeri og er vigtig for lokalsamfundet, og der er mange udfordringer, når vejret bestemmer, som det gjorde den dag.
Vi var uforberedte på, hvor voldsomt det blev, og det lå lidt ud over, hvad de lokale fangere var vant til at håndtere.
De har jo klassisk kunnet arbejde på isen så tidligt på året som nu, lyder det.
FacebookTwitterKopier linkEmner:Arktis|Grønland|Klimaændringer|Videnskab|Danmarks Meteorologiske Institut




https://www.dr.dk/nyheder/indland/saa-mange-er-hpv-vaccineret-i-din-kommune

IndlandSå mange er HPV-vaccineret i din kommuneFlere områder halter efter landsgennemsnittet, når det gælder vaccine, der kan mindske risiko for kræft.
På kortet kan du se, hvor mange kvinder fra årgang 2004, der har gennemført eller taget hul på HPV-vaccinen i din kommune.
Af Mads Korsager Nielsen17.
juni 2019 kl.
15.
59 | opdateret 18.
juni 2019 kl.
16.
32Bemærk: artiklen er mere end 30 dage gammelLæs opDer er stor forskel på, hvor mange piger fra årgang 2004, der har fået HPV-vaccinen fra kommune til kommune.
På Samsø er det kun 36 procent af øens teenage-piger i målgruppen, mens det inde på fastlandet i Odder Kommune er et stort flertal på 79 procent.
På landsplan er 64 procent af kvinderne i årgang 2004 færdigvaccineret.
Det viser data om vaccinationstilslutningen fra Statens Serum Institut.
På kortet herunder kan du se, hvor stor vaccinationstilslutningen er i din kommune.
En vaccine kræver to stik med minimum fem måneders interval og vaccinationsserien skal være færdiggjort inden for et år.
I denne uge samarbejder Kræftens Bekæmpelse med en række apoteker i områder på Sjælland, hvor tilslutningen halter bagefter.
I Danmark er der hvert år omkring 580 kvinder og 230 mænd, der får kræft, som skyldes HPV, oplyser Kræftens Bekæmpelse.
Størstedelen af dem kan undgås med en HPV-vaccination.
I Danmark er vaccinen mod HPV-virus allerede gratis for piger.
Men efter sommeren kan drenge, der fylder 12 år efter 1.
juli 2019, også få vaccinationen.
Tilbuddet gælder indtil de fylder 18 år.
Hvad betyder HPV•HPV er forkortelsen for human papilloma virus, som er en virus, der overføres seksuelt.
•Langt de fleste HPV-infektioner bekæmper kroppen selv, ligesom den bekæmper en forkølelse.
Modsat en forkølelse kan man dog ikke mærke en HPV-infektion.
Nogle HPV-infektioner bliver kroniske og kan føre til celleforandringer, som senere kan udvikle sig til kræft.
•Man kan blive smittet med HPV, første gang man har sex eller anden intim kontakt.
•Kondom forhindrer ikke smitte med HPV, fordi virus kan sidde på huden omkring kønsorganerne.
•HPV er den hyppigste seksuelt overførte virus i Danmark, og lige nu er omkring fire ud af ti unge under 30 år smittet med HPV.
•HPV-vaccination beskytter mod størstedelen af alle tilfælde af livmoderhalskræft, analkræft samt kræft i skeden og kvinders ydre kønsorganer.
•HPV-vaccinen beskytter også mod kønsvorter, som der hvert år er cirka 12.
000 danskere, der bliver behandlet for.
•Læs mere på stophpv.
dk.
Kilde: Sundhedstyrelsen og Kræftens Bekæmpelse.
Rettelse: Det fremgik tidligere af kortet, at otte procent i Horsens Kommune er færdigvaccineret, men det korrekte tal er 58 procent.
Kortet er derfor blevet opdateret.
FacebookTwitterKopier linkEmner:Sygdomme og lidelser|Vaccinationer|Kræftens Bekæmpelse|Horsens Kommune|Jylland




https://www.dr.dk/nyheder/udland/presset-hongkong-leder-paa-slingrekurs-systemkritiker-pludselig-loesladt-fra-faengsel

Protester i HongkongSe temaUdlandPresset Hongkong-leder på slingrekurs: Systemkritiker pludselig løsladt fra fængselDemonstranter havde succes med at bremse en omstridt lov.
Nu går de efter lederens afgang.
Af Sofie Dyjak, Oliver Fruergaard og Jakob Skov Jakobsen (video)17.
juni 2019 kl.
14.
31Bemærk: artiklen er mere end 30 dage gammelLæs opEn af Hongkongs mest prominente demokratiforkæmpere og systemkritikere, Joshua Wong, blev i dag løsladt fra fængslet uden videre forklaring.
Politisk krise i Hongkong9.
juni - demonstrationer bryder udDer opstår masseprotester i Hongkong - arrangører vurderer, at én million mennesker er på gaden.
Folket er utilfredse med et nyt lovforslag, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Flere mener, at loven vil blive misbrugt af Kina til at lukke munden på politiske modstandere i Hongkong, som ellers har særstatus med eget retssystem.
Kritikere af loven påpeger også, at Kinas retssystem er barskt og omfatter tortur og uretfærdig rettergang.
11.
juni - forhandlingerne fortsætterHongkongs regering fortsætter med at behandle lovforslaget og presser på for at få det gennemført.
12.
juni - sammenstød med politietDer opstår nye, store protester i Hongkong.
Demonstranter omringer og blokerer parlamentsbygningen og støder sammen med politiet, som bruger tåregas, gummikugler, knipler og peberspray til at lukke demonstrationerne ned.
Andenbehandling af forslaget, som skulle have fundet sted, bliver udskudt på ubestemt tid.
Hongkongs politiske leder, Carrie Lam, fordømmer demonstranterne og afviser at feje loven af bordet.
13.
juni - international fordømmelseBåde Storbritannien, EU, Australien, Taiwan og USA udtrykker deres bekymring for den voldelige nedlukning af demonstrationerne samt lovforslaget.
15.
juni - lovforslaget sættes på standbyLam overrasker med at bremse det omstridte lovforslag på ubestemt tid.
16.
juni - demonstrationerne fortsætterPå trods af, at loven er bremset, fortsætter demonstrationerne - nu større end nogensinde før.
Arrangører siger, at 2 millioner mennesker har været på gaden.
Det er en fjerdedel af Hongkongs befolkning.
Nu kommer de med flere krav - først og fremmest at Carrie Lam trækker sig fra posten som Hongkongs politiske leder.
Den kun 22-årige aktivist var ellers blevet idømt to måneders fængsel for sin deltagen i store demonstrationer i 2014, men nåede kun at afsone én måned.
Beslutningen om hans løsladelse er angiveligt taget af bystyret i Hongkong.
Den kommer oven på en uge med masseprotester og international fordømmelse af Hongkongs politiske leder, Carrie Lam, der i øjeblikket lader til at være på glatis.
Regeringen på slingrekurs- Det ser ikke ud til, at hun kan finde et ben at stå på, lyder konklusionen fra DR's korrespondent i Hongkong, Kristian Almblad, om den ellers principfaste leder, der i øjeblikket viser sig fra en usædvanlig ubeslutsom side.
Hongkongs regeringschef Carrie Lam (tv.
) med Kinas leder Xi Jinping.
Carrie Lam har været under beskydning af befolkningen såvel som det internationale samfund hele sidste uge.
Kritikere mener, at hun er med til at give fastlandet Kina mere kontrol over Hongkong, og de vil have hende til at gå af.
Lam er den seneste uge blevet mødt af massiv modstand fra befolkningen, der kræver annullering af et lovforslag, som gør det muligt at udlevere borgere i Hongkong til retsforfølgelse i fastlandet Kina.
I stedet for at efterleve demonstranternes krav, kaldte hun dem i sidste uge "uromagere" og støttede politiet i at nedkæmpe dem med tåregas og gummikugler - et politisk træk, der kun ledte til endnu større utilfredshed.
I mellemtiden blev der sat yderligere spørgsmålstegn ved hendes dømmekraft, efter hendes egen regering pludselig også udtalte, at man burde stoppe processen om at få loven ført igennem.
Og lørdag var tonen fra Lam så - til manges overraskelse - anderledes: Hun satte lovforslaget på standby på ubestemt tid.
Læs også:Efter masseprotester: Hongkong udskyder kontroversiel udleveringslov- Først nægtede hun at tage den her omstridte lov af bordet, men pludselig melder hun ud, at man venter med at gennemføre den.
Så forsvarede hun politiets opførsel over for demonstranterne, og i går beklagede hun endelig hele forløbet, siger Kristian Almblad.
- Lam ser ud til at have kastet sig selv ud i noget af en slingrekurs, som vidner om, at hun er presset i sin position som bystyrets øverste leder.
Løslader systemkritiker for at få roNu har hun så løsladt aktivisten Joshua Wong, der spillede en stor rolle i pro-demokratiske demonstrationer i 2014.
Der gik ikke lang tid, fra Joshua Wong blev løsladt, til han gik på nationalt tv og krævede Carrie Lams afgang.
Hongkongs styre har ikke forklaret den pludselige beslutning yderligere, men Kristian Almblad vurderer, at det også hænger sammen med det voksende pres.
- Det er højst sandsynligt et forsøg på at få ro på befolkningen.
Der er dog ikke noget, der tyder på, at løsladelsen af Wong vil have en beroligende effekt.
Ligesom mange analytikere har Wong flere gange peget på, at Hongkongs leder, Lam, blot er en forlænget arm for Det Kommunistiske Parti og dets leder Xi Jinping i Beijing.
Efter sin løsladelse talte Wong direkte til rullende kameraer og bakkede op om seneste uges protester.
- Vi vil ikke være stille under præsident Xi og regeringschef Lams undertrykkelse, sagde han og vurderede, at protesterne blot vil vokse, hvis ikke Lam træder tilbage.
Wong er medstifter af det politiske parti i Hongkong Demosisto, der har spillet en stor rolle i sidste uges demonstrationer såvel som tidligere demonstrationer i Hongkong.
Ovenpå den seneste tids konflikt gjorde partiet det lørdag klart, at de vil fortsætte med at kæmpe.
- Vi har måske vundet én kamp, men krigen er ikke slut endnu.
Vi opfordrer det internationale samfund til ikke at kigge væk, sagde partiet i en udtalelse ifølge CNN.
Befolkningen: Gå af, Carrie LamSom analytikere og demonstranterne selv har peget på, har utilfredsheden i Honghong vokset sig større end til blot at handle om udleveringsloven, fortæller Kristian Almblad.
- Det handler også om at bevare den lille del af selvstændighed, som Hongkong trods alt stadig har.
Læs også:DR-korrespondent i Hongkong: Vreden er stadig kæmpestorI de senere år har Hongkong oplevet, at Kinas skrappe politiske linje, hvor censur præger stort set alle dele af samfundet, og hvor der ikke er plads til regeringskritik, i højere og højere grad bliver trukket ned over byen.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCAnalytikere har gentagne gange påpeget, at byens leder reelt set er en hånddukke for det kommunistiske styre i Beijing.
Styret ønsker et Hongkong, der ligner resten af Kina mere - omvendt ser Hongkongs borgere sig mere som "hongkongere" end kinesere, og de ønsker at holde fast i deres demokratiske rettigheder.
Derfor er det heller ikke overraskende, at demonstrationerne søndag var på deres allerhøjeste, selvom lovforslaget nu er blevet trukket tilbage.
- I det store spil handler det om, hvorvidt Kina skal fylde endnu mere, end det allerede gør i Hongkong, siger Kristian Almblad.
Læs også:Hongkong: Forstå masseprotesterne, der har lukket parlamentet nedArrangørerne af gårsdagens demonstrationer siger, at to millioner mennesker mødte op - hvis det tal er retvisende, var det den største demonstration i byens historie.
Kravene var også denne gang klare: Lam skal trække udleveringsloven helt tilbage, stoppe med at slå ned på demonstranter og holde politiet til ansvar for deres angreb på demonstranterne i sidste uge.
Sidst men ikke mindst skal hun træde af som politisk leder.
Sidstnævnte kommer dog ikke til at ske, selv hvis Lam skulle have lyst til det, sagde styret i Beijing i dag.
Siden demonstrationerne i går har flere demonstranter overnattet på gaden nær bystyrets hovedkvarter og blokeret hovedveje i Hongkong.
Flere valgte efter søndagens demonstrationer at campere foran det lokale bystyres regeringsbygninger i Hongkong.
Flere overnattede på gaden og har mandag morgen blokeret veje.
 Her blokerer utilfredse borgere i Hongkong for en hovedvej nær det lokale bystyres hovedkvarter.
De vil have Cari Lam afsat.
 Mandag morgen var der stadig flere, der blokerede gaderne i Hongkong.
1 / 3Flere valgte efter søndagens demonstrationer at campere foran det lokale bystyres regeringsbygninger i Hongkong.
Flere overnattede på gaden og har mandag morgen blokeret veje.
1 / 3Her blokerer utilfredse borgere i Hongkong for en hovedvej nær det lokale bystyres hovedkvarter.
De vil have Cari Lam afsat.
2 / 3Mandag morgen var der stadig flere, der blokerede gaderne i Hongkong.
3 / 3- Man kan mærke, at mange her i Hongkong venter på, at der sker noget, siger Kristian Almblad og tilføjer, at den folkelige opstand lige nu har et momentum, der får borgerne til at tro på, at de rent faktisk kan ændre noget.
FacebookTwitterKopier linkEmner:Hong Kong|Xi Jinping (politiker)|Kina|Demonstrationer|Twitter




https://www.dr.dk/sporten/fodbold/superliga/bekymret-dbu-direktoer-manglende-var-i-superligaen-vil-ramme-danske

SuperligaBekymret DBU-direktør: 'Manglende VAR i Superligaen vil ramme danske dommere'Danske dommere risikerer at misse internationale kampe, så længe der ikke er VAR i Superligaen.
Danske topdommere kan få svært ved at få tildelt internationale topkampe uden VAR i Superligaen, mener DBU-direktør Kenneth Reeh.
17.
juni 2019 kl.
13.
55Bemærk: artiklen er mere end 30 dage gammelLæs opDanske dommere kan risikere at bliver vraget til store internationale kampe, så længe der ikke er VAR (Video Assistant Referee) i Superligaen.
Sådan lyder bekymringen fra administrerende direktør i Dansk Boldspil-Union (DBU) Kenneth Reeh i et interview med Jyllands-Posten.
- Danske dommere vil komme til at dømme færre internationale kampe.
- De vil stadig kunne medvirke i kampe, hvor der ikke er VAR, men så længe de ikke er uddannet i det, vil de sandsynligvis blive fravalgt til at dømme kampe, hvor der bruges VAR, siger han til avisen.
Kenneth Reeh siger desuden til JP, at en særskilt uddannelse i VAR for de danske dommere ikke vil hjælpe, da praktisk erfaring spiller en stor rolle, når dommere til internationale topkampe skal udvælges.
Den danske dommer Jakob Kehlet på international opgave i Europa League i efteråret 2018.
Både DBU og Divisionsforeningen, der repræsenterer de danske klubber, er klar til at indføre VAR fra 2020/21-sæsonen, men allerede fra den kommende sæson vil VAR blive brugt i Champions League fra playoffkampene.
Den endelige beslutning om indførelse af VAR i Superligaen bliver taget på et bestyrelsesmøde i DBU i den kommende weekend.
DBU og Divisionsforeningen har i sinde at påbegynde uddannelsen af 12 til 14 VAR-dommere og samme antal assisterende VAR-dommere i efteråret 2019.
Træningen af de nye dommere kommer blandt andet til at foregå til kampe i Reserveligaen i den kommende sæson.
Udgifterne i forbindelse med at indføre VAR vil blive fordelt mellem DBU og Divisionsforeningen.
/ritzau/FacebookTwitterKopier linkEmner:DBU|Divisionsforeningen|Fodbold|Uddannelse




https://www.dr.dk/nyheder/kultur/film/stjerneskuespiller-deler-egne-noegenbilleder-efter-trusler-hacker-har-ikke

Film og serierStjerneskuespiller deler egne nøgenbilleder efter trusler: Hacker har ikke magten over migVi mangler stadig grundlæggende respekt for andres egne nøgenbilleder, siger ekspert.
Bella Thorne har selv lagt sine nøgenbilleder på Twitter, efter en hacker truede hende med at offentliggøre billederne.
(© 2019 Axelle/Bauer-Griffin)Af Silas Bay Nielsen17.
juni 2019 kl.
13.
43Bemærk: artiklen er mere end 30 dage gammelLæs op- Fuck dig og den magt, du tror, du har over mig.
Sådan lyder teksten i et Twitter-opslag fra den amerikanske skuespiller Bella Thorne, hvor hun deler nøgenbilleder af sig selv.
Opslaget er lavet, efter en hacker angiveligt har truet hende med at offentliggøre de selv samme billeder på nettet.
- I de sidste 24 timer er jeg blevet truet med mine egne nøgenbilleder.
Jeg føler væmmelse, jeg føler mig overvåget, jeg føler, at nogen har taget noget fra mig, som jeg kun ville have en særlig person til at se, skriver hun blandt andet i opslaget, hun har delt med sine 6,6 millioner følgere.
Et stigende problemBella Thorne, der blandt andet har medvirket i Disney-serien 'Shake It Up' og film som 'Midnight Sun', er ikke den første Hollywood-stjerne, som hackere har stjålet nøgenbilleder fra.
Tidligere har blandt andre Oscar-vinderen Jennifer Lawrence været udsat for det samme, hvorefter hun valgte at lade sig fotografere nøgen til magasinet Vanity Fair for at vise sin krop frem på hendes egne præmisser.
Læs også:Hackerskandale: Nøgenbilleder fra kendte Hollywood-kvinder er lagt på nettetSkuespilleren Jennifer Lawrence har ladet sig fotografere nøgen for at tage ejerskab over sin krop.
Lawrence kan lige nu opleves i 'X-Men: Dark Phoenix'.
Selvom der i de senere år har været massiv fokus på ikke at dele nøgenbilleder af andre, så er det stadig noget, som en del oplever.
Det siger Morten Emmerik Wøldike, der er sociolog og vidensrådgiver i Sex & Samfund.
- Vi er ikke nået særlig langt i at stoppe det her.
Der er stadig store udfordringer, i forhold til hvordan vi egentlig skal håndtere det, siger han.
Hvad gør du, hvis dine billeder bliver delt?
Dokumenter krænkelsenGem alt hvad du kan, der kan dokumentere krænkelsen.
Det er vigtigt i forhold til politianmeldelsen.
Stop ulykkenTag straks kontakt til operatørerne af hjemmesiden eller det sociale medie, hvor indholdet er delt.
Bed dem om at fjerne billederne.
Anmeld det til politietKontakt politiet for at anmelde sagen.
Det er vigtigt at anmelde, selvom politiet måske kan svare, at de ikke har ressourcer til at undersøge anmeldelsen.
En anmeldelse hjælper med at synliggøre denne type sager.
Kontakt en advokatEn advokat kan hjælpe dig med evt.
erstatningskrav, om der kan anlægges sag uden om politiet, og om der er tilstrækkelige beviser.
Husk, at det er ikke pinligt at ringe og fortælle om din sag.
Klag til politietHvis der ikke er sket noget tre måneder efter din anmeldelse, bør du klage til politiet.
Kilde: Digitalt AnsvarHan vurderer, at kvinder som Bella Thorne selv tager magten over deres nøgenbilleder og afdramatiserer situationen, når de vælger at offentliggøre nøgenbillederne.
Samtidig er de med til at minde om, at det ikke er i orden at gøre det.
Men han mener ikke, at det vil stoppe problemet.
- Man kan skærpe lovgivningen, men det lange, seje træk er at skabe nogle nye værdier, så andre ikke synes, det er okay at dele billederne, uden de har fået lov, siger Morten Emmerik Wøldike og peger blandt andet på mere oplysning til alle på tværs af alle aldre.
FacebookTwitterKopier linkEmner:IT-kriminalitet|Sex & Samfund|Twitter|Kriminalitet|Jennifer Lawrence (skuespiller)




https://www.dr.dk/nyheder/penge/familien-jakobsen-sparer-op-i-skatten-det-er-saa-aergerligt-skylde

PengeFamilien Jakobsen sparer op i skatten: 'Det er så ærgerligt at skylde'Trods myndigheders anbefaling bruger flere skat som sparegris.
Familien Jakobsen består af Anton, Leif, Christine, Tobias, Laurits og Malte, og for dem fungerer restskat som en opsparing til for eksempel sommerferien.
Af Signe Mai Vilsbøll17.
juni 2019 kl.
13.
23Bemærk: artiklen er mere end 30 dage gammelLæs opI familien Jakobsen bliver der sparet op på flere fronter:For at undgå skattesmæk indbetaler Christine Lund Jakobsen og hendes mand sidst på året et større beløb ind til skat, end de behøver.
For så føles den økonomiske sikkerhed større, forklarer Christine Lund Jakobsen, der er konsulent, børnebogsforfatter og mor til fire:- Vi ved aldrig helt, hvor meget vi tjener, fordi en stor del af vores penge er B-indkomst.
Så det er en slags opsparing for os.
Det føles dejligt at vide, at der kommer en sum penge i marts måned hvert år, og så gør det ikke så meget, at vi ikke har dem her og nu.
Ingen renteindtægterChristine Lund Jakobsen ved godt, at Skattestyrelsen ikke betaler renter af den overskydende skat, som hvert år ender mellem 10-20.
000 kroner: Skrækken, for at få en stor opkrævning i skat i marts, overskygger goderne ved at tjene ekstra på de penge, Skattestyrelsen aldrig skulle have haft, mener Christine Lund Jakobsen:- Det er så ærgerligt, hvis man skal betale, og for os er det en bedre fornemmelse, at vi ved, der er for meget.
Desuden ved vi, at det er penge, der skal bruges i løbet af et år eller to, og så giver det ikke mening for mig at investere dem.
- I stedet bruger vi typisk den overskydende skat på ferie, efterskoleophold, konfirmation og andre store udgifter, der kan komme i løbet af et forår, siger Christine Lund Jakobsen.
Indviklede systemer22-årige Vita Andersen synes, skattevæsenets vejledninger er for indviklede, og derfor har hun ligesom familien Jakobsen besluttet sig for at indbetale mere, end hun behøver.
- Jeg har egentlig en fin opsparing, men jeg har så svært ved at forstå skat og forskudsopgørelser, at jeg hellere bare vil være på den sikre side, så jeg som studerende ikke står og pludselig skal betale en masse tilbage.
Det er ligesom “mit eget sikkerhedsnet", siger Vita Andersen og tilføjer:- Jeg kan sagtens leve for den SU, jeg får udbetalt og derfor føler jeg, jeg lige så godt kan betale resten til skat og få en gode til sidst, i stedet for at leve rigtig godt, men ende med at skulle betale noget af det tilbage.
Det ideelle er nulSkat bruges ikke kun som en slags livrem-og-seler-sparegris hos familien Jakobsen og Vita Andersen.
Mens et stigende antal borgere rammer plet på skatten, når de justerer deres digitale forskudsopgørelse, indbetaler flere så meget i skat, at de får store beløb tilbage i marts.
Det fortæller underdirektør i Skattestyrelsen, Karoline Klaksvig:- Der er nogle, der er rigtig glade for at få deres egne penge tilbage.
Det ideelle er dog, hvis alle kommer så tæt på nul som overhovedet muligt, siger Karoline Klaksvig, der opfordrer skatteborgere til at følge Skattestyrelsens vejledninger om indberetning for at ramme rigtigt og undgå skattesmæk.
I 2018 var den samlede overskydende skat 14,2 milliarder kroner.
FacebookTwitterKopier linkEmner:Skattestyrelsen|Skatter og afgifter|Skat|Økonomi|Privatøkonomi




https://www.dr.dk/nyheder/regionale/hovedstadsomraadet/hoejt-fravaer-kommuner-laver-faelles-retningslinjer-elevfravaer

KøbenhavnHøjt fravær: Kommuner laver fælles retningslinjer for elevfraværSkolerne skal blandt andet registrere elevernes fravær på samme måde og have fælles standarder for fraværstyper.
Folkeskoleelever er i gennemsnit fraværende fra skolen i næsten 12 dage på et skoleår.
Af Karoline Kert17.
juni 2019 kl.
13.
32Bemærk: artiklen er mere end 30 dage gammelLæs opNår klokken ringer ind, og eleverne i folkeskolen sætter sig på deres plads i klasselokalet og mangler en sidekammerat, skal der registreres fravær.
Men det er op til skolerne selv at beslutte hvordan og hvornår på dagen.
Sidste skoleår lå elevernes fravær på folkeskolerne i 25 hovedstadskommuner over landsgennemsnittet.
Og derfor vil flere kommuner nedbringe folkeskoleelevernes fravær ved at indføre fælles retningslinjer på området.
Det er nemlig meget forskelligt, hvordan skolerne gør, og det kan være svært at kategorisere elevens fravær.
Fakta: Disse kommuner har vi talt medIndtil videre er det i kommunerne Helsingør, Albertslund, Ishøj og Frederikssund - som DR har talt med - og som har fælles retningslinjer for elevfravær, mens det er undervejs i kommunerne i Brøndby og Frederikssund.
Det siger Mikael Thastum, der er professor på center for psykologisk behandling af børn og unge på Århus Universitet.
- Det er meget tilfældigt, hvornår fraværet bliver registreret, og det kan være et problem, hvis de kun registrerer om morgenen, og eleven så ikke er til stede senere på dagen, siger han.
Helsingør Kommune er en af de kommuner, der har indført fælles retningslinjer for hvordan, og hvornår der skal registreres fravær.
Her skal skolerne blandt andet registrere elevernes fravær oftere end tidligere, siger Rikke Reiter, der er centerchef i Center for Dagtilbud og Skole.
Fælles retningslinjer øger ikke nødvendigvis elevens tilstedeværelse, men det er forudsætningen for at kunne lave handleplaner og indsatser.
Mikael Thastum, professor på center for psykologisk behandling af børn og unge på Århus Universitet- Vi skal have en ensartet registrering, så vi får god data på, hvornår vores elever er i skole, og hvornår de ikke er.
Så har vi en mulighed for at handle på det, så et fravær ikke udvikler sig bekymrende, siger hun.
Sidste skoleår var det samlede elevfravær i Helsingør Kommune på 7,2 procent, mens landsgennemsnittet lå på 5,9 procent.
De nye fælles retningslinjer for elevfravær skal især hjælpe i udskolingen, siger Rikke Reiter.
- Vi oplever blandt de ældre elever i udskolingen, at der nogle gange opstår et langvarigt fravær, hvor vi ikke får grebet hurtigt nok ind, og det vil vi gerne gøre bedre, siger hun.
På Nordvestskolen i Helsingør bliver der allerede registreret fravær både før og efter alle lektioner.
Nu følger resten af kommunens skoler trop, og det er til alles fordel, mener Søren Pedersen, der er daglig pædagogisk leder på Nordvestskolen.
Hvad bliver fraværsdagene brugt på?
Elever i folkeskolen er i gennemsnit fraværende fra skolen i næsten 12 dage på et skoleår.
Jo ældre eleverne bliver jo mere fravær.
Eleverne i 1.
-3.
klasse er i gennemsnit væk 10,4 dage på et år.
På mellemtrinnet fra 4.
-6.
klasse er eleverne væk 11,6 dage, mens de ældste elever i udskolingen er væk 14 dage på et skoleår.
Fraværsdagene bliver i gennemsnit brugt på:Fravær med tilladelse: 2,1 dageUlovligt fravær: 3,6 dageSygefravær: 6,1 dageKilde: Undervisningsministeriet.
Oplysningerne gælder skoleåret 2017/2018.
- De fælles retningslinjer er til at forstå for både forældre og ansatte.
Og det giver større pondus i forhold til at kunne sige, at det her er et fælles projekt i kommunen, siger han.
Det er nemlig vigtigt med vellykket dialog og samarbejde, når børn med begyndende fravær skal hjælpes, siger Søren Pedersen.
- Det er et langt sejt træk, men hvis vi fanger dem tidligt, så kan vi også hjælpe de børn, som på sigt kan få for meget fravær.
Ekspert: God idé, men øger ikke elevers tilstedeværelseDet er blandt andet fælles standarder for fraværstyper og en ensartet fraværsregistrering, som flere af kommunerne har skrevet ind i deres fælles retningslinjer for elevfravær.
Og det er en god idé, siger Mikael Thastum, der er professor på center for psykologisk behandling af børn og unge på Århus Universitet.
- Fælles retningslinjer øger ikke nødvendigvis elevens tilstedeværelse, men det er forudsætningen for at kunne lave handleplaner og indsatser for de elever, som måske har meget eller bekymrende fravær, siger han.
FacebookTwitterKopier linkEmner:Uddannelse|Aarhus Universitet|Folkeskolen (Danmark)|Folkeskole|Helsingør




https://www.dr.dk/nyheder/udland/ny-dansk-overborgmester-i-rostock-jeg-skal-til-danmark-som-noget-af-det-foerste

UdlandNy dansk overborgmester i Rostock: Jeg skal til Danmark som noget af det førsteRostocks nye borgmester Claus Ruhe Madsen, vil tage over grænsen for at søge inspiration på især to områder, siger han.
For første gang nogensinde har en person uden tysk statsborgerskab overtaget overborgmesterposten i en tysk storby.
Løsgængeren Claus Ruhe Madsen er blevet valgt som overborgmester.
Af Sofie Dyjak17.
juni 2019 kl.
11.
56 | opdateret 17.
juni 2019 kl.
13.
18Bemærk: artiklen er mere end 30 dage gammelLæs op- Det er alt for vildt det her.
Sådan lyder det fra Rostocks nye overborgmester, da DR har ham med live i DR Syds morgenradio.
For første gang nogensinde har en person uden tysk statsborgerskab overtaget overborgmesterposten i en tysk storby.
Billede fra søndag den 16 juni, hvor indbyggerne i Rostock valgte Claus Ruhe Madsen.
Han og hans støtter følger de første resultater, der tikker in på mobilen om vælgernes valg.
Claus Ruhe Madsen hedder manden, der nu har skrevet historie.
En 46-årig dansk møbelhandler, der er stillet op som løsgænger i den store tyske havneby med cirka 200.
000 indbyggere ved Østersøen.
I går fik Claus Ruhe Madsen 57,1 procent af stemmerne i sidste runde af overborgmestervalget og slog dermed den nærmeste rival fra venstrepartiet Die Linke.
De danske rødder har fyldt nogetClaus Ruhe Madsen har boet i Tyskland i 26 år, og han ligner langt fra en traditionel tysk politiker.
Han er under valgkampen blevet kendt for at cykle rundt på en ladcykel, hvor han blandt andet har delt pølsehorn ud til vælgerne.
DR mødte Claus Ruhe Madsen inden valget.
Se videoen her.
Politisk har han især fokus på miljø, erhvervsliv og digitalisering.
Og målet er, at modernisere Rostock og det kræver en tur til Danmark hurtigst muligt.
- Danmark er dygtig til digitalisering og moderne forvaltning, så der kan vi lære noget i Rostock.
Jeg har lovet vælgerne, at jeg vil snakke med danskerne om, hvordan vi i Rostock kan gøre det bedre på de to områder, siger han.
Og de danske rødder har da også fyldt noget i valgkampen.
Claus Ruhe Madsen er Rostocks nye overborgmester.
Han har boet i Tyskland i 26 år.
- For mange har det betydet noget, at jeg har meldt ud, at jeg vil arbejde tættere sammen med Danmark.
Det er dejligt, at borgerne valgte mig.
Det kan godt være, jeg er født 150 kilometer væk, men det er jo stadig tættere på Rostock end 98 procent af alle tyskerne, fortæller Claus Ruhe Madsen.
Korrespondent: En stor mundfuldSelvom Rostock er en by, der oplever fremskridt økonomisk og i erhvervslivet, så er den også på mange områder fanget i fortiden.
Derfor kan det blive en udfordring for Claus Ruhe Madsen at modernisere i den grad, han ønsker.
Det fortæller DR's korrespondent i Tyskland, Michael Reiter.
- Det er en støvet, gammel forvaltning, Claus Ruhe Madsen vil modernisere.
I Rostock er det ligesom i mange andre tyske byer ikke atypisk, at man kun kan sende dokumenter til kommunen via brev eller fax, eller at man skal møde op og vente i timevis, og det er en stor mundfuld at lave om på sådan et system.
- Selvom han har viljen til at forandre, så kan han komme til at stå lidt alene, fordi han som selvstændig erhvervsdrivende ikke har foden helt indenfor i Rostocks politiske system.
Han skal samarbejde med andre politikere og en borgerrepræsentation, der er vant til det gamle, rigide system, og som ikke nødvendigvis vil kæmpe mod det, de er vant til, siger Michael Reiter.
Dog viser de mange stemmer på Claus Ruhe Madsen et ønske om forandring i befolkningen, og måske kan det ønske være med til at skabe en større vilje til at modernisere.
Får flere tusind kollegaerHvem er Claus Ruhe Madsen?
Claus Ruhe Madsen har boet i Tyskland i 26 år.
Han er født i København.
Han ejer fem mødelforretninger fordelt rundt om i Tyskland.
Han ejer også tre indretningsbutikker og et firma, der udlejer campingbusser.
Og en softice-bod på stranden i Rostock-Warnemünde samt en dansk pølsevogn.
Han har ikke nogen politisk erfaring.
Udover en tur til Danmark skal Claus Ruhe Madsen som noget af det første også på gaden en tur:- Jeg skal ud og tage valgplakater ned.
Jeg er så træt af at kigge på mig selv.
Jeg har også omkring 1.
200 mails liggende, så dem skal jeg lige have læst, men mon ikke indholdet i dem nærmest er det samme, siger han.
Ifølge Claus Ruhe Madsen skal byens skoler digitaliseres, plastservice skal ud af byen, og han mener også, at der skal bygges et teater, være bedre kollektiv trafik og flere cykelstier.
Han fortæller også, at han får omkring 2.
500 kollegaer på rådhuset, og at han lige skal vænne kollegaerne til, at fra nu af, er man "dus" med hinanden.
Til spørgsmålet om hvorvidt han kunne tænke sig at være borgmester i en dansk by på et tidspunkt, slår Claus Ruhe Madsen over i grin og svarer :- Jeg tror, jeg er blevet alt for tysk!
Men det kunne da være hyggeligt at være borgmester på Bornholm.
FacebookTwitterKopier linkEmner:Rostock|Tyskland|Lokalpolitik|Valg og folkeafstemninger|Erhverv




https://www.dr.dk/nyheder/regionale/trekanten/sygeplejersker-paa-plejecenter-har-sagt-op-i-protest-alvorlige-fejl-blev

TrekantområdetSygeplejersker på plejecenter har sagt op i protest: 'Alvorlige fejl blev holdt skjult'Flere ansatte har sagt deres arbejde på Plejecenter Vesterløkke i Kolding op.
Flere tidligere ansatte hos Plejecenter Vesterløkke har sagt op, fordi de ikke mener, at der bliver fulgt op på fejl begået i arbejdstiden.
Sundhedsdirektør afviser kritikken.
Af Søren Rahbek og Rasmus Dyrberg Hansen17.
juni 2019 kl.
11.
07Bemærk: artiklen er mere end 30 dage gammelLæs opFlere alvorlige fejlbehandlinger på det kommunale plejecenter Vesterløkke i Kolding er blevet tysset ned og har ikke resulteret i, at man som arbejdsplads har lært af skaden.
Det beskriver flere tidligere ansatte på plejecentret.
Vesterløkke er et akutplejecenter, som tager sig af syge borgere, der er blevet udskrevet fra sygehus, men som ikke er i stand til at klare sig selv.
Jeg ved ikke, hvorfor man bevidst valgte at skjule de her utilsigtede hændelser.
For de er der, og hvor der er mennesker, vil der også ske fejl.
Pia Urbrand, tidligere sygeplejerske på Plejecenter VesterløkkeÉn af fejlbehandlingerne kunne have ført til borgerens død, siger tidligere sygeplejerske på Vesterløkke Dorthe Lyngbye.
- Vi havde en levercomapatient, der var dybt afhængig af at komme af med sin afføring for at få aflastet systemet og leveren, som man valgte at give noget afføringsstoppende.
Det var jo helt grotesk.
Jeg kan huske, at jeg kom ind til min leder med tårer i øjnene – jeg troede simpelthen ikke, det kunne lade sig gøre, siger Dorthe Lyngbye, som også har beskrevet forholdene over for Fagbladet Sygeplejersken.
På sygehuse og plejecentre skal den slags hændelser indberettes som en ’utilsigtet hændelse’ (UTH), så alle kan lære af hinandens fejl og undgå, at lignende fejl opstår igen.
Fejlene skal indberettes til Dansk Patientsikkerhedsdatabase, som senere sender dem videre til Styrelsen for Patientsikkerhed.
Men på Vesterløkke blev fejlene ikke taget op, så man kunne lære af dem, siger Dorthe Lyngbye.
- Vi kunne se, at det ikke blev indberettet.
Det var ligegyldigt, for vi vidste, at der skete alligevel ikke noget, for det fik ingen konsekvens, siger Dorthe Lyngbye.
Sagde op som konsekvensDorthe Lyngbye sagde sit job op som en direkte konsekvens af det, hun mener har været et svigt af patientsikkerheden.
- Jeg havde ondt i maven, når jeg kom hjem, og hjertebanken om natten.
Jeg kunne ikke være i det og se mig selv i det.
Nogle gange skulle jeg også undgå at fortælle sandheden til de pårørende, og jeg kunne ikke forsvare det som menneske.
Jeg vidste, at jeg skulle væk derfra, siger Dorthe Lyngbye.
Jeg kan huske, at jeg kom ind til min leder med tårer i øjnene – jeg troede simpelthen ikke, det kunne lade sig gøre.
Dorthe Lyngbye, tidligere sygeplejerske på Plejecenter VesterløkkeHun står ikke alene med sin oplevelse.
Mindst fire sygeplejersker har i løbet af det sidste halve år sagt op på grund af forholdene på stedet.
DR har talt med de fire, og de fortæller, at også en femte sygeplejerske har sagt op af samme årsag.
En anden tidligere ansat, Pia Urbrand, har den samme opfattelse af, at de ’utilsigtede hændelser’ blev holdt skjult.
- Jeg ved ikke, hvorfor man bevidst valgte at skjule de her utilsigtede hændelser.
For de er der, og hvor der er mennesker, vil der også ske fejl.
Jeg synes, vi skulle have det frem i lyset i stedet for at skjule det, siger Pia Urbrand.
Afviser kritikkenSenior- og sundhedsdirektør i Kolding Annette Lund afviser kritikken fra de tidligere ansatte.
- Jeg kan ikke genkende, at det nogensinde ikke har været god tone at indberette, når der er sket en menneskelig fejl.
Det har vi i Kolding Kommune stort fokus på, og vi er stolte af den UTH-praksis, vi har, siger hun.
Hun ærgrer sig over de tidligere ansattes fortælling.
- Jeg er rigtig ked af den oplevelse, de har haft.
Også fordi at jeg ikke helt forstår den.
Noget af forklaringen er måske, at der ikke er systematik nok i den måde, der bliver fulgt op på.
Det har ikke været tydeligt for medarbejderen, når der har været en konsekvens af, at de har indberettet en fejl, siger Annette Lund.
Læs også:'Medicinposen er et genialt koncept': Pilotprojekt udbredes før det er afsluttetIfølge Annette Lund er der blevet taget hånd om alle indberetninger, ligesom de er blevet meldt ind til Styrelsen for Patientsikkerhed, hvilket er normal praksis.
Hun erkender, at der på Vesterløkke har været problemer med at skabe en tydelig læring efter utilsigtede hændelser.
- Jeg vil gerne understrege, at det alene handler om, at vi fik lavet en dokumentation af, hvad vi faktisk havde gjort og lavet en konkret handleplan.
Det handler ikke om, at vi ikke har fulgt op på de henvendelser, der har været, for det har vi gjort hver eneste gang, det har jeg simpelthen sikret mig, siger Annette Lund.
Vil ikke mødes med tidligere medarbejdereAnnette Lund vil ikke komme ind på, hvordan der er fulgt op på eksempelvis episoden med levercomapatienten eller andre konkrete episoder.
Hun har heller ikke tænkt sig at tage kontakt til sine tidligere medarbejdere for at tale kritikken igennem med dem.
- Jeg tænker, at det er to tidligere medarbejdere; og det vi skal have fokus på, det er fremtiden, siger sundhedsdirektøren.
Det er tilsyneladende ikke kun på Vesterløkke, at nogle ansatte oplever problemer med at drage læring, efter at der er sket en fejl eller utilsigtet hændelse.
Fagbladet Sygeplejersken, der også har talt med de tidligere ansatte på Plejecenter Vesterløkke, har lavet en intern undersøgelse, hvor blandt andet 394 kommunalt ansatte sygeplejersker har svaret.
Af dem har hver femte tilkendegivet, at man aldrig oplevede læring på baggrund af utilsigtede hændelser.
Læs også:Søren havde muskelsvind og døde ’en unødvendig død’: Nu bliver reglerne ændret FacebookTwitterKopier linkEmner:Sundhedspersonale|Ældrepleje|Styrelsen for Patientsikkerhed|Kolding|Dansk Patientsikkerhedsdatabase




https://www.dr.dk/nyheder/regionale/sjaelland/lotte-var-i-tvivl-om-sin-datters-hpv-vaccine-drop-nu-google-og-spoerg

Hpv-vaccineSe temaSjællandLotte var i tvivl om sin datters HPV-vaccine: 'Drop nu Google og spørg lægen'Stadigvæk er der færre piger i Region Sjælland, som får HPV-vaccinationen end i resten af landet.
Lotte Andreasen blev i tvivl om datterens HPV-vaccine, da hun havde søgt informationer om vaccinen på nettet.
Af Mathilde Nordenlund og Thor Malthe Andersen17.
juni 2019 kl.
14.
05 | opdateret 17.
juni 2019 kl.
15.
45Bemærk: artiklen er mere end 30 dage gammelLæs opDrop internettet og Google når du undersøger, om dine børn skal vaccineres for HPV-virus.
Sådan siger Lotte Andreasen fra Sorø, der er advokat og mor til to.
For tre år siden skulle hun beslutte, om hendes datter skulle have vaccinen, der beskytter mod livmoderhalskræft.
På det tidspunkt var vaccinen udskældt, fordi der blev sået tvivl om, hvorvidt den førte til bivirkninger.
Det betød, at tidligere årgange valgte at takke nej til den gratis vaccine.
På den ene side stod pigerne, som mente vaccinen gjorde dem syge.
På den anden side stod myndighederne, som ikke kunne finde en sammenhæng mellem HPV-vaccinen og pigernes symptomer.
Det gjorde, at det var svært at finde hoved og hale i fakta, da Lotte Andreasen selv skulle beslutte, om hendes datter skulle have den.
Og internettet gjorde kun beslutningen sværere.
- Det var måske det dummeste, jeg kunne gøre.
Der var de store organisationer som Kræftens Bekæmpelse, men der var også mange hjemmesider, som kun havde ét formål, nemlig at holde folk væk fra HPV-vaccinen.
Så jeg blev kun mere forvirret ved at gå på Google, siger Lotte Andreasen.
HPVHPV er en forkortelse for Human Papilloma VirusLivmoderhalskræft er en udvikling af blot én af de i alt 40 virustyper af HPV, der findesBåde mænd og kvinder kan få HPVHos mænd kan den give penis- og endetarmskræft, hos kvinder kan den give livmoderhalskræftSmitter primært ved seksuel kontaktKondom beskytter ikke tilstrækkeligt mod HPV, fordi det kan smitte via kontakt med hud, som kondomet ikke dækkerKilde: Sexlinien.
dkForældre er i tvivl efter debatLotte Andreasen valgte, at hendes datter skulle have vaccinen, men mange andre forældre i Region Sjælland har tilsyneladende taget det modsatte valg.
Særligt nogle kommuner i regionen halter betragteligt efter landsgennemsnittet, når det gælder antallet af HPV-vaccinationer.
Derfor vil apotekere og frivillige fra Kræftens Bekæmpelse denne uge stå på gaden i ti byer rundt om i Region Sjælland for at få en snak med forældrene.
Blandt dem Julie Helmer Nielsen, der er reservelæge på Nordsjællands Hospital.
Hun kommer til at stå ved standen i Holbæk.
Hun glæder sig til at få en god snak med forældrene om de nyeste undersøgelser.
For ved tidligere arrangementer har hun især oplevet, at forældre er i tvivl efter flere års debat om vaccinen.
- Når folk egentlig finder ud af, hvor grundigt det er undersøgt, så giver det en langt bedre forståelse af, at vaccinen altså er sikker, siger Julie Helmer Nielsen.
Og det var netop en samtale med egen læge, som gjorde udslaget for Lotte Andreasen.
- Det slog ligesom hovedet på sømmet.
Hun kunne jo også fortælle, at der ikke var denne her mistanke om en sammenhæng mellem symptomerne og vaccinen, som man gik og frygtede.
Og det blev det afgørende for mig, siger hun.
Region Sjælland halter efterSærligt i Faxe, Vordingborg, Odsherred og Lolland kommuner har kun lidt over 70 procent af pigerne fra årgang 2004 fået første stik af vaccinen.
Det er væsentligt lavere end landsgennemsnittet på 81 procent.
Et mønster, som desværre følger et velkendt sundhedsbillede, siger Lisbeth Østergaard, områdekonsulent for Region Sjælland i Kræftens Bekæmpelse.
Hpv-vaccinen i DanmarkOmkring 400 danske kvinder får hvert år livmoderhalskræft, hvoraf omkring 100 dør.
90 procent af pigerne i en årgang skal være færdigvaccinerede, for at vaccinations-programmet skal virke efter hensigten.
Cirka 600.
000 piger og unge kvinder er blevet vaccineret mod HPV siden 2009.
Piger under 15 år skal have to vacciner for at være dækket.
Vaccinerne gives med minimum fem måneders interval, og vaccinationsserien skal være færdiggjort inden for et år.
Hvis det ikke overholdes, skal der gives i alt tre doser af vaccinen.
Kilde: Sundhedsstyrelsen og Lægemiddelstyrelsen- Også på andre sygdomskategorier vil der være en højere forekomst i de kommuner.
Og derfor skal der selvfølgelig god information til, så vi kan få alle med, siger hun.
Efter beslutningen om at lade sin dengang 12-årige datter vaccinere var Lotte Andreasen tryg over det videre forløb.
Hun mener stadig, at man skal droppe internettet og gå direkte til fagkundskaben.
- Jeg er advokat i mit daglige virke, og jeg ville være ked af, at folk googlede juraen eller spurgte tandlægen i stedet.
Det er selvfølgelig mest oplagt at spørge dem, som har forstand på det, siger hun.
I Danmark er vaccinen mod HPV-virus allerede gratis for piger.
Men efter sommeren kan drenge, der fylder 12 år efter 1.
juli 2019, også få vaccinationen gratis.
FacebookTwitterKopier linkEmner:Vaccinationer|Region Sjælland|Google|Sjælland|Kræft




https://www.dr.dk/nyheder/udland/iran-vil-om-ti-dage-berige-mere-uran

UdlandIran vil om ti dage berige mere uranEn øget berigelse af grundstoffet uran vil øge frygten for, at iranerne udvikler atomvåben.
Fra 27.
juni vil Iran begynde at udvinde 20 procent mere uran (arkivfoto).
17.
juni 2019 kl.
11.
26Bemærk: artiklen er mere end 30 dage gammelLæs opIran vil øge berigelsen af uran 'på baggrund af landets behov', oplyser en talsmand fra landets atomagentur.
Talsmanden, Behrouz Kamalvandi, siger, at Iran vil øge berigelsen til op mod 20 procent.
Han tilføjer, at Iran er på vej til at overskride den mængde uran, der er tilladt ifølge den store atomaftale, som Iran i 2015 indgik med USA, Storbritannien, Frankrig, Tyskland, Rusland, Kina og EU.
Det vil angiveligt ske om ti dage - den 27.
juni.
Læs også:Iran trækker sig fra dele af atomaftaleOgså den øgede berigelse er et potentielt brud på aftalen.
I atomaftalen lyder det, at Iran må have beriget uran på maksimalt 3,67 procent U-235.
Det kan benyttes som brændsel i kernereaktorer.
En stigning til 20 procent vil betyde, at Iran er tættere på et niveau, hvor det berigede uran potentielt kan benyttes til kernevåben.
Det kræver beriget uran på omkring 90 procent.
Det er dog en væsentlig hurtigere proces at gå fra 20 procent til 90 procent i forhold til fra de nuværende 3,67 procent til 20 procent.
USA's præsident, Donald Trump, trak i maj 2018 USA ud af atomaftalen med Iran.
USA genindførte samtidig sanktioner mod Iran.
I sidste uge var de to lande igen på kant med hinanden.
USA beskylder Iran for at stå bag et angreb torsdag mod to olietankskibe i Omanbugten.
Atomaftalen med Iran•Aftalen fra 2015 skulle forhindre, at Iran udviklede atomvåben.
På det tidspunkt var landet blot to til tre måneder fra at have et atomvåben.
•Aftalen betød, at Iran skulle lukke sit atomprogram.
Hvis Iran gjorde det, ville de øvrige lande i aftalen hæve de sanktioner, der var mod landet.
•Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
•Iran skulle også reducere sine lagre af beriget uran fra 10.
000 kilo til 300 kilo.
•Iran forpligtede sig også til at lade FN lave inspektioner af de iranske atomanlæg, herunder også militære atomanlæg.
/ritzau/DR NyhederFacebookTwitterKopier linkEmner:Donald Trump (politiker)|Iran|USA|Sikkerhedspolitik|EU




https://www.dr.dk/nyheder/udland/eu-lande-vil-undga-krig-efter-angreb-pa-tankskibe

UdlandEU-lande vil undgå krig efter angreb på tankskibeFlere af EU's udenrigsministre vil ikke konkludere noget efter angrebet på to tankskibe.
Tysklands udenrigsminister, Heiko Maas, vil ikke, som USA, drage konklusioner på angreb på tankskibe i Hormuzstrædet.
(Arkivfoto) 17.
juni 2019 kl.
11.
39Bemærk: artiklen er mere end 30 dage gammelLæs opFlere EU-lande afviser at konkludere noget efter angrebene i sidste uge på to tankskibe i Hormuzstrædet, og de støtter fortsat atomaftalen med Iran.
USA har beskyldt Iran for at stå bag, og den amerikanske præsident, Donald Trump, har for nylig truet med at udslette Iran.
- Jeg mener, at den vigtigste opgave for udenrigsministrene i dag er at undgå krig, siger Luxembourgs udenrigsminister, Jean Asselborn, før et ministermøde i Luxembourg.
Asselborn, som har været udenrigsminister i 15 år, vil ikke spekulere i, hvad der i givet fald skal ske.
Han nævner den amerikanske invasion af Irak i 2003, som også Danmark bidrog til.
Han pointerer, at man dengang gik i krig på grundlag af forkerte oplysninger fra USA om masseødelæggelsesvåben.
Læs også:USA beskylder Iran for angreb på olie-tankskibeDerfor vil det være godt med en uafhængig undersøgelse i FN-regi, mener han.
Den tyske udenrigsminister, Heiko Maas, siger, at man fortsat 'er i gang med at samle oplysninger'.
USA har under Trump trukket sig fra den internationale atomaftale med Iran.
Amerikanerne har lagt tungt pres på EU-landene ved at indføre sanktioner mod Iran.
Også virksomheder, der handler med Iran, trues med sanktioner.
I dag meddeler en talsmand for Irans atomenergimyndigheder, at landet er parat til inden for to uger at øge mængden af beriget uran, så en aftalt grænse på 300 kilogram overskrides.
/ritzau/FacebookTwitterKopier linkEmner:Donald Trump (politiker)|EU|Iran|USA|EU-forhold




https://www.dr.dk/nyheder/indland/praestationslon-kan-give-ansatte-stress-og-depressioner

IndlandPræstationsløn kan give ansatte stress og depressionerIndførelse af præstationsløn påvirker nogle ansattes mentale sundhed, viser studie fra Aarhus Universitet.
Studiet fra Aarhus Universitet har sammenholdt data fra 1.
309 virksomheder med i alt 318.
717 fuldtidsansatte.
17.
juni 2019 kl.
11.
20Bemærk: artiklen er mere end 30 dage gammelLæs opAntallet af recepter på medicin mod depression og angst til medarbejdere stiger, når virksomheder indfører en eller anden form for præstationsløn.
Det viser et omfattende studie fra Aarhus Universitet om præstationsløn og psykisk helbred.
Forskerne har sammenholdt data om lønforhold, demografi og medicinske recepter.
Oplysningerne stammer fra 1.
309 danske virksomheder og deres i alt 318.
717 fuldtidsansatte.
Datamaterialet er indsamlet i fra 1996 til 2006, og der har været fokus på de virksomheder, som i den periode ændrede deres lønningsform og overgik til en form for præstationsløn, hvor lønnen afhænger af, hvor meget man som medarbejder sælger, skaber eller på anden måde udvikler.
Især ansatte over 50 år er udsatteMen ifølge forskerne påvirker det i mange tilfælde de ansatte negativt i form af øget risiko for depression, stress og angst.
Forbruget af medicin mod angst og depression steg mellem fire og seks procent i forhold til andre virksomheders medarbejdere.
Det er godt 2.
000 flere patienter med recepter mod angst og depression.
Indførelsen af præstationsløn påvirker en del medarbejderes mentale sundhed.
Det vurderer Michael S.
Dahl, der er professor på Institut for Virksomhedsledelse og har været med til at lave studiet.
Og især ansatte over 50 år er udsatte.
Studiet er blevet offentliggjort i det videnskabelige tidsskrift Academy of Management Discoveries.
/ritzau/FacebookTwitterKopier linkEmner:Aarhus Universitet|Ansættelsesforhold|Sundhed og velvære|Arbejdsmarked|Depressioner




https://www.dr.dk/nyheder/penge/mange-danskere-faar-skat-tilbage-nogle-bruger-skat-som-en-gammeldags-sparegris

PengeMange danskere får skat tilbage: Nogle bruger skat som en gammeldags sparegrisSkatteborgere får nu tip fra Skattestyrelsen om ændring af forskudsopgørelsen.
Skattestyrelsen vurderer, at 350.
000 danskere undgår skattesmæk næste år, når de modtager forslag til en mere præcis forskudsopgørelse.
Af Signe Mai Vilsbøll17.
juni 2019 kl.
11.
17Bemærk: artiklen er mere end 30 dage gammelLæs opDanske skatteborgere er blevet bedre til at ramme plet på skatten, når de justerer deres digitale forskudsopgørelse, og der er i år langt færre, der har fået skattesmæk.
Men det kan blive endnu bedre.
Ifølge nye tal fra Skattestyrelsen er den samlede restskat faldet fra godt otte milliarder kroner i 2010 til fire milliarder kroner i 2018.
Samtidig viser tallene, at der i dag er 700.
000 flere borgere, der får skat tilbage, end der var i 2010, skriver Politiken.
Skattestyrelsens underdirektør, Karoline Klaksvig, forklarer, at skatteborgerne får mere automatisk hjælp til korrekt betaling, og at opmærksomheden på skattefælder generelt er blevet større:- Folk er blevet optaget af, hvilke fradrag, de har, og hvad fradragene indebærer.
Det er vi rigtig glade for.
Det er en rigtig positiv udvikling, når langt færre skylder restskat, og flere får mindre overskydende skat, siger Karoline Klaksvig.
TIP OS!
Sparer du op i skatten for at undgå et skattesmæk?
Så vil vi gerne høre fra dig.
Skriv til sigv@dr.
dk.
Skattestyrelsen hjælperKorrekt indbetaling af skat er ifølge Karoline Klaksvig godt for både borgere og skattemyndigheder.
Netop derfor sender Skattestyrelsen i dag forslag til rettelser af forskudsopgørelser ud til 70.
000 borgere.
- Hvis folk køber hus, sælger hus, får nyt job eller mister deres arbejde, ændrer økonomien sig en del.
Og vi får automatisk oplysninger ind fra blandt andet Tinglysningsretterne, kommunerne, arbejdsgivere og a-kasser, så vi løbende kan sende nye forslag ud til borgere, så vi minimerer, at folk skal betale restskat eller har store overskydende skatter, lyder det fra underdirektøren.
I maj måned fik 280.
000 borgere nyt forslag til forskudsopgørelse.
216.
000 af dem accepterede ændringen.
Skattestyrelsen vurderer, at 350.
000 danskere undgår skattesmæk næste år, når de modtager forslag til en mere præcis forskudsopgørelse.
Skat som sparegrisMålet med de mange nye vejledningsinitiativer, Skattestyrelsen har søsat i løbet af de seneste ti år, er at få borgerne til at ramme så tæt på nul i årsopgørelsen som muligt.
Inddrivelsen af restskatter er blevet omkostningsfuld, og der er ingen rentefordel for borgere ved at have lagt opsparing der, når årsopgørelsen havner i den digitale postkasse.
Karoline Klaksvig fortæller, at der er flere, der bruger skatten som opsparing.
- Vi kan se, at der er skatteborgere, der bruger skat som en sparegris, hvor de har opsparet små og større beløb, som de så får udbetalt i løbet af foråret.
- Der er nogle, der er rigtig glade for at få deres egne penge tilbage, siger Karoline Klaksvig.
Pas på med fradrageneSom skatteborger er det altid muligt at gå ind og rette forskudsopgørelsen, men det er vigtigt at være opmærksom på reglerne.
Nye regler for beskæftigelsesfradrag medvirker nemlig, at egne ændringer i årsindtægt og skatteprocent kan ende i et skattesmæk.
Skattestyrelsen påpeger, at det er en god idé at sætte lønnen præcist eller for lavt på forskudsopgørelsen, så beskæftigelsesfradraget ikke bliver for højt, hvis du tjener under 368.
317 kroner.
Og tjener du over 558.
043 kroner i 2019, skal du derimod sætte lønnen for højt for at undgå at betale for lidt i skat.
- Det ideelle er, at alle går i nul.
For os er det dog vigtigst, at vi minimerer restskatterne så meget som muligt, siger Karoline Klaksvig, underdirektør i Skat.
FacebookTwitterKopier linkEmner:Skatter og afgifter|Skattestyrelsen|Privatøkonomi|Skat|Økonomi




https://www.dr.dk/nyheder/indland/herning-unge-om-amatoer-amfetamin-det-ser-sgu-klamt-ud

IndlandHerning-unge om amatør-amfetamin: 'Det ser sgu klamt ud'Billederne fra de danske ”amfetamin-laboratorier” giver kvalme i nattelivet.
Af Jakob Skaaning, Maiken Steen Frederiksen, Line Gertsen og Niels Christian Jung17.
juni 2019 kl.
09.
30Bemærk: artiklen er mere end 30 dage gammelLæs opDe seneste år er flere helt unge drenge døde efter at have eksperimenteret med narkotika.
I maj døde to unge mænd på 17 og 18 år i Herning, efter at have taget stoffer.
Retskemikerne arbejder stadig på at finde ud af præcis hvilke stoffer, de to har taget.
Se video med reaktion fra unge i Herning i toppen af artiklen.
I går viste DR, hvordan stoffet amfetamin – også kendt som speed - er blevet færdigproduceret under primitive forhold i Danmark.
Her kan du se en række billeder fra et hus i Vestjylland, hvor politiet fandt det, de beskriver som et laboratorium.
Svovlsyre og diverse udstyr fundet i udhuset i Videbæk.
Foto: Politiet Dunke på gulvet.
Foto: Politiet Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet Endnu en dunk.
Foto: Politiet I dette skab fandt politiet dunke, som indeholdt amfetaminolie.
Foto: Politiet Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet1 / 6Svovlsyre og diverse udstyr fundet i udhuset i Videbæk.
Foto: Politiet1 / 6Dunke på gulvet.
Foto: Politiet2 / 6Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet3 / 6Endnu en dunk.
Foto: Politiet4 / 6I dette skab fandt politiet dunke, som indeholdt amfetaminolie.
Foto: Politiet5 / 6Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet6 / 6Det er sket i Videbæk i Vestjylland og i Fjelsted på Fyn, hvor kriminelle brugte et udhus og en lade til at blande amfetamin i.
Her benyttede de blandt andet en pagaj og en cementblander til at røre ”amfetamin-grøden.
”Og når stofferne blandes sammen i en spand på gulvet af amatører, så kan det nemt gå galt med blandingsforholdene, vurderer Martin Worm-Leonhard, der er retskemiker ved Retsmedicinsk Institut på Syddansk Universitet.
- Så vi ender meget hurtigt med, at slutbrugeren ikke ved hvad, der er i de produkter, der kommer ud på gaden eller hvor stærke, de er, siger han.
Læs også:Med pagaj og cementblander: Sådan laver kriminelle stoffer i DanmarkDR har vist en række unge, der var ude for at feste i Hernings natteliv, billederne af forholdene, som stofferne er blevet færdigproduceret under.
- Det er ikke noget, man burde få indenbords, konstaterer 18-årige Patrick Clausen.
FacebookTwitterKopier linkEmner:Herning|Jylland|Brug af euforiserende stoffer|Syddansk Universitet|Fyn




https://www.dr.dk/nyheder/udland/stromnedbrud-i-sydamerika-har-ramt-mindst-48-millioner

UdlandStrømnedbrud i Sydamerika har ramt mindst 48 millionerFlere har strøm igen, men ti millioner er stadig uden el i Argentina, Uruguay og Paraguay.
Et mørkelagt område i Montevideo i Uruguay.
17.
juni 2019 kl.
06.
53Bemærk: artiklen er mere end 30 dage gammelLæs opEt massivt strømnedbrud i Sydamerika efterlod i går cirka 50 millioner indbyggere uden elektricitet, og i nat dansk tid er flere end ti millioner fortsat uden strøm i Argentina, Uruguay og Paraguay, skriver AP.
Ifølge Argentinas energiminister kollapsede elnettet klokken 07.
07 lokal tid, og dermed har hele landet uden strøm.
Det skete, mens der var lokalvalg i Argentina.
Derudover blev den kollektive trafik ramt.
Tog kørte ikke, og lyssignaler gik i sort, mens man på hospitaler var nødt til at tage nødgeneratorer i brug.
Fordi Uruguay og Paraguay er afhængige af energi fra Argentina, forsvandt store dele af strømforsyningen også i de to lande.
Læs også:Strømmen vender tilbage i SydamerikaElselskabet Edesur Argentina skriver på Twitter, at store forstyrrelser i elforsyningen ramte mindst 48 millioner indbyggere.
- En omfattende fejl i et elektrisk forbindelsessystem har efterladt hele Argentina og Uruguay uden strøm, skriver elselskabet på Twitter.
Årsagen til strømafbrydelserne er endnu ikke klarlagt.
- Det her er uden fortilfælde.
Sagen vil blive undersøgt til bunds, skriver Argentinas præsident, Mauricio Macri, på Twitter.
Valentina Giménez, der bor i Uruguays hovedstad, Montevideo, kalder strømnedbruddet "det største blackout i historien".
Hendes største bekymring i forbindelse med strømnedbruddet har været, hvorvidt elektriciteten ville nå at komme tilbage inden Copa America-kampen mellem Uruguay og Ecuador, der spilles i Brasilien.
/ritzau/FacebookTwitterKopier linkEmner:Argentina|Uruguay|Twitter|Elsektoren|Mauricio Macri (politiker)




https://www.dr.dk/sporten/cykling/fransk-triumf-sender-fuglsang-op-som-nummer-paa-verdensranglisten

CyklingFransk triumf sender Fuglsang op som nummer to på verdensranglistenJakob Fuglsang overhaler med sin sejr i Critérium du Dauphiné sloveneren Primoz Roglic på verdensranglisten.
Søndag kunne Jakob Fuglsang stille sig øverst på podiet som samlet vinder af det franske cykelløb Critérium du Dauphiné.
17.
juni 2019 kl.
08.
42Bemærk: artiklen er mere end 30 dage gammelLæs opDen danske cykelrytter Jakob Fuglsang nærmer sig toppen på verdensranglisten.
Søndag kunne danskeren stille sig øverst på podiet som samlet vinder af det franske cykelløb Critérium du Dauphiné.
Sejren gav nok point til Astana-rytteren til at hoppe op på andenpladsen, da Den Internationale Cykelunion (UCI) søndag opdaterede verdensranglisten.
Dermed avancerer Fuglsang en enkeltplads og overhaler lige nøjagtig sloveneren Primoz Roglic (Jumbo-Visma).
Fuglsang har 3541, mens Roglic har 3536,28 point på tredjepladsen.
Listen toppes stadig af franske Julian Alaphilippe (Quick Step), der har 3720,95 point.
Julian Alaphilippe er øverste mand på verdensranglisten.
Alaphilippe kørte også et fint Critérium du Dauphiné, hvor han sikrede sig løbets bjergtrøje foran danske Magnus Cort (Astana).
Jakob Fuglsang vandt cykelløbet i det sydøstlige Frankrig med 20 sekunder ned til nummer to, Tejay van Garderen (Education First).
Inden søndagens sidste etape trak Adam Yates (Mitchelton-Scott) sig fra løbet på grund af sygdom.
Yates lå blot otte sekunder efter danskeren i det samlede klassement, da han måtte udgå.
Næste store opgave for Fuglsang bliver Tour de France, der køres fra 6.
til 28.
juli.
Her jagter danskeren triumf, efter at det sidste år blev til en skuffende 12.
-plads i det prestigefyldte løb.
Fuglsangs bedste placering i Touren var en syvendeplads i 2013.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Cykelsport|Frankrig




https://www.dr.dk/nyheder/udland/45-arig-mand-faengslet-drab-pa-tysk-politiker

Udland45-årig mand fængslet for drab på tysk politikerDna-match er årsag til, at tysk politi har anholdt en mand fra drab på politiker Walter Lübcke.
Walter Lübcke fra CDU blev fundet skudt i hovedet på klos hold 2.
juni (arkivfoto) 17.
juni 2019 kl.
06.
30Bemærk: artiklen er mere end 30 dage gammelLæs opTo uger efter skuddrabet på den tyske delstatspolitiker Walter Lübcke har dna-beviser ført til anholdelse og varetægtsfængsling af en 45-årig mand.
Det oplyser tysk politi søndag ifølge mediet Deutsche Welle.
Den mistænkte blev anholdt lørdag morgen i byen Kassel cirka 160 kilometer nordøst for Frankfurt, og i går blev han fremstillet for en dommer og varetægtsfængslet.
- Anholdelsen skete på baggrund af et dna-match, oplyser anklagemyndigheden i delstaten Hessen.
Efterforskere siger, at de først vil frigive flere oplysninger om den mistænkte og om den igangværende efterforskning i næste uge.
Erklæret død efter to timerDen 65-årige Walter Lübcke, der var regeringspræsident i Kassel og medlem af den tyske kansler Angela Merkels parti, CDU, blev fundet på terrassen i sin baghave i Istha kort efter midnat 2.
juni.
Han blev erklæret død to timer senere.
Ifølge obduktionen blev den 65-årige politiker dræbt af et skud i hovedet på klos hold.
Selvmord er blevet udelukket.
Det er ifølge politiet ikke udelukket, at der kan være et politisk motiv bag drabet, for politikeren har modtaget flere dødstrusler.
Walter Lübcke mente, at det var moralsk rigtigt at tillade, at modtage en stor bølge af syriske flygtninge og andre migranter i 2015.
/ritzau/FacebookTwitterKopier linkEmner:Angela Merkel (politiker)|Tyskland|Kriminalitet|Mord|Anklagemyndigheden




https://www.dr.dk/sporten/golf/amerikanske-woodland-holder-hovedet-koldt-og-vinder-sin-foerste-us-open

GolfAmerikanske Woodland holder hovedet koldt og vinder sin første US Open Den 35-årige Gary Woodland endte i 13 slag under par, hvilket var tre slag bedre end nummer to, Brooks Koepka.
Den 35-årige amerikaner Gary Woodland får cirka 15 millioner kroner for at vinde golfturneringen US Open.
17.
juni 2019 kl.
07.
48Bemærk: artiklen er mere end 30 dage gammelLæs opDen 35-årige amerikaner Gary Woodland vinder sin første major-sejr i karrieren.
Med en runde i to slag under par ved US Open i Pebble Beach i Californien holder Woodland sin føring fra både anden og tredje runde og ender i 13 slag under par.
Ved sidste hul havde Woodland to slag ned til den nærmeste forfølger, den dobbelte forsvarende mester af US Open, Brooks Koepka.
Woodland holdt hovedet koldt og lavede på overlegen vis en birdie på 18.
og sidste hul i turneringen.
Woodlands bedste plads ved en major-turnering inden sejren natten til mandag dansk tid var en sjetteplads ved PGA Championship sidste år.
Amerikaneren havde blot vundet tre turneringer på PGA-touren inden major-sejren.
- Jeg er bare glad for, at det er overstået, siger Woodland på et pressemøde efter sejren ifølge nyhedsbureauet Reuters.
- Jeg lod mig ikke rive med undervejs.
Jeg tænkte aldrig, at nu var turneringen slut, siger Woodland.
Landsmanden Brooks Koepka blev nummer to i samlet ti slag under par.
Havde Koepka vundet, ville det være første gang i 114 år, at en spiller havde vundet US Open tre år i træk.
Gary Woodland efter sit sidste put i turneringen.
(Foto: Erik S.
Lesser © Scanpix) Amerikanske Gary Woodland får cirka 15 millioner kroner for at vinde golfturneringen US Open.
1 / 2Gary Woodland efter sit sidste put i turneringen.
(Foto: Erik S.
Lesser © Scanpix)1 / 2Amerikanske Gary Woodland får cirka 15 millioner kroner for at vinde golfturneringen US Open.
2 / 2Den norske amatør Viktor Hovland endte højst overraskende på en samlet 12.
-plads.
Placeringen ville have givet det 21-årige norske stortalent 243.
509 dollar, men grundet Hovlands amatørstatus får han ikke pengene.
Hovland gik sidste runde i 67 slag og samlet i 280 slag over de fire dage, hvilket er rekord for en amatør.
Den hidtidige rekord fra 1960 tilhørte legendariske Jack Nicklaus.
- Jeg håber, at jeg kan tage det med over i min professionelle karriere, siger nordmanden ifølge golfmediet Golfweek.
Hovland får sin professionelle debut i næste uge ved turneringen Travelers Championship i Connecticut, USA.
Vinderen af årets US Masters, Tiger Woods, endte som samlet nummer 21.
Turneringens to danske deltagere, Thorbjørn Olesen og Lucas Bjerregaard, klarede ikke cuttet ved udgangen af anden runde.
Woodland kan stikke 2,25 millioner dollar i lommen for sin sejr.
Det svarer til cirka 15 millioner kroner.
/ritzau/FacebookTwitterKopier linkEmner:Brooks Koepka (golfspiller)|Tiger Woods (golfspiller)|USA|Golf|Californien




https://www.dr.dk/nyheder/indland/laege-faar-syv-aars-faengsel-bedoevelses-voldtaegter

IndlandLæge får syv års fængsel for bedøvelses-voldtægterDen 32-årige mand frakendes også retten til at være læge.
Ifølge anklagen brugte lægen blandt andet sovemidlet halcion til at bedøve en kvinde, inden han voldtog hende.
Af Emma Toft17.
juni 2019 kl.
08.
35 | opdateret 17.
juni 2019 kl.
10.
25Bemærk: artiklen er mere end 30 dage gammelLæs opEn 32-årig læge idømmes syv års fængsel for at have voldtaget to kvinder efter at have bedøvet dem.
Det har en enig domsmandsret netop afgjort i Københavns Byret.
Manden, Jack Hou, er også frakendt retten til at være læge indtil videre.
Han er desuden dømt til at skulle betale erstatning til flere kvinder - heriblandt voldtægtsofrene.
Erstatningsbeløbene lyder her på henholdsvis 90.
000 og 107.
800 kroner.
Manden modtog roligt dommen, da den blev læst op.
Iført blå poloskjorte, mørke bukser og kondisko valgte han på stedet at anke dommen til frifindelse, oplyste hans forsvarer, Janus Malcolm Pedersen, efter domsafsigelsen.
Mødtes på TinderVoldtægterne skete i foråret sidste år med en måneds mellemrum.
Den ene kvinde fik han kontakt med på Tinder.
Efter et møde på Café Norden i København gik de op i hans lejlighed i centrum af byen, hvor han blandede det bedøvende sovemiddel halcion i en drink, og herefter voldtog han kvinden flere gange, mener byretten.
Den anden kvinde mødte han ved en natklub i centrum af København.
De gik hjem sammen, og i dette tilfælde blandede han det bedøvende middel scopolamin i et glas vand, som kvinden drak.
Herefter skete voldtægten.
Noget af medicinen bestilte manden hjem over handelssitet Alibaba, og noget ordinerede han som læge til sig selv.
De to kvinder blev begge undersøgt på Retsmedicinsk Institut efter voldtægterne.
I deres urin blev der fundet rester af medicin.
Læs også:Læge anklaget for voldtægt: Googlede 'drugrape' og mødte kvinder på Tinder og i byenOfre kunne ikke forsvare sigDe syv års fængsel skyldes blandt andet, at ofrene var særligt værgeløse, fordi de var bedøvede, da voldtægterne skete, lød det fra dommeren.
Da manden er læge, burde han også vide, at det var forbundet med livsfare at give kvinderne bedøvende middel uden at vide, om de for eksempel havde allergier, slog byretten fast.
Under sagen er det kommet frem, at politiet har fundet et detaljeret worddokument på mandens computer med en udførlig vejledning over dosering af det ene bedøvende middel, scopolamin.
Under en af doseringsmængderne stod blandt andet anført: "Mister fri vilje uden risiko for at dø".
Det er også kommet frem, at lægen har søgt på "daterape" på nettet, og at han har lagt spørgsmål ud i et netforum om stoffer, hvor han har spurgt til folks erfaringer at bruge bedøvende middel til at gøre andre ukampdygtige.
Manden har under retssagen nægtet sig skyldig i hovedparten af anklagerne.
Men Københavns Byret fandt ham altså skyldig i overensstemmelse med anklageskriftet, der indeholdt 15 forhold.
Manden blev anholdt 1.
maj sidste år på sin arbejdsplads på Gentofte Hospital.
Umiddelbart efter anholdelsen tilstod lægen i første omgang voldtægt, men under retssagen har han forklaret, at han opfandt tilståelsen for at kommet til et bedre fængsel, fordi han havde det meget dårligt efter anholdelsen.
De 15 forhold, lægen har været anklaget for•Voldtægt af to kvinder i foråret 2018.
Kvinderne blev ifølge anklagen medicineret, så de ikke kunne modsætte sig handlingen.
•Blufærdighedskrænkelse af fire kvinder, også de to, der ifølge anklageskriftet blev voldtaget.
Manden har taget billeder og optaget videoer med skjult kamera af seksuelle forhold uden kvindernes samtykke.
I et tilfælde har han videresendt et nøgenbillede.
•Besiddelse af børneporno i form af flere billeder og videoer af 14 timers varighed.
•At have udvist skødesløshed som læge ved at have ordineret og købt sove- og køresygemedicin til sig selv og brugt det til at bedøve de to kvinder.
•Anklagemyndigheden krævede under sagen, at manden blev frataget retten til at være læge, at have med patienter at gøre, at have adgang til medicin og indgå i behandlinger på sygehuse og andre steder.
•Manden har nægtet sig skyldig.
Han har kun erkendt ét tilfælde af blufærdighedskrænkelse.
OBS: Opdateret med flere detaljer om sagenFacebookTwitterKopier linkEmner:Voldtægt|København|Københavns Byret|Kriminalitet|Café Norden




https://www.dr.dk/nyheder/viden/kroppen/oldgamle-hash-taager-mennesker-har-vaeret-skaeve-i-2500-aar

KroppenOldgamle hash-tåger: Mennesker har været skæve i 2500 årDu kunne blive godt skæv, når du gik til en begravelse i Vestkina i fortiden, konkluderer et internationalt forskerhold.
Det er en udgravning fra en gravplads i Pamir-bjergkæden i Vestkina, der har bragt forskerne på sporet af cannabis som nydelsesmiddel for 2.
500 år siden Fundet tyder også på, at Cannabis spredte sig fra centralasien til resten af verden via silkevejen.
Af Emilie Aagaard17.
juni 2019 kl.
06.
31Bemærk: artiklen er mere end 30 dage gammelLæs opFor 2500 år siden gik nogle mennesker i Pamir-bjergkæden i Vestkina muligvis rundt i en tåget tilstand.
I hvert fald har en gruppe internationale forskere fundet spor af cannabis i nogle oldgamle potteskår.
I sig selv er det ikke så overraskende at finde cannabis-rester i Østasien, for det har længe været kendt, at cannabis gennem årtusinder har været brugt i netop det område.
Hidtil har forskere dog diskuteret, om det har været brugt primært til smertelindring og i olieproduktion eller som et rusmiddel.
Men en undersøgelse af potteskår fra nogle røgelsesbrændere viser nu, at indholdet af det psykoaktive stof THC er højere i cannabis-resterne her end i vilde cannabisplanter.
Forskerne mener derfor, at mennesker allerede for 2500 år siden bevidst valgte og avlede på cannabis-planter, der kunne gøre dem skæve.
- Opdagelsen styrker ideen om, at cannabisplanter først og fremmest blev brugt på grund af deres psykoaktive stoffer i bjergregionerne i det østlige Centralasien, og derefter har spredt sig til resten af verden, siger Nicole Boivin fra Max Planck Instituttet i Tyskland i en pressemeddelelse.
Hun har været med til at lave undersøgelsen, som er blevet udgivet i det akademiske tidsskrift Science Advances.
Kom til øst og vest via SilkevejenRøgelsesbrænderne blev fundet i gravkamre fra fortiden.
Forskerne mener derfor, at cannabis blev brugt i forbindelse med begravelsesceremonier.
SilkevejenSilkevejen er en forhistorisk handelsvej mellem Kina og Vesten.
Den gik gennem det centrale Asien.
Nær grænsen mellem Kina og Afghanistan delte den sig i to, hvor den ene gik til Indien og den anden til Persien og Europa.
Dens storhedstid var fra 100 f.
kr.
til 1500-tallet.
Kilde: Denstoredanske.
dkHvorvidt cannabisplanten også har været brugt til andre mindre og religiøse formål, er stadig usikkert.
Men fund fra gravkamrene viser, at folkene, der byggede dem, var berejste: Prøver afslører, at nogle voksede op i egne, der ligger langt fra deres endelige hvilested.
Og visse redskaber i kamrene afslører også, at der er blevet byttet og handlet med mennesker, der boede mod vest.
Det understøtter en teori om, at den første version af fortidens handelsvej mellem Østen og Vesten, Silkevejen, netop gik gennem Pamir-bjergkæden i en fjern fortid.
Og det kan altså have medvirket til, at cannabis over en årrække er blevet spredt fra centralasien til både Østen og Vesten.
FacebookTwitterKopier linkEmner:Brug af euforiserende stoffer|Videnskab|Kina|Tyskland




https://www.dr.dk/sporten/tennis/dansk-tennishaab-vinder-amerikansk-turnering

TennisDansk tennishåb vinder amerikansk turneringMikael Torpegaard vandt sin anden Challenger-turnering i karrieren, da han søndag slog Nam Ji-sung i Columbus.
ARKIVFOTO Torpegaard ses her spille Davis Cup for Danmark i 2016.
16.
juni 2019 kl.
21.
17Bemærk: artiklen er mere end 30 dage gammelLæs opTredje gang var lykkens gang for den danske tennisspiller Mikael Torpegaard.
Søndag spillede han sin tredje finale i en turnering på Challenger Touren i 2019, og efter nederlag i de to første lykkedes det denne gang danskeren at vinde.
Sydkoreanske Nam Ji-sung blev slået i to sæt med cifrene 6-1, 7-5 i Challenger-turneringen i Columbus i den amerikanske delstat Ohio.
Det er Torpegaards første sejr på Challenger Touren siden september 2016, hvor han også vandt i Columbus.
Den 25-årige dansker kom flyvende fra start søndag og brød Nam Ji-sung, første gang sydkoreaneren servede.
I det efterfølgende parti kom Torpegaard foran 3-0, og satte i sikker stil første sæt på kontoen.
Vandt på første matchboldI andet sæt lykkedes det danskeren, der ligger nummer 214 på verdensranglisten, at bryde Nam Ji-sungs udlæg til stillingen 2-1.
Da sydkoreaneren lidt efter fik serven igen, brød Torpegaard endnu en gang, og så var kursen for alvor sat mod sejr.
Men Nam Ji-sung ville det anderledes.
Sydkoreaneren skruede bissen på og vandt fire partier i træk ved blandt andet at bryde Torpegaards udlæg to gange.
Men så fik danskeren hanket op i sig selv.
Det lykkedes ham at holde sin egen serv til stillingen 5-5, og i det efterfølgende parti brød Torpegaard igen.
Så kunne danskeren selv serve sejren hjem.
Det lykkedes på første matchbold.
/ritzau/FacebookTwitterKopier linkEmner:Tennis|Ohio




https://www.dr.dk/nyheder/indland/boernehave-lukker-efter-stor-paedofilisag-lidt-naervaer-og-utrygge-boern

De skjulte overgrebSe temaIndlandBørnehave lukker efter stor pædofilisag: For lidt nærvær og utrygge børnAlbertslund Kommune burde have gjort mere efter pædofilisag, mener fagforeninger.
Børnehuset Rosenly blev i 2017 ramt af danmarks største pædofilisag.
Nu vil kommunen lukke institutionen.
Af Mette Mayli Albæk17.
juni 2019 kl.
06.
11 | opdateret 17.
juni 2019 kl.
10.
03Bemærk: artiklen er mere end 30 dage gammelLæs opUtryghed blandt børnene, rekordhøjt sygefravær, belastet økonomi og hyppig udskiftning af ledere.
Sådan står det til i Børnehaven Rosenly, der i 2017 blev ramt af Danmarks største pædofilisag, hvor pædagogmedhjælperen Per Pedersen blev anholdt og sigtet for seksuelle overgreb.
Han blev siden dømt i landsretten for overgreb mod 23 børnehavebørn og fem spejderbørn i en periode på 20 år.
En sag, der blev afdækket i DR-dokumentaren 'De Skjulte Overgreb'.
Albertslund Kommune vil nu lukke institutionen, hvor 23 børn er blevet seksuelt misbrugt.
I et referat fra Økonomiudvalget i Albertslund Kommune forklarer udvalget, hvorfor de mener, at børnehaven skal lukkes:- Der er for lidt nærvær, for meget konflikt og for stor utryghed blandt børnegruppen.
Herudover er der et meget højt sygefravær blandt personalet.
Det nuværende pædagogiske miljø for børnene i Rosenly vurderes ikke at støtte børns udvikling, læring og trivsel tilstrækkeligt, lyder det.
De ansattes fagforeninger BUPL og FOA mener, at kommunen fralægger sig ansvaret for en børnehave, der ikke fungerer, ved at give de ansatte skylden.
- Kommunen burde kigge på egen indsats først i stedet for at bebrejde medarbejderne.
Mine medlemmer føler sig udstillet og savner i den grad, at kommunen også tager ansvar for det, der er sket, siger Mia Bendtsen, faglig lokalsekretær i FOA.
Hun mener, at der har været en al for ustabil ledelse.
- Der gik over et år, fra overgrebssagen rullede, til der blev ansat en fast leder.
Vi ved allesammen, hvor vigtigt det er for udviklingen af det pædagogiske arbejde og børnenes trivsel, at der er en dygtig ledelse, der kan stå som et fast fyrtårn i en kompliceret situation.
Det opnår man altså ikke ved at indsætte forskellige konstituerede ledere, siger Mia Bendtsen.
Læs også:Eksperter: Kommune slører for mange oplysninger om pædofilisagOgså forældre kritiserer, at kommunen ikke har gjort mere for at få institutionen på rette spor.
- Det har været nogle hårde år for forældregruppen, og den forfærdelige overgrebssag har sat sine aftryk.
Men vi havde tillid til, at der blev sat ind fra kommunens side i forhold til de udfordringer, der har været, siger Ole Christensen, formand for Forældrebestyrelsen.
Læs også:Efter overgreb på 23 børn: Der gik et år, før børnene kom til psykologDe ansatte er ofte sygeDen historisk store overgrebssag har også sat sit tydelige præg på personalegruppen, hvor flere er blevet langtidssygemeldte, og hvor en række ansatte målrettet har søgt væk, efter at deres kollega blev dømt for seksuelle overgreb.
Mens antallet af sygefraværsdage for pædagoger i gennemsnit er 1,1 dag om måneden, var den i Rosenly 1,7 dage om måneden i 2018, og alene i første kvartal 2019 havde de ansatte i gennemsnit 3,3 sygedage om måneden.
DR Nyheder har været i kontakt med en række af de pædagoger eller pædagogmedhjælpere, der var ansat, da Per Pedersen blev anholdt.
Ingen af dem ønsker at stille op med navn.
Flere af Per Pedersens kolleger fortæller, at de har gået til psykologbehandling som konsekvens af sagen, og at det har forfulgt dem, at de i mange år havde en kollega, hvis seksuelle overgreb ikke blev opdaget.
- I forbindelse med sagen blev jeg bange for, om jeg slog til som pædagog.
Jeg følte mig stemplet og skyldig, siger en af dem, der i flere år arbejdede sammen med Per Pedersen.
En anden pædagog, der har været i Rosenly i mange år, siger:- Sagen påvirkede mig så meget, at jeg blev sygemeldt.
En tredje fortæller, at sagen har haft den konsekvens, at vedkommende ikke længere kan holde ud at skifte ble på små børn.
Læs også:Eksperter: Kommune slører for mange oplysninger om pædofilisagOgså Arbejdstilsynet har påpeget arbejdsmiljøet under et besøg i Rosenly i oktober 2018.
Efter besøget fik Albertslund Kommune et påbud.
- Arbejdstilsynet vurderer samlet, at arbejdet med børn i børnehaven Rosenly udsætter de ansatte for en sundhedsmæssig risiko, skriver Arbejdstilsynet i dokumenter, DR har fået aktindsigt i.
Læs også:Overblik: Pædogogmedhjælper og spejderleder begik overgreb i 20 årPersonale er uønsketSiden Albertslund Kommune i maj indstillede, at institutionen skal lukke, har institutionens ansatte, ledelse, forældre og andre haft mulighed for at komme med høringssvar.
I et høringssvar fra en forældrebestyrelse i en anden af kommunens institutioner står der, at 'forældrebestyrelsen ønsker ikke tilgang af personale til faste stillinger fra Rosenly'.
I pædagogernes fagforening BUPL mener Michael Egelund, at Albertslund Kommune må tage ansvaret for, at Rosenly skal lukke.
- Jeg mener, det er en uheldig reaktion, der måske er kommet af nogle stærke udmeldinger fra en kommune om et fagligt lavt niveau.
Rent menneskeligt kan jeg godt forstå, at der kommer sådan nogle meldinger.
Men jeg mener, det er ærgerligt og uheldigt, det er en form for stigmatisering, siger Michael Egelund, formand for BUPL Storkøbenhavn.
Læs også:Angst og traumer har ramt børn i historisk stor pædofilisagBorgmester: Ingen fribilletBorgmester i Albertslund Kommune, Steen Christiansen (S), erkender, at det har været svært at få Rosenly på rette spor.
- Vi var godt klar over, at vi stod over for en stor opgave for to år siden.
Derfor ansatte vi også en leder, der havde turn around-erfaring med institutioner.
Vi må konstatere, at det er desværre ikke lykkedes.
Hvis ansvar er det, at den pædagogiske kvalitet har været dårlig?
- Det er på den enkelte institution, at ansatte og ledere tilrettelægger arbejdet.
Men det overordnede ansvar er selvfølgelig kommunalbestyrelsens.
Det er også derfor, at vi træffer beslutning om at lukke institutionen efter interne og eksterne tilsyn, siger Steen Christiansen.
Kan du forstå FOA og BUPL, når de mener, at I giver de ansatte skylden for at måtte lukke?
- Jeg kan godt forstå, at de forsvarer deres medarbejdere.
Det er det, de er sat i verden for.
Men der findes ikke nogen fribillet, når man er ansat i Albertslund Kommune, så er man en del af et forpligtende arbejdsfællesskab.
Og vi har entydige vurderinger af, at det pædagogiske arbejde ikke er tilfredsstillende.
Man kan se på høringssvarene, at de ansatte i Rosenly har fået et dårligt ry og ikke er ønsket andre steder.
Hvad tænker du om det?
- Min vurdering er, at det er den samlede pædagogiske kultur, der er udslagsgivende her.
Jeg er overbevist om, at når den enkelte medarbejder kommer et andet sted hen, så kan den medarbejder folder sit potentiale ud og være en positiv del af en ny institution, siger Steen Christiansen.
Læs også:Minister vil have redegørelse fra kommuner i pædofilisagIdømt forvaring for pædofiliBørnehaven Rosenly har haft fire forskellige ledere, siden Per Pedersen i marts 2017 blev anholdt og sigtet for seksuelle overgreb mod børn.
I foråret 2018 blev Per Pedersen idømt forvaring i landsretten og kendt skyldig i overgreb mod mindst 28 børn i en periode på 20 år.
23 af de 28 børn blev seksuelt misbrugt af Per Pedersen i Børnehaven Rosenly i skiftesituationer eller i soverummet.
De resterende fem børn blev misbrugt i en spejderklub.
Per Pedersen havde filmet sine overgreb og erkendte i retten, at han havde begået overgrebene.
Du kan se DR1-dokumentaren om sagen herFacebookTwitterKopier linkEmner:FOA|DR1|Pædofili|Steen Christiansen (politiker)|København




https://www.dr.dk/nyheder/indland/med-pagaj-og-cementblander-saadan-laver-kriminelle-stoffer-i-danmark

IndlandMed pagaj og cementblander: Sådan laver kriminelle stoffer i DanmarkAmatører blander amfetamin ved hjælp af ”gulvspandskemi”: - Det er umuligt at være sikker på, hvad man får, siger retskemiker.
Af Jakob Skaaning, Maiken Steen Frederiksen, Line Gertsen, Niels Christian Jung, Pernille Bækholm Sloth (Grafik) og Debbie Kuhr (foto)16.
juni 2019 kl.
20.
30Læs opPå landevejen uden for Videbæk er der langt mellem husene og marker til alle sider.
Den største virksomhed på vejen er Arla, der blandt andet producerer proteinpulver.
Men landevejen har også vist sig at være hjemsted for produktion af en helt anden form for pulver.
Her fandt politiet nemlig et laboratorium, som de anser for hjertet i en af Danmarks største sager om fremstilling af narkotika i Danmark.
Sagen er blandt ganske få i Danmark, hvor stofferne ikke smugles ind over grænserne, men gøres færdige til brug på dansk jord.
Derfor var politiinspektør Kim Kliver temmelig overrasket, da han fik de første meldinger om, hvad der gemte sig bag et vestjysk parcelhus.
- Så siger man: Det var lige godt pokkers.
I mit lange politiliv er det første gang, jeg stifter bekendtskab med et egentligt laboratorium, fortæller han.
Da politiet åbnede døren til det gråmalede udhus i Videbæk, fandt de udstyr til færdigproduktion af amfetamin, populært kendt som speed, i hidtil uset store mængder.
På gulvet stod dunke med svovlsyre, og på hylderne i et skab lå litervis af rå amfetaminolie.
I et tilstødende værelse fandt politiet et børnebadekar med en plastikpagaj fra en kajak – med amfetaminrester op ad siderne.
Tøjet i vasketøjskurven var også smurt ind i amfetamin.
Svovlsyre og diverse udstyr fundet i udhuset i Videbæk.
Foto: Politiet Dunke på gulvet.
Foto: Politiet Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet Endnu en dunk.
Foto: Politiet I dette skab fandt politiet dunke, som indeholdt amfetaminolie.
Foto: Politiet Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet1 / 6Svovlsyre og diverse udstyr fundet i udhuset i Videbæk.
Foto: Politiet1 / 6Dunke på gulvet.
Foto: Politiet2 / 6Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet3 / 6Endnu en dunk.
Foto: Politiet4 / 6I dette skab fandt politiet dunke, som indeholdt amfetaminolie.
Foto: Politiet5 / 6Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet6 / 6Retskemikere har siden vurderet, at de knap 20 liter amfetaminolie, som politiet fandt på stedet, ville kunne være blevet til mellem 43 og 53 kilo amfetamin i pulverform, hvis det var blevet omrørt i babybadekaret og færdigproduceret.
Amfetamin, der ifølge politiet kunne være blevet omsat for millioner, hvis det var blevet solgt på gaden.
Taget foran BilkaPolitiet kom på sporet af den vestjyske narkoproduktion den 5.
oktober 2016.
Her modtog de en oplysning fra en kilde.
Meget mere vil politiinspektør Kim Kliver ikke sige.
- Vi får nogle meget troværdige oplysninger, der gør, at vi siger: Det her er ikke bare gætværk, siger han.
Politiet fik besked om, at der skulle foregå en større narkooverlevering et sted på Sjælland den 6.
oktober 2016.
Større kan betyde alt over et halvt kilo stof, men Kim Kliver og hans kollegaer havde ingen anelse om, hvor meget der ville komme.
Oplysningerne gik på, at en mand, der kaldtes Per ”Sild”, skulle komme til Sjælland fra Jylland for at deltage i en narkooverlevering.
Per Silds borgerlige navn er Per Nielsen, og han er i dag 29 år.
Om formiddagen lørdag den 6.
oktober fik politiet bekræftet, at Per Nielsen var på vej i bil mod Sjælland.
Og undervejs blev de også klar over, at målet var parkeringspladsen ved Bilka i Slagelse.
Her skulle politiet være klar til at gribe ind – men først når narkoen rent faktisk var overleveret.
Derfor ventede civile politifolk rundt om på parkeringspladsen.
Politiet spottede to biler, der opførte sig anderledes end de øvrige handlende.
- De har ikke opmærksomheden rettet mod Bilka, fortæller Kim Kliver.
Nogle mænd flyttede to store, sorte sportstasker fra den ene bil og over i en mørk Peugeot.
Så greb politiet ind.
Per Nielsen og Alexander Pedersen, der begge var ankommet til parkeringspladsen i den mørke Peugeot, blev anholdt, og taskerne blev konfiskeret.
- De finder en større mængde amfetamin, det kan man se med det samme.
Det viser sig at være omkring 50 kilo, og det er sådan noget pink amfetamin, som vi også har set i nattelivet, siger Kim Kliver.
Disse tasker blev fundet bag i en bil på parkeringspladsen foran Bilka.
Foto: PolitietSamme dag arresterede politiet yderligere tre mænd på en rasteplads ved Sorø.
Det var blandt andre Mikhail Mihajlovich.
På passagersædet i hans bil stod en hvid plasticpose, der viste sig at indeholde 650.
000 kr.
i kontanter.
Omtrent samtidig med at politiet anholdt de tre mænd i Sorø, bankede de på døren til Per Nielsens forældres hus i Videbæk.
I udhuset fandt de det, som politiet beskriver som et laboratorium.
Gulvspandskemien herskerSagen om narkolaboratoriet i Videbæk er en af de største sager om fremstilling af hård narkotika i Danmark.
Men det er ikke den eneste.
Den 6.
juni i år faldt der også dom i en sag fra landsbyen Fjelsted på Fyn nær Middelfart, hvor en 42-årig mand fra Litauen blev idømt 13 års fængsel for at have fremstillet mindst 15 kilo amfetamin.
Martin Worm-Leonhard er retskemiker ved Syddansk Universitet og arbejder blandt andet med at analysere politiets narkotikafund.
Han har set flere af de steder, hvor der er blevet fremstillet stoffer i Danmark.
- Det er jo kreativt, må jeg sige, men det er måske ikke så hygiejnisk, siger Martin Worm-Leonhard.
I Videbæk i Vestjylland fandt politiet spor, der viste, at amfetaminen var blevet rørt med en pagaj i et børnebadekar.
I sagen fra Fyn er der blevet brugt en cementblander til at røre stofferne sammen.
Opgaven for ”producenten” af amfetaminen i Danmark består i at lave den indsmuglede amfetaminolie om til et pulver, som man kan sniffe med et næsebor.
Og til det formål skal der bruges et opløsningsmiddel og fyldstof, for eksempel proteinpulver.
Men når stofferne blandes sammen i en spand på gulvet af amatører, så kan det nemt gå galt med blandingsforholdene, vurderer Martin Worm-Leonhard.
- Så vi ender meget hurtigt med, at slutbrugeren ikke ved, hvad der er i de produkter, der kommer ude på gaden – og hvor stærke de er, siger han.
Blandingsforholdene kan variere enormt i de stoffer, som politiet konfiskerer.
- Det er umuligt at være rigtig sikker på, hvad man får eller hvor meget, siger Martin Worm-Leonhard.
Ud over de nyeste sager fra Fyn og Vestjylland har politiet fundet amfetaminolie til videre produktion i et sommerhus i Egense i Nordjylland i 2012.
Samme år gjorde politiet et større fund af amfetaminolie i forbindelse med efterforskningen af et vietnamesisk netværk i Danmark.
I 2010 fandt politiet også et produktionssted ved Roskilde.
AmfetaminAmfetamin er et syntetisk fremstillet stof, der stimulerer centralnervesystemet og modvirker søvnighed og træthed.
Stoffet skaber hurtigt afhængighed og behov for større doser ved brug over længere tid.
Stoffet blev opdaget i 1929 og blev blandt andet brugt af soldater under Anden Verdenskrig.
Amfetamin blev ulovligt i Danmark i 1963.
Også kendt som bl.
a.
speed, amf, splat og ræsermel.
Kilde: Den store Danske og Den Danske Ordbog.
Men med år imellem sagerne tyder det for politiet på, at produktion af narkotika i Danmark er en sjældenhed.
- Reelt bliver det jo et gæt.
Men baseret på erfaringen er det ikke noget, der sker ret meget, eller også har vi ikke været dygtige nok til at afdække det.
Jeg tror mest på det første, siger Kim Kliver, chefpolitiinspektør ved Sydsjælland og Lolland-Falsters Politi.
Når man vælger at tage risikoen ved at gøre amfetaminen klar til indtagelse i Danmark, så kan det ifølge Martin Worm-Leonhard skyldes, at det rå stof er nemmere at få ind i landet på den måde.
- Min personlige teori er, at hvis du smugler amfetamin i olieform, så skal du have en væsentlig mindre mængde over landegrænser.
Og så er det ikke lige så kendt, så er det måske lettere at komme igennem med det, siger Martin WormLeonhard.
Prisen for amfetamin svinger alt efter stoffets styrke og mængden, kunden køber, men Rigspolitiet anslår, at prisen for et gram amfetamin aktuelt ligger på mellem 75 og 100 kroner.
Det betyder at de i alt cirka 50 kilo amfetamin, der kunne have været fremstillet af den fundne amfetaminolie i Videbæk, ville have været op mod fem millioner kroner værd på gaden.
Et foto fra optællingen af nogle af de penge, der blev fundet under efterforskningen af sagen.
Foto: PolitietDen fynske sagI starten af juni i år faldt der dom i en anden narkosag, der på flere punkter ligner sagen fra Videbæk.
Fjelsted er en landsby med 290 indbyggere på Fyn nær Middelfart.
Ligesom ejendommen i Videbæk, hvor politiet fandt amfetaminlaboratoriet i 2016, ligger det afsides og er ikke et sted, hvor mange mennesker færdes.
Her drev en 42-årig litauer et amfetaminlaboratorium.
Også her på Fyn kom det som lidt af en overraskelse for politiet.
- Jeg har kendskab til mange sager, hvor man har importeret amfetamin fra udlandet.
Men for mig er det ganske nyt, at det netop er blevet fremstillet i Danmark, fortæller Klaus Lauridsen, der er specialanklager ved Fyns Politi.
Politiet stødte på laboratoriet under en ransagning af en firelænget gård for tyveri i september 2017.
På det tidspunkt boede Annette Christoffersen på gården med sin mand, John Christoffersen.
Politiet var egentlig mødt op for at se, om der var tyvekoster på gården.
Men de fandt noget helt andet.
- Jeg fik at vide, at både politiet og hjemmeværnet var her.
Ups, fortæller Annette Christensen om den dag, hvor politiet ransagede hjemmet.
I gårdens ene længe fandt politiet udstyr til produktion af amfetamin, blandt andet murerbaljer, plastikkasser og en cementblander, som ifølge dombogen er brugt til at røre ”amfetamingrøden”.
Et badeværelse i den fynske gård.
Foto: Politiet Udstyr, som politiet mener har været brugt til produktion af amfetamin.
Foto: Politiet En bakke, der ifølge politiet har været brugt til at tørre stofferne.
Foto: Politiet Plastikbokse, færdigt stof og cementblander til omrøring.
Foto: Politiet Cementblander til omrøring.
Foto: Politiet Poser med videre til emballering.
Foto: Politiet1 / 6Et badeværelse i den fynske gård.
Foto: Politiet1 / 6Udstyr, som politiet mener har været brugt til produktion af amfetamin.
Foto: Politiet2 / 6En bakke, der ifølge politiet har været brugt til at tørre stofferne.
Foto: Politiet3 / 6Plastikbokse, færdigt stof og cementblander til omrøring.
Foto: Politiet4 / 6Cementblander til omrøring.
Foto: Politiet5 / 6Poser med videre til emballering.
Foto: Politiet6 / 6John Christoffersen blev dømt for at have fremstillet amfetamin for at videresælge det – og skal sidde i fængsel i 11 år.
I denne måned faldt der dom i sagen mod en 42-årig mand fra Litauen, der betragtes som central i sagen.
Han blev dømt for fremstilling af mindst 15,5 kilo amfetamin, som både er fremstillet i gården i Fjelsted og på en adresse i den fynske by Søndersø.
Færdigproduktion af AmfetaminI sagerne om produktion af amfetamin fra Videbæk og Fjelsted har man omdannet amfetaminolie til pulver, som kan indtages, for eksempel ved at sniffe det.
Det sker ved at blande methanol og amfetaminbase i en balje.
Derefter tilsættes svovlsyre.
Herefter skal der omrøres.
Endelig skal væsken sies fra, og det endelige pulver tørres.
Kilde: Retskemiske erklæringer fra sagernePengene til Den Dominikanske RepublikI sagen med amfetaminlaboratoriet i Videbæk konfiskerede politiet op mod en million kroner i kontanter.
Men samtidig mener politiet, at pengene fra netværket også er blevet omsat til fast ejendom.
- Bagmændene har været meget bevidste om, at de store penge, man laver på det her, skulle føres ud af landet.
Vi fandt ejendomsbesiddelser i Den Dominikanske Republik, hvor vi har været nede og lave ransagninger og beslaglæggelser, fortæller Kim Kliver.
Ejeren af huset i Den Dominikanske Republik var Mikhail Mihajlovich, som sidenhen er blevet dømt som hovedmand i sagen om amfetaminproduktion.
Dette hus i Den Dominikanske Republik tilhørte den hovedmistænkte i sagen fra Videbæk.
Dette hus i Den Dominikanske Republik tilhørte den hovedmistænkte i sagen fra Videbæk.
FangeflugtenI Sydsjælland og Lolland-Falsters Politi var man godt tilfreds med fangsten af amfetamin den 6.
oktober 2016.
Ikke alene havde politiet fundet næsten 50 kilo amfetamin i bilen, som Per Nielsen og Alexander Pedersen kørte i – men de havde også fundet et narkolaboratorium og spor, der så ud til at pege i økonomiske transaktioner ud af landet og mod potentielle bagmænd.
Men fem dage efter aktionen på parkeringspladsen i Bilka skete der igen noget, der overraskede politiinspektør Kim Kliver.
- Så får jeg en sen aften en oplysning om, at der er en mulig væbnet befrielsesaktion på vej mod en af dem, der sidder i et arresthus oppe i Slagelse.
Min første tanke er, at det virker lidt for fantasifuldt, for vi taler Danmark – det er ikke noget, vi har tradition for, det kan jeg simpelthen ikke umiddelbart tro på er rigtigt.
Politiets undersøgelser viste dog, at nogle personer faktisk var på vej fra Jylland til Sjælland.
Og bilen standsede foran netop arresten i Slagelse.
I bilen fandt politiet et jagtgevær og to personer, der i dag er dømt for at ville befri Alexander Pedersen – den ene af de to mænd, der blev anholdt på parkeringspladsen foran Bilka.
- Det vidner jo om en handleparathed, der rækker langt ud over, hvad andre kriminelle ville gøre, siger Kim Kliver.
Politiinspektør Kim Kliver havde aldrig selv set et amfetaminlaboratorium, da politiet fik oplysningen om narkooverleveringen på Bilkas parkeringsplads.
Og han undrer sig over, at stofferne stadig bliver solgt, når fremstillingen af dem er så amatøragtig, at man dybest set ikke ved, hvad der er i.
- Det beror simpelthen på tilfældigheder.
Ingen ved, hvad det er, de sælger eller indtager, hverken dem, der sælger det, eller de unge i festmiljøet, siger Kim Kliver.
I sagen fra Videbæk blev der sammenlagt givet næsten 100 års fængsel til de otte dømte.
I sagen fra Fyn blev fire dømte idømt mere end 30 års fængsel.
FacebookTwitterKopier linkEmner:Fyn|Politi|Sjælland|Brug af euforiserende stoffer|Anklagemyndigheden




https://www.dr.dk/nyheder/udland/dansker-vinder-tysk-valg-og-skal-vaere-borgmester-i-rostock

UdlandDansker vinder tysk valg og skal være borgmester i RostockClaus Ruhe Madsen bliver første udenlandske overborgmester i en tysk storby.
Claus Ruhe Madsen bliver første udenlandske borgmester i en tysk storby.
Af Mette Richardt16.
juni 2019 kl.
20.
04Bemærk: artiklen er mere end 30 dage gammelLæs opDen 46-årige danske møbelhandler Claus Ruhe Madsen bliver ny overborgmester i den tyske by Rostock.
Claus Ruhe Madsen, der er stillet op som løsgænger, bliver den første person uden tysk statsborgerskab, der bliver overborgmester i en storby i Tyskland.
Rostock er en stor tysk havneby med cirka 200.
000 indbyggere ved Østersøen.
Søndagens valg var anden og sidste runde af borgmestervalget.
Her fik danskeren 57,1 procent af stemmerne.
Første runde blev afholdt den 26.
maj, og her var det Claus Ruhe Madsen, der trak flest stemmer med 34,6 procent, mens hans nærmeste rival Steffen Bockhan fra ventrepartiet Die Linke fik 18,9 procent.
Fordi ingen af kandidaterne fik mindst halvdelen af stemmerne, skulle de to, der fik flest, dyste mod hinanden i en ny valgrunde.
Læs også:Pæredansk kandidat væbnet med pølsehorn vil være tysk borgmesterHar boet i Tyskland i 26 årDen danske tilflytter er født i København men har boet i Tyskland i 26 år.
I dag har han fem møbelforretninger fordelt rundt om i Tyskland.
Han ejer også tre indretningsbutikker og et firma, der udlejer campingbusser.
Og en softice-bod på stranden i Rostock-Warnemünde samt en dansk pølsevogn.
DR mødte Claus Ruhe Madsen inden valget.
Se videoen herover.
Claus Ruhe Madsen ligner langt fra en traditionel tysk politiker.
Under valgkampen har han gjort sig bemærket ved at cykle rundt på sin ladcykel for at møde borgerne, og han har delt såvel pølsehorn som strømper ud.
Politisk har Claus Ruhe Madsen især fokus på miljøet, erhvervslivet og digitalisering.
Han vil modernisere Rostock, som ifølge ham "hænger fast i fortiden".
Han vil blandt andet renovere havneområdet ud til Østersøen og arbejde for bedre kollektiv trafik og flere cykelstier.
Skolerne skal digitaliseres, plastikservice skal ud af byen, og så skal der - hvis det står til Claus Ruhe Madsen - bygges et nyt teater.
Desuden vil han arbejde for, at flere kommer i arbejde, at erhvervslivets forhold forbedres, og at der kommer bedre handelsforbindelser til Danmark og Sverige, der ligesom Rostock har kyst ud til Østersøen.
FacebookTwitterKopier linkEmner:Rostock|Tyskland|Lokalpolitik|Twitter|Erhverv




https://www.dr.dk/nyheder/udland/boeing-indrommer-vi-begik-en-fejl

Boeing 737 MAX 8Se temaUdlandBoeing indrømmer: Vi begik en fejlBoeing-direktør kalder implementering af nyt advarselssystem i cockpittet for 'uacceptabel'.
Boeing 737 MAX-fly er parkeret på fabrikken i Renton i Washington.
17.
juni 2019 kl.
06.
01Bemærk: artiklen er mere end 30 dage gammelLæs opFlygiganten Boeing begik 'en fejl' i håndteringen af et problematisk advarselssystem i cockpittet på selskabets 737 MAX-fly før to flystyrt, der har kostet mere end 300 mennesker livet.
Det siger Boeings administrerende direktør, Dennis Muilenburg, i forbindelse med verdens største luftfartsudstilling i Paris, skriver AP.
Tidligere på måneden udtalte de amerikanske luftfartsmyndigheder (FAA) kritik af Boeing og sagde, at nogle af selskabets fly måske er udstyret med dele, der ikke er fabrikeret ordentligt.
Boeing understreger, at kommunikationen mellem myndigheder, kunder og ansatte ikke har været i orden, og det er uacceptabelt, siger Dennis Muilenburg.
Læs også:Boeing ændrede i advarselssystem uden at varsle flyselskaberFlere piloter har kritiseret Boeing for ikke at informere dem om den nye software i cockpittet.
- Vi har tydeligvis begået en fejl i implementeringen af advarselssystemet, beklagede den administrerende direktør over for pressen.
Den seneste ulykke skete i Etiopien i marts, da et fly fra Ethiopian Airlines styrtede seks minutter efter start fra Addis Abeba med 149 mennesker om bord.
Godt fire måneder tidligere styrtede et Boeing 737 MAX-fly fra Lion Air 13 minutter efter start fra Indonesiens hovedstad, Jakarta.
Alle 189 passagerer om bord omkom.
Flyulykkerne har fået flere lande og myndigheder til at holde flytypen på jorden.
Der er ikke sat en tidsfrist for, hvornår flyene ventes at være på vingerne igen.
Ifølge Dennis Muilenburg er der formentlig tale om nogle måneder.
/ritzau/FacebookTwitterKopier linkEmner:Boeing|Flytrafik|Etiopien|Indonesien|Ulykker




https://www.dr.dk/nyheder/udland/kampen-om-efterfoelge-may-kandidater-moedes-i-tv-debat-men-favoritten-gider-ikke

BrexitSe temaUdlandKampen om at efterfølge May: Kandidater mødes i tv-debat – men favoritten gider ikkeBoris Johnson bliver væk fra tv-duel mellem kandidaterne, der kæmper om at blive Storbritanniens næste premierminister.
Boris Johnson møder kritik for ikke at deltage i aftenens tv-duel.
Af Sean Coogan16.
juni 2019 kl.
20.
25 | opdateret 16.
juni 2019 kl.
23.
10Bemærk: artiklen er mere end 30 dage gammelLæs opFem af kandidaterne til at blive Storbritanniens næste premierminister mødtes søndag aften i en tv-transmitteret debat.
Men oppe på scenen stod et tomt podie.
Favoritten til at vinde formandsvalget i Det Konservative Parti, Boris Johnson, sagde nemlig nej tak til at deltage.
Debatter med flere kandidater kan nemlig være lidt skingre, lyder hans forklaring ifølge BBC.
- Jeg tror, at offentligheden har haft en masse blå-mod-blå situationer, siger han med henvisning til den store splittelse i Storbritanniens Konservative Parti.
Læs også:Storbritannien skal have ny premierminister: Her er fire topkandidaterRivalerne beskylder ham i stedet for at gå i flyverskjul for at undgå mediernes kritiske søgelys.
Uanset hvad der er tilfældet, så er Boris Johnson i øjeblikket klar favorit til at blive en af de to kandidater, som de menige medlemmer af Det Konservative Parti inden for den nærmeste fremtid skal vælge mellem.
Vinderen bliver ikke bare partileder, men også premierminister for 65 millioner briter.
Klik på den kandidat, du vil vide mere om:Knusende sejrVed torsdagens valgrunde i Det Konservative Parti blev tre af de i alt 10 kandidater sorteret fra.
Den hemmelige afstemning blev en stor sejr for Boris Johnson, der fik hele 114 af de i alt 313 stemmer.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver dog siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
Dem kan du læse mere om her.
- Kandidaterne bliver løbende sorteret fra ved hemmelige afstemninger blandt Det Konservative Partis parlamentsmedlemmer.
- Når der i morgen kun er to kandidater tilbage, ryger de to ud i en form for valgkamp med blandt andet tv-dueller.
- Selv om vinderen af duellen bliver premierminister for 65 millioner briter, så er det kun de omkring 160.
000 medlemmer af Det Konservative Parti, der vælger Theresa Mays afløser, fordi partiet har regeringsmagten.
- Storbritanniens nye premierminister forventes at være på plads i den sidste del af juli.
Dagen efter meddelte sundhedsminister Matt Hancock, at han trak sig efter kun at have fået 20 stemmer.
Dermed er der seks kandidater tilbage.
Lidt endnu i hvert fald.
På tirsdag kommer anden valgrunde blandt de konservative parlamentarikere, og her vil kandidater, der ikke opnår mindst 10 procent af stemmerne ryge ud.
Læs også:Favorit til at blive briternes næste premierminister: 'Vi skal ud af EU den 31.
oktober'Mens Boris Johnson var hurtig til at få offentlig støtte fra en del kollegaer og er kendt for at være populær blandt græsrødderne i Det Konservative Parti, har politiske iagttagere peget på, at han kunne risikere at blive ramt af en samlet indsats for at fælde ham.
En sådan "enhver anden end Boris"-indsats ser dog svær ud inden tirsdagens afstemning.
Foruden den enorme opbakning fra kollegaerne i første valgrunde, så fik Boris Johnson i går tilmed opbakning fra den eliminerede modkandidat Esther McVey.
Samtidig peger den britiske avis The Times på, at rivalerne Michael Gove og Sajid Javid i nye interviews synes at fiske efter et ministerjob i en kommende Johnson-regering.
Brexit i fokusBriternes skilsmisse med EU er det helt store tema ved formandskampen i Det Konservative Parti.
De menige medlemmer af partiet adskiller sig blandt andet fra resten af den britiske befolkning ved at være mere åbne over for et såkaldt hårdt brexit, hvor man forlader det europæiske fællesskab uden en aftale.
Udenrigsminister Jeremy Hunt har brugt weekenden på at lægge afstand til Boris Johnsons løfte om, at Storbritannien forlader EU den 31.
oktober - også hvis det bliver et hårdt brexit.
Jeremy Hunt, siger, at han ønsker at forhandle med EU om en ny skilsmisseaftale, og at det ikke giver mening at binde sig til at sige farvel 31.
oktober.
Omvendt fortsætter Dominic Raab med at italesætte sig selv selv som den største brexit-tilhænger i feltet, påpeger The Guardian.
- Det Konservative Parti er færdigt, medmindre vi er ude (af EU red.
) ved slutningen af oktober, sagde han i et tv-interview i morges.
Den tidligere brexit-minister holder fast i sin kontroversielle idé om at suspendere det britiske parlament for at undgå, at parlamentarikerne blokerer for et hårdt brexit.
FacebookTwitterKopier linkEmner:Boris Johnson (politiker)|Storbritannien|EU|EU-forhold|Valg og folkeafstemninger




