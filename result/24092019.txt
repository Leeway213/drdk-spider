https://www.dr.dk/sporten/fodbold/england/eriksen-faar-skurkerollen-i-kaempe-pokalfiasko-taber-til-hold-fra

EnglandEriksen får skurkerollen i kæmpe pokalfiasko: Taber til hold fra fjerdebedste rækkeTottenham taber til Colchester fra den fjerdebedste række efter straffesparkskonkurrence, hvor Christian Eriksen brænder.
Christian Eriksen brændte straffespark i straffesparkskonkurrencen, som sendte Tottenham ud af turneringen.
24.
sep.
2019 kl.
22.
57 | opdateret 25.
sep.
2019 kl.
07.
46Bemærk: artiklen er mere end 30 dage gammelLæs opTottenham er ude af den engelske EFL Cup - også kendt som Carabao Cup - allerede i 16.
-delsfinalen.
Holdet tabte tirsdag aften sensationelt til Colchester fra den fjerdebedste række, League 2, efter straffesparkskonkurrence.
Her blev Christian Eriksen en af skurkene, da han brændte for Tottenham.
Også Lucas Moura brændte for Tottenham, og så vandt Colchester straffesparkskonkurrencen 4-3.
Tottenhams manager, Mauricio Pochettino, erkender, at truppen ikke er i balance.
- Når man har en urolig trup, er det svært, og man mister tid, og så har man brug for at genvinde den tabte tid, siger Pochettino.
- Det er dér, vi er.
Måske er vores præstationer gode.
Men man har brug for noget ekstra, hvilket er den mentale forbindelse.
Det handler om energien sammen og om ikke at have forskellige dagsordener inden for truppen.
Ingen Eriksen fra startChristian Eriksen startede på bænken, men blev skiftet ind midtvejs i anden halvleg, da Tottenham havde svært ved at skabe de helt åbne chancer trods et enormt spilovertag.
Danskeren formåede dog ikke at ændre slagets gang, og efter 90 minutter måtte man efter resultatet 0-0 ty til straffesparkskonkurrence, da man ikke spiller forlænget spilletid.
Eriksen var første skytte, og hans skud blev reddet nede ved den ene stolpe.
Senere brændte Colchester med en mislykket "panenka", men da Moura senere skød over, kunne Colchester efterfølgende sikre sejren.
Chokket skal nu fordøjes i London-klubben, som har været inde i en dårlig periode.
- Vi er inde i en periode, som er lidt svær for os, men vi bliver ved med at arbejde på at finde en løsning, siger Mauricio Pochettino.
- Når den her type ting sker, handler det om at være fokuserede, friske og rolige.
Vi forsøger at finde løsningerne, og vi har blot brug for tid.
Colchester Uniteds Frank Nouble jubler, efter han har scoret på sit straffespark og bragt det lille hold tættere på avancement.
De øvrige Premier League-tophold klarede sig bedre tirsdag aften.
Manchester City stillede med en stærk offensiv og gjorde kort proces mod Preston North End, der på udebane blev slået med 3-0.
Allerede i første halvleg scorede Raheem Sterling, Gabriel Jesus og Ryan Ledson, og så var der ikke meget mere at rafle om.
Med Pierre-Emile Højbjerg på banen vandt Southampton ude med 4-0 over Portsmouth.
Danny Ings scorede to gange i første halvleg.
Med Kasper Schmeichel på bænken vandt Leicester sikkert med 4-0 ude over Luton.
Også keeper Jonas Lössl sad på bænken hos Everton, der på udebane vandt med 2-0 over Sheffield Wednesday.
Endelig vandt Arsenal med 5-0 hjemme mod Nottingham Forest.
De resterende otte 16.
-delsfinaler spilles alle onsdag.
/ritzau/AFPArtiklen er opdateret med citater fra Tottenhams manager, Mauricio Pochettino.
FacebookTwitterKopier linkEmner:England|Gabriel Jesus (fodboldspiller)|Jonas Lössl (fodboldspiller)|Tottenham Hotspur FC|Fodbold




https://www.dr.dk/nyheder/indland/ikke-alle-spies-kunder-har-faaet-luft-under-vingerne-200-gaester-er-strandet-paa

IndlandIkke alle Spies-kunder har fået luft under vingerne: 200 gæster er strandet på ferie-øDanskere på Madeira risikerer at hænge på hotelregning.
Undskyld, lyder det fra Spies.
Omkring 200 Spies-rejsende er fortsat strandet på den portugisiske ø Madeira (arkivfoto).
Af Thea Deleuran Müller24.
sep.
2019 kl.
22.
40Bemærk: artiklen er mere end 30 dage gammelLæs opLufthavnen var ellers fuld af glade rejsende, der var på vej mod varmere himmelstrøg, da rejseselskabet Spies alligevel genoptog flyvningerne i dag.
Det sker nemlig på trods af, at Spies' moderselskabet Thomas Cook er blevet erklæret konkurs i Storbritannien.
Men det er altså ikke alle, der har nået at få glæde af de genoptagede flyvninger.
Én af dem, der fortsat er i uvished, er Kenneth Jørgensen, der skulle være fløjet hjem fra den portugisiske ferieø Madeira i går klokken 12.
05.
Spies er del af Thomas Cook Northern EuropeSpies har eksisteret som rejsebureau siden 1956.
I 2008 blev selskabet en del af Thomas Cook Northern Europe, der er en selvstændig virksomhed under Thomas Cook Group plc.
Udover Spies omfatter Thomas Cook Northern Europe blandt andre rejsebureauerne Ving Sverige, Ving Norge, Tjäreborg Finland og charterflyselskabet Thomas Cook Airlines Scandinavia.
Thomas Cook Airlines Scandinavia har hovedsæde i Københavns Lufthavn.
Omkring 80 procent af Spies gæster flyver med Thomas Cook Airlines Scandinavia.
Der har Kenneth Jørgensen netop afholdt en ferie med sin hustru, og de nåede begge ud i lufthavnen i går, afleverede den lejede bil og var klar til afgang, men de kom ikke længere end til lufthavnen.
Klokken 9.
25 kom den første sms fra Spies med beskeden om, at deres fly var aflyst.
Den samme melding kom til cirka 200 andre gæster, som også fortsat er strandet på øen.
Det fortæller Spies' kommunikationschef, Lisbeth Nedergaard.
- Vi skal selvfølgelig nok gøre, hvad der skal gøres, når de kommer hjem.
Spies: 'Vi håber, de kan flyve hjem i morgen'Efter et par timer i lufthavnen tog Kenneth Jørgensen og hustruen først til et hotel tæt på lufthavnen for hurtigt at kunne komme afsted, hvis muligheden bød sig.
I dag rykkede parret så tilbage til det samme hotel, hvor de har afholdt ferien, da det stod klart, at det heller ikke blev i dag, at Kenneth Jørgensen og hustruen kunne tage hjem.
Som det er nu, har Spies tilbudt, at de kan overnatte på hotellet til i morgen.
Hvad der så skal ske, ved Kenneth Jørgensen og hustruen ikke.
Kenneth Jørgensen har været på ferie i Madeira i en uge.
(© (Privatfoto))- Vi ville være langt mere rolige, hvis bare vi vidste, om vi ville komme hjem i morgen eller næste mandag.
Det er uvisheden og forvirringen, der er frustrerende, lyder det fra Kenneth Jørgensen.
- Vi er lidt bundet til hotellet, fordi vi ikke aner, hvornår vi skal afsted.
Vi kan ikke rigtig tage ud og lave noget, da vi føler, vi hele tiden skal være klar med pakkede kufferter.
Den frustration forstår Lisbeth Nedergaard hos Spies også godt, og som det ser ud lige nu, håber hun, at gæsterne kan vende hjem allerede i morgen.
- Det er kun det sidste flueben, der mangler at blive sat for at flyet kan hente gæsterne hjem.
Der er også en særlig udfordring ved den portugisiske ø Madeira, da det kræves, at piloter, der skal lande og lette på øen, har en særlig tilladelse til at kunne gøre dette.
Derfor vil Lisbeth Nedergaard ikke love nogen, at de får luft under vingerne i morgen.
Dagen igennem har Kenneth Jørgensen forsøgt at få svar på, hvornår de kan vende retur til Danmark, men det er ikke lykkes ham at få kontakt til nogen, der kunne fortælle ham noget.
Spies har allerede meldt ud, at de vil kontakte deres rejse-gæster via sms, og dem har Kenneth Jørgensen også modtaget, men der står blot, at de endnu ikke ved noget.
'Undskyld til alle vores gæster'I den ene af de sms'er, som Kenneth Jørgensen har modtaget, står der også, at hvis nogle af hotellerne kræver betaling, må de rejsende selv betale og så søge om at få pengene returneret, når de vender hjem.
Og på nuværende tidspunkt kan Lisbeth Nedergaard hverken be- eller afkræfte, om nogle gæster kan risikere selv at skulle betale for de ekstra overnatninger.
- Det kan jeg ikke forestille mig, at de skal, siger hun.
- Situationen er så unormal, at jeg ikke tør sige det på nuværende tidspunkt.
I forhold til den manglende kommunikation til gæster som Kenneth Jørgensen og hans hustru har Lisbeth Nedergaard kun én ting at sige:- Undskyld til alle vores gæster.
Der er ikke nogen, der er mere ked af det end os.
Når hun ved noget konkret, lover hun at sende nye meldinger ud.
- Alle har været i gang i højeste gear siden søndag nat, og vi håber virkelig, at vores gæster har en forståelse for os.
Det er en usædvanlig situation, siger Lisbeth Nedergaard.
FacebookTwitterKopier linkEmner:Turisme|Lufthavne|Portugal|Storbritannien|Thomas Cook Group




https://www.dr.dk/sporten/haandbold/herreligaen/vejes-tropper-sejrer-i-skanderborg

HerreligaenVejes tropper sejrer i SkanderborgÅrhus Håndbold kom tilbage på vindersporet med en overbevisende indsats ude mod Skanderborg.
Primo Tours Ligaen i Håndbold kampen mellem Skanderborg Håndbold og Århus Håndbold i mændenes håndboldliga, i Skanderborg tirsdag den 24.
september 2019.
 24.
sep.
2019 kl.
21.
55Bemærk: artiklen er mere end 30 dage gammelLæs opFor seks dage siden imponerede Skanderborg ved at snuppe et point i udekampen mod Aalborg Håndbold, men Skanderborg kunne ikke følge op på den flotte præstation i tirsdagens hjemmekamp mod Århus Håndbold.
Gæsterne fra Aarhus kunne rejse hjem med en sejr på 33-24 efter føring på 16-14 ved pausen i herrernes håndboldliga.
Dermed kom Århus tilbage på vindersporet efter nederlag i de seneste to kampe mod GOG og Aalborg.
Kun i kampens begyndelse var Skanderborg foran, og Århus satte sig hurtigt på opgøret.
Det var dog først efter pausen, at Århus trak afgørende fra.
Det begyndte for alvor at se godt ud for Århus, da Nikolaj Læsø efter seks minutter scorede til 21-15.
Senere skulle Århus også komme foran med syv scoringer, og spændingen kom aldrig tilbage.
Derimod øgede Århus blot føringen.
Anders Kragh Martinusen blev Århus-topscorer med otte mål.
Med sejren rykker Århus op på seks point for fem kampe, mens Skanderborg bliver på fem point.
/ritzau/FacebookTwitterKopier linkEmner:Aarhus|Skanderborg|Århus Håndbold|Aalborg Håndbold|Håndbold




https://www.dr.dk/nyheder/udland/magtfuld-demokrat-truer-trump-med-rigsretssag

Mulig rigsretssag mod Donald TrumpSe temaUdlandMagtfuld demokrat truer Trump med rigsretssagMulig afpresning af Ukraines præsident kan ende med at fælde USA's præsident.
Demokraten Nancy Pelosi er formand for Repræsentanternes Hus, og hun har tidligere været forbeholden, når det kom til at stille Trump for rigsretten.
Af Maya Nissen, Thea Deleuran Müller og Kasper Duncan Gram (video)24.
sep.
2019 kl.
23.
08 | opdateret 25.
sep.
2019 kl.
08.
50Bemærk: artiklen er mere end 30 dage gammelLæs opEn rigsretssag rykker nu tættere på den amerikanske præsident, Donald Trump.
Det er formanden for Repræsentanternes Hus, Nancy Pelosi, der nu vil indlede en rigsretsproces mod præsidenten.
Det har den magtfulde demokrat her til aften dansk tid officielt meldt ud.
Meldingen er et markant skifte hos den indflydelsesrige demokrat, som tidligere har været tilbageholdende med at støtte ideen om en rigsretssag.
- Præsidenten skal holdes ansvarlig for sine handlinger.
Ingen er hævet over loven, lød det fra Nancy Pelosi.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen beder Trump om, at Ukraines præsident skal efterforske Joe Biden og dennes søn, Hunter Biden.
Samtidig siger præsidenten, at Zelenskyj skal i kontakt med både justitsminister William Barr og Trumps personlige advokat, Rudy Giuliani.
Hunter Biden har siddet i bestyrelsen for energiselskabet Burisma i Ukraine.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Beslutningen kommer, efter der i de seneste dage er blevet rejst spørgsmål om en samtale, som præsident Trump har haft med den nyvalgte ukrainske præsident, Volodymyr Zelenskyj.
Her skulle Donald Trump ifølge en whistleblower i Det Hvide Hus have lagt pres på den nyvalgte præsident, for at få ham til at indlede en undersøgelse mod tidligere vicepræsident Joe Biden, der ønsker at blive demokraternes præsidentkandidat til valget i 2020.
Trump kalder fortsat sagen for en 'heksejagt'Præsidenten selv har allerede reageret på Nancy Pelosis udmelding på Twitter, hvor han kalder sagen for en heksejagt.
En kritik han også har brugt tidligere, når der har været tale om en rigsretssag mod ham.
- Sådan en vigtig dag i FN med så meget arbejde og succes, og så ødelægger og nedværdiger demokraterne dage med at komme med nyheden om det her vrøvl om heksejagt.
Det er så dårligt for vores land, skriver Donald Trump i et tweet.
Her taler Donald Trump også om FN's generalforsamling, som blev sat i gang i dag i New York, hvor han selv har holdt tale her til eftermiddag dansk tid.
Præsident Trump har så sent som i dag afvist, at han har forsøgt at lægge pres på Ukraines præsident under den nu famøse telefonsamtale, selvom han dog samtidig bekræfter, at han har tilbageholdt bistand til Ukraine.
Det var dog ikke en "noget for noget"-situation, siger han ifølge Washington Post.
- Der blev ikke lagt noget pres på ham, intet, siger præsident Trump til pressen under et FN-topmøde i New York tidligere i dag og tilføjede, at det var en "meget venskabelig og totalt passende samtale".
Vil have hele whistleblowers klage fremNancy Pelosi har ifølge Washington Post brugt de seneste dage på at veje stemningen blandt førende demokrater, for at afgøre om partiet skal gå videre med en rigsretssag.
Nancy Pelosis argument har tidligere lydt, at hverken befolkningen eller det republikanske parti ønsker en rigsretssag, og at det derfor ville koste demokraterne for dyrt at insistere på at rejse en sag mod præsidenten.
Det på trods af betydeligt pres fra de mere liberale kræfter i det demokratiske parti, heriblandt flere af de nuværende præsidentkandidater.
På Twitter har præsidenten udtalt, at han i morgen vil offentliggøre en transskription af telefonsamtalen.
Ifølge The Guardian har Senatet her til aften dansk tid stemt en resolution igennem, der opfordrer Trumps administration til at dele hele whistleblowerens udtalelse om præsidenten - og ikke kun udskriftet af telefon-samtalen, som Trump har annonceret.
At stille en præsident for en rigsret starter i Repræsentanternes Hus, hvor der skal være et flertal for at starte en rigsretssag.
Herefter sendes rigsretssagen videre til Senatet, hvor det kræver et flertal på to tredjedele af Senatets medlemmer for at få afsat en præsident.
Der har ikke været nogen amerikanske præsidenter, der er blevet afsat fra sit embede som følge af en rigsretssag, men to præsidenter har haft rigsretssager imod sig - Bill Clinton i 1998 og Andrew Johnson tilbage i 1868.
Hvis du vil læse mere om sagen, har DR's korrespondent i USA Steffen Kretz sat flere ord på, hvor alvorlig den er for Donald Trump i artiklen her.
Du kan også blive meget klogere på, hvad en rigsretssag er i videoen her:FacebookTwitterKopier linkEmner:Bill Clinton (politiker)|Donald Trump (politiker)|USA|Forenede Nationer|Embedsmisbrug




https://www.dr.dk/nyheder/politik/efter-endnu-en-eksplosion-nu-er-bombe-pakke-paa-vej

Eksplosioner i KøbenhavnSe temaPolitikEfter endnu en eksplosion: Nu er 'bombe'-pakke på vejOppositionen vil se handling fra regeringen - og det kommer der inden efterårsferien.
Ingen er endnu kommet alvorligt til skade i den nylige bølge af eksplosioner, men både Venstre og Dansk Folkeparti vil se handling, inden noget sådan sker.
Af Peter Boier24.
sep.
2019 kl.
21.
39Bemærk: artiklen er mere end 30 dage gammelLæs opI nat var der endnu en eksplosion i Københavnsområdet.
Denne gang gik det ud over en thailandsk restaurant på Amager - og tidligere har der været eksplosioner i et pizzeria og i Skattestyrelsen.
Eksplosionen er således den 12.
i Storkøbenhavn alene i år.
Og det har fået oppositionen til at kritisere regeringen for at være langsom med at give politiet bedre mulighed for at forhindre flere brag i byen.
Læs også:Politiet efterlyser person efter eksplosion på Amager- Jeg synes, det er ekstremt alvorligt, siger Peter Skaarup, Dansk Folkeparti.
- Jeg synes, at regeringen kom med et fornuftigt udspil om grænsekontrol til Sverige på et fint pressemøde.
Men intet er sket.
Derfor vil jeg indkalde justitsministeren i et samråd.
Venstres nye næstformand Inger Støjberg vil også have regeringen i arbejdstøjet.
- Nu forventer jeg altså, at regeringen holder op med bare at holde pressemøder og slå sig stort op på, at der nu skal ske noget.
Det er over en måned siden, de sagde, der ville ske noget.
Man nøler og tager for mig at se simpelthen ikke opgaven alvorligt, siger hun.
Inger Støjberg suppleres af Søren Espersen:- Folk bliver utrygge af eksplosioner i boligkvarterer.
Folk færdes jo nær den her restaurant.
Og derfor vil jeg bare sige til regeringen: 'Stop med at nøle og tag de fornødne initiativer, så vi kan være trygge i København'.
De vil begge have grænsekontrol til Sverige, da der - ifølge Søren Espersen - er meget, der tyder på, at det er nogen, der kommer fra Sverige, som begår kriminalitet i Danmark.
Regeringen lover handling inden efterårsferienJustitsminister Nick Hækkerup er meget bekymret for stigningen i eksplosioner og forklarer, at regeringen har en pakke på vej inden efterårsferien, der skal hjælpe politiet med at forhindre flere eksplosioner.
Læs også:Minister: 'Stensikker' sammenhæng mellem Sverige og eksplosion ved SkattestyrelsenPakken vil ifølge ministeren give politiet bedre mulighed for at efterforske eksplosioner, bedre mulighed for at overvåge med videokamera og en strafskærpelse for at beskæftige sig med sprængstoffer.
- Og noget af det, vi kigger på, er også skærpelse af grænsekontrol til Sverige.
Der har også været betydelige sprængninger i Sverige og noget indikerer, at der flyder kriminalitet over grænsen, forklarer justitsministeren og fortæller, at der for eksempel var tydelige forbindelser til Sverige ved bomben ved Skattestyrelsen.
Han kan af hensyn til politiets arbejde dog ikke sige noget om eksplosionerne ved pizzeriaet i Vanløse eller thairestauranten på Amager i nat.
Kan I se et mønster i forhold til, om det er organiseret afpresning eller andet?
- Det er nogle af de spor, der bliver forfulgt nu.
Men af hensyn til politiets arbejde kan jeg ikke sige mere.
FacebookTwitterKopier linkEmner:Inger Støjberg (politiker)|Nick Hækkerup (politiker)|Sverige|Skattestyrelsen|Kriminalitet




https://www.dr.dk/nyheder/kultur/placido-domingo-traekker-sig-fra-macbeth-efter-chikane-anklager

KulturPlácido Domingo trækker sig fra 'Macbeth' efter chikane-anklagerEfter anklager om sexchikane og upassende opførsel trækker operastjernen sig fra Metropolitan Opera.
24.
sep.
2019 kl.
23.
51 | opdateret 25.
sep.
2019 kl.
10.
06Bemærk: artiklen er mere end 30 dage gammelLæs opOperastjernen Plácido Domingo trækker sig fra alle fremtidige optrædener i Metropolitan Opera.
Det sker efter anklager om sexchikane og upassende opførsel mod en række kvinder, skriver AP.
Læs også:Ni kvinder anklager operastjernen Placido Domingo for sexchikaneDen 78-årige tenor skulle synge hovedrollen i sæsondebuten 'Macbeth' i morgen aften.
Det skulle have været hans første optræden i USA, siden kvinderne trådte frem med anklager mod ham.
Operaen siger i en udtalelse, at 'The Met og hr.
Domingo er enige om, at han bliver nødt til at træde tilbage'.
I går lød det fra Metropolitan Opera, at Plácido Domingo ville optræde onsdag om planlagt.
Den tidligere operasanger Patricia Wulf fortæller om sine ubehagelige oplevelser med Plácido Domingo i videoen:FacebookTwitterKopier linkEmner:Placido Domingo (musiker)|Opera|USA




https://www.dr.dk/nyheder/indland/nyt-opgoer-i-koebenhavn-tre-grunde-til-bandekonflikterne-opstaar

IndlandNyt opgør i København: Tre grunde til at bandekonflikterne opstår Penge, personfnidder og et særligt æreskodeks er blandt årsagerne til, at konflikterne eskalerer.
En af de episoder, politiet har forbundet til den nuværende bandekonflikt, var et skyderi foran en McDonalds i Hundige.
Af Caroline Clante og Rune Stürup Hansen24.
sep.
2019 kl.
21.
39Bemærk: artiklen er mere end 30 dage gammelLæs opSkuddrab, eksplosioner og visitationszoner i flere dele af Storkøbenhavn.
Det er lige nu nogle af konsekvenserne af uvenskabet mellem de to bander Brothas og NNV.
Rigspolitiet bekræftede i fredags over for DR Nyheder, at man nu betragter situationen som en bande-konflikt - og at man forbinder flere voldelige sammenstød over det sidste halve år med konflikten.
Læs også:Optrappet bandekonflikt: Politiet siger 'nu er det nok' efter skud og eksplosionerDe to bander, konflikten kredser om, har tidligere været en del af samme gruppering, men er splittet op efter interne stridigheder.
Konflikten er kun en blandt flere, vi har set de seneste år.
Men hvordan opstår og optrappes de her konflikter mellem banderne?
Det har P3's nyhedspodcast, Den daglige dosis, undersøgt.
Ny bandekonflikt eskalerer - men hvorfor opstår konflikterne?
1PengeKolde kontanter er en af de helt oplagte forklaringer på, at rivaliserende bander ryger i konflikt, forklarer DR's retsreporter, Louise Dalsgaard.
- Det handler om at sidde på de gode markeder.
Både når vi taler narko, men også når vi taler afpresning, siger hun.
Under den sidste større bandekonflikt i 2017, hvor Loyal To Familia lå i krig med Brothas, nævnte Københavns Politi selv, at en af årsagerne til dén konflikt kunne være kampen om, hvor man kunne sælge hash.
2Gammelt uvenskabMen konflikterne kan ikke kun forklares med kampen om hashmarkedet.
Også helt simple små-konflikter kan optrappe eller eskalere en konflikt – ofte fordi bandemedlemmerne tidligere har været venner på kryds og tværs.
- Venner bliver hurtigt fjender i bandemiljøet.
Og uvenskaber kan hurtigt blusse op, hvis man for et eksempel skylder penge fra tidligere, hvis en har taget en andens kæreste, eller hvis man har sagt noget forkert.
Det kan være meget simple ting, der kan starte konflikten, siger Louise Dalsgaard.
Læs også:Sms i omløb: 'Der er erklæret stor bandekrig'Derudover peger hun også på, at politiet sidste år anholdt en række medlemmer af banderne, som nu er begyndt at blive løsladt.
Det kan også spille en rolle i den nuværende konflikt.
3Et særligt æreskodeksDesuden opererer banderne ud fra et specielt æreskodeks, der ofte også kan spille ind på konflikterne.
Det betyder, at man føler sig nødsaget til at svare tilbage, hvis et medlem bliver truet eller angrebet af medlemmer fra en anden bande, siger Louise Dalsgaard- Man taler meget om ’byttere’ i bandemiljøet.
Så hvis der bliver skudt efter et medlem, eller familien til et medlem, så skal man bytte eller hævne det skyderi - og så er det, at vi ser den her voldelige eskalering af en konflikt.
FacebookTwitterKopier linkEmner:København|Brothas|Organiseret kriminalitet|Kriminalitet|Københavns Politi




https://www.dr.dk/sporten/badminton/en-uhyggelig-bredde-venter-i-korea-danske-fjerherrer

Badminton'En uhyggelig bredde' venter i Korea for danske fjerherrerFor første gang siden april stiller hele fem danske herresingler op i Korea i morgen.
Hans-Kristian Solberg Vittinghus stiller sammen med fire andre danske herresingler op i Korea Open.
Af Jade Madsen Wittenkamp24.
sep.
2019 kl.
21.
11Bemærk: artiklen er mere end 30 dage gammelLæs opFem danske badmintonherresingler er i øjeblikket blandt de 30 bedste i verden.
De fem er Hans-Kristian Solberg Vittinghus, Jan Ø.
Jørgensen, Viktor Axelsen, Rasmus Gemke og Anders Antonsen.
Og selvom de alle ligger i top-30, venter en benhård lodtrækning i denne uge ved Korea Open, ifølge cheflandstræner Kenneth Jonassen.
Danskernes første rundeHerresingle:Rasmus Gemke - Kim Donghun (Korea) 21-11, 15-21, 13-21Viktor Axelsen - Zhao Jun Peng (Kina) 21-12, 21-15Jan Ø.
Jørgensen - Huang Yu Xiang (Kina) 21-14, 8-21, 21-13Anders Antonsen - Sai B.
Praneeth (Indien) Videre efter modstander trak sigHans-Kristian Solberg Vittinghus - Jonathan Christie (Indonesien) 16-21, 20-22Damesingle:Line Kjærsfeldt - Hyo Min Kim (Sydkorea) 7-21, 19-21Herredouble:Mads Conrad-Petersen/Mathias Boe - Chengkai Han/​​​​​Haodong Zhou (Kina) 21-12, 21-9Kim Astrup/Anders Skaarup Rasmussen - Takuro Hoki/Yugo Kobayashi (Japan) 21-15, 21-18Damedouble:Maiken Fruergaard/Sara Thygesen - Jongkolphan Kititharakul/Rawinda Prajongjai (Thailand) 17-21, 12-21Mixeddouble:Sara Thygesen/Niclas Nøhr - Hafiz Faizal/Gloria Emanuelle Widjaja (Indonesien) 15-21, 17-21- Antonsen møder VM-bronzevinderen, Vittinghus møder Indonesiens bedste og Gemke og Axelsen står begge til at møde verdensmesteren senere i turneringen.
Det er en svær lodtrækning med spændende første runde-opgør, hvor de skal spille godt fra start.
Vild bredde i herresinglekategorienSelvom Danmark kan mønstre fem dygtige spillere, så løber de altså ind i stor modstand til turneringerne.
Ifølge Vittinghus – den dårligst rangerede af de fem – er herresinglekategorien i det hele taget stærkt besat.
- Der er en uhyggelig bredde i herresingle lige nu.
Tidligere var niveauet i toppen højere med Lee Chong Wei, Lin Dan og Chen Long, men i dag er forskellen på toppen og dem lige under mindre.
Det gør det svært bare at komme ind i turneringerne, og sådan var det ikke for fem-ti år siden.
- Og det er både fedt og udfordrende.
Jeg synes, jeg er blevet en bedre spiller, men resultaterne er ikke nødvendigvis gået fremad, så det siger også noget om niveauet i herresingle, siger han.
Nr.
1 siden 2017Son Wan-ho (Korea): 8.
juni 2017-27.
september 2017Viktor Axelsen (Danmark): 28.
september 2017-11.
april 2018Kidambi Srikanth (Indien): 12.
april 2018-18.
april 2018Viktor Axelsen: 19.
april 2018-26.
september 2018Kento Momota (Japan): 27.
september 2018-nuBeviset på bredden ser man også på ranglisten.
Fra 2009-2017 dominerede skiftevis Lee Chong Wei fra Malaysia, Lin Dan og Chen Long fra Kina førstepladsen på ranglisten, mens der i bare de sidste to år har været fire forskellige ettere på ranglisten.
Unik dansk træningssituationBredden finder man dog også blandt de fem danskere, og for cheflandstræneren er de mange herresingler enormt givende i hverdagens træningen.
- En af nøglerne til succes er, at vi har så mange spillere i samme kategori, der er sultne og som kan presse hinanden til daglig.
Så kan vi blive ved med at flytte grænserne, og det giver en unik træningskultur for herresinglerne.
- Det er et sundhedstegn, at vi har fem så gode herresingler, og det er stærkt, at de er fra forskellige generationer.
Det tegner godt, at vi har den bredde.
Rygraden er stærk i dansk herresingle for tiden.
Med Antonsens, Axelsens og Gemkes alder på 25 eller derunder og Vittinghus og Jørgensen i begyndelsen af 30’erne, er der udsigter til et godt træningsmiljø for herresinglegruppen en del år ud i fremtiden.
Anders Antonsen har vist god form på det seneste.
I sidste uge var Anders Antonsen i semifinalen ved China Open, og for lidt over en måned siden vandt han VM-sølv.
 Rasmus Gemke er af en de fem danske herresingler.
Han ligger i øjeblikket nummer 22 på ranglisten.
 Jan Ø.
Jørgensen vandt i 2014 som den første europæer Indonesia Open.
Han har været en del af verdenseliten i 10 år.
 Viktor Axelsen vandt OL-bronze i 2016 og VM-guld i 2017.
I sidste uge gjorde han comeback efter en fire måneder lang skadespause.
 Hans-Kristian Solberg Vittinghus har været på landsholdstræningen i snart 15 år.
Han er placeret som nummer 26 på verdensranglisten.
1 / 5Anders Antonsen har vist god form på det seneste.
I sidste uge var Anders Antonsen i semifinalen ved China Open, og for lidt over en måned siden vandt han VM-sølv.
1 / 5Rasmus Gemke er af en de fem danske herresingler.
Han ligger i øjeblikket nummer 22 på ranglisten.
2 / 5Jan Ø.
Jørgensen vandt i 2014 som den første europæer Indonesia Open.
Han har været en del af verdenseliten i 10 år.
3 / 5Viktor Axelsen vandt OL-bronze i 2016 og VM-guld i 2017.
I sidste uge gjorde han comeback efter en fire måneder lang skadespause.
4 / 5Hans-Kristian Solberg Vittinghus har været på landsholdstræningen i snart 15 år.
Han er placeret som nummer 26 på verdensranglisten.
5 / 5Den onde asiatiske åndDet er ofte asiaterne, der sætter en stopper for de danske herresingler til turneringerne.
Men Flemming Delfs, Peter Rasmussen og Viktor Axelsen har faktisk formået at tage VM-guldmedaljer i kategorien - som de eneste udover asiaterne.
Det er ifølge Vittinghus et bevis på, at danskerne kan hamle op med asiaterne.
- Der hersker ingen tvivl om, at vi kan konkurrere med asiaterne.
Det beviser Viktors VM-guld i 2017 og Anders’ VM-sølv i 2019.
I fire af de sidste fem store mesterskaber har Viktor, Jan og Anders hentet medaljer, og vi har fundamentet til at fortsætte i en årrække, siger han.
I første omgang skal de fem danske herresingler altså vise sig frem i Korea Open, og Vittinghus håber han kan finde det gode spil fra VM frem mod Jonathan Christie i første runde.
- For et par måneder siden spillede vi et tæt første sæt, og så fik jeg stryg i andet, men det første sæt viser, at hvis jeg rammer niveauet, kan jeg bide skeer med de bedste og slå ham.
Korea Open spilles fra 24.
september til 29.
september.
Udover de fem i herresingle er der en dansk damesingle, to herredoubler, en damedouble og en mixeddouble med.
FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|Indonesien|Kina




https://www.dr.dk/nyheder/politik/oliejagt-i-nordsoeen-nu-presses-regeringen-fra-flere-sider

PolitikOliejagt i Nordsøen: Nu presses regeringen fra flere siderEn lang række fagforbund støtter nu regeringens støttepartier i kravet om at droppe oliejagt i NordsøenDer ligger lige nu fire ansøgninger på klimaminister Dan Jørgensens bord om at få lov til at bore olie op af Nordsøen.
Men de bør alle afvises, lyder det fra en lang række fagforbund.
Af Peter Boier24.
sep.
2019 kl.
22.
21Bemærk: artiklen er mere end 30 dage gammelLæs opPå bunden af Nordsøen har man siden 1960'erne boret og trukket olie op.
Det er kommet blandt andet Norge, Storbritannien og Danmark til gode.
Men står det til en lang række af de største danske fagforbund, så er der blevet trukket rigeligt af 'det sorte guld' op i danske farvande.
Fagforbundene har samlet sig i en alliance under navnet 'Broen til fremtiden' og opfordrer nu - i tråd med regerings støttepartier - regeringen og klimaminister Dan Jørgensen om at afvise de fire selskaber, der har søgt om lov til potentielt at bore olie op af Nordsøen helt til 2055.
- Vi ønsker, at politikerne sætter ambitiøse mål, der matcher meldinger fra klimaforskere og eksperter.
I den her konkrete sag, har vi set økonomiske vismænd advare mod nye olieboringer - og flere af os har så sagt, at hvis vi skal nå 100 procent vedvarende energi, er vi nødt til at lægge om, siger Camilla Gregersen, formand for Dansk Magisterforening - et af fagforbundene bag dagens udmelding.
I stedet, forklarer Camilla Gregersen, skal der hurtigst muligt landes en klimalov.
- Nu har vi lavet den her melding - men det vigtigste for os er, at vi får en ambitiøs klimalov med femårige reduktionsmål og fokus på vedvarende energi.
Broen til fremtidenAlliancen 'Broen til fremtiden' består af en lang række fagforbund, der sammen står bag opfordringen til regeringen.
Herunder blandt andet:3FDanmarks LærerforeningDansk MagisterforeningDjøfFOAHKIDA - Ingeniørforening i DanmarkGreenpeace (Danmark).
.
.
Og en lang række andre, prominente fagforbund.
Støttepartier vil også stoppe oliejagtenMed udmeldingen lægger de store fagforbund sig i slipstrømmen af den udmelding, Radikale Venstre og SF kom med tidligere i dag.
Læs også:R og SF presser regeringen: Stop oliejagt i NordsøenHer forklarede partilederne Pia Olsen Dyhr (SF) og Morten Østergaard (R) helt på linje, at den danske stat af hensyn til klimaet burde lukke for nye tilladelser til oliefirmaer, der vil hive olie og gas op af Nordsøen.
Tidligere har både Alternativet og Enhedslisten også ønsket samme.
Og ifølge Camilla Gregersen giver det god mening, at fagforbundene på samme måde forsøger at presse regeringen.
Olie i NordsøenDen danske stat har i over 40 år givet tilladelser til udvinding af olie og gas i Nordsøen.
Fire olieselskaber har ansøgt den danske regering om en ottende runde af såkaldte olie-koncessioner.
Gives tilladelserne får olieselskaberne ret til at udvinde frem til 2055, idet de får seks år til at lede efter olie og gas og 30 år derefter til at udvinde.
Sidste år tjente den danske statskasse otte milliarder kroner fra Nordsøolien, men indtægterne er faldet stødt de seneste ti år fra 36 mia.
kroner i 2008.
I dag er det udenlandske olieselskaber herunder franske Total, der ejer rettigheder til at udvinde olie og gas i Nordsøen.
- Vi lægger os i tråd med fagbevægelsens gamle traditioner om at være en samfundsforandrende kraft.
Vi forsøger at tage ansvar for, hvilket samfund vi skal have, siger Dansk Magisterforenings formand.
De er dog meget opmærksomme på, at det ikke skal føre til færre arbejdspladser - da det jo er hele idéen bag deres organisationer.
Den grønne omstilling skal altså implementeres socialt ansvarligt.
Oliepenge i statskassenSidste år tjente den danske stat otte milliarder kroner på nordsøolien, og derfor kunne man godt frygte, at det skabte et hul i statskassen.
Men man ved ikke, hvor meget olie man kan finde - og samtidig har økonomiske vismænd foreslået at stoppe oliejagten, hvis staten vil nå sine klimamål.
Læs også:Eksperter: Vi kan godt stoppe med at udvinde mere olie, men.
.
.
Og så kan det ifølge Camilla Gregersen være anledning til at få skubbet andre brancher i gang:- Det er helt afgørende, at vi finder erstatninger for råolie, som bruges til mange vigtige ting i industrien, så vi ikke bare henter olien i andre lande, hvor den produceres mere miljøbelastende.
- Vi ved, at ressourcer som olie under alle omstændigheder løber ud på et tidspunkt.
Og dem, der kommer først med at få udviklet nye løsninger, vinder jo så at sige en gylden mulighed.
DR har forsøgt at høre klimaminister Dan Jørgensen, hvordan regeringen stiller sig i forhold til opråbene fra både støttepartier og nu også fagforbund, men det har ikke været muligt at få et interview med ministeren.
FacebookTwitterKopier linkEmner:Morten Østergaard (politiker)|Pia Olsen Dyhr (politiker)|Radikale Venstre|Fagforeninger|Storbritannien




https://www.dr.dk/nyheder/kultur/gaming/dannie-paa-21-bruger-tusindvis-af-kroner-paa-fifa-jeg-har-ikke-helt-styr-paa

GamingDannie på 21 bruger tusindvis af kroner på FIFA: 'Jeg har ikke helt styr på det præcise tal'De færreste ved, hvor svært det i virkeligheden er at få fat i de bedste spillere, fortæller ekspert.
Dannie Neergaard vil igen i år bruge penge på det nye 'Fifa Ultimate Team'.
(© dr)Af Jakob Friis Thorø Lund24.
sep.
2019 kl.
20.
01Bemærk: artiklen er mere end 30 dage gammelLæs opI denne uge udkommer det populære fodboldspil 'Fifa 2020', der er det nyeste i rækken af fifa-spil, der hvert år er imødeset af millioner af spilfans.
Men det er ikke længere kun de fysiske køb af spillet, som EA Sports - udviklerne bag spillet - tjener deres penge på.
De tjenes primært på online-delen 'Fifa Ultimate Team'.
Og en af dem, der hvert år bruger tusindvis af kroner på det populære spil, er 21-årige Dannie Neergaard.
- Jeg bruger nok mellem 6.
000-12.
000 kroner på 'Fifa Ultimate Team' hvert år, men jeg har ikke helt styr på det præcise tal, fortæller han.
'Fifa 2020' er nummer 27 i rækken.
(© Fifa 2020)I 'Fifa Ultimate Team' gælder det om at bygge sit hold op fra bunden og til sidst få det bedste hold, så man kan slå de andre i forskellige turneringer.
For at forbedre sit hold, skal man købe spiller-pakker.
De pakker kan man få for guldmønter, man får tildelt til sit hold efter hver kamp, eller man kan købe sig til Fifa-coins for rigtige penge, der også kan bruges på pakkerne.
- Jeg køber mig til nogle af pakkerne, fordi det giver mig noget ekstra.
Der er en spænding i at åbne pakkerne.
Du kan få Lionel Messi, men du kan også risikere at få Dame N'Doye fra FCK i pakken.
Det er selvfølgelig sjovere at spille med de bedste spillere, og dem er der bare større chance for at få, hvis du bruger rigtige penge, fortæller Dannie Neergaard.
Dannie har spillet 'Fifa Ultimate Team' siden 2015 og har til dagligt Facebook-gruppen FIFA Lounge Danmark.
Jeg kan sagtens se, at det for nogle er spild af penge, men jeg har det også sådan, at jeg er ikke typen, der har gået meget i byen og brugt flere tusinde kroner på alkohol.
Dannie NeergaardOg selvom det i nogles øjne er store beløb, som Dannie Neergaard bruger på pakkerne, så synes han ikke, at det er spild af penge.
For ham handler det mere om at prioritere.
- Jeg har fået et godt hold for mine penge, og det giver mig lyst til at fortsætte med at spille.
Jeg fortryder det ikke, for det er nogle penge, som jeg ikke umiddelbart kan bruge på andet.
Det lyder måske lidt rich kid-agtigt, men det er ikke sådan, det skal forstås.
Det er penge, jeg selv har tjent og har i overskud, fortæller han og tilføjer:- Jeg kan sagtens se, at det for nogle er spild af penge, men jeg har det også sådan, at jeg ikke er typen, der har gået meget i byen og brugt flere tusinde kroner på alkohol.
I min verden er det mere spild af penge, siger han.
Det er stadig et firmaI spilverdenen er mulighederne for tilkøb af indhold blevet større og større de seneste år, og Spilgiganten EA er før havnet i en shit-storm, hvor de er blevet beskyldt for at malke sine forbrugere for penge.
Det resulterede sidste år i undskyldning.
Alligevel ser Dannie Neergaard det ikke som en udnyttelse.
- Jeg er da godt klar over, at de (EA) skal lave penge.
Det er ligesom enhver anden virksomhed.
De skal sælge deres varer, og de tjener jo ikke meget på det enkelte spil.
Det er bare en god virksomhedsstrategi, ligesom når Apple sælger en telefon til 8.
000 kroner, konstaterer han.
Det kan godt være, at Zinedine Zidane er træner for Real Madrid F.
C, men derfor kan man stadig få ham som icon-spiller i 'Ultimate Team'.
(© Fifa 2020)Rune Lundedal Nielsen, der er psykolog og adjunkt på IT-Universitetet i København mener derimod, at man godt kan rette kritik mod EA Sports og deres 'Ultimate Team'.
For den gennemsnitlige spiller er det nærmest fuldstændig umuligt at få sit ultimative hold.
Rune Lundedal Nielsen, psykolog og adjunkt- Man kan med rette kritisere dem for, at det i virkeligheden er et game-mode, hvor de bare vil tjene en masse penge.
For den gennemsnitlige spiller er det nærmest fuldstændig umuligt at få sit ultimative hold.
Det vil kræve år, og det når du ikke, før der kommer et nyt spil, fortæller han og tilføjer:- Ofte får man en lyst til at blive ved med at investere i spillet, for ellers føler man, at det har været forgæves.
Så hvis du bruger mange penge og til sidst opnår dit mål, så kan du alligevel retfærdiggøre det i større grad.
I august måned lå det nuværende 'Fifa 2019' stadig blandt de ti mest indtjenende konsolspil.
Det er vanvittigt for et spil, der næsten er for gammelt på det tidspunkt.
De tal vidner om, at de genererer helt vildt mange penge på den her online-del, fortæller Rune Lundedal Nielsen.
Forbudt i BelgienDet store fokus på at lave penge har blandt andet fået Belgien til at forbyde den del af spillet, hvor man kan købe pakker for virkelige penge.
Landet er af den overbevisning, at det er gambling, mens EA Sports er uenige.
Rune Lundedal Nielsen synes dog klart, at der ligger et etisk problem i det.
- Jeg synes helt klart, at det er for ugennemskueligt, hvor mange penge man skal forvente at bruge på det, hvis man vil opnå sit mål.
Flere vil jo tydeligvis gerne bruge flere tusinde kroner på det, fordi de ved, at de kommer til at spille en time eller to om dagen, men de færreste ved, hvor små oddsene i virkeligheden er for at få fat i drømmespillerne.
Jeg tror, at hvis forbrugerne får det at vide, så vil det skabe problemer.
Pirlo er en af de få 'icon'-spillere, som man kan være heldig at få i dette års 'Ultimate Team'.
(© Fifa 2020)Men på trods af betænkeligheder fra politikere og eksperter, så føler Dannie Neergaard ikke, at det kan sammenlignes direkte med gambling.
- Jeg kan godt forstå sammenligningen, men hvis man spiller på oddset eller poker, så skal man bruge penge for at komme i gang, det behøver man ikke i 'Fifa'.
Du kan sagtens spille 'Ultimate Team' uden at bruge rigtige penge.
Det handler om selvkontrol som ved mange andre ting, fortæller han.
Dannie Neergaard er i år begyndt på studie og har derfor ikke samme rådighedsbeløb.
Alligevel har han tænkt sig at bruge penge på det nye spil.
- Jeg har sparet sammen de sidste par måneder, og det bliver ikke ligeså mange penge som de andre år, men jeg forventer, at jeg kommer til at bruge 3.
000 i løbet af hele 2020.
Jeg kunne dog sagtens se mig selv bruge 12.
000 på det igen, hvis jeg havde pengene til det.
FacebookTwitterKopier linkEmner:Dame N'Doye (fodboldspiller)|Lionel Messi (fodboldspiller)|IT-Universitetet|Belgien|Fodbold




https://www.dr.dk/nyheder/indland/ekspert-efter-ishockey-vold-man-maa-holde-sig-inden-sportens-regler

IndlandEkspert efter ishockey-vold: Man må holde sig inden for sportens reglerStrafferettens regler gælder alle steder - også i sportshaller, fastslår professor.
Kristian Jensen (th) bliver sigtet af politiet for vold mod Lucas Bjerre Rasmussen fra Odense Bulldogs.
Billedet er fra en tidligere kamp.
Af Nynne Hein Møller24.
sep.
2019 kl.
21.
19Bemærk: artiklen er mere end 30 dage gammelLæs opEn episode fra en ishockeykamp i Metal Ligaen er havnet hos Nordjyllands Politi.
Det sker, efter den 23-årige White Hawks-spiller Kristian Jensen er sigtet for vold mod den 18-årige Odense Bulldogs-spiller Lucas Bjerre Rasmussen.
Formand for Dansk Idrætsforbund, Niels Nygaard, ser med stor alvor på sagen:- Det er forhåbentlig en engangsforseelse, for en situation som denne er ekstrem, siger han.
Nygaard kan ikke komme i tanke om lignende optrin fra sportens verden, der har været lige så voldsomme som overfaldet mod Lucas Bjerre Rasmussen.
Se voldsepisoden her.
Rasmussen og Jensen røg i totterne på hinanden under en kamp fredag i sidste uge.
Da Rasmussen lå på isen uden hjelm, hamrede Jensen en knytnæve i hovedet på ham.
Rasmussen mistede bevidstheden og tilbragte natten på sygehuset.
Han pådrog sig en hjernerystelse og et brud på en mindre knogle i ansigtet.
Ekspert: Kan ikke gøre, hvad der passer énNu er slagsmålet på ishockeybanen blevet en politisag, efter Nordjyllands Politi har sigtet Kristian Jensen for vold.
For selvom slagsmålet skete i sportssammenhæng, gælder strafferettens regler over alt i samfundet.
Det forklarer Trine Baumbach, der er professor i strafferet ved Københavns Universitet:- Man kan ikke gøre, hvad der passer én i sport.
Der er nogle regler og måder, man udøver en bestemt sport på, og hvis det var anderledes, var der ikke noget, som hed fair play.
Baumbach tilføjer, at man naturligvis må finde sig i lidt af hvert i sport:- Man må gerne lave en hård tackling i fodbold eller slå i boksning – det bliver man ikke dømt for vold af.
Men hvis man klart går udover sportens egne regler, vil der være tale om vold.
Det hænger sammen med den retsbeskyttelse, som alle må forvente at være underlagt.
Forbund: Foretrækker at sager bliver inden for idrætVoldsepisoden har allerede fået konsekvenser for Kristian Jensen, der af disciplinærudvalget i Danmarks Ishockey Union er idømt en karantæne på 17 kampe.
En dom, der har fået hård kritik fra Odense Bulldogs, som Lucas Bjerre Rasmussen spiller for.
Klubben mener, at karantænen er alt for mild.
At slagsmålet nu er gået videre til at blive en sag for politiet, har formanden for Dansk Idrætsforbund, Niels Nygaard, ingen kommentarer til.
Dog siger han:- Som udgangspunkt ser vi helst, at det er idrættens egne domstole, der tager sig af sager inden for idræt.
Ligesom det indtil videre også har været tilfældet i forhold til denne sag.
FacebookTwitterKopier linkEmner:Danmarks Idrætsforbund|Vold|Odense Bulldogs|Jylland|Niels Nygaard (idrætsleder)




https://www.dr.dk/nyheder/regionale/midtvest/en-seng-en-50er-hjemloese-i-thisted-kan-sove-i-flytbar-hjemloesevogn

Midt- og VestjyllandEn seng for en 50'er: Hjemløse i Thisted kan sove i flytbar hjemløsevognHjemløsevogne kendes fra de store byer.
Nu kommer Thisted også med på vognen.
Af Ole Navntoft og Mette Skov-Jensen24.
sep.
2019 kl.
19.
51Bemærk: artiklen er mere end 30 dage gammelLæs opHjemløse i Thisted Kommune kan snart få midlertidigt tag over hovedet i en flytbar hjemløsevogn.
Thisted Kommune er netop nu ved at opsætte den første vogn på havnen i Thisted.
Her kan en hjemløs for 50 kroner i døgnet få en varm seng at sove i.
Vognen rummer også et bord og stol, et køleskab, et tv og har indlagt lys og elvarme.
Der har været nogle hjemløse, der har sovet på toiletter og bænke rundt omkring.
Trine Pedersen, næstformand Thisted Kommunes udsatterådIdéen kommer fra Trine Pedersen, der er næstformand i kommunens udsatteråd.
- Der har været nogle hjemløse, der har sovet på toiletter og bænke rundt omkring.
Det kan være dem, der ikke kan holde ud at være i lejligheder eller dem, der har siddet i fængsel og ikke har et sted at være.
Så kan vognen her være noget for dem, siger hun.
Flere hjemløse i de små byerStore byer som København, Odense og Aarhus har i nogle år haft flytbare hjemløsevogne.
Men antallet af hjemløse vokser i de mindre byer.
Det viser den seneste rapport om hjemløshed i Danmark, lavet af VIVE, Det nationale Forsknings- og Analysecenter for Velfærd.
Den udvikling mærker de også i Thisted Kommune, hvor Ida Pedersen (S) er formand for social - og sundhedsudvalget.
- Af og til oplever vi borgere, der ikke har et reelt sted at bo.
Via kommunens udsatteråd er vi blevet opmærksomme på det her.
Vi synes, at det er en god idé at etablere et sted, hvor de kan komme, hvis de ikke lige har mulighed for at bo andetsteds, siger udvalgsformanden.
Inde i vognen er der seng, bord og en stol.
Hjemløsevognen er opstillet i nærheden af Rampen, som er et kommunalt værested for hjemløse og andre socialt udsatte.
Det bliver personale herfra, der vil have den daglige kontakt med brugere af vognen.
Placeringen gør det også muligt for den hjemløse at købe et måltid mad, få et bad og få vasket tøj i Rampen.
Håbet er også, at tilknytningen til værestedet og dets personale kan betyde, at den hjemløse kan få hjælp til at komme videre til en mere stabil hverdag i egen bolig.
- Forhåbentligt er der ikke mange, der får brug for det her.
Men det hænder, at der går noget galt, og man ikke har et sted at bo.
Så har vi sociale medarbejdere, der kan hjælpe den enkelte videre, siger social- og sundhedsudvalgsformand Ida Pedersen.
Antallet af hjemløse i Thisted Kommune varierer, men Rampen vurderer, at der i øjeblikket er en håndfuld.
Hjemløsevognen er indtil videre et forsøg frem til januar 2020.
Falder forsøget godt ud, er Thisted Kommune parat til at sætte endnu en vogn op.
De 50 kroner, som den hjemløse dagligt skal betale for at bo i vognen, går til rengøring og vedligeholdelse.
Det er kun borgere, der har hjemme i Thisted Kommune, som kan få lov til at bruge den.
Vognen vil være klar til at tage imod beboere i starten af oktober.
FacebookTwitterKopier linkEmner:Socialforhold|Thisted Kommune|Thisted|København|Socialpolitik




https://www.dr.dk/nyheder/politik/internt-brev-fra-minister-saar-tvivl-om-hurtig-hjaelp-til-nedslidte

PolitikInternt brev fra minister sår tvivl om hurtig hjælp til nedslidteUsikkert om ny seniorpension kan træde i kraft til nytår som lovet.
Morten Østergaard (R), Troels Lund Poulsen (V) og Kristian Thulesen Dahl (DF) præsenterede i maj deres fælles aftale om en ny seniorpension, der skal træde i kraft 1.
januar 2020.
Af Rikke Gjøl Mansø24.
sep.
2019 kl.
19.
20 | opdateret 25.
sep.
2019 kl.
10.
40Bemærk: artiklen er mere end 30 dage gammelLæs opÆldre nedslidte borgere skal fra 1.
januar kunne søge om at få den nye seniorpension.
Det aftalte den tidligere regering i hvert fald med Dansk Folkeparti og De Radikale lige før valget.
Men det kan ikke lade sig gøre allerede fra nytår, fastslår beskæftigelsesminister Peter Hummelgaard (S).
I hvert fald ikke hvis partierne står fast på deres krav om, at det ikke må være kommunerne, der afgør ansøgninger om seniorpension.
- Det er ikke muligt, at en anden myndighed kan være klar til at administrere seniorpensionsordningen allerede fra 1.
januar 2020.
- Den eneste mulige måde (.
.
.
) vil derfor være at lade kommunerne administrere ordningen til en start, skriver Peter Hummelgaard i et brev til partierne bag aftalen.
Den eneste mulige måde, nedslidte ældre kan få ret til at søge om seniorpension allerede fra årsskiftet, vil være hvis kommunerne administrerer opgaven, fastslår beskæftigelsesminister Peter Hummelgaard (S).
Da de tilbage i maj aftalte at erstatte den nuværende seniorførtidspension med den nye seniorpension, blev de ikke enige om et ret centralt spørgsmål; nemlig hvem der skulle administrere ordningen.
Kun én ting blev de enige om: Det skulle ikke være kommunerne, skrev partierne i et brev til ministeren i begyndelsen af september.
De 98 kommuner har nemlig de seneste år tildelt seniorførtidspensionen vidt forskelligt, og det kan borgerne ikke være tjent med, lyder kritikken.
- Det må ikke være kommunekassen, der afgør, om man får seniorpension.
Vi skal sikre borgerne en ensartet behandling i hele landet, siger De Radikales beskæftigelsesordfører, Samira Nawa.
Men ingen andre myndigheder har mulighed for med få måneders varsel at overtage den store opgave med at visitere folk til seniorpensionen, fastslår Peter Hummelgaard.
Han foreslår derfor at lade kommunerne stå for ordningen, indtil en analyse har givet svar på, hvilken myndighed der skal have ansvaret.
Aftalen om seniorpensionVLAK-regeringen blev i maj enige med Dansk Folkeparti og De Radikale om at erstatte den nuværende seniorførtidspension med en ny seniorpension fra 1.
januar 2020.
Seniorførtidspensionen er en særlig adgang til førtidspension for folk, der har fem år eller mindre til folkepensionen.
Den blev indført, da efterlønnen blev forringet i 2011 og er lige så svær at få som almindelig førtidspension.
Seniorpension skal være lettere for nedslidte at få.
Det skal alene være en lægelig vurdering af, hvor meget man kan arbejde i ens nuværende job, der er afgørende.
Man skal ikke igennem undersøgelse af, om man kan klare et andet arbejde.
Seniorpension kan man få, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Satsen vil være som førtidspension: Mellem cirka 16.
000 og 19.
000 kroner om måneden.
DF: 'Ministeren må arbejde på højtryk'Man kan få seniorpension, hvis man har seks år eller mindre til folkepensionen, kun har helbred til at klare sit job i op til 15 timer om ugen og har været 20-25 år på arbejdsmarkedet.
Satsen er på mellem cirka 16.
000 og 19.
000 kroner månedligt.
Socialdemokratiet var ikke med i aftalen, men ønsker nu at indtræde i forliget, skriver Peter Hummelgaard i brevet, hvori han har vedhæftet et konkret lovforslag til seniorpensionen.
Men det lovforslag afviser partierne i et fælles brev til ministeren.
Det er "helt uhensigtsmæssigt" at lade kommunerne stå for seniorpensionen i en overgangsperiode, skriver de.
Det vil nemlig stille ansøgere før og efter overgangsperioden forskelligt.
Beskæftigelsesordfører Bent Bøgsted (DF) vil ikke lade kommunerne stå for tildelingen af seniorpensionen - heller ikke i en overgangsperiode.
- Vi foreslår, det fra start af bliver Arbejdsmarkedets Erhvervssikring, der står for det, fordi vi vil have en ensartet behandling af borgere i hele landet, siger Dansk Folkepartis beskæftigelsesordfører, Bent Bøgsted.
Men må I så ikke erkende, at ordningen ikke kan træde i kraft 1.
januar?
- Det har vi ikke erkendt endnu.
Vi må først se, hvor hurtigt ministeren kan arbejde under pres, siger han.
Hvornår regner du så med, at ordningen er oppe at køre?
- Det kan jeg ikke sige helt 100 procent.
Vi har stadig et ønske om, at det bliver fra 1.
januar, men nu skal vi have det næste møde, og så må vi se, hvad vi kan blive enige om, og hvor hurtigt vi kan komme i gang.
Ministeren må arbejde på højtryk, siger Bent Bøgsted.
Venstre: 'Ikke umuligt at blive klar til 1.
januar'For at komme partierne i møde foreslår beskæftigelsesministeren, at borgere, der får afslag på seniorpension i overgangsperioden, skal have genvurderet deres sager, når en ny myndighed overtager ansvaret fra kommunerne.
Det er et spørgsmål om politisk vilje fra ministeren, om seniorpensionen kan tildeles fra nytår, mener Venstres beskæftigelsesordfører, Hans Andersen.
(© Scanpix)Men den model afviser Venstres beskæftigelsesordfører, Hans Andersen:- Vi står fast på, at det ikke er hensigtsmæssigt at bede kommunerne om at tildele seniorpensionen for en kort periode.
Må I så ikke acceptere, at det vil tage lidt længere tid, før ordningen kan træde i kraft?
- Vi har rigtig travlt, men jeg mener ikke, det er umuligt at blive klar til 1.
januar.
Hvad bygger du det på?
- Jeg har en oplevelse af, at hvis ministeren havde viljen til at få det her til at lykkes, så kunne vi finde løsninger, så vi kunne komme i gang, siger Hans Andersen.
Da aftalen om seniorpensionen blev præsenteret tilbage i maj, ville Venstre ikke lægge sig fast på, hvilken myndighed der skulle administrere ordningen.
Det var "en lidt større ting at beslutte", lød det.
Hvorfor blev I ikke bare enige om det i maj?
- Fordi vi havde brug for at drøfte flere forhold partierne imellem.
Det har vi nu brugt sommeren til, og nu er vi klar og enige om, at det ikke er en opgave, der skal løses af kommunerne.
Det må ministeren acceptere, siger Hans Andersen.
Rettelse: Det er præciseret, at aftalepartierne først i september blev enige om, at det ikke skal være kommunerne, der skal administrere seniorpensionen.
FacebookTwitterKopier linkEmner:Bent Bøgsted (politiker)|Peter Hummelgaard Thomsen (politiker)|Dansk Folkeparti|Venstre|Arbejdsmarked




https://www.dr.dk/nyheder/regionale/fyn/forsker-hvis-landsbyerne-skal-overleve-saa-drop-det-gode-liv-og-sats-paa

FynForsker: Hvis landsbyerne skal overleve, så drop 'det gode liv' og sats på erhvervI dag mødes borgere, foreninger og eksperter til et topmøde om landsbyernes overlevelse.
Flere landsbyer har svært ved at holde på borgerne, men nogle få, små bysamfund har god erfaring med at løse det på deres egen måde.
Arkivfoto.
Af Sine Skott24.
sep.
2019 kl.
18.
54Bemærk: artiklen er mere end 30 dage gammelLæs opMere end en million af os bor i landsbyer.
Vi kender deres charme, vores naboer og kampen for overlevelse: For hvordan bevarer vi skolen, købmanden og fællesskabet?
Seks danske landsbyer har deres bud på, hvordan de redder sig selv fra at uddø.
Men de glemmer den vigtigste del i ligningen, mener en landdistriktsforsker.
Derfor er der topmødeDer bliver også et topmøde i Vestervig i Nordvestjylland.
Arkivfoto.
I dag er der indkaldt til topmøde - ikke i hovedstaden, men i kulturhuset i Vissenbjerg på Fyn.
For mens befolkningstallet stiger på landsplan, er der mange små byer, som skrumper.
De små byer skrumperI langt de fleste sjællandske, fynske og i en del jyske kommuner falder folketallet i kommunernes små byer med op til fem procent.
Kilde: Danmarks Statistik, 2010-2019Landsby Topmødet er arrangeret af Landdistrikternes Fællesråd, som håber, at landsbyerne kan lære af hinanden og den nyeste forskning.
- Der er nogle steder, hvor der er tilbagegang og fraflytning.
Andre steder flytter folk til, hvor der er ildsjæle og lokale organiseringer, som virkelig sprudler afsted, forklarer Steffen Damsgaard, der er formand for Landdistrikternes Fællesråd.
Dét gør landsbyerne selvPå skolen i Ebberup handler eleverne ind hos den lokale købmand, når de har hjemkundskab.
Arkivfoto.
I 2017 blev der nedsat et udvalg, der skulle skabe levedygtige landsbyer.
Udvalget overdrog sidste år 17 anbefalinger til den daværende VLAK-regering og fremhævede seks landsbyer i rapporten.
Topmødet i dag tager udgangspunkt i rapportens konklusioner og de seks gode eksempler:Vallekilde på Sjælland bruger digitale medier til at skabe møderum og aftaler mellem byens borgere, så de let kan mødes til fredagsbar og julemarked.
Knebel på Djursland er en af 24 landsbyer på Mols, som gennem projektgrupper skaber fællesskab og tiltrækker ressourcestærke borgere.
Horslunde på Lolland skaber en positiv spiral, hvor byens pæne huse udgør en ramme, som tiltrækker håndværkere og iværksættere til byen.
Nordby på Fanø tiltrækker tilflyttere til øen med attraktive institutionstilbud, kultur, historie og et aktivt foreningsliv.
Sdr.
Rubjerg i Nordjylland satser på, at grønne beplantninger er nok til at ændre det triste førstehåndsindtryk af hovedvejen mellem Løkken og Hjørring.
Ebberup på Fyn går all in på samarbejdet mellem skole, idrætsforening og dagligvarebutikken.
Ved købmanden og hallen hænger der en stor skærm med alle dagens aktiviteter i byen.
Dét mener forskerenLandsbyerne skal overveje, hvilke erhverv de skal leve af i fremtiden, lyder det fra forsker.
Arkivfoto.
Men der er noget, landsbyerne glemmer igen og igen, mener landdistriktsforsker Hanne Tanvig fra Københavns Universitet.
- Det handler ikke kun om en skole og en købmand.
Fremtiden afhænger af, at de sikrer deres egen udvikling, siger hun og beskriver, at landsbyerne baserer sig på 'det gode liv' og fritidslivet.
- Jeg er bekymret.
Jeg tror ikke, det holder længere.
Man skal ind i noget mere grundlæggende.
Det kræver en anden måde at se verden på og gøre det på en anden måde.
Har du løsningen?
Hvis du har et bud på, hvordan vi kan løse problemet - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
Hun mener i stedet, at landsbyerne skal stille sig selv spørgsmålet: 'Hvad vil vi leve af i morgen?
'- De skal være sikre på, at de har noget at leve af.
Den offentlige sektor kan ikke blive ved med at tilgodese de basale services, så hvis ikke kommunen kan levere, så må de selv finde ud af det.
Hun håber, at borgerne bliver bedre til at tage sagen i egen hånd og trække erhvervsvirksomheder til netop deres by.
For dér ligger løsningen, hvis de skal overleve i det lange løb, mener hun.
Hanne Tanvig deltager også i dagens topmøde.
FacebookTwitterKopier linkEmner:Landdistrikternes Fællesråd|Københavns Universitet|Jylland|Fyn|Befolkning




https://www.dr.dk/nyheder/indland/hvad-deler-du-paa-instagram-politiske-holdninger-gode-grin-eller-din-bulede-krop

IndlandHvad deler du på Instagram?
Politiske holdninger, gode grin eller din bulede krop?
Hvis du bruger Instagram, kender du sikkert de forskellige typer.
Men hvilken type er du selv?
Af Heidi Skibsted og Annika Wetterling24.
sep.
2019 kl.
17.
31Bemærk: artiklen er mere end 30 dage gammelLæs opHar du spekuleret på, hvorfor du deler de ting, du gør?
Og hvordan vil du egentlig gerne fremstå på sociale medier?
Mens Facebooks antal af brugere falder, stiger antallet af brugere på Instagram.
I hvert fald blandt de unge.
Hele 75 procent af de 16-24-årige bruger Instagram.
Instagram er på få år blevet et kæmpe univers, hvor private deler alt om alt muligt, virksomheder forsøger at brande sig selv, og influencere er med til at sætte dagsordenen.
TyperneNår du scroller ned over dit instagramfeed, vil du møde en række forskellige typer.
Vi har fået ekspert i sociale medier Nathalie C.
Larsen til at give et bud på nogle typer:- Du vil helt sikkert møde den her meget konceptualiserede type, som kun deler et specifikt indhold.
Mad, træning, det kan sågar være sådan noget som digte.
Du vil også møde ironikeren, satirikeren, som tager pis på det hele.
Den her type vil have dig til at grine.
Et eksempel på sidstnævnte kunne være Anders Hemmingsen, der med sine 866.
100 følgere når ud til en stor del af de aktive instagrambrugere.
Det handler om branding- Du møder måske en, der bare leder efter likes og deler hvad som helst.
Og så møder du også en, der har noget politisk på hjerte.
Netop den politiske bølge er der rigtig mange, der er hoppet med på, især når det handler om kropsaktivisme.
- Vi ser den her nye trend, hvor vi også godt må vise os frem, som vi er.
Vi må godt vise, at vi har buler her og der og ikke er så skønne, som vi ellers går og fremstiller os.
Heldigvis er den her kropsaktivistiske bølge blevet kæmpestor.
Man skal bare ikke glemme, at for nogen er den her kamp jo ægte, og for andre handler det om at skaffe sig flere likes, siger Nathalie C.
Larsen.
FacebookTwitterKopier linkEmner:Instagram|Facebook




https://www.dr.dk/nyheder/indland/julie-led-af-tvangsoverspisning-nu-kan-hun-og-andre-faa-hjaelp-hjemme-i-stuen

IndlandJulie led af tvangsoverspisning: Nu kan hun og andre få hjælp hjemme i stuenOnlineprogram skal hjælpe nogle af de 20.
000 patienter, der venter på behandling af overspisning.
Julie Frederiksen lider af BED.
For hende har online-programmet gjort en kæmpe forskel.
Af Mathilde Bugge24.
sep.
2019 kl.
18.
00Bemærk: artiklen er mere end 30 dage gammelLæs opSiden Julie Frederiksen var 12-13 år, har hun spist store mængder mad som en pizza, en plade Marabou, slik og kage, når hun var alene derhjemme.
Efterfølgende blev hun ramt af dårlig samvittighed for - endnu engang - at tvangsoverspise.
Men et nyt online behandlingsprogram har hjulpet den nu 24-årige Julie og nogle af de 40.
000 andre personer, som anslåes at lide af Binge Eating Disorder (BED) ud af spiseforstyrrelsens altomsluttende tanker.
Metoden giver BED-patienter mulighed for at siddde hjemme i trygge omgivelser og blive behandlet mod sygdommen.
For patienter som Julie Frederiksen var hjemmebehandling nemlig den eneste måde at tage et første skridt i retningen mod at blive rask.
- Fordelen er, at man ikke behøver at inddrage andre i det, hvis man ikke har lyst.
Man er ikke presset ud i at skulle ned og møde naboen, når man tager til gruppeterapi for eksempel, siger hun.
Hvordan føles BED?
Overspisningerne opleves som et tab af kontrol og er efterfulgt af en følelse af skam, skyld, væmmelse over sig selv og lavt selvværd.
For at leve op til diagnosekriterierne for BED skal man overspise mindst en gang om ugen over en periode på minimum 3 måneder.
Negative følelser og tanker er særligt med til at fremprovokere overspisningsepisoderne, hvor maden bliver det, personen tyer til for at dulme sorg, vrede eller andre negative følelser.
Under en overspisning indtages en meget stor mængde af mad, også selvom personen ikke føler fysisk sult.
Oftest bliver maden indtaget hurtigere end normalt, og der bliver spist, indtil personen føler sig ubehagelig mæt.
Overspisningerne foregår ofte i hemmelighed, da personer med BED generelt er flove over overspisningerne og deres tab af kontrol over indtaget af mad.
Kilde: Landsforeningen mod Spiseforstyrrelser og selvskade.
Mia Beck Lichtenstein, der er leder af behandlingsprogrammet, forklarer, at det kan være enormt grænseoverskridende for personer, som lider af BED, at være åbne om deres sygdom, hvis de ikke har delt det med andre før.
Derfor kan onlineprogrammet lokke endnu flere patienter til at arbejde med tvangsoverspisningen.
- Mange mennesker med BED skammer sig over deres krop og er kede af den måde, de ser ud på, og den måde, de spiser på.
At sidde derhjemme og tage fat om problemet, som de ofte ikke har talt med nogen om før, kan være det første skridt til at begynde med at slippe sine overspisninger og få det bedre, siger Mia Beck Lichtenstein.
Julie måtte vente på hjælp til sin overspisningFor Julie Frederiksen var det helt afgørende at få hjælp, fordi hun konstant tænkte på at overspise eller var ked af det og havde dårlig samvittighed over at overspise.
Inden behandlingen overspiste hun nogle gange flere gange dagligt, og når hun ikke overspiste, så tænkte hun på det.
Så sygdommen BED har fyldt meget for Julie Frederiksen, der kunne spise store mængder mad, når hun kom hjem fra arbejde, uden at føle sig mæt.
- Jeg blev ked af det og havde dårlig samvittighed, for nu gjorde jeg det igen - og så havde jeg ikke energi til resten af dagen, siger hun.
For hende var det en stor hjælp, at behandlingen foregik hjemme, fordi hun havde meget lidt overskud, da hun overspiste.
- At finde overskud til at gå til behandlinger fylder meget oppe i hovedet.
Så det har været rigtig rart, at jeg bare har kunnet sidde herhjemme med min computer i mine vante omgivelser og arbejde med mig selv, fortæller hun.
Julie Frederiksen var selv en af de mange, der stod på venteliste, inden hun kunne få hjælp til sine tvangsoverspisninger.
For hende var det hårdt ikke at kunne få hjælp, når hun nu efterspurgte den.
- Det er demotiverende, at man ikke får hjælp, når man rækker hånden ud efter den, siger hun.
Ny glæde for JulieEfter behandlingen har Julie Frederiksen fået mere energi og er gladere.
Hun tænker heller ikke længere konstant på mad, og hun er kommet så langt i sit arbejde, at hun endda kan have slik liggende i skabet derhjemme.
Jeg er også begyndt at kunne bage igen, og det gør mig rigtig glad.
Julie Frederiksen, BED-patient.
- Jeg har meget mere energi og overskud og føler mig generelt gladere.
Jeg får ikke de samme store overspisninger, som jeg har gjort, fortæller hun.
Det har også givet hende mere frihed i forhold til helt almindelige dagligdagsting så som at spise med andre og bage kage til kollegaerne.
- Det her med at spise sammen med andre mennesker har ændret sig rigtig meget.
Nu kan jeg tage ud og hygge mig og spise med god samvittighed, siger hun og fortsætter:- Jeg er også begyndt at kunne bage igen, og det gør mig rigtig glad.
Det har jeg ikke gjort, fordi jeg var bange for, at jeg ville spise alt kagen, før jeg for eksempel fik det med til nogle kollegaer på arbejde.
Julie Frederiksen tror ikke, at hun kunne være kommet så langt i sit arbejde med spiseforstyrrelsen, hvis hun ikke var kommet i behandling.
Hvad er BED?
•Overspisning eller tvangsoverspisning, som den korrekte betegnelse er, kaldes på engelsk Binge Eating Disorder (BED).
•Det anslås, at cirka 40.
000 mennesker i Danmark lider af tvangsoverspisning.
•Spiseforstyrrelsen kendetegnes ved gentagne overspisninger, hvor der ikke kastes op, som ved bulimi.
•Diagnosen BED er anerkendt i blandt andet USA, men ikke i Danmark.
•Kilde: Landsforeningen mod Spiseforstyrrelser og selvskade.
Patienter hober sig op på BED-ventelisterPå Telepsykiatrisk Center i Odense, hvor Mia Beck Lichtenstein er forskningsleder, hjælper de en del af de 20.
000 BED-patienter, der venter på behandling.
Metoden er både økonomisk effektivt og kan få flere til begynde i behandling, fordi behandlingen foregår hjemmefra.
- Med brug af telemedicin kan vi nå flere menneske, fordi vi laver programmet digitalt.
Vi kan have rigtig mange personer i programmet ad gangen, fordi psykologstøtten er skriftlig, siger Mia Beck Lichtenstein.
Derfor håber Mia Beck Lichtenstein og resten af holdet bag at kunne hjælpe endnu flere som Julie Frederiksen via den online behandlingsform i fremtiden.
Centeret har fået en bevilling fra Satspuljemidlerne på tre år.
Bevillingen dækker en kvart psykologstilling, og planen er, at den kvarte psykologstilling skal behandle 150 patienter i løbet af de tre år.
Det er ifølge Mia Beck Lichtenstein svært at få fingrene i et behandlingstilbud for BED-patienter, fordi der slet ikke er nok til at dække den overvældende efterspørgsel.
Online behandlingsprogramDet online behandlingsprogram tager udgangspunkt i kognitiv adfærdsterapi, og der er øvelser på samme måde, som hvis man møder op hos en psykolog.
Det består af ti trin:Introduktion og motivation.
Læring om BED og fastsættelse af behandlingsmål.
Registrering af spisemønstre i en uge.
Etablering af regelmæssig spisning.
Hvad udløser en overspisning?
Hvordan håndterer jeg følelser uden at spise?
Gå imod overspisningerne.
Selvværd og egenomsorg.
Forebyggelse af tilbagefald.
Evaluering og afslutning.
Kilde: Mia Beck Lichtenstein, Telepsykiatrisk Center.
Og selvom programmet kun har været klar siden maj, er det allerede voldsomt populært.
- Der har været kæmpe interesse for vores digitale tilbud mod tvangsoverspisning, og der har været så meget efterspørgsel, at vi har måttet lukke for anmodningerne af flere omgange, fortæller hun.
Hun tror, at programmet er så populært, fordi det skaber tryghed og giver fleksibilitet for patienter.
- Man kan tilgå det lige præcis, når det passer ind i ens hverdag, så man skal ikke have fri fra arbejde, siger forskningslederen.
En anden fordel er ifølge Mia Beck Lichtenstein, at behandlingen foregår derhjemme, hvor patienterne har overspisnings-episoderne.
Derfor arbejder de nu i Telepsykiatrisk Center på at skabe et rent selvhjælpsprogram, som ikke er psykologstøttet, så endnu flere kan få behandlet deres sygdom.
FacebookTwitterKopier linkEmner:Spiseforstyrrelser|Patienter|Landsforeningen mod spiseforstyrrelser og selvskade|Marabou|Odense




https://www.dr.dk/nyheder/regionale/oestjylland/brun-sovs-skal-sikre-letbane-mod-aflysninger-tager-kampen-op-mod

Østjylland'Brun sovs' skal sikre letbane mod aflysninger: Tager kampen op mod efterårets blade Sidste år blev flere letbaneafgange aflyst, fordi togene ikke kunne klare de stejle strækninger.
Geléen danner sammen med sand en form for flydende sandpapir, så togene kan stå fast og ikke glider.
Af Emma Lichscheidt24.
sep.
2019 kl.
20.
42Bemærk: artiklen er mere end 30 dage gammelLæs opEn klæbrig gelémasse, der mest af alt ligner brun sovs, bliver nu sat ind i kampen mod aflysninger og forsinkelser, når bladene inden længe falder af træerne og lander på Letbanens skinner.
Sidste år måtte mange pendlere i Aarhus leve med aflyste og forsinkede letbanetog.
Togene kunne nemlig ikke klare turen op ad bakken på Randersvej i Aarhus, da en kombination af vådt vejr og nedfaldne blade gav glatte skinner.
Men den sang skal ikke gentages i år, lyder det fra letbanedirektør Michael Borre.
- Det her skulle i hvert fald gerne afhjælpe, at togene ikke kan køre op, og så kan det være, der kommer en lille forsinkelse, vi kan indhente, siger han.
Letbaneselskabet bruger også sand mod de glatte skinner.
Det gjorde de faktisk også sidste år, men det virkede ikke, da regnen skyllede sandet væk.
Letbanens personale skal manuelt drive den lille maskine frem, så der kommer gelé på skinnerne.
(© Dr Østjylland)Gelé får sand til at sidde fastMen med gelé på skinnerne er det meningen, at sandet klæber sig fast, fortæller letbanedirektøren.
- Det fungerer sådan, at det klistrer lidt på skinnen, når toget kører henover det, og så er der lidt sand i i forvejen, som skulle hjælpe på friktionen med togene.
Togene sprøjter også selv sand ud, og det sand bliver liggende i denne her lim, som man kan kalde det.
Løsningen opfandt man allerede sidste år, men man nåede ikke at få geléen hjem, mens problemerne med bladene stod på.
Michael Borre ser frem til at få den afprøvet i år, og det kommer til at ske manuelt, så der ikke bliver brugt unødige ressourcer, hvis geléen mod forventning alligevel ikke skulle virke.
- Det her er hurtigt og enkelt.
Vi kan hoppe ind mellem to tog, og så kan vi lige gøre det de værste steder.
Det er jo fjollet at investere i en stor maskine, hvis det så viser sig, at det ikke virker alligevel.
Så vi har gjort det så low-key som muligt, siger han.
Geleen vil blive lagt ud om natten, når togene ikke kører.
Den skal med sikkerhed bruges på den stejleste strækning i Aarhus, men kan bruges på alle letbanestrækninger, fortæller letbanedirektøren.
- Vi tror faktisk, det virker rigtig, rigtig godt dér, hvor der er stejlest, siger han.
FacebookTwitterKopier linkEmner:Aarhus|Togtrafik




https://www.dr.dk/sporten/cykling/en-praestation-ud-over-det-saedvanlige-amerikaner-smadrer-hollandsk-vm-dominans

CyklingEn præstation ud over det sædvanlige: Amerikaner smadrer hollandsk VM-dominansAmerikanske Chloe Dygert blæste alle konkurrenter af vejen, mens Pernille Mathiesen blev bedste dansker.
Chloe Dygert leverede en enestående indsats ved VM og tog regnbuetrøjen.
Af Frederik Palle24.
sep.
2019 kl.
18.
43Bemærk: artiklen er mere end 30 dage gammelLæs opDen 22-årige amerikaner Chloe Dygert leverede i dag en præstation til VM i enkeltstart, som var ud over det sædvanlige, og derfor er det heller ikke overraskende, at hun nu kan kalde sig verdensmester.
Amerikaneren tilbagelagde de 30,3 kilometer i tiden 42:11, hvilket var mere end halvandet minut hurtigere end hollandske Anna van der Breggen samt knap to minutter bedre end den anden hollænder Annemiek van Vleuten.
Resultatet1.
Chloe Dygert, USA - 42:11.
572.
Anna van der Breggen, Holland - 1:32 efter3.
Annemiek van Vleuten, Holland - 1:524.
Amber Neben, USA 2:385.
Lisa Klein, Tyskland - 2:406.
Marlen Reusser, Schweiz - 3:027.
Leah Thomas, USA - 3:12.
.
.
18.
Pernille Mathiesen, Danmark - 4:3623.
Louise Norman Hansen, Danmark - 5:15Det var ellers de to hollændere, der på forhånd var favoritter, men allerede tidligt på enkeltstarten var der store tegn på, at Chloe Dygert ville levere noget helt specielt.
Ved mellemtiden efter 14,2 kilometer var hun suverænt i front, og hendes tid var på niveau med nogle af topplaceringerne ved herrernes U23-enkeltstart tidligere på dagen.
Det er Dygerts første verdensmesterskab for seniorer, men hun har vundet hos juniorer før.
Der var også to danskere til start ved VM.
Pernille Mathiesen blev den bedste dansker med en 18.
plads.
Hun var fire minutter og 37 sekunder efter den vindende amerikaner.
Louise Norman Hansen blev nummer 23.
Herrerne kører deres enkeltstart i morgen onsdag, hvor Martin Toft Madsen og Kasper Asgreen er med.
FacebookTwitterKopier linkEmner:Kasper Asgreen (cykelrytter)|Martin Toft Madsen (cykelrytter)|Cykelsport|Holland




https://www.dr.dk/nyheder/udland/trump-i-tale-til-fn-moede-fremtiden-tilhoerer-ikke-globalister-den-tilhoerer

UdlandTrump i tale til FN-møde: 'Fremtiden tilhører ikke globalister.
Den tilhører patrioter'Præsidenten slog fast, at hans fokus først og fremmest er på USA og ikke på globalt samarbejde.
Donald Trump har talt i forbindelse med FN's generalforsamling.
Af Thea Deleuran Müller24.
sep.
2019 kl.
17.
26 | opdateret 24.
sep.
2019 kl.
18.
21Bemærk: artiklen er mere end 30 dage gammelLæs opDen amerikanske præsident har holdt tale til FN's generalforsamling, der er begyndt i dag.
Og her lagde Donald Trump ud med påpege, hvordan de enkelte nationer skal finde det gode i deres egne lande.
- Fremtiden tilhører ikke globalister.
Den tilhører patrioter, lød det fra præsidenten på talerstolen.
En del af præsidentens tale gik også på, hvordan det står til i USA, men Donald Trump nævnte også flere andre internationale forhold og problematikker.
Som for eksempel USA's forhold til Kina.
Et forhold, der i dag er noget anstrengt, da en handelskrig mellem de to lande er blusset op, mens Trump har siddet på magten.
Her har USA flere gange indført straftold på kinesiske varer, mens Kina har svaret igen med at hæve tolden på varer fra USA.
- USA søger ikke konflikt med noget andet land, understregede præsidenten i talen.
- Men jeg vil aldrig fejle, når det kommer til at beskytte amerikanske interesser.
FN holder sin 74.
generalforsamling i hovedkvarteret i New York.
Her holder Donald Trump sin tredje tale for forsamlingen.
'Sanktioner mod Iran vil ikke blive lettet'Med den bemærkning bevægede præsidenten sig videre til at tale om Iran, hvor han understregede, at han vil fortsætte sin mission med at holde landet fra at få adgang til atomvåben, ligesom Donald Trump også holder fast i de hårde sanktioner mod landet.
I sidste uge meddelte præsidenten, at USA vil indføre sanktioner mod Irans nationalbank, og senest har præsidenten meddelt, at et endnu ukendt antal amerikanske soldater vil blive sendt til Mellemøsten.
Grunden til at præsidentens øjne er rettet mod Iran lige nu et angreb på Abqaiq-anlægget i det østlige Saudi-Arabien, som både USA og Saudi-Arabien mistænker Iran for at stå bag.
Det var det angreb, der fik præsidenten til at indføre, hvad han kalder 'de skrappeste sanktioner mod Iran'.
- Alle nationer har en pligt til at handle i forhold til Iran, sagde præsidenten og kaldte også Iran for den største sikkerhedstrussel i dag.
- Så længe Iran fortsætter sine handlinger, vil sanktionerne ikke blive lettet.
De vil blive strammet, understreger Donald Trump i sin tale, men påpegede også, at USA "er klar til at blive venner med alle".
Yemenitiske houthi-oprørere har ellers taget skylden for angrebet, som blev foretaget ved brug af droner og missiler, og Iran afviser selv at stå bag angrebet.
Mette Frederiksen: 'En mere afdæmpet Trump'Den danske statsminister, Mette Frederiksen (S) befinder sig også til generalforsamlingen i New York og fulgte Donald Trumps tale.
I forhold til hvordan præsidenten kan udtrykke sig, mener statsministeren, at dagens tale var mere afdæmpet, end der er set før.
- Det er ikke en amerikansk præsident, der går ind til generalforsamlingen og appellerer til samling, og at vi skal fortsætte i fællesskab, lyder det fra Mette Frederiksens foran FN's hovedkvarter.
- USA er noget helt unikt og helt særligt, og der har vi haft eksempler på præsidenter tidligere på kryds og tværs af politiske skel, som har været en mere samlende figur, end det vi så i dag, men det kunne have mere konfrontatorisk, end det var i dag.
Heldigvis.
Mette Frederiksen foran FN's hovedkvarter i New York.
(© (c) DR)I forhold til Iran og situationen i Mellemøsten frygter Mette Frederiksen, at præsidentens retorik er med til, at konflikten i den kommende tid kan blive optrappet, men hun ser andre løsninger end Donald Trump gør.
- I forhold til Iran og en række andre områder har vi behov for et verdenssamfund, der arbejder sammen, og det er det, der står lidt i konflikt med Trumps tale, uddyber statsministeren.
- Jeg føler mig selv meget forankret i nationalstaten og er også her for at kæmpe for Danmarks interesser, men jeg er heller ikke i tvivl om, at forudsætningen for at jeg kan det, er et stærkt internationalt samarbejde.
Opdateret med citater fra den danske statsminister, Mette Frederiksen (S).
FacebookTwitterKopier linkEmner:Donald Trump (politiker)|Iran|Mette Frederiksen (politiker)|Socialdemokraterne|USA




https://www.dr.dk/nyheder/penge/politi-om-eftersoegning-af-tidligere-danske-bank-chef-hvert-minut-taeller

PengePoliti om eftersøgning af tidligere Danske Bank-chef: ’Hvert minut tæller’Estisk politi leder med droner og hunde efter den tidligere chef for Danske Banks estiske afdeling.
Den tidligere chef i Danske Banks estiske filial, Aivar Rehe, har været savnet siden mandag formiddag.
Af Sara Larsen Rud24.
sep.
2019 kl.
18.
04Bemærk: artiklen er mere end 30 dage gammelLæs opEn tidligere estisk chef i Danske Bank, Aivar Rehe, har nu været forsvundet i over et døgn.
Han forlod sit hjem mandag formiddag klokken 10 og er ikke set siden.
Det fortæller Kristjan Lukk, der er talsmand for estisk politi, til DR Nyheder.
- Hvert minut tæller.
Han har været væk længe, og det gør risikoen større for ikke at finde ham i live og rask.
Så vi håber, vi finder ham hurtigst muligt, siger han.
Finkæmmer skov og leder mod vandetFrivillige, hunde og droner afsøger et større område i Pirita-distriktet, der ligger nord for den estiske hovedstad, Tallinn.
I øjeblikket er politiet og en række frivillige i gang med at afsøge en nærliggende skov, men efterforskerne begynder også at lede efter, om den tidligere Danske Bank-chef er gået mod den nærliggende strand eller floden Pirita, som løber gennem hovedstaden.
Eftersøgningen udfordres af store områder med skov, strand og vand.
(© (c) DR)Samtidig leder estisk politi efter yderligere spor og billeder fra områdets videoovervågning.
- Der er mange huse i området, som har overvågning.
Så vi er i gang med at undersøge, om han er på de videooptagelser, siger Kristjan Lukk og fortæller, at de vil fortsætte eftersøgningen, så længe der er spor at gå efter.
Politi afviser, at andre er indblandetDen forsvundne Aivar Rehe var chef i Danske Banks estiske afdeling fra 2006 til 2015.
Danske Bank undersøges lige nu af finansielle myndigheder og politi i blandt andet Danmark, Estland og USA, efter at der i perioden fra 2007 til 2015 blev sendt enorme beløb gennem banken.
Frivillige hjælper det estiske politi med eftersøgningen af den tidligere Danske Bank-chef, Aivar Rehe.
(© EESTI RAHVUSRINGHÄÄLING)Estisk politi har dog ikke fundet tegn på, at der er en sammenhæng mellem den sag og Aivar Rehes forsvinden:- På nuværende tidspunkt har vi ingen informationer om, at Aivar Rehes forsvinden har nogen relation til Danske Bank-sagen, siger Kristjan Lukk.
Derudover har politiet heller ikke fundet noget, der peger på, at andre har været involveret i den tidligere bankchefs forsvinden.
- Vi har gennemgået, hvem han har været i kontakt med de seneste dage, men kan på nuværende tidspunkt ikke sige noget med sikkerhed, siger Kristjan Lukk, talsmand for estisk politi.
FacebookTwitterKopier linkEmner:Danske Bank|Pengeinstitutter|Estland|Tallinn|USA




https://www.dr.dk/nyheder/kultur/film/eks-stripper-truer-med-sagsoege-ny-jennifer-lopez-film-hun-arbejder-ikke-gratis

Film og serierEks-stripper truer med at sagsøge ny Jennifer Lopez-film: 'Hun arbejder ikke gratis, hvorfor skal jeg?
'Producenten bag filmen 'Hustlers' afviser at have gjort noget forkert.
50-årige Jennifer Lopez har fået stor ros for sin hovedrolle i 'Hustlers', og hun bringes allerede nu i spil til en Oscar-nominering.
Af Morten Bjerregaard24.
sep.
2019 kl.
17.
00Bemærk: artiklen er mere end 30 dage gammelLæs op'Inspireret af en rigtig historie.
'Sådan præsenteres den nye og meget imødesete film 'Hustlers', der har Jennifer Lopez, Constance Wu og Cardi B i hovedrollerne.
Her spiller Jennifer Lopez rollen 'Ramona', der er hjernen bag en stripper-ring, som doper mandlige stripklubgæster, tager deres kreditkort og bruger pengene på sig selv.
Filmen om de entreprenante strippere i New York er lavet på baggrund af en artikel i New York Magazine, hvor man blandt andet møder Samantha Barbash, der er stripperen, som Jennifer Lopez' karakter 'Ramona' er baseret på.
Den tidligere stripper Samantha Barbash blev i 2017 idømt fem års betinget fængsel, efter hun erkendte sig skyldig for blandt andet tyveri og vold.
Hun er mildest talt ikke tilfreds med, at hendes livshistorie nu er at finde på det store lærred.
Medmindre parterne finder en løsning inden for ti dage, så vil hun sagsøge filmens producent STX, fordi de ikke har betalt hende så meget som en eneste dollar for at fortælle hendes historie, skriver filmmediet Variety.
Filmproducent: Vi skal ikke have hendes tilladelseSamantha Barbash siger, at hun sagde nej til STX's tilbud om at købe rettighederne til hendes historie, fordi 'de tilbød mindre, end hvad en Hermès-taske koster'.
- Jeg vil ikke opgive mine tv- og filmrettigheder for peanuts.
Jennifer Lopez arbejder ikke gratis - hvorfor skal jeg?
, siger hun til Vanity Fair.
Det virker dog ikke til, at STX lader sig skræmme af et potentielt sagsanlæg.
- Vi vil forsvare vores ret til at fortælle faktuelt baserede historier, der er offentligt tilgængelige, og vi ser frem til at løse denne sag for en dommer, udtaler en talsperson for STX ifølge Variety.
Her ses stjernerne fra 'Hustlers'.
Fra venstre mod højre: Keke Palmer, Cardi B, Jennifer Lopez, Constance Wu og Lili Reinhart.
(Foto: SplashNews.
com © www.
SplashNews.
com 2019)Det er langt fra første gang, at lignende sager endt i det amerikanske retssystem.
I 2017 sagsøgte skuespilleren Olivia de Havilland FX Networks for deres skildring af hende i miniserien 'Feud'.
Og i 2016 sagsøgte serganten Jeffrey Sarver folkene bag film 'The Hurt Locker', fordi han mente, at filmens historie var baseret på ham.
Begge gange blev de sagsøgende afvist med henvisning til retten til at skildre rigtige begivenheder i en fiktionsfilm.
Jennifer Lopez nævnes som Oscar-kandidatTrods al virakken omkring 'Hustlers' så har filmen taget det amerikanske publikum med storm.
I åbningsweekenden indtjente filmen 33 millioner dollar - svarende til 225 millioner kroner.
Og hovedrolleindehaveren Jennifer Lopez får så meget ros for sin 'Ramona'-rolle, at hun af blandt andre New York Times tippes til at blive nomineret til en Oscar-statuette.
'Hustlers' fik amerikansk premiere tidligere på måneden, men har endnu ikke fået en dansk premieredato.
Jennifer Lopez spiller rollen som 'Ramona', der er baseret på stripperen Samantha Barbashs historie.
(Foto: SplashNews.
com © www.
SplashNews.
com 2019)Læs også:Floppede fælt i biografen: I dag regnes ikonisk fængselsfilm som en af verdens bedsteFacebookTwitterKopier linkEmner:Cardi B (musiker)|Jennifer Lopez (musiker)|New York|New York Times|Pop og rock




https://www.dr.dk/nyheder/indland/oejenvidne-til-nattens-eksplosion-det-foeles-som-om-min-trommehinde-spraenger

Eksplosioner i KøbenhavnSe temaIndlandØjenvidne til nattens eksplosion: Det føles, som om min trommehinde sprængerStefan Ranthe var kun ti-femten meter fra den eksplosion, der i nat ramte Amager.
Eksplosion fandt sted på Øens Thaimad på Røde Mellemvej 16, Amager.
Af Anne Øllgaard og Thea Deleuran Müller24.
sep.
2019 kl.
16.
55Bemærk: artiklen er mere end 30 dage gammelLæs opFlere personer oplevede nattens eksplosion ved en thai-restaurant på Amager på allertætteste hold.
Eksplosionen fandt sted klokken cirka 03.
30, hvor Stefan Ranthe var ude at lufte sin hund, da han pludselig ser en person løbe fra thai-restauranten og skråt over vejen.
- Jeg synes, der lugter af et eller andet - noget krudtagtigt, fortæller Stefan Ranthe til DR Nyheder.
Kort tid efter lød eksplosionen ti-femten meter fra Stefan Ranthe og hans hund.
- Jeg kan se det kæmpestore lysglimt.
Lige idet den sprænger, tror jeg, det er større, end det er.
Jeg bukker mig lidt frem og får et kæmpe hug i højre øre, så det føles nærmest, som om min trommehinde sprænger.
Og så var jeg bare sådan lidt i chok over det bagefter.
Jeg synes, der lugter af et eller andet - noget krudtagtigt.
Stefan Ranthe, øjenvidneMåtte forlade bygningen på grund af nedstyrtningsfarePå førstesalen i bygningen lige bag thai-restauranten lå Vilborg Ingvaldsdottir og sov, da hun vågner til lyden af sprængt glas.
- Jeg tænkte, der var nogen, der havde kastet sten igennem vinduet.
Jeg så, at alle mine vinduer var okay, men kunne så se, at politiet var kommet og havde spærret af.
Vilborg Ingvaldsdottir blev dog først klar over, der var tale om en eksplosion, da politiet ringede på og bad hende forlade bygning på grund af nedstyrtningsfare.
- Men det lød ikke af ret meget, synes jeg.
Jeg kommer jo fra Island, så jeg er vant til jordskælv og var helt chokeret, da jeg så bygningen.
Undersøger sammenhæng med andre eksplosionerPolitiet mødte talstærkt op på adressen kort tid efter eksplosionen med kriminalteknikere og Hærens Ammunitionsrydningstjeneste.
De har dagen igennem ledt efter eventuelle spor, så årsagen til eksplosionen kan findes, fortæller efterforskningsleder i Københavns Politi Mads Helios.
- De arbejder med de spor nu, og det tager i sagens natur at lave de analyser, og derfor kan vi ikke sige på nuværende tidspunkt, hvorvidt der er tale om en ulykke eller en bevidst handling, siger han.
Eksplosionen er den 12.
i Storkøbenhavn i år.
Hvorvidt der er sammenhæng mellem nattens eksplosion på Røde Mellemvej og en eller flere af de øvrige eksplosioner, ønsker Mads Helios endnu ikke at udelukke.
- Som altid efterforsker vi fuldstændig bredt og udelukker hverken det ene eller det andet på så tidligt et tidspunkt i efterforskningen.
Men det er selvfølgelig noget, som vi undersøger meget nøje.
Lige nu arbejder politiet på at få strikket de enkelte sager sammen som et puslespil, hvor de samler videomateriale, tekniske spor, vidneafhøringer, og hvad der ellers er af tekniske muligheder, forklarer Mads Helios.
- Til sidst har vi samlet alle brikkerne og kan forhåbentlig gå ud og gøre gerningsmændene ansvarlige for deres handlinger.
Et lille område omkring thai-restauranten er endnu spærret af.
 I bygningen bag Øens Thaimad lå Vilborg Indvaldsdottir og sov, da eksplosionen lød kl.
cirka 03.
30.
 Facaden er hårdt medtaget efter eksplosionen.
 Politiet har været massivt tilstede på adressen siden eksplosionen tidligt i morges.
 Knust glas foran Øens Thaimad.
 Ingen kom til skade ved eksplosionen.
1 / 6Et lille område omkring thai-restauranten er endnu spærret af.
1 / 6I bygningen bag Øens Thaimad lå Vilborg Indvaldsdottir og sov, da eksplosionen lød kl.
cirka 03.
30.
2 / 6Facaden er hårdt medtaget efter eksplosionen.
3 / 6Politiet har været massivt tilstede på adressen siden eksplosionen tidligt i morges.
4 / 6Knust glas foran Øens Thaimad.
5 / 6Ingen kom til skade ved eksplosionen.
6 / 6Selvom flere eksplosioner har ramt hovedstadsområdet i den seneste tid, er der ingen grund til bekymring, siger Mads Helios.
- Borgerne skal forholde sig som, hvis det er en helt almindelig hverdag.
De kan trygt færdes i det offentlige rum, og vi har fuldstændig styr på situationen.
Efterlyser vidnerEfter en hektisk nat og morgen uden søvn har Jacob Ranthe haft lidt tid til at gøre sig nogle tanker om nattens hundeluftning, der tog sig en noget uventet drejning.
- Jeg tænker da på, hvis jeg havde været ligeså tæt på, som jeg var, da jeg var tættest på, så tør jeg ikke tænke på … altså der kunne man jo være både død og lemlæstet.
Jacob Ranthe har talt med politiet adskillige gange og givet sin forklaring.
Siden har politiet efterlyst en person, der er blevet set løbe væk fra gerningsstedet.
- Der er et vidne, der ser en person løbe væk fra stedet, lyder det fra Mads Helios.
Vidnet har beskrevet vedkommende som værende 175 til 180 centimeter høj iklædt sort tøj, som krydser Røde Mellemvej og løber ad Nålemagerstien og forsvinder den vej, forklarer Mads Helios.
- Det kan være et vidne, der er blevet forskrækket over noget, eller det kan være en potentiel gerningsmand.
Uanset hvad er vi meget interesseret i at tale med vedkommende.
Københavns Politi efterlyser i øvrigt vidner, der kan henvende sig på telefonnummeret 114.
I eftermiddag vil der også blive sat en pavillon på ved Røde Mellemvej på Amager, hvor borgere kan komme forbi til en snak med de lokale betjente.
FacebookTwitterKopier linkEmner:Amager|Københavns Politi|København|Twitter|Kriminalitet




https://www.dr.dk/nyheder/penge/banker-og-minister-i-slagsmaal-om-ny-udbyttemodel

Afsløring af skatteskandaleSe temaPengeBanker og minister i slagsmål om ny udbyttemodelRegeringen vil pålægge bankerne langt større ansvar i ny udbyttemodel, der skal hindre svindel.
Skatteminister Morten Bødskov (S) vil have en ny, langt skrappere og langt stærkere udbyttemodel.
Af Bjørn Lambek, Niels Fastrup , Jakob Ussing og Morten Frandsen24.
sep.
2019 kl.
19.
00Bemærk: artiklen er mere end 30 dage gammelLæs opDanske banker kommer til at påtage sig et langt større ansvar end hidtil i det nye system for udbytteskat, som bankerne og regeringen forhandler om lige nu.
Selv om parterne ifølge DR Nyheders oplysninger har mødtes adskillige gange, er modellen stadig ikke forhandlet endeligt på plads.
Det skyldes blandt andet, at den nye skatteminister Morten Bødskov (S) lægger op til, at bankerne skal påtage sig et større juridisk ansvar end i den gamle ordning.
- Jeg håber, at bankerne vil være ikke bare aktive medspillere i den nye ordning, men også forpligtende aktive medspillere.
Bankerne har jo selv sagt, at de har brudt samfundskontrakten.
Derfor er det her en mulighed for dem til at vise, at de nu også vil påtage sig et stærkere ansvar for, at sådan noget her ikke sker igen, siger Morten Bødskov.
DR Nyheder og Børsen afslørede i sidste uge, at tre danske banker via den såkaldte bankordning kan have udbetalt op imod en milliard skattekroner ved en fejl.
I en konkret sag er Nordea endda netop blevet mødt med et krav om at betale omkring 900 millioner kroner tilbage til statskassen.
Vi skal have en ny, langt skrappere og langt stærkere udbyttemodel.
Morten Bødskov (S).
Langt skrappere modelDen nye udbyttemodel skal sikre, at Danmark ikke igen bliver udsat for systematisk udplyndring af finansfolk og den globale bankverden.
- Vi skal have en ny, langt skrappere og langt stærkere udbyttemodel.
Det, der har været tidligere, har simpelthen ikke har været godt nok, siger Morten Bødskov.
Ministeren vil ikke udtale sig konkret om indholdet af den nye udbyttemodel.
Men ifølge et lovudkast, som Børsen og DR Nyheder er i besiddelse af, er ideen, at man dropper refusionen af skat og i stedet trækker den rigtige skat med det samme.
Her kommer bankerne til at spille en nøglerolle, fordi det er dem, som registrerer, hvilken skattesats der skal trækkes.
Stikprøvekontroller skal sikre, at bankerne registrerer investorerne rigtigt.
Men Skatteministeriet vil have bankerne til betale regningen, hvis der efterfølgende viser sig at have været fejl.
- Udbyttesagen er en kæmpe skandale, og det nye system skal sikre, at noget lignende aldrig sker igen, siger Morten Bødskov.
Bankerne er optimistiskeTrods de mange møder uden enighed lyder der optimistiske toner fra både bankerne og deres brancheforening, Finans Danmark.
- Finans Danmark er i dialog med Skatteministeriet om en ny udbyttemodel, og vi er indstillet på at finde en brugbar løsning, som kan sikre et stærkere værn mod eventuel misbrug af udbytte i fremtiden til gavn for både banker, Skat og ikke mindst samfundet.
- Vi lægger i den forbindelse vægt på, at der sikres klare regler og ansvarsfordeling på området, herunder at der for eksempel udarbejdes en grundig vejledning til bankerne i forhold til definition af retmæssig ejer.
Det er vigtigt for bankerne at få klarlagt det fulde omfang at det ansvar, som vi påtager os overfor Skattestyrelsen, hedder det i en skriftlig kommentar fra Finans Danmarks direktør, Ulrik Nødgaard.
SEB Danmark, der var en af de tre banker i den gamle bankordning, skriver i en skriftlig kommentar til DR Nyheder, at banken ’i regi af Finans Danmark har haft et proaktivt og konstruktivt samarbejde med Skatteministeriet i forhold til et nyt system for indeholdelse af udbytteskat på danske aktier’.
- SEB støtter op om det forslag, dette samarbejde har ledt til.
Når det er sagt, så vil den foreslåede nye ordning pålægge bankerne et meget stort ansvar.
Og det er derfor vigtigt, at ansvaret præciseres i størst muligt omfang.
Dette arbejde pågår fortsat, skriver banken.
- Vi støtter arbejdet med en ny aftale og er positive overfor en ny model, skriver Danske Bank i en kortfattet kommentar.
Nordea er enig med skatteministeren i, at der skal findes en ny og mere sikker løsning.
- Vi støtter derfor aktivt den dialog, der er mellem brancheorganisationen Finans Danmark og myndighederne, så der kan findes en løsning med klare regler og ansvarsfordeling, siger Gorm Praefke, COO Wholesale Banking.
Ordfører: Ikke opgave for bankernePå Christiansborg bliver forhandlingerne fuldt meget tæt af skatteordførere fra begge sider af salen.
De Radikales skatteordfører, Katrine Olldag, mener således, at opgaven slet ikke bør ligge hos bankene.
- Men hvis bankerne skal fortsætte med at administrere opgaven, så skal de kunne holdes ansvarlige, ellers ligger der ikke et incitament for dem i at gøre det ordentligt, siger Katrine Olldag.
I Enhedslisten er skatteordfører Rune Lund meget opmærksom på, at ’skatterøveriet mod Danmark og Europas statskasser ikke kan ske igen’.
- Derfor er det afgørende at vi får strammet reglerne op, så bankerne i højere grad kan blive gjort ansvarlige, siger Rune Lund.
Dennis Flydtkjær, skatteordfører i Dansk Folkeparti, siger, at målet må være at komme helt væk fra at refundere udbytte og i stedet sørge for, at skatten betales rigtigt første gang.
- Det er set flere gange i Skats historie, at de steder, hvor man kan få penge ud af Skat, er også der, hvor det er attraktivt at snyde, siger han.
Minister håber på snarligt lovforslagProfessor i revision ved CBS Kim Klarskov Jeppesen siger, at den gamle bankordning ikke fungerede, fordi aftalerne var uklare og kontrollen for ringe.
- Det er klart, at man skal lave en ny ordning på en måde, så man kan kontrollere, at det kun er de, der reelt skal have refunderet udbytteskat, der får refunderet udbytteskatten, siger han.
Ifølge professor i skatteret ved Århus Universitet Jan Pedersen skal systemet kunne håndtere aktielån – også situationer, hvor en aktie skifter hænder lige inden udbyttedag.
- Man skal nok have fokus på, at man sikrer sig, at sådan et system også kan klare det.
Man skal sikre sig, at der er et reelt salg, altså en afståelse, og at det ikke bare er et lån, siger Jan Pedersen.
Arbejdet med det nye udbyttesystem har ifølge DR Nyheder og Børsens oplysninger været flere år undervejs.
Skatteministeriet havde egentlig satset på at få vedtaget et lovforslag i foråret 2019, men lige nu er status, at det ikke er sendt i høring endnu.
- Nu har jeg været skatteminister i en tre måneders tid, og jeg håber at det nye udbyttesystem kan afsluttes hurtigt, siger Morten Bødskov.
FacebookTwitterKopier linkEmner:Dennis Flydtkjær (politiker)|Morten Bødskov (politiker)|Pengeinstitutter|Socialdemokraterne|FinansDanmark




https://www.dr.dk/sporten/fodbold/italien/abelyde-og-racisme-plager-italiensk-fodbold-et-problem-der-er-rodfaestet-i

ItalienAbelyde og racisme plager italiensk fodbold - et problem, der er rodfæstet i historienSpillere opfordrer det italienske fodboldforbund til at sætte en stopper for de racistiske tilråb.
© ScanpixAf Henrik Fallesen24.
sep.
2019 kl.
17.
07Læs opDet er uden sammenligning det mest omtalte straffespark, Romelu Lukaku har taget i karrieren.
Ikke, fordi der var stor tvivl om kendelsen, selvom hans holdkammerat faldt let i feltet, men fordi efterdønningerne har været massive.
På grund af Romelu Lukakus mørke hudfarve.
Først lavede dele af Cagliaris tilhængere abelyde mod ham i opgøret mod Inter i begyndelsen af september.
Efter kampen, som Inter vandt 2-1 takket være Lukakus succesfulde straffespark, fik han også sine egne fans på nakken, fordi han luftede sin utilfredshed med de racistiske tilråb.
I sidste uge blev en italiensk tv-ekspert så fyret fra programmet Top Calcio 24, fordi han mente, at man kun kunne holde Romelu Lukaku fra at score, hvis man ”gav ham 10 bananer.
”© ScanpixRomelu LukakuAlder: 26 årNationalitet: BelgienKarriere:2019-?
: Inter2017-19: Manchester United2013-17: Everton2012-13: West Bromwich Albion2011-12: Chelsea2008-12: AnderlechtEn nem omstilling til den italienske Serie A har det ikke været for den 26-årige belgier med de congolesiske rødder, selvom han med tre mål i fire kampe har været en øjeblikkelig forstærkning for Inter, der efter fire runder topper Serie A foran mesterholdet Juventus.
Gentagne problemerSituationen med Romelu Lukaku er fjerde gang inden for de seneste to år, at en spiller oplever at blive udsat for racistiske tilråb på Cagliaris hjemmebane.
Andre gange har det været Moise Kean, Blaise Matuidi og Sulley Muntari, som har måttet finde sig i at blive konfronteret med en af de mørke sider af italiensk fodbold.
Men det stopper ikke der.
I weekenden var den gal igen, da opgøret mellem Atalanta og Fiorentina blev afbrudt i tre minutter, da Fiorentina-spilleren Dalbert følte sig forfulgt af tilskuere.
Samme opfattelse havde dommeren, som bad om at få læst en advarsel op over højtaleranlægget til tilskuerne.
Det fik Fifa-præsidenten Gianni Infantino op i det røde felt.
Han er træt af de gentagne problemer med Italien.
- Racisme skal bekæmpes med uddannelse, ved at fordømme det og ved at tale om det.
Vi skal ikke have racisme i samfundet eller i fodbold.
Racismeproblemet bliver ikke bedre i Italien, og det er alvorligt, advarede Gianni Infantino over for Rai Sport.
I sidste sæson blev senegaleseren Kalidou Koulibaly fra Napoli forfulgt af racistiske tilråb i en kamp mod Inter i Milano.
Ifølge Napoli bad man gentagne gange kampens dommer om at afbryde kampen, men det skete ikke.
Hændelserne udløste dog både en undskyldning fra Milanos borgmester til Koulibaly samt en karantæne til Inter, der måtte spille de to efterfølgende hjemmekampe for lukkede døre.
Det er et af de sjældne tilfælde, hvor der falder en straf til klubberne.
De racistiske tilråb blev for meget for Kalidou Koulibaly, der mod slutningen af opgøret mod Inter klappede ironisk af dommeren.
Det udløste hans andet gule kort og dermed et rødt kort.
Spillere fravælger ItalienI 2015 skiftede den bosniske angriber Edin Dzeko fra Manchester City til AS Roma, og han blev overrasket over racismens omfang.
- I Italien er det værre, end jeg havde forventet.
Derfor skal forbundet beskytte spillerne mere.
Det er den eneste vej frem.
Hvis du hører en tilskuer råbe, så giv ham karantæne fra stadion.
De skal ikke komme her mere.
Vi vil ikke have racister på stadion, lød opfordringen fra Dzeko til Sky Sports i sidste uge.
Flere og flere spillere begynder at presse på for at bekæmpe racisme.
Det oplever Mads Øland, der er direktør i Spillerforeningen i Danmark, samt bestyrelsesmedlem i den internationale spillerforening, FIFPro.
Også han er bekymret over det stigende antal episoder i Italien.
- Hvis det skete i Danmark, ville det udløse en voldsom reaktion.
Det ville heldigvis aldrig blive accepteret og fejet hen i et hjørne.
Jeg synes, det er et stort problem i Italien, at der er et tavst flertal, som stiltiende accepterer, at nogle grupper ytrer sig racistisk, siger Mads Øland.
Det er et stort problem i Italien, at der er et tavst flertal, som stiltiende accepterer, at nogle grupper ytrer sig racistisk.
Mads Øland, direktør i SpillerforeningenFlere spillere finder derfor andre ligaer at udfolde deres talenter i end Italien.
Det samme gælder dele af Østeuropa og Balkan, som også har store problemer med racisme.
Den tidligere Chelsea-angriber Demba Ba, der stammer fra Senegal, gik i kølvandet på Romelu Lukakus oplevelse til tasterne på Twitter:- Det er grunden til, at jeg fravalgte at spiller der, selvom jeg havde mulighed for det.
Jeg ville ønske, at alle mørke spillere ville forlade den liga, skrev Demba Ba.
Ifølge Mads Øland er der også hvide spillere, som afslår tilbud fra italienske klubber, fordi de ikke kan se sig selv spille i et land, der ikke skrider ind over for racistisk adfærd.
Politisk medvind til ultrasI al den tid Mads Øland kan huske, kan han komme i tanke om episoder med racisme i italiensk fodbold.
Og problemet er da også langt fra nyt.
Ifølge Gert Sørensen, der er seniorforsker på Københavns Universitet ved Institut for Engelsk, Germansk og Romansk, trækker de nuværende problemer tråde mange årtier tilbage i historien.
- Tidligere var det spillere fra Syditalien, som blev udsat for racistiske tilråb.
Det går tilbage til tiden efter 2.
verdenskrig i 1950'erne og 60'erne, hvor der var en meget stor tilvandring fra syd til det mere driftige Norditalien med storbyerne Milano og Torino, fortæller Gert Sørensen.
Inden da var racisme en integreret del af det fascistiske Italien under Benito Mussolinis styre fra 1922 til 1943.
Den nuværende højredrejning i italiensk politik skal derfor ses i et historisk perspektiv, mener Gert Sørensen.
- Italiens største parti, Lega Nord, startede som et protestparti vendt mod Syditalien, men i dag er det blevet til et nationalt parti, Lega.
Det fører en meget aggressiv linje over for flygtninge og indvandrere, og det smitter af på fodboldkulturen, hvor vi kan se højreekstremistiske og nyfascistiske kredse i stigende grad får indflydelse, siger Gert Sørensen.
Benito Mussolini under en parade i Rom.
Ifølge seniorforsker Gert Sørensen har nutidens problemer med racisme i italiensk fodbold rødder tilbage til Mussolinis tid.
Det fik Romelu Lukaku at føle i dagene efter, at Cagliaris tilhængere have råbt abelyde efter ham.
En af Inters ultra-grupperinger, som er fans fra højreorienterede miljøer, erklærede i et Facebook-opslag, at deres egen angriber havde misforstået tilråbene.
- Betragt venligst denne attitude hos italienske fans som en form for respekt, fordi de er bange for dig på grund af de mål, du scorer mod deres hold.
Det er ikke, fordi de hader dig eller er racister, skrev de blandt andet og tilføjede:- Du er nødt til at forstå, at Italien ikke er som mange nordeuropæiske lande, hvor racisme er et STORT problem, lød det fra Inter Ultras.
Den retorik er ifølge seniorforsker Gert Sørensen velkendt.
- Man gjorde aldrig op med den fascistiske arv i Italien.
Hverken kulturen eller de ansvarlige for krigsforbrydelserne.
I den italienske selvforståelse i årene efter 2.
verdenskrig var man ikke lige så slem som tyskerne, og derfor indså man ikke, at man også selv havde gjort noget galt, siger han.
Forbund skal skride indDet er dog ikke kun på de italienske tribuner, at racismen kommer til udtryk.
Den tidligere præsident for fodboldforbundet, Carlo Tavecchio, kaldte i 2014 afrikanske spillere for ”bananspisere”, og det udløste seks måneders karantæne af Uefa og Fifa fra internationale poster.
Men hans eget forbund fandt ikke udtalelsen over stregen.
I en intern undersøgelse blev Tavecchio frikendt for at have ytret sig racistisk.
Heller ikke den nuværende direktør i fodboldforbundet, Michele Uva, virker på Mads Øland til at prioritere bekæmpelse af racisme.
- Han dysser problemerne ned, når jeg møder ham i Uefa- og Fifa-regi.
Der er en verden til forskel på at tale med ham og så DBU's formand Jesper Møller.
Derfor skal det italienske forbund gøre mere ved det, og det samme skal Uefa, når der bliver spillet europæiske kampe i Italien, påpeger Mads Øland.
Kaster skam over sportenSamme opsang kom fra Romelu Lukaku, da han tog til genmæle mod Cagliaris fans.
- Fodbold skal kunne nydes af alle, og vi skal ikke acceptere nogle former for diskrimination, som bringer skam over vores sport.
Jeg håber, at alle fodboldforbund verden over vil reagere kraftigt på alle sager om diskrimination, skrev han på sine profiler på sociale medier.
I de seneste 20 år har fodbold-Europa ifølge Mads Øland generelt gennemgået store forbedringer med racisme på stadioner, men hvis det skal slås ned i Italien, er det altafgørende, at forbundet tager et større ansvar, mener han.
- Vi har alle de rigtige regler, programerklæringer og kampagner.
Også i Italien.
Men man er nødt til at skride ind over for det.
Der skal være en tydelig sanktion, ellers ændrer det sig ikke.
Hvis det sker, så tror jeg, at det kan gå rimelig hurtigt med at blive bedre, siger Mads Øland.
Nok var det karrierens mest omtalte spark, som Romelu Lukaku tog den søndag aften mod Cagliari.
Men det kan også gå hen og blive det vigtigste for belgieren.
Han lod sig ikke kue, da fodboldens grimme ansigt tonede frem.
FacebookTwitterKopier linkEmner:Fodbold|Italien|Kalidou Koulibaly (fodboldspiller)|Ligebehandling|FIFA




https://www.dr.dk/nyheder/regionale/sjaelland/sorte-friskploejede-marker-kan-blive-fortid-soeren-dyrker-sin-jord-uden

SjællandSorte, friskpløjede marker kan blive fortid: Søren dyrker sin jord uden plov - og sparer CO2Conservation Agriculture kan være fremtidens landbrug, vurderer forskere.
Af Ann Smed Madsen og Kimmie Hetland24.
sep.
2019 kl.
17.
06Bemærk: artiklen er mere end 30 dage gammelLæs opDu kan måske genkende synet.
En traktor, der laver dybe fuger i jorden med en plov, mens mågerne ivrigt flyver omkring for at fange regnormene, der kommer frit frem, når jorden vendes.
Men sådan ser det ikke ud på planteavler Søren Ilsøes marker ved Fjenneslev ved Sorø.
Han bruger nemlig ikke efteråret på at pløje sin rapsmark, så den bliver bar og mørk.
I de senere år har han dyrket sin jord efter principperne i Conservation Agriculture, som er en metode, hvor man ikke bruger plov og harve til at vende jorden på marken.
De to redskaber er i stedet skiftet ud med en særlig såmaskine, der kan så direkte i jorden.
Conservation AgricultureConservation Agriculture er et dyrkningssystem, hvor landmændene dropper at pløje og harve marken for at forbedre jordens insektliv og evne til at optage vand.
Dyrkningssystemet bygger på tre principper:Man skal forstyrre jorden mindst muligt.
At jorden aldrig er bar, idet den enten er dækket af en afgrøde eller af afgrøderester som eksempelvis halm.
At der er et varieret sædskifte og aldrig den samme afgrøde to år i træk - medmindre der er tale om et afgrøde, der vokser over flere år.
Kilde: www.
conservationagriculture.
dkDet kan i første omgang være lidt svært at se, men mellem gamle halmrester og stubbe spirer der grønne rapsplanter frem.
- Det gavner de små dyr i jorden, som for eksempel regnormene, der gerne vil have fred, men det gavner også os.
Vi leder meget mindre CO2 ud fra diesel, som man ellers normalt bruger til at bearbejde jorden, når man kører med ploven bag traktoren, siger Søren Ilsøe.
Ploven er nemlig tung, og det kræver ekstra meget diesel, for at traktoren kan trække den.
Med den nye metode, hvor man undgår ploven, sparer man derfor brændstof til traktoren.
Sammen med andre marker i Midtsjælland er Søren Ilsøes rapsmark med i projektet 'Grønne Marker, Stærke Rødder', hvor forskere fra Københavns Universitet netop sammenligner Conservation Agriculture med to andre dyrkningsmetoder.
Indtil videre viser erfaringer, at metoden på flere måder kan være positiv for klimaet.
Forsker: 'Fremtiden for bæredygtigt landbrug'Projektet skal vise, om metoden Conservation Agriculture kan være med til at skabe en ændring til et mere miljøvenligt landbrug, og de foreløbige resultater i projektet viser, at der bliver brugt betydeligt mindre diesel, når den tunge plov ikke skal trækkes efter traktoren.
Det er et af budene på, hvordan bæredygtigt landbrug kan se ud i fremtiden.
Kristian Thorup Kristensen, professor, Institut for Plante- og Miljøvidenskab, KU- Det er et dyrkningssystem, som har mange spændende effekter på jord og miljø, og det er et af budene på, hvordan bæredygtigt landbrug kan se ud i fremtiden, siger professor ved Institut for Plante- og Miljøvidenskab ved Københavns Universitet Kristian Thorup Kristensen, som leder projektet Grønne Marker, Stærke Rødder.
Desuden tyder projektet på, at landmændene også bruger færre pesticider, fordi jorden ikke bliver udvandet af at blive pløjet.
For når man bare lader jorden passe sig selv, så beholder den mange vigtige næringsstoffer, som gør brugen af pesticider mindre nødvendig.
Det forklarer Carsten Petersen, der er lektor ved Institut for Plante- og Miljøvidenskab.
Der er brug for nytænkningHvis landbruget skal klare sig fremover, er der også brug for at tænke i nye baner som med Conservation Agriculture.
Det mener formanden for planteavlerne, Torben Hansen, som også er formand for landbrugsrådgivningen VKST i Sorø.
Søren Ilsøe, som bor ved Fjenneslev i Sorø Kommune, dyrker raps og korn med Conservation Agriculture-modellen, hvor man hverken benytter sig af plov eller harve.
Derfor vokser der små grønne rapsspirer frem mellem gamle stubbe og halmrester.
 DR Sjælland) Når jorden ikke bliver vendt af, at man pløjer og harver, så giver det ekstra gode betingelser for dyrelivet nede i jorden.
 DR Sjælland) Forskere fra Institut for Plante- og Miljøvidenskab ved Københavns Universitet ser igennem projektet Grønne Marker, Stærke Rødder på, om Søren Ilsøe med Conservation Agriculture bruger færre pesticider på sin mark end ved eksempelvis konventionelt landbrug.
 DR Sjælland)1 / 3Søren Ilsøe, som bor ved Fjenneslev i Sorø Kommune, dyrker raps og korn med Conservation Agriculture-modellen, hvor man hverken benytter sig af plov eller harve.
Derfor vokser der små grønne rapsspirer frem mellem gamle stubbe og halmrester.
 DR Sjælland)1 / 3Når jorden ikke bliver vendt af, at man pløjer og harver, så giver det ekstra gode betingelser for dyrelivet nede i jorden.
 DR Sjælland)2 / 3Forskere fra Institut for Plante- og Miljøvidenskab ved Københavns Universitet ser igennem projektet Grønne Marker, Stærke Rødder på, om Søren Ilsøe med Conservation Agriculture bruger færre pesticider på sin mark end ved eksempelvis konventionelt landbrug.
 DR Sjælland)3 / 3Derfor er han glad for, at forskere fra Københavns Universitet lige nu sammenligner forskellige måder at dyrke raps, hvede og byg på ved Fjenneslev på Midtsjælland.
- Jeg synes, at det er rigtigt godt, at vi får andre måder at gøre tingene på, og hvis det her viser sig at have positive effekter, så er det bare om at udnytte dem, siger han.
De endelige resultater fra projektet ventes at være klar i 2020.
FacebookTwitterKopier linkEmner:Københavns Universitet|Landbrug|Planteavl|Sjælland|Sorø




https://www.dr.dk/sporten/cykling/hjerteproblem-faar-ol-medaljehaab-til-saette-karrieren-paa-pause

CyklingHjerteproblem får OL-medaljehåb til at sætte karrieren på pauseCasper Folsach er en af de vigtige brikker hos 4000-meterholdet i banecykling, men nu sætter en hjertefejl en stopper for OL-drømmene.
Casper Folsach må sætte karrieren på pause på grund af et problem med hjertet.
Af Frederik Palle24.
sep.
2019 kl.
16.
47Bemærk: artiklen er mere end 30 dage gammelLæs opCykelrytteren Casper Folsach stod foran to af de mest spændende år i sin karriere, men nogle gange vil kroppen bare ikke det samme, som hovedet ønsker det.
Han har den seneste tid været under en række omfattende lægeundersøgelser på grund af hjerteproblemer, og det er det, som nu får den stærke cykelrytter til at sætte karrieren på pause.
- Jeg har gennemgået en række undersøgelser, hvor en MR-scanning har vist, at jeg har arvæv på hjertet, som skyldes en hjertemuskelbetændelse (myokarditis) tidligere i mit liv, siger Casper Folsach i en pressemeddelelse fra hans hold ColoQuick.
Folsachs mange medaljer på banenOL-bronze i 2016 i 4000 meter holdforfølgelsesløbVM-sølv i 2014 og 2018 i 4000 meter holdforfølgelsesløbVM-sølv i 2019 i parløbVM-bronze i 2013, 2016 og 2019 i 4000 meter holdforfølgelsesløbEM-sølv i 2011 i 4000 meter holdforfølgelsesløbEM-bronze i 2018 i omnium- Det kan forklare, hvorfor jeg oplever de ekstra slag, mit hjerte slår, når jeg når op i nærheden af min max-puls.
Jeg kan derfor sagtens træne normalt, og har også dagligt været på træningsture med mine cykelkammerater, siger han.
Han har haft samtaler med nogle af de bedste læger på området i Danmark, og de anbefaler alle, at han holder en pause med cykelløb.
Men han har dog ikke opgivet håbet om at fortsætte, og han har derfor startet samtaler med udenlandske læger med forhåbningen om at finde en løsning.
- Jeg havde indtil for få uger siden haft to ting for øje.
Jeg skulle køre så stærkt som muligt på banen til OL, og forhåbentlig vinde en guldmedalje, og så skulle jeg bruge 2021 til at prøve at blive så god på landevejen som muligt, og leve det liv, som det nu medfører, men desværre, siger Casper Folsach.
Han vandt OL-bronze i 2016 med 4000-meterholdet, og han har også vundet seks medaljer ved VM på banen.
Desuden stod han foran en professionel kontrakt med det norske hold Uno-X.
Casper Folsachs seneste VM-medalje var sølv i år i parløb med Lasse Norman Hansen.
OL i Tokyo næste sommer er nu pludselig blevet urealistisk, men Casper Folsach ønsker stadig at hjælpe baneholdet i processen frem mod legene med test og udvikling.
Landstræneren for banelandsholdet, Casper Jørgensen, er ked af, at Folsach må stoppe, men han mener, at det er en cykelrytter, der kan være stolt af sin karriere.
- Han står midt i en utrolig flot karriere, hvor han allerede i en meget ung alder har opnået ting, både nationalt og internationalt, som kun ganske få cykelryttere har prøvet.
Han har vundet OL-medalje og adskillige VM-medaljer, og det kunne være blevet til meget mere, hvis sygdommen ikke havde sat en stopper - i bedste fald midlertidig - for hans karriere, siger Casper JørgensenCasper Folsach kørte i denne sæson for det danske kontinentalhold ColoQuick.
FacebookTwitterKopier linkEmner:Casper Folsach (cykelrytter)|Uno-X|Cykelsport|Arbejdsmarked|De Olympiske Lege




https://www.dr.dk/nyheder/penge/tidligere-leder-i-skat-om-udbyttesagen-det-hele-var-saa-uvirkeligt

Afsløring af skatteskandaleSe temaPengeTidligere leder i Skat om udbyttesagen: Det hele var så uvirkeligt- Det har været et helvede at gå derhjemme, siger tidligere hjemsendt chef i Skat.
Da Dorthe Pannerup Madsen i 2014 får personaleansvar for udbytteafdelingen i Høje Taastrup, er hendes eneste fokus, at det lille, underbemandede kontor skal flyttes til Horsens.
Samtidig fosser pengene ud af statskassen.
Af Mathias Sommer24.
sep.
2019 kl.
19.
23Bemærk: artiklen er mere end 30 dage gammelLæs opDa Skat i 2015 kollapsede under enorme sager om udbyttesvindel og et dysfunktionelt inddrivelsessystem, blev fem skattechefer sendt hjem.
En af dem var Dorthe Pannerup Madsen, der tirsdag er til afhøring i Undersøgelseskommissionen om Skat, hvor hun sidder og vugger lidt usikkert på sin stol foran de tre kommissionsmedlemmer i et lokale fyldt med advokater og journalister.
Dorthe Pannerup Madsen har noget på hjerte.
- I dag er jo en ganske særlig dag.
Jeg skal til afhøring.
Men det er også årsdagen for min hjemsendelse fra Skat.
Det er nu fire år siden, at jeg blev sendt hjem.
Jeg brød sammen og græd med mine kollegaer.
Jeg forstod ikke situationen, det hele var så uvirkeligt, siger Dorthe Pannerup, der nåede at være ansat i Skat i 37 år, inden hun lod sig pensionere i en tidlig alder, fordi hun ikke kunne vriste sig fri at udbyttesagen.
- Det har været et helvede at gå derhjemme.
Jeg har altid haft godt styr på opgaverne og et godt netværk.
Men pludselig var der stilhed, lederkollegaerne trak sig.
Jeg fik migræneanfald, jeg har heller ikke sovet meget i nat, fortæller Dorthe Pannerup Madsen i Retten i Frederiksberg.
Politiet gennemgik økonomienDa udbyttesagen brød ud i efteråret 2015, krævede ledelsen i Skat handling.
Udenlandske pengemænd havde berøvet danskerne for mindst 12,7 milliarder kroner i udbytteskat, og nu skulle der rulle hoveder.
Og da Dorthe Pannerup Madsen var leder af den afdeling, som udbetalte de enorme millionbeløb til udlandet, blev hun hjemsendt, mistænkt for grov tjenesteforsømmelse.
- Det har haft store konsekvenser for mig og min familie.
Både personligt og økonomisk, og jeg har måttet opleve, at politiet har gennemtrawlet vores økonomi ti år tilbage, siger Dorthe Pannerup Madsen, som senere er blevet renset i en undersøgelse af Kammeradvokaten.
Efter halvandet år som hjemsendt - og mistænkt - vendte Dorthe Pannerup Madsen tilbage til Skat.
Men her blev hun indplaceret i kommunikationsafdelingen "Godt sprog".
- Jeg kan huske, at jeg ikke havde nogle erfaringer med kommunikation.
Jeg havde arbejdet med bogføring i 37 år i Skat, siger Dorthe Pannerup Madsen, der endeligt sagde farvel til den danske skatteforvaltning i december sidste år.
Skulle flytte til HorsensUnder dagens afhøring blev det endnu en gang klart, at ingen rigtigt ville kendes ved den lille afdeling i Høje Taastrup, hvorfra milliarderne væltede ud på konti tilhørende udenlandske rigmænd.
Hvis der bare var nogen, som havde ringet til mig og sagt, at noget var galt, så kunne jeg jo have stoppet det og ikke sendt så mange penge ud af kassen.
Dorthe Pannerup Madsen.
Udbytteafdelingen i Høje Taastrup menes fra 2012 til 2015 at have fejlrefunderet over 12,7 milliarder kroner i udbytteskat.
Da den hidtidige leder for udbytteafdelingen, Lisbeth Rømer, ved udgangen af 2013 gik på pension, overtog Dorthe Pannerup Madsen flere af hendes opgaver.
Men det formelle ansvar lå hos en anden chef - i Horsens.
- Efterhånden som lederne forsvandt, tog jeg mig af dem på den måde, at de blev inddraget i det sociale netværk og blev inviteret med til at deltage i vores fredagsmøder, siger Dorthe Pannerup Madsen.
- Jeg var deres forlængede arm i Horsens.
Jeg leverede praktisk bistand.
Senere fik Dorthe Pannerup Madsen flere ledelsesopgaver over for det tre mand store udbyttekontor.
Men Pannerup fik ikke en overlevering og interesserede sig ikke nærmere for, at udbytterefusionerne på det tidspunkt var på himmelfart.
- Da jeg overtager opgaverne i 2014, har jeg kun for øje, at afdelingen skal flyttes til Jylland.
Så jeg har overtaget opgaven og videreført den, som den har kørt i, jeg ved ikke i hvor mange år.
Udbytteafdelingen skulle efter planen være flyttet til Horsens i slutningen af 2015.
Forkert afdelingOven i at den lille afdeling i Høje Taastrup var stærkt underbemandet og stod med det ene ben i Horsens, så lå den også et forkert sted i Skats organisationsdiagram.
Afdelingen tilhørte Betaling og Regnskab, hvor der ikke blev ført kontrol, men arbejdet på, at der var styr på balancen i regnskabet og på udbetalingerne.
Undersøgelseskommissionen om SkatUndersøgelseskommissionen blev nedsat i sommeren 2017.
Her fik kommissionen til opgave at undersøge, hvordan nedskæringer, centraliseringer og det kuldsejlede gældsinddrivelsessystem (Efi) blev besluttet og fastholdt på trods af, at advarslerne tog til gennem årene.
I april 2018 blev opgaven udvidet, så undersøgelseskommissionen også skal granske, hvordan det kunne ske, at skattevæsenet udbetalte 12,7 milliarder i refusion af udbytteskat til formodede svindlere.
Kommissionen har kastet sig over den sidste del først.
Alene i år er der indkaldt 106 vidner.
De tæller blandt andre embedsmænd fra de øverste positioner i skattevæsenet, den nuværende skatteminister, Karsten Lauritzen (V), samt de otte tidligere skatteministre, der på skift har haft ansvaret i de år, hvor skandalerne i skattevæsenet har fundet sted.
Foreløbigt står Undersøgelseskommissionen om Skat til at koste 308 millioner kroner over de næste fem år, og det er samlet set mere end det, som tidligere undersøgelseskommissioner tilsammen har kostet.
Balance og Regnskab havde hverken muskler eller kompetencer til at kontrollere de hundredvis af refusionsanmodninger, som forvaltningen modtog ugentligt.
Det fremgik af flere mails, som blev fremlagt under afhøringen, at kontoret for udbytterefusioner var blevet en varm kartoffel, som ingen ønskede at have under sine ledelsesvinger.
Dialogen mellem de forskellige afdelingschefer handlede ofte om, hvad det kostede i halve og hele årsværk at flytte opgaverne rundt i Skats apparat.
- Det har aldrig været meningen, at Betaling og Regnskab skulle lave sagsbehandling på den måde, siger Dorthe Pannerup Madsen, der i alle sine år i Skat har beskæftiget sig med bogholderi.
- Vi var så trykkede og skåret helt ind og også ind i benet.
Jeg må nok sige, at hvis der bare var nogen, som havde ringet til mig og sagt, at noget var galt, så kunne jeg jo have stoppet det og ikke sendt så mange penge ud af kassen, siger Dorthe Pannerup Madsen.
Amerikanske pensionskasserÉn af Pannerups opgaver var at sende de månedlige regnskaber op i systemet.
Måned for måned kunne hele kæden af leder og chefer op i Skatteministeriet følge med i, hvordan refusionerne steg med over 100 procent om året - og i perioder om måneden.
Da Dorthe Pannerups overordnede bad om en forklaring, spurgte hun Sven Nielsen, der sad og godkendte refusionerne, som væltede ind, mens pengene væltede ud af statskassen.
Og så videresendte Dorthe Pannerup Madsen forklaringen om, at amerikanske pensionskasser havde fået øjnene op for danske børsnoterede selskaber.
Det havde de også.
Men reelt ejede de ikke aktier i de danske selskaber, hvorfor de ikke havde ret til at få refunderet udbytteskat.
Mail fra VargasUnder afhøringerne blev der også fremlagt flere mails fra den colombianske forretningsmand Camilo Vargas stilet til Dorthe Pannerup Madsen.
Vargas var chef for tilbagesøgningsagenten Syntax, som har krævet milliarder fra den danske stat i refusion af udbytteskat.
Vargas skrev for første gang til Dorthe Pannerup Madsen i april 2014, efter Lisbeth Rømer var gået på pension.
- Kære Dorthe.
(.
.
.
) Vi er i øjeblikket i færd med at udfylde dokumentation sendt til din afdeling.
Hvis det er muligt, vil vi gerne arrangere et møde så hurtigt som muligt, skrev han til Dorthe Pannerup Madsen.
- Det var ikke noget, der fik nogen alarmklokker til at ringe hos mig, siger Dorthe Pannerup Madsen i dag.
Efter en kort korrespondance sendte Pannerup kontaktoplysningerne på Sven Nielsen, der var den egentlige sagsbehandler af anmodningerne.
Det er senere kommet frem, at Sven Nielsen og Camilo Vargas' relation udviklede sig til et venskab med flere våde byture i København.
Sven Nielsen er i dag sigtet af dansk politi for sin rolle i udbyttesagen.
FacebookTwitterKopier linkEmner:Skat|Skatter og afgifter|Horsens|Taastrup|Økonomi




https://www.dr.dk/nyheder/indland/dronesagen-basil-hassan-og-terrortiltalt-kommunikerede-i-kladder-paa-hemmelig-mail

IndlandDronesagen: Basil Hassan og terrortiltalt kommunikerede i kladder på hemmelig mail Formodet terrornetværk i dronesag har haft flere måder at kommunikere på.
Billedet af Basil Hassan her er taget, mens han var tilknyttet Islamisk Stat.
DR kom i besiddelse af billedet i forbindelse med research til tv-dokumentaren 'Dronekrigeren'.
Basil Hassan blev i efteråret 2017 meldt dræbt, men hans død er aldrig officielt blevet bekræftet.
Af Mette Mayli Albæk24.
sep.
2019 kl.
15.
19Bemærk: artiklen er mere end 30 dage gammelLæs opMens terroristen Basil Hassan angiveligt var tilsluttet Islamisk Stat kommunikerede han med den terrortiltalte 30-årige mand, kaldet Cykelhandleren, via kladder i en hemmelig mail under navnet Peter Roses.
Det fremgår af anklagerens afhøring af Cykelhandleren tirsdag i Københavns Byret.
På Cykelhandlerens iPad har politiet fundet screen dumps af mailkorrespondancen mellem Basil Hassan og Cykelhandleren.
Både Cykelhandleren og Basil Hassan havde adgang til denne Gmail.
Cykelhandleren kunne ikke forklare, hvorfor de skrev kladder til hinanden i stedet for at sende mail til hinandens almindelige e-mailadresser.
- Om det er på kladde, eller om det er sendt til Basil Hassan eller Peter Sam, det kan jeg simpelthen ikke se forskellen på, sagde Cykelhandleren i retten.
Peter Sam refererer til en anden e-mail, som også er blevet brugt til at kommunikere med Basil Hassan.
Cykelhandleren har forklaret i retten, at han aldrig havde mødt Basil Hassan, men at han i 2013 lovede deres fællesven, kaldet Underviseren, at hjælpe med at hente nogle pakker til Basil Hassan i Danmark, som skulle videreleveres til Libanon.
Læs også:Terrortiltalt hævede dagpenge for Basil Hassan: Jeg kan godt se nu, det ikke var smart"Kun til B"Foruden den hemmelige mail-konto har Cykelhandleren også kommunikeret med Basil Hassan på en telefon, som politiet har beslaglagt hos Cykelhandleren.
Da telefonen blev fundet i april 2014, var der bag på telefonen påklistret en seddel, hvor der stod "Kun til B".
Cykelhandleren har i retten fortalt, at han brugte denne telefon til at sms'e og ringe med Basil Hassan, fordi det ville være for dyrt fra hans egen telefon med abonnementsnummer.
Anklager Sidsel Klixbüll ville i retten vide, hvorfor kommunikationen skulle foregå gennem alternative kanaler.
- Kan du forstå, hvis man kan få det indtryk, at du gerne ville holde det hemmeligt,?
spurgte anklageren.
- Nej, telefonen var jo til det med dagpengene.
Og så er der en mailkorrespondance, svarede Cykelhandleren og henviste til, at han i foråret 2013 skulle hjælpe Basil Hassan med at snyde sig til 55.
000 kroner i dagpenge.
- Hvorfor skrev I kladder, hvorfor sendte I ikke bare mail til hinanden, du havde jo også Basil Hassans almindelige mail?
- Det kan jeg ikke huske.
Det har været den kommunikationsmåde, Basil ville have, sagde Cykelhandleren.
Læs også:Anklager i dronesag: Usb-stik fra tiltalts pung er helt centralt bevisHar fortrudt demonstrationCykelhandleren og Underviseren er tiltalt for medvirken til terror og Anklagemyndigheden mener, at de to på Basil Hassans opfordring gentagende gange købte dronedele, som Islamisk Stat skulle bruge til terror.
Cykelhandleren har i byretten erkendt både at have hjulpet med at hente pakker og at have hjulpet med nogle bestillinger.
Men han nægter ethvert kendskab til, at Basil Hassan havde tilsluttet sig Islamisk Stat, samt hvad dronerne skulle bruges til.
Cykelhandleren nægter også selv at have ekstremistiske holdninger, selv om han optræder på en video af en demonstration, som den ekstremistiske gruppe Kaldet til Islam afholdt i København i anledningen af et niqabforbud i Belgien.
- Jeg har fortrudt det.
Jeg har også fået kritik af mine egne venner, der har spurgt, hvad jeg lavede der.
Jeg kan bebrejde mig selv det resten af mit liv, sagde Cykelhandleren.
Senioranklager Sidsel Klixbüll ville vide, om Cykelhandleren ikke kunne have forladt demonstrationen, hvis han var imod den.
I retten blev dele af videoen afspillet, hvor mange ser en gruppe mænd stå med bannere og de flag, som Islamisk Stat er kendt for at bruge.
- Jeg er ikke typen, der kan lide at være på tværs eller lave en diskussion.
Jeg har ikke rigtig registreret de bannere og flag.
Hvis du ser på billedet, er jeg ikke rigtig koncentreret, sagde Cykelhandleren.
Kaldet til Islam var meget aktive i Storkøbenhavn i start 10'erne og blev blandt andet kendt for at ville oprette sharia-zoner i Danmark.
Siden tog en lang række af dens medlemmer til Syrien for at tilslutte sig Islamisk Stat.
På videoen fra Kaldet til Islam-demonstrationen ser man talsmanden for Kaldet til Islam tale om, at der kun findes to grupper: Dem og os.
De vantro og os.
Talen handler om, at Belgien var ved at indføre et forbud mod at bære niqab.
Under retssagen har anklageren vist et billede af Cykelhandleren og en kvinde i niqab, men Cykelhandleren ønsker ikke at svare på, om det er hans hustru.
- Den slags private spørgsmål vil jeg ikke svare på, sagde Cykelhandleren.
På et mere generelt spørgsmål om, hvor vidt han er for eller imod niqab, svarede han:- Jeg har hverken stemt for eller imod.
Læs også:PET: Basil Hassan steg hurtigt i graderne hos Islamisk StatDronedele, chips og flødebollerCentralt i dronesagen er billeder og dokumenter, som politiet har sikret fra Cykelhandleren og Underviserens iPads, telefoner og usb-stik.
På et billede fra den 25.
november 2013 ser man en masse bagage stå hjemme ved Cykelhandleren.
På billedet kan man se en åben kuffert, hvori der ligger børnetøj, chips med smag af sourcream-onion, en pakke flødeboller og en masse små dimser.
Ved siden af kufferten står en pakke fra net-virksomheden Funkhandel med dronedele, som Basil Hassan havde bestilt.
Cykelhandleren forklarede i retten, at både indholdet af kufferten og pakken fra Funkhandel skulle videreleveres til Basil Hassan, som Cykelhandleren troede opholdt sig i Libanon.
Cykelhandleren tog Basil Hassans bestillinger med til Tyrkiet.
I Tyrkiet overleverede han tingene til 'en ældre mand der talte arabisk'.
- Børnetøj, chips og flødeboller.
Der er intet mistænkeligt i det.
Det er ikke sådan, at jeg siger: Lad mig lige tage ham til forhør.
Der er intet mistænkeligt i det.
Om du er i Tyrkiet eller Libanon, det er forholdsvis tæt.
Det er en bestilling fra Basil, han vil have det på den måde, sagde Cykelhandleren.
FacebookTwitterKopier linkEmner:Cykelhandlere|Islamisk Stat|Kaldet til Islam|Terrorisme|Libanon




https://www.dr.dk/nyheder/regionale/hovedstadsomraadet/overforbrug-tvinger-kommuner-til-spare-henriks-mor-paa-91-aar

KøbenhavnOverforbrug tvinger kommuner til at spare: Henriks mor på 91 år får mindre rengøringSamlet står kommunerne til at bruge så mange penge i år, at det udløser bøde fra staten, vurderer KL.
Henrik Høier er frustreret over, at hans 91-årige mor nu får mindre rengøring og færre aktiviteter på sit plejehjem i Helsingør, fordi kommunen skal spare.
Af Lise Højer Rømeling, Peter Bye Andersen og Monica Jørgensen24.
sep.
2019 kl.
16.
05Bemærk: artiklen er mere end 30 dage gammelLæs opHenrik Høier bladrer stakken af sin mors regninger igennem.
Mere end 4.
500 kroner om måneden for ting som mad, rengøring og vinduespudsning på plejehjemmet, og dertil kommer husleje.
- Det er hverken specielt billigt eller muntert at bo på plejehjem i forvejen, og nu skærer de så ned på rengøring og aktiviteter på min mors plejehjem.
Det synes jeg ikke er rimeligt, siger Henrik Høier.
Rengøringen på plejehjemmene er bare en af de ting, som Helsingør Kommune har været nødt til at skære på, efter at det står klart, at man har brugt alt for mange penge på serviceydelser til børn, ældre og handicappede, i forhold til hvad der var budgetteret med.
I alt regner kommunen med at bruge 64 millioner kroner mere end planlagt.
Det samme er tilfældet i mange andre af landets kommuner.
En gennemgang af budgetterne i 22 kommuner viser en samlet overskridelse på 396 millioner kroner.
Det betyder besparelser og dårligere service resten af året og mange steder et godt stykke ind i næste år også.
- Vi har nogle store velfærdsområder, som i den grad er løbet løbsk, siger borgmester i Helsingør Kommune Benedikte Kiær (K).
Uforudsete udgifterEt andet sted, hvor borgerne kommer til at mærke, at kommunen skal spænde livremmen ind, er i Thisted Kommune.
Her har man brugt 23 millioner kroner mere end budgetteret på børn, ældre og handicappede.
- Og det vil man kunne mærke.
For meget af alt det her handler om lønkroner, siger borgmester i Thisted Kommune Ulla Vestergaard (S).
På Plejecentret Vibedal er der iværksat en handleplan, som skal tage hånd om merforbrug på centret.
Det fremgår af et referat fra Social – og sundhedsudvalget.
- Der vil det helt klart blive oplevet som en serviceforringelse, siger Ulla Vestergaard.
Hun forklarer især kommunens overforbrug med de uforudsete udgifter til især specialområdet.
- Vi kan jo ikke vide, hvor mange borgere, der pludselig får behov for hjælp, og det giver ikke mening at sætte penge af, som der ikke bliver brug for, siger hun.
En forklaring, der går igen blandt de fleste borgmestre.
Men argumentet holder kun til en vis grad, siger Kurt Houlberg, der er professor i kommunaløkonomi hos VIVE, Det Nationale Forsknings- og Analysecenter for Velfærd.
- Når der kommer flere borgere, der har brug for hjælp, er kommunen forpligtet til at tilbyde hjælp.
Men i forhold til den støtte eller det botilbud, man tilbyder, har kommunen frihed til at vælge noget mindre omkomstningsfyldt, siger han.
KL: Ret op, hvis I vil undgå kæmpebødeDet går ikke kun ud over de enkelte kommuner og deres borgere, når der ikke er styr på økonomien.
For hvis landets 98 kommuner samlet set bruger flere penge på service, end de har aftalt med regeringen, vanker der en milliardstor bøde, som alle kommuner skal være med til at betale.
Noget, der meget vel kan blive tilfældet i år, siger formand for Kommunernes Landsforening (KL) Jacob Bundsgaard (S), som også er borgmester i Aarhus Kommune.
- Forventningen på nuværende tidspunkt er faktisk, at man laver en samlet overskridelse.
Så der ligger en opgave i alle kommuner med at få tallet ned, siger han.
Der er stor forskel på, hvor mange penge de enkelte kommuner står til at overforbruge, men en overskridelse vil få konsekvenser lige meget hvad, forklarer professor i kommunaløkonomi Kurt Houlberg.
- Uanset hvor lille en overskridelse det bliver, er det nok til at kommunerne samlet får en økonomisk straf, siger han.
I Helsingør Kommune er udsigten til en kollektiv bøde ikke noget, der huer borgmester Benedikte Kiær.
- Det er noget, jeg er dybt bekymret over.
Men jeg håber, at regeringen vil være lydhør, hvis vi går over den aftale, vi har indgået, så de giver os i kommunerne en hjælpende hånd og tager ansvar, siger hun.
Minister ser tiden anDet har ikke været muligt at få et interview med social- og indenrigsminister Astrid Krag (S), men i en mail skriver hun, at "det afgørende, når regnebrættet skal gøres op, er, at kommunerne under ét overholder de samlede budgetter.
Det er lykkedes indtil nu.
Og lad os se, om det ikke også lykkes i år.
"Hos Henrik Høier, hvis mor må finde sig i mindre rengøring på plejehjemmet, er der forståelse at spore.
Og så alligevel:- Selvfølgelig skal en kommune have pengene til at passe, det forstår jeg godt, men jeg synes, man burde finde pengene et andet sted end hos de ældre.
Og så må kommunerne simpelthen blive bedre til at sætte penge af i budgettet, ligesom vi andre gør på et almindeligt husholdningsbudget, siger han.
Sådan gjorde vi:•Vi har udvalgt 22 kommuner, hvor vi har undersøgt, hvordan det går med at overholde servicerammen for 2019.
Vi har gennemgået kommunernes seneste budgetopfølgninger, hvor det fremgår, hvor meget man regner med at gå over eller under budget, når året er gået.
•Nedenfor ses de kommuner, vi har undersøgt.
De kommuner, der har underskud på budgettet, er markeret med fed.
•Albertslund: 24 mio.
kr.
i underskud•Ballerup: 14 mio.
kr.
i underskud•Dragør: 14,5 mio.
kr.
i underskud•Fredensborg: 2,78 mio.
kr.
i underskud•Frederikssund: 1,1 mio.
kr.
i underskud•Haderslev: 3,4 mio.
kr.
i overskud•Halsnæs: 8,5 mio.
kr.
i overskud•Helsingør: 64,6 mio.
kr.
i underskud•Herning: 17,1 mio.
kr.
i underskud•Holstebro: 14 mio.
kr.
i underskud•Hvidovre: 16,2 mio.
kr.
i underskud•Hørsholm: 1,4 mio.
kr.
i underskud•Lyngby-Taarbæk: 53,1 mio.
kr.
i underskud•Morsø: 27 mio.
kr.
i underskud•Ringkøbing-Skjern: 16,4 mio.
kr.
i underskud•Roskilde: 57,2 mio.
kr.
i underskud•Skive: 8,1 mio.
kr.
i overskud•Struer: 13,2 mio.
kr.
i underskud•Thisted: 23 mio.
kr.
i underskud•Vallensbæk: 15,3 mio.
kr.
i underskud•Vejen: 7,2 mio.
kr.
i overskud•Viborg: 48 mio.
kr.
i underskudFacebookTwitterKopier linkEmner:Økonomi|Helsingør Kommune|Lokalpolitik|Jylland|Ulla Vestergaard (politiker)




https://www.dr.dk/nyheder/indland/overspisere-skal-se-langt-efter-hjaelp-kun-fire-procent-faar-behandling

IndlandOverspisere skal se langt efter hjælp: Kun fire procent får behandlingOver 20.
000 patienter kan ikke blive behandlet for den mest udbredte spiseforstyrrelse i landet.
40.
000 danskere anslås at lide af tvangsoverspisning.
Det er dermed den spiseforstyrrelse, flest lider af.
Det er samtidig den spiseforstyrrelse, der i gennemsnit rammer senest i livet (Arkivfoto).
Af Mathilde Bugge24.
sep.
2019 kl.
16.
00 | opdateret 25.
sep.
2019 kl.
08.
56Bemærk: artiklen er mere end 30 dage gammelLæs opPå vej hjem fra en udmattende dag får indkøbskurven selskab af pizza, burger, flere liter cola, en plade Marabou og en pose chips.
Det er ikke usædvanligt, at en person, der lider af tvangsoverspisning, kan spise den mængde mad minimum én gang om ugen, når han eller hun er alene om aftenen.
Mens overspisningen står på, skaber det et frirum, der virker som ventil for alle negative tanker og følelser.
Men bagefter vil man ofte blive overvældet af en følelse af skam og selvhad.
Det er virkeligheden for over 40.
000 mennesker, som Landsforeningen mod Spiseforstyrrelser og selvskade (LMS) anslår, lider af tvangsoverspisning (BED) i Danmark.
Fakta om overspisningOverspisning eller tvangsoverspisning, som den korrekte betegnelse er, kaldes på engelsk Binge Eating Disorder (BED).
Det anslås, at cirka 40.
000 mennesker i Danmark lider af tvangsoverspisning.
Spiseforstyrrelsen kendetegnes ved gentagne overspisninger, hvor der ikke kastes op, som ved bulimi.
Diagnosen BED er anerkendt i blandt andet USA, men ikke i Danmark.
Kilde: Landsforeningen mod Spiseforstyrrelser og selvskade.
Men kun 1.
000 personer får behandling for spiseforstyrrelsen årligt, oplyser LMS.
Og det er slet, slet ikke nok, mener de.
Interessen for behandlingen er nemlig så stor, at behandlingsstederne ikke kan følge med overhovedet.
- Vi oplever en overvældende interesse fra langt flere, end vi har mulighed for at hjælpe med behandling lige nu, siger Sabine Elm Klinker, der er generalsekretær i LMS.
Mange får nej til hjælpLMS og de andre behandlingssteder må sige nej til over 20.
000 personer, fordi der ikke er midler nok til at behandle alle med tvangsoverspisning.
Det er således kun tre-fire procent af dem, der har BED, der får behandling.
Ikke at kunne tilbyde dem den hjælp, de har brug for, det er næsten ikke til at holde udSabine Elm Klinker, LMS- Ikke at kunne tilbyde dem den hjælp, de har brug for, det er næsten ikke til at holde ud.
Specielt ikke, fordi der er så god succes med behandlingen.
Det gør det næsten endnu mere uudholdeligt, siger Sabine Elm Klinker fra LMS.
Lene Meyer er psykolog og forsker i BED på Københavns Universitet.
Hendes forskning viser også, at behandling af mennesker med tvangsoverspisning er meget effektiv og kan hjælpe mange helt ud af deres sygdom.
- I forhold til hvor alvorlig lidelsen er, så er det faktisk relativt nemt at opnå forandringer.
På bare 25 uger i gruppeforløb har forskningen vist, at de fleste kan nedbringe deres overspisning betydeligt og får halvdelen ud af deres diagnose, fortæller Lene Meyer.
Hos LMS består behandlingen af 20 gruppemøder med andre mennesker i samme båd.
Deltagerne skal blive bevidst om og ændre deres spiseadfærd.
Det gør de blandt andet med en kostdagbog, hvor de registrerer, hvad de spiser, og hvordan de har det.
I gruppeforløbene lærer de også om, hvordan de spiser regelmæssigt, så de undgår overspisningsepisoderne.
I 2018 blev der afsat 61,7 millioner kroner til behandling af spiseforstyrrelser fra Satspuljen.
Pengene er er blevet fordelt på syv forskellige regionale, kommunale og private projekter.
Et af de projekter er LMS' behandling af BED.
Og selvom Sabine Elm Klinker synes, det er en god start, at behandlingen af den mest udbredte spiseforstyrrelse i Danmark endelig er gået i gang, så dækker pengene slet ikke det massive behandlingsbehov, der er lige nu.
- Det er jo slet ikke nok, for der er mange flere, der har behov for tilbud.
Vi er slet ikke godt nok dækket endnu, siger hun.
Behandling af tvangsoverspisning Behandlingen af personer med tvangsoverspisning består af et gruppeforløb med otte deltagere og to behandlere.
Over ni måneder mødes deltagerne i alt 20 gange.
Der er fokus på, at deltagerne skal blive bevidst om og ændre deres spiseadfærd.
Det gør de blandt andet igenem en kostdagbog, hvor de dagligt registrer, hvad de spiser og ikke mindst, hvordan de har det.
Deltagerne skal vænne sig til at gå fra et kaotisk spisemønster til at spise mere regelmæssigt og sammensat.
En diætist besøger deltagerne for at undervise og vejlede i forhold til kosten.
Deltagerne skal lave mindfulness for blandt andet at lære at berolige sig selv, som deltagerne så kan tage med sig, når de ikke er i gruppeterapi længere.
Kilde: Landsforeningen mod Spiseforstyrrelser og selvskade.
Satspuljemidlerne til tvangsoverspisning er bevilliget fra 2019 til 2021.
Derfor er det ifølge LMS vigtigt, at der bliver afsat nye penge til permanent BED-behandling allerede i 2020, så de eksisterende tilbud ikke skal lukkes ned efter 2021, som det lige nu ser ud til.
- Det vil være rigtig ærgerligt menneskeligt, men det vil også være spild af penge, mener Sabine Elm Klinker.
Behandling kan give færre følgesygdommeFor personer, der er ramt af tvangsoverspisning, har det en stor betydning for deres livskvalitet og vil give færre følgesygdomme som type-2 diabetes og hjertekarsygdomme, hvis de får den hjælp.
Derfor ærgrer det Sabine Elm Klinker, at så mange ikke oplever de gode effekter ved behandling.
- Det er rigtig trist, at så mange ikke får den hjælp, de har behov for, siger hun.
Hvis der ikke bliver gjort noget ved tvangsoverspisning, så får sygdommen lov til at udvikle sig, forklarer BED-forskeren fra Københavns Universitet.
- Hvis BED ikke bliver behandlet, så bliver symptomerne sværere, der kommer flere overspisninger og vægten stiger med tiden.
Jo længere tid man har denne her lidelse, jo højere bliver vægten, siger Lene Meyer.
Selvom behandlingen skal hjælpe patienter med at få styr på vægten, så er det vigtigste mål, at personer med tvangsoverspisning får en højere livskvalitet.
FacebookTwitterKopier linkEmner:Københavns Universitet|Spiseforstyrrelser|Sygdomme og lidelser|Sundhed og velvære|Landsforeningen mod spiseforstyrrelser og selvskade




https://www.dr.dk/sporten/cykling/svimmel-og-stolt-dansk-verdensmester-jeg-havde-lagt-stort-pres-paa-mig-selv

CyklingSvimmel og stolt dansk verdensmester: 'Jeg havde lagt stort pres på mig selv'Mikkel Bjerg smadrede konkurrenterne på U23-enkeltstarten i cykling.
Han er stolt af sejr i vanvittigt vejr.
Mikkel Bjerg vandt tirsdag VM-guld i enkeltstart for U23-ryttere.
24.
sep.
2019 kl.
15.
01Bemærk: artiklen er mere end 30 dage gammelLæs opDet var en glad, stolt og svimmel Mikkel Bjerg, der gjorde status tirsdag eftermiddag, efter at han for tredje år i træk var kørt over stregen som U23-verdensmester i enkeltstart.
- Jeg har ikke helt fattet det endnu, men jeg er utroligt stolt af at kunne tage titlen for tredje gang, siger Mikkel Bjerg til TV2 Sport.
Regnen piskede ned i engelske Yorkshire, og flere ryttere styrtede.
Bjerg fokuserede på at blive på cyklen, undlod at tage chancer nedad - og brugte i stedet kræfterne opad.
- Lige nu har jeg det faktisk skidt, jeg er lidt svimmel.
Det var vanvittigt hårdt, jeg vidste, jeg skulle gøre forskellen opad.
Jeg ville ikke tabe, fordi jeg styrtede, så jeg tog det stille og roligt nedad.
Mikkel Bjerg på vej mod målstregen i Yorkshire.
Cykelkometen var storfavorit og levede op til de tårnhøje forventninger.
Ikke mindst sine egne.
Han havde lagt maksimalt pres på sig selv på forhånd ved at sige, at han gik efter guld for tredje år i træk.
- Det her vidner om, at jeg leverer godt under pres.
Jeg er stolt af at kunne gøre det under pres, for jeg havde lagt et stort pres på mig selv ved at sige, at alt andet end en sejr ville være skuffende, siger han.
Bjerg tog guldet foran amerikanerne Ian Garrison og Brandon McNulty.
Mathias Norsgaard blev nummer fire.
/ritzau/FacebookTwitterKopier linkEmner:TV 2 (tv-kanal)|TV 2 Sport|Cykelsport|Sygdomme og lidelser|England




https://www.dr.dk/sporten/cykling/tre-i-traek-dansk-cykelkomet-henter-vm-guld-i-england

CyklingTre i træk: Dansk cykelkomet henter VM-guld i EnglandDet regnede voldsomt i Yorkshire, hvor Mikkel Bjerg vandt sin tredje guldmedalje i træk hos U23-herrerne.
Mikkel Bjerg vandt guld ved VM i enkeltstart for U23-ryttere i 2017 og 2018 og gentog bedriften i år.
(Arkivfoto) 24.
sep.
2019 kl.
13.
51Bemærk: artiklen er mere end 30 dage gammelLæs opCykelkometen Mikkel Bjerg havde lagt maksimalt pres på sig selv ved at sige, at han gik efter VM-guld i enkeltstart for U23-ryttere for tredje år i træk.
Og han levede til fulde op til forventningerne, da han tirsdag eftermiddag tonsede i mål som klart hurtigste mand i engelske Yorkshire.
Amerikanerne Ian Garrison og Brandon McNulty kørte sig til henholdsvis sølv og bronze.
Mathias Norsgaard endte lige uden for podiet, mens Morten Hulgaard blev nummer seks.
Det britiske vejr gjorde det ellers ikke nemt for Bjerg og de øvrige ryttere.
Det regnede voldsomt på den 30,3 kilometer lange rute, og flere røg en tur i asfalten.
Blandt andre danske Johan Price-Pejtersen, der også havde et vis forventningspres på sig efter at have vundet disciplinen blandt U23-ryttere ved EM i august og DM i juni.
Mikkel Bjerg har nu vundet VM i enkeltstart tre gange.
Her for første gang i 2017.
I en dyb vandpyt, der mest af alt mindede om en lille sø, styrtede han, hvilket forpurrede hans chancer for at kæmpe med om topplaceringerne.
Stort forspringFlere havde problemer med elementerne, men ikke Mikkel Bjerg.
Han gik ind til tirsdagens enkeltstart som favorit efter sejre i 2017 og 2018, og allerede ved første mellemtid stod det klart, at han var i en klasse for sig.
Bjerg var hele 24,28 sekunder foran nordmanden Iver Johan Knotten ved første mellemtid efter 14,2 kilometer.
Frygtede man, at han havde lagt for hårdt ud, modbeviste han det ved at hamre i mål i klart bedste tid.
Ved målstregen var 20-årige Bjerg 26,45 sekunder foran Garrison, som lige nøjagtig slog sin landsmand McNulty.
For Mikkel Bjerg havde tirsdagens enkeltstart ikke afgørende betydning for fremtiden.
Han har nemlig allerede skrevet kontrakt med holdet UAE Emirates, der kører på det højeste niveau inden for cykling, World Touren.
Senere tirsdag skal Pernille Mathiesen og Louise Norman Hansen i aktion, når kvindernes enkeltstart afvikles.
FacebookTwitterKopier linkEmner:Cykelsport|England|UAE Team Emirates|Storbritannien




https://www.dr.dk/nyheder/kultur/film/trine-dyrholm-skal-kaempe-om-oscar-statuette-den-ligner-ikke-nogen-anden-film

Film og serierTrine Dyrholm skal kæmpe om Oscar-statuette: 'Den ligner ikke nogen anden film' Den roste film 'Dronningen' er kommet tættere på en Oscar-nominering.
Trine Dyrholm sagde i foråret, at hun var spændt på, hvordan der ville blive taget imod den kontroversielle film.
Indtil videre går det dog kun godt.
Af Marie Ravn Nielsen24.
sep.
2019 kl.
14.
51Bemærk: artiklen er mere end 30 dage gammelLæs opNår de gyldne Oscar-statuetter uddeles næste år, kan Trine Dyrholm og instruktør May el-Toukhy meget vel sidde blandt de nominerede filmstjerner over there.
Den danske Oscar-komité, der består af repræsentanter fra filmbranchen og Det Danske Filminstitut, har nemlig netop besluttet, at 'Dronningen' skal være Danmarks endelige bud på en Oscar-nominering i kategorien for bedste internationale film.
Dermed har filmen om advokaten Anne, der indleder et seksuelt forhold til sin 17-årige stedsøn, slået filmene 'Før frosten' og 'Ser du månen, Daniel' i kapløbet om at komme tættere på en Oscar.
Kort om 'Dronningen'Filmen er instrueret af May el-Toukhy, der tidligere bl.
a.
har instrueret ’Lang historie kort’.
I de bærende roller ses Trine Dyrholm og de svenske skuespillere Gustav Lindh og Magnus Krepper.
Filmen, der indtil videre er set af 331.
000 biografgængere, har vundet flere priser i udlandet – heriblandt publikumsprisen på Sundance Filmfestival.
I filmen følger vi Anne, der er en succesfuld advokat og lykkelig gift med lægen Peter.
Men Anne sætter alt over styr, da hun forfører sin 17-årige stedsøn.
Det betyder dog ikke, at filmen er sikret en nominering endnu, for den skal stadig igennem det endelige nåleøje ovre hos Oscar-akademiet, der offentliggør nomineringerne i januar.
Sidste gang, en dansk spillefilm modtog en Oscar, var i 2010.
Det år gik statuetten til Susanne Biers 'Hævnen', der netop også havde Trine Dyrholm i en af hovedrollerne.
Virker lidt eksotisk på amerikanerneSpørger man Soundvenues filmredaktør Jacob Ludvigsen, er 'Dronningen' også Danmarks absolut bedste bud i år.
'Dronningen' appellerer bredt, og mange vil blive revet med og provokeret af den.
Jacob Ludvigsen, filmredaktør på Soundvenue- 'Dronningen' appellerer bredt, og mange vil blive revet med og provokeret af den samtidig med, at den også føles meget særegen og måske især med amerikanske øjne også kan virke lidt eksotisk med sin skandinaviske natur og arkitektur, siger han.
Og hvis du tror, at 'Dronningen' er for stor en mundfuld for amerikanerne på grund af sine alt andet end tildækkede sexscener mellem Anne og den unge stedsøn, så kan du godt tro om.
I rollen som stedsønnen Gustav ses den 23-årige, svenske skuespiller Gustav Lindh.
Her ses han i en scene med Trine Dyrholm.
Oscar-akademiet, der efterhånden også tæller mange unge filmskabere, vil nemlig gerne hylde unikke film, der viser os noget nyt.
Så det handler ikke altid om, at du skal 'flæbe ned i din kleenex', som Jacob Ludvigsen formulerer det.
- Ofte er det film, der udfordrer filmsproget lidt, sådan som vi kender det fra Cannes Filmfestival, siger han og tilføjer:- 'Dronningen' ligner ikke nogen anden film.
Den handler trods alt om en kvinde, der indleder en affære med sin stedsøn, og det er en pågående og kontroversiel måde at angribe hele MeToo-problematikken, som også gør den meget aktuel.
Læs også:23-årige Gustav har hovedrollen i kontroversiel film: Sådan var sex-scenerne med Trine DyrholmOg det er da også blandt andet derfor, at valget netop er faldet på denne film.
- 'Dronningen' fortæller en historie om magt, begær og fortielser, som vi sjældent har set det før, og som giver et overrumplende nyt blik på aktuelle problemstillinger, skriver den danske komité i sin begrundelse.
Da 'Dronningen' udkom i foråret, blev den overhældt med roser af anmelderne – mange gav den topkarakteren seks stjerner – og indtil videre har over 330.
000 danskere set filmen i biografen.
'Dronningen' har desuden også allerede imponeret i USA.
På årets Sundance Film Festival modtog filmen publikumsprisen, så amerikanerne har allerede taget den til sig.
Oscar-priserne uddeles søndag den 9.
februar.
Du kan se traileren til 'Dronningen' her:Læs også:Kvinden bag filmen, alle taler om lige nu: Jeg har nærmest ondt af dem, der vælger at se denFacebookTwitterKopier linkEmner:Susanne Bier (filminstruktør)|Trine Dyrholm (skuespiller)|Det Danske Filminstitut|Soundvenue|USA




https://www.dr.dk/nyheder/indland/ishockeyspiller-sigtet-vold-efter-overfald-paa-banen

IndlandIshockeyspiller sigtet for vold efter overfald på banenIshockeyspiller fra Frederikshavn White Hawks er blevet sigtet for vold efter et overfald på banen.
Kristian Jensen (th) bliver nu sigtet af politiet for vold mod Lucas Bjerre Rasmussen fra Odense Bulldogs.
Billedet er fra en tidligere kamp.
24.
sep.
2019 kl.
15.
28Bemærk: artiklen er mere end 30 dage gammelLæs opNordjyllands Politi rejser sigtelse mod Frederikshavn White Hawks-spilleren Kristian Jensen for vold mod Lucas Bjerre Rasmussen under fredagens ishockeykamp mod Odense Bulldogs, oplyser politiet.
Kristian Jensen havnede i infight med Odenses Lucas Bjerre Rasmussen.
Da Bjerre Rasmussen faldt til isen og tabte hjelmen, blev han slået med en knytnæve i ansigtet og mistede bevidstheden.
Læs også:Politiet undersøger ishockeyslagsmål- Vi har i dag meddelt den 23-årige ishockeyspiller fra Frederikshavn, at han sigtes i sagen, og at han skal afhøres om det skete.
Det er normal procedure i en sag som denne, siger den ansvarlige for politiets efterforskning, politikommissær Peter Skovbak.
Der iværksættes en række efterforskningsskridt, som skal afdække forløbet før, under og efter det skete, hvilket altså blandt andet betyder, at sagens parter afhøres.
Knockoutede Lucas Bjerre Rasmussen måtte tilbringe natten på sygehuset.
Han pådrog sig en hjernerystelse og et brud på en mindre knogle i ansigtet.
FacebookTwitterKopier linkEmner:Ishockey|Frederikshavn White Hawks|Vold|Odense Bulldogs|Jylland




https://www.dr.dk/nyheder/regionale/midtvest/turist-doed-efter-styrt-paa-el-skateboard-i-thy

Midt- og VestjyllandTurist død efter styrt på el-skateboard i ThyDen 25-årige tysker omkom efter solouheld i aftes.
Af Emil Søndergård Ingvorsen24.
sep.
2019 kl.
14.
41Bemærk: artiklen er mere end 30 dage gammelLæs opEn 25-årig tysk turists liv stod ikke til at redde, efter at han væltede på et el-skateboard i går eftermiddags på Stenbjerg Kirke Vej i den lille by Stenbjerg, der ligger i det vestlige Thy.
Det bekræfter det lokale politi over for TV Midtvest.
- Det var et solouheld, hvor han vælter og slår hovedet i asfalten.
Han bliver fløjet til hospitalet i Aalborg med en blødning i hovedet, og i går aftes dør han klokken 22.
42 på sygehuset, siger politikommissær ved lokalpolitiet i Thisted Jørgen Jensen til mediet.
Politiet har talt med et vidne til ulykken, som beskriver, at den 25-årige begyndte at slingre for derefter at vælte.
Ifølge mediet var både ambulance og lægehelikopter hurtigt på stedet.
Det har været lovligt at køre på el-skateboard fra 1.
januar 2018, og der er en hastighedsbegrænsning op 20 kilometer i timen.
Og ifølge den lokale politikommissær tyder det på, at den tyske turist har overholdt færdselsreglerne.
De pårørende til den 25-årige mand er underrettet.
FacebookTwitterKopier linkEmner:Jylland|Aalborg Universitetshospital|Hospitaler|Fritidsaktiviteter|Thisted




https://www.dr.dk/nyheder/penge/indtil-videre-holdes-spies-i-live-af-bankerne-ingen-kan-udstikke-nagelfaste-garantier

PengeIndtil videre holdes Spies i live af bankerne: 'Ingen kan udstikke nagelfaste garantier' Millionlån kan blive problematisk for Danmarks største rejsebureau, mener analytiker.
Sidste regnskabsår havde Spies et overskud på 60 millioner kroner.
Af regnskabet fremgår det dog, at Spies har lånt næsten 375 millioner kroner ud til "tilknyttede virksomheder" (Arkivfoto).
Af Signe Mai Vilsbøll og Oliver Batchelor24.
sep.
2019 kl.
16.
15Bemærk: artiklen er mere end 30 dage gammelLæs opDer var kaos i de danske lufthavne i går, hvor det britiske rejseselskab Thomas Cook meddelte sin konkurs.
Det efterlod hundredvis af Spies-kunder i uvished, fordi Spies er ejet af det konkursramte selskab.
Efter flere aflysninger begyndte Spies så her til morgen at flyve danske gæster på ferie igen.
Det 70 år gamle rejsebureau, der også er Danmarks største, har ligesom resten af den skandinaviske del af Thomas Cook fået ja fra moderselskabets kreditorer til at fortsætte.
De har nemlig penge til gode hos selskabet, forklarer kommunikationschef hos Spies, Lisbeth Nedergaard, der kalder det en "underlig selskabskonstruktion".
Spies er del af Thomas Cook Northern EuropeSpies har eksisteret som rejsebureau siden 1956.
I 2008 blev selskabet en del af Thomas Cook Northern Europe, der er selvstændig virksomhed under Thomas Cook Group plc, som indtil i går var en af verdens største og ældste rejsekoncerner med virksomheder i 15 lande.
Udover Spies omfatter Thomas Cook Northern Europe blandt andre rejsebureauerne Ving Sverige, Ving Norge, Tjäreborg Finland og charterflyselskabet Thomas Cook Airlines Scandinavia.
Thomas Cook Airlines Scandinavia har hovedsæde i Københavns Lufthavn.
Omkring 80 procent af Spies gæster flyver med Thomas Cook Airlines Scandinavia.
- Den engelske del af Thomas Cook er gået konkurs.
Men Thomas Cook Airlines Scandinavia og Spies er selvstændige datterselskaber.
De er sunde og overskudsgivende, og derfor kan de fortsætte driften.
Lisbeth Nedergaard påpeger, at selskaberne lige nu ejes af banker, der har penge til gode hos Thomas Cook.
Indstilles aktiviteten hos datterselskaberne, vil de risikere at tabe penge.
Ingen planer om at aflyseFlere kunder har udtrykt stor frustration over, at Spies mandag valgte at indstille flyvninger, men Spies-kunderne kan ifølge Lisbeth Nedergaard være trygge, nu hvor Thomas Cook Airlines Scandinavia igen flyver med gæster fra Spies Rejser.
Der er ingen planer om flere aflyste afgange, siger hun:- Jeg har ikke viden om aflysninger.
Det hele ser godt ud, og vi har en positiv forventning til fremtiden.
De licenser, som Spies har hos Thomas Cook Airlines Scandinavia, er trukket fri fra moderselskabet i Storbritannien, og konstruktionen er ændret, så licenserne er under skandinavisk kontrol, hvilket gør det muligt at få flyene på vingerne.
I går var licenserne låst i den engelske del af selskabet, fordi de blev betragtet som aktiver.
Hvis man skal være utryg for at købe rejser hos Spies, så ved jeg næsten ikke, hvor man skal købe rejser for at være trygOle Egholm, direktør, Dansk BrancheanalyseKan ikke udstikke garantierLisbeth Nedergaard minder om, at økonomien i Spies stadig er sund.
Det, mener hun, vil holde rejseselskabet i gang, til trods for at virksomhedens ejer er forsvundet fra markedet.
Hvor lang tid fortsætter I med at flyve?
- Det gør vi, indtil der er en ny situation, men det har jeg ingen forventning om skulle ske.
Hvornår ved I mere om, hvorvidt der kan opstå "nye situationer"?
- Der sker udvikling hele tiden.
Det kan komme nu, i morgen eller i næste uge.
Hvordan kan Spies-kunder så være sikre på, at de også kommer afsted på efterårsferie for eksempel?
- Jeg tror, at alle kan forstå, at ingen kan være hundrede procent sikre.
Jeg har en god fornemmelse, når det kommer til vores gæsters efterårsferie, men ingen kan udstikke nagelfaste garantier, siger Lisbeth Nedergaard.
Stig Elling tror på SpiesMangeårig ekspert og rejseambassadør hos det konkurrerende rejsebureau Bravo Tours, Stig Elling, var chokeret over at høre om den situation, Spies er havnet i.
- Jeg vidste godt, at Thomas Cook havde det dårligt, men jeg troede, at Spies havde en sikker platform, hvor de kunne fortsætte.
Han kan ikke forestille sig, at virksomheden bliver fortid i rejsebranchen.
Heller ikke selvom konkurrencen på markedet er hård.
- Det ville være dybt uretfærdigt.
Det er meget positivt for både dem selv og for hele branchen, at de er fortsat.
For når der er uro, så har det en tendens til at skabe uro flere steder, siger Stig Elling.
Tiden vil vise, hvordan bankerne og konkursboet ser på selskabetJacob Pedersen, aktieanalytiker, SydbankEnslydende er meldingen fra Ole Egholm, der er direktør for virksomheden Dansk Brancheanalyse.
Han påpeger, at rejsekunder i hans optik kan være trygge ved at forsætte købene hos Spies.
- Af alle rejseselskaber i Danmark er Spies nok det bureau, jeg vil være mest tryg ved at købe rejser hos.
Hvis man skal være utryg for at købe rejser hos Spies, så ved jeg næsten ikke, hvor man skal købe rejser for at være tryg, siger han og tilføjer:- Vi har en meget fornuftig forbrugerbeskyttelse i Danmark både med rejsegarantifonden og EU-forordningen.
Store lån kan afgøre fremtidSidste regnskabsår havde Spies et overskud på 60 millioner kroner.
Af regnskabet fremgår det dog, at Spies har lånt næsten 375 millioner kroner ud til "tilknyttede virksomheder", og det kan afgøre selskabets fremtid, hvis de tilknyttede virksomheder, der nævnes, er den konkursramte del af Thomas Cook.
Det mener aktieanalytiker i Sydbank Jacob Pedersen.
- Det kan være penge, der er gået til Thomas Cook i Storbritannien, og så er de gået tabt.
Med mindre konkursboet kan se, at Spies er penge værd, vil der derfor være en risiko for, at man lader Spies gå konkurs, men det er samtidig sandsynligt, der er mere værdi i at sælge Spies videre, siger han.
Med beslutningen om at flytte licenserne over på skandinaviske hænder har bankerne imidlertid indikeret, at de ser værdi i at holde Spies i live, siger tilføjer Jacob Pedersen:- Tiden vil vise, hvordan bankerne og konkursboet ser på selskabet.
Spies har overfor DR Nyheder ikke ønsket at kommentere, hvem millionerne er lånt ud til.
FacebookTwitterKopier linkEmner:Thomas Cook Group|Storbritannien|Thomas Cook Airlines|Erhverv|Jacob Pedersen (analytiker)




https://www.dr.dk/nyheder/indland/eksperter-vi-kan-godt-stoppe-med-udvinde-mere-olie-men

IndlandEksperter: Vi kan godt stoppe med at udvinde mere olie, men.
.
.
Stop for udvinding af olie fra Nordsøen kræver et alternativ.
Ellers producerer andre lande den sikkert bare, lyder det.
Stop for udvinding af Nordsøolie kræver et alternativ.
Ellers producerer andre lande den sikkert bare, lyder det.
Af Jakob Lyders Tarpgaard24.
sep.
2019 kl.
16.
15Bemærk: artiklen er mere end 30 dage gammelLæs opDanmark kan som sådan godt sætte en stopper for yderligere udvinding af olie og gas i Nordsøen.
Men hvis det skal have en effekt i det globale klimaregnskab, kan et stop ikke stå alene.
Sådan lyder det fra to eksperter, efter at regeringens støttepartier har opfordret den til at stoppe med at uddele nye tilladelser til at lede efter og udvinde olie og gas i netop Nordsøen.
Læs også:R og SF presser regeringen: Stop oliejagt i Nordsøen- Hvis vi stopper med at udvinde olie og gas, og der ikke sker nogen andre tiltag overhovedet, så vil andre sikkert bare producere den tilsvarende mængde et andet sted i verden, siger Henrik Lund, der er professor ved Aalborg Universitet og ekspert i klimaplanlægning.
Han bliver bakket op af Jørgen Henningsen, der nu er pensionist, men som er tidligere chefrådgiver for EU-Kommissionen på energiområdet.
- Om vi producerer mere eller mindre olie i Nordsøen har sådan set ikke den store betydning for klimaet.
Så sælger Saudi-Arabien eller et andet olieproducerende land bare noget mere, siger han.
Vismænd regner på detLige nu er økonomiske vismænd ifølge Information gang med at regne på, hvorvidt en mindre dansk produktion vil få andre lande til at producere mere og i så fald hvor meget.
Men til Information afviser miljøvismand, professor Lars Gårn Hansen, Københavns Universitet, at det vil være tilfældet.
- Det passer ikke.
Vi snakker en tredjedel.
Og når vi snakker om gas, så bliver det mindre end en tredjedel.
Men hvor meget mindre har vi ikke noget grundlag for at sige, siger han til avisen.
Hele verden skal forbruge mindre olieHvis den samlede udvinding af olie skal ned, kræver det ifølge Henrik Lund, at hele verden får et lavere forbrug af olie.
Det vil et dansk stop altså ikke få den store betydning for.
Om vi producerer mere eller mindre olie i Nordsøen har sådan set ikke den store betydning for klimaet.
Så sælger Saudi-Arabien eller et andet olieproducerende land bare noget mere.
Jørgen Henningsen, tidl.
chefrådgiver for EU-KommissionenOg samtidig tjener Danmark jo også penge på eksport af olie og gas.
Sidste år gav det et plus på otte milliarder kroner.
- Så man kan godt stoppe den udbudsrunde, hvis man er klar til at afskrive den indtægt, som vores olieproduktion giver, siger Jørgen Henningsen.
'Stærkt politisk signal'På den anden side er begge eksperter enige om, at Danmark ikke på den ene side kan have en målsætning om at være uafhængig af fossile brændstoffer i år 2050 og så samtidig tillade udvinding af olie frem til år 2055.
- Det er lidt bizart, at vi på den ene side ønsker at være uafhængige af fossile brændstoffer i år 2050 og så på den anden side gå i gang med en udbudsrunde, der først rigtig giver mening, hvis produktionen fortsætter på den anden side af år 2050, siger Jørgen Henningsen.
Samme holdning har Henrik Lund.
- Meningen er netop, at verden skal nedsætte forbruget af kul, olie og gas.
Og før eller senere bliver vi derfor nødt til at lade noget kul, olie og gas blive liggende i jorden.
Det er ikke noget, vi alene kan gøre i Danmark.
Men vi kan gå forrest og vise, at det er vi klar til og på den måde få andre lande med, så der kan blive sat gang i grønne alternativer på verdensplan.
Og derfor kan et stop være et overordentligt stærkt politisk signal at sende til andre lande, siger han.
Læs også:Rapport: CO2 fra dansk olie i Nordsøen kan overstige regeringens klimamålMinister kaldt i samrådBåde SF og De Radikale ønsker at droppe planerne om at give olieselskaber lov til at bore efter olie og gas i nye områder af Nordsøen helt frem til 2055.
I alt fire udenlandske olieselskaber ønsker at udvinde olie og gas i Nordsøen i 30 år frem til 2055 i den såkaldt ottende udbudsrunde.
Også Enhedslisten er imod en ny udbudsrunde.
Klimaordfører Mai Villadsen har kaldt klimaminister Dan Jørgensen (S) i samråd om sagen.
FacebookTwitterKopier linkEmner:Dan Jørgensen (politiker)|Europa-Kommissionen|Lars Gårn Hansen (økonom)|Olie- og gasselskaber|Saudi-Arabien




https://www.dr.dk/nyheder/penge/volkswagen-bosser-anklages-markedsmanipulation

PengeVolkswagen-bosser anklages for markedsmanipulationNuværende og tidligere topfolk fra Volkswagen anklages for manipulation under den såkaldte dieselgate-sag.
Flere topfolk fra Volkswagen er kommet under anklage af den tyske anklagemyndighed.
(Arkivfoto) 24.
sep.
2019 kl.
13.
43Bemærk: artiklen er mere end 30 dage gammelLæs opNuværende og tidligere topfolk fra den tyske bilproducent Volkswagen bliver nu anklaget af den tyske anklagemyndighed for markedsmanipulation.
Det skriver flere nyhedsbureauer, herunder Reuters.
Anklagen går på, at bilproducenten bevidst vildledte aktiemarkedet ved for sent at informere om omfanget af den såkaldte dieselgate-sag, som omhandler fusk med data for, hvor meget dieselbiler forurenede.
De anklagede er den nuværende topchef i Volkswagen, Herbert Diess, tidligere topchef Martin Winterkorn samt tidligere bestyrelsesformand Dieter Poetsch.
Ifølge Reuters har både Martin Winterkorn og Herbert Diess efter anklagen nægtet sig skyldige.
Tabte flere milliarder euroAdvokater, som repræsenterer Herbert Diess, siger i en udtalelse, at han ikke kunne have forudset udviklingen i aktiemarkedet, og at han ønsker at fortsætte som topchef for Volkswagen.
Martin Winterkorn trak sig fra posten som øverste chef i Volkswagen for fire år siden.
Hans exit fra selskabet skete, kort tid efter at hele dieselgate-sagen kom frem i lyset.
Oven på sit exit har Martin Winterkorn sagt, at han ikke kendte til selskabets snyd, før Volkswagen selv erkendte det offentligt.
Aktionærerne i Volkswagen måtte i dagene omkring offentliggørelsen af dieselgate-sagen se deres aktier falde med op mod 37 procent.
Derved blev der tabt flere milliarder euro i markedsværdi.
Dieselgate-sagen udspringer af, at Volkswagen i 2015 blev opdaget i at have fiflet med software i millioner af dieselbiler verden over.
På den måde fremstod de mere miljøvenlige, end de var.
Siden dengang har Volkswagen betalt mange milliarder euro som følge af sagen.
Det har været til bøder, erstatninger og forlig.
/ritzau/FacebookTwitterKopier linkEmner:Volkswagen|Bilindustri|Biler|Anklagemyndigheden|Martin Winterkorn (erhvervsleder)




https://www.dr.dk/nyheder/udland/ny-dom-slaar-fast-retten-til-blive-glemt-paa-internettet-gaelder-ikke-paa-verdensplan

UdlandNy dom slår fast: ’Retten til at blive glemt’ på internettet gælder ikke på verdensplanGoogle kan ikke tvinges til at fjerne personfølsomme links uden for EU's grænser.
Google kan ikke tvinges til at fjerne personfølsomme links til EU-borgere på verdensplan, siger EU-retten.
Af Per Bang Thomsen - Bruxelles24.
sep.
2019 kl.
13.
00Bemærk: artiklen er mere end 30 dage gammelLæs opHvis man som EU-borger vil glemmes på internettet, kan man i dag bede Google om at fjerne links fra søgemaskinen, der leder folk videre til personlige oplysninger, eksempelvis om gamle straffesager.
Men ”retten til at blive glemt”, der har eksisteret siden maj 2014, gælder ikke uden for unionens grænser, og derfor kan man ikke tvinge søgegiganten til at fjerne personfølsomme links på verdensplan.
Hvornår kan man blive "glemt"?
"Retten til at blive glemt" stammer fra 2014.
Du har som udgangspunkt ret til at få slettet dine personoplysninger, hvis én af en række betingelser, der nævnes i EU's databeskyttelsesregler, er opfyldt.
Det omfatter eksempelvis situationer, hvor oplysningerne ikke længere er relevante, eller hvis man ikke har givet sit samtykke til dem.
Det har EU-domstolen i dag slået fast, efter at det uafhængige franske databeskyttelsestilsyn CNIL i 2015 krævede, at den amerikanske techgigant skulle fjerne en række links om en borger på alle dens varianter af den populære søgemaskine.
Et af argumenterne lød, at det i dag er let for internetbrugere at bruge udenlandske versioner af søgemaskinen til at finde oplysninger, som ellers er omfattet EU’s ret til at blive glemt.
Derfor idømte tilsynet Google en bøde på 100.
000 euro for ikke at ville fjerne oplysningerne fra søgeresultatet.
Men det afviste Google, blandt andet med henvisning til at det vil kunne misbruges af autoritære regimer, som forsøger at dække over eksempelvis krænkelser af menneskerettighederne.
Og ifølge EU-domstolen har Google ret.
Den skal dog gøre det i EU's medlemslande, tilføjede domstolen.
- Balancen mellem ens ret til privatliv og beskyttelse af personoplysninger på den ene side og informationsfriheden for internetbrugere på den anden vil sandsynligvis variere markant rundt om i verden, lyder det i dommen.
Glæde hos GoogleDen afgørelse vækker glæde hos den amerikanske virksomhed, der i dag har verdens største og mest populære søgemaskine.
- Siden 2014 har vi arbejdet hårdt på at implementere ”retten til at blive glemt” i Europa – og at sikre en fornuftig balance mellem folks ret til informationer og folks privatliv, lød det efterfølgende fra Peter Fleischer, som repræsenterer den amerikanske virksomhed i sagen.
- Det er glædeligt at se, at EU-retten er enig i vores argumenter.
Techgiganten har ifølge BBC mødt opbakning fra blandet andet Microsoft, Wikipedia og flere pressefrihedsorganisationer, heriblandt Reporters Committee for Freedom of the Press.
Siden ”retten til at blive glemt” blev indført, har Google modtaget flere end 845.
000 anmodninger om at fjerne i alt 3,3 millioner internetadresser, skriver BBC.
Omkring 45 procent af dem er efterfølgende blevet afregistreret.
EU-retten understregede dog i dagens afgørelse, at Google skal træffe en række foranstaltninger, der skal forhindre europæere i at søge efter oplysninger uden for EU's digitale grænse.
FacebookTwitterKopier linkEmner:EU|EU-Domstolen|Google|IT-branchen|EU-forhold




https://www.dr.dk/nyheder/udland/korrespondent-tropisk-trump-skal-baade-taenke-paa-patriotisme-og-penge-i-tale-til-fn

UdlandKorrespondent: "Tropisk Trump" skal både tænke på patriotisme og penge i tale til FNOmverdens øjne hviler på Brasiliens præsident, Jair Bolsonaro, når han i eftermiddag holder tale.
Brasiliens præsident, Jair Bolsonaro, leverer åbningstalen ved FN's Generalforsamling i FN i New York.
Af Louise Brodthagen Jensen24.
sep.
2019 kl.
12.
55Bemærk: artiklen er mere end 30 dage gammelLæs opNår den brasilianske præsident, Jair Bolsonaro, i dag leverer sin åbningstale ved FN’s Generalforsamling i New York, vil det formentlig være lidt af en balanceøvelse.
For præsidenten, der er blevet kaldt den “tropiske Trump”, har ikke for vane at dukke nakken, når han bliver mødt af kritik, og med klima som et af de overskyggende temaer vil det være svært at undgå omtale af de voldsomme skovbrande i Amazonas.
Et emne, der har bragt Bolsonaro på kant med alverdens ledere, heriblandt den franske præsident, Emmanuel Macron, for den brasilianske præsident er ikke begejstret for, at andre forsøger at bestemme, hvad der skal ske med Amazonas.
Penge over for patriotismeSamtidig er den brasilianske præsident dog også nødsaget til at tage højde for, at det ikke længere kun handler om hans eget internationale renommé, siger DR's korrespondent i Sydamerika, Kristian Almblad.
- Det bliver interessant at se, hvordan han vil holde sin "patriotiske" tale, men samtidig også tænke på pengene.
Bolsonaro vil formentlig stå fast på sine pointer om, at det handler om Brasiliens suverænitet, at det Brasiliens ret at gøre, hvad de har lyst til, siger han og tilføjer:- Men han står i en situation, hvor han er nødt til at tage højde for, at Brasilien har brug for den økonomiske hjælp, landet kan få, og ikke kan risikere at sætte vigtige handelsaftaler på spil.
De mange skovbrande i Brasilien er blevet en hovedpine for Jair Bolsonaro.
Ordkrig med MacronJair Bolsonaro har efterlyst bedre udnyttelse af Amazonas ressourcer, mens miljøaktivister og klimaforkæmpere har kritiseret ham for indirekte at tilskynde til illegal skovrydning.
Samtidig har han været under skarp kritik fra andre statsledere for ikke at gøre nok for at dæmme op for de omfattende skovbrande.
Heriblandt den franske præsident, Emmanuel Macron.
Senest har det ført til, at Bolsonaro, efter tidligere at have afvist det, takkede ja til at modtage et økonomisk bidrag fra G7-landene, mod at han fik en undskyldning fra selvsamme Macron.
Frankrigs Emmanuel Macron har været ude med riven efter Brasiliens præsident.
Men det er ikke bare det diplomatiske forhold - eller manglen på samme - til Frankrig, Bolsonaro nødvendigvis skal tage hensyn til ved leveringen af sin tale i dag.
For på spil er også den omfattende frihandelsaftale, som EU i sommer indgik med Brasilien, Argentina, Uruguay og Paraguay.
- Vi har set internationale firmaer, der har truet med at trække investeringer fra Brasilien.
Og aftalen, der virkelig blev fejret her i Brasilien, er ikke blevet endeligt ratificeret af EU-landene, og der har Østrig allerede meldt ud, at det ikke vil ske, så længe der ikke gøres noget ved regnskovens beskyttelse i Amazonas, fortæller Kristian Almblad fra Brasilien.
Derfor påpeger korrespondenten, at det vil blive interessant at se, om og hvor påvirket den brasilianske præsident i sin tale er blevet af debatten om Amazonas, der udover at være hans første store internationale optræden også er rettet mod det brasilianske hjemmepublikum.
Læs også:DR i Amazonas: Mennesker slås ihjel i kampen om regnskovenBrasiliansk opbakningFor noget tyder også på, at holdningen måske kan have flyttet sig.
- Jeg tror, at selvom der måske var opbakning til hans retorik om, at Amazonas var et anliggende udelukkende for Brasilien, skete der noget i befolkningen i ugerne, hvor det blev debatteret heftigt, siger Kristian Almblad og refererer en nyligt foretaget meningsmåling, hvor brasilianerne blev stillet forskellige spørgsmål i relation til Amazonas.
- Her svarede 75 procent faktisk, at det er okay, at det internationale samfund blander sig i, hvad der sker.
Han påpeger dog samtidig, at noget tyder på, at langtfra alle brasilianere har deres fulde opmærksomhed mod landets store skovområder.
- Det viste sig, at opgøret med Frankrigs præsident Macron, det var der 40 procent, der ikke kendte til, for brasilianere har rigeligt at gøre med at skaffe mad på bordet og sikre, at deres børn kommer sikkert hjem fra skole, når der bliver skudt i gaderne.
Så det er lidt fjernt for mange, siger han og tilføjer:- Men for dem, som beskæftiger sig med det, så er der opbakning til det internationale samfunds pres på Bolsonaro.
FacebookTwitterKopier linkEmner:Brasilien|Emmanuel Macron (politiker)|Jair Bolsonaro (politiker)|Forenede Nationer|Skove




https://www.dr.dk/nyheder/indland/retoriker-om-greta-thunbergs-tale-hun-konfronterer-og-tager-chancer

IndlandRetoriker om Greta Thunbergs tale: 'Hun konfronterer og tager chancer'Klimaaktivistens tale har skabt debat og deler vandene på sociale medier.
Af Sophie Bavnhøj24.
sep.
2019 kl.
16.
58Bemærk: artiklen er mere end 30 dage gammelLæs op- Hvad bilder i jer ind?
Sådan sagde den svenske klimaaktivist Greta Thunberg med skælvende mund og våde øjne, da hun i går talte til til FN's Klimatopmøde i New York.
Og det har startet debatten på sociale medier.
Her har talen delt vandene, hvor den ene side ser hende som 'fantastisk', og den anden benytter ord som 'hykler'.
Argumenter for og imodI kommentarsporet til DR Nyheders opslag om talen kan man blandt andet læse:Denne her tråd viser da med al tydelighed, at der er laaaaang vej endnu til at få folk til at fatte alvoren i klimaproblemerne, skriver en bruger.
Hun er en god skuespiller, som hendes forældre har skabt.
.
.
Gad vide om hun egentlig ved, hvad hun sidder og læser op.
.
.
, skriver en anden.
Og der er måske god grund til de delte holdninger, for talen var ud over Greta Thunbergs klassiske repertoire.
Det mener lektor Esben Bjerggaard Nielsen fra Aarhus Universitet, der beskæftiger sig med politisk retorik.
- Det er hendes mest konfrontatoriske tale, jeg har set.
Det er første gang, at hun taler om nogle, der er"onde".
Hun mildner det hurtigt, men retorisk har hun plantet et frø, siger han.
De "onde" er i dette tilfælde de stater og statsledere, som ikke handler på klimaproblematikken.
Krop og tale er en gylden cocktailEsben Bjerggaard Nielsen har analyseret Greta Thunbergs taler, siden hun første gang kom frem sidste år.
Dengang sad hun ene kvinde foran det svenske parlament, og hun ville helst ikke udtale sig.
Siden da har hun holdt taler, deltaget i politiske arrangementer og fyldt i overskrifter verden over med sine ord.
Det er hendes mest konfrontatoriske tale, jeg har set.
Det er første gang, at hun taler om nogle, der er"onde".
Hun mildner det hurtigt, men retorisk har hun plantet et frø.
lektor Esben Bjerggaard NielsenOg altså senest til klimatopmødet i New York, der bød på en mere følelsesladet Greta Thunberg end før.
Det kunne både læses i hendes kropssprog og ord, lyder det fra Esben Bjerggaard Nielsen.
Ifølge ham er det en god strategi.
- Det betyder meget for ens troværdighed, at det man siger, og den måde man præsenterer det på med kroppen, stemmer overens.
Havde hun en monoton stemme havde det ikke fungeret lige så stærkt, siger lektoren.
Men ifølge lektoren er det også forbundet med risici, for det er ikke alle, som tager lige godt imod følelser i det offentlige rum.
- I Vesten er vi ikke særlig gode til følelser, der kammer over i en offentlig situation.
Vi ser det også, hvis mennesker græder på gaden.
Folk reagerer enten med at tage afstand eller få medfølelse, siger han og vurderer det som en af forklaringerne på de delte holdninger.
Klart budskabMen den svenske klimaaktivist har ikke blot bevæget sig fra stilhed til tv-transmitterede taler i løbet af det seneste år.
Hun har også fået et mere klart budskab og benytter retorikken til at understrege det, mener Esben Bjerggaard Nielsen.
Et eksempel på budskabet kom frem i hendes tale i går, da hun lagde ud med at sige, at hun ikke burde være her, men i stedet på den anden side af kloden og i skole.
- Hun vaccinerer sig selv imod et modargument, og det er smart at begynde med, fordi så har hun sit eget udgangspunkt allerede helt i starten, siger lektoren.
Greta Thunberg er nemlig i løbet af sin tid i mediernes søgelys blevet kritiseret for at nedprioritere sin skolegang ved at strejke for klimaet.
Esben Bjerggaard Nielsen vurderer Greta Thunberg som en meget direkte og konfronterende taler.
Det er en stil, som ellers går mod de forventninger, vi normalt har til kvinder, der udtaler sig offentligt.
- I retorikken taler vi om den feminine og maskuline stil, og vi forventer, at offentlige aktører handler på bestemte måder, der passer til deres køn.
Men Greta er meget direkte og bygger sine argumenter på videnskab fremfor følelser.
Det er stik imod den feminine stil, siger han.
Stilen er dog ikke ny for den svenske klimaaktivist, men omvendt var den mere følelsesladede side af hende det.
Dog tror Esben Bjerggaard Nielsen ikke, at hun kommer til at køre videre med fugtige øjne og bævende underlæbe, som vi så til topmødet.
- Mange af hendes taler er for folk, der allerede støtter hende.
Så her er der ingen grund til, at hun skal være så følelsesladet, siger han og pointerer, at man aldrig helt kan forudse, hvad der kommer til at ske.
FacebookTwitterKopier linkEmner:New York|Aarhus Universitet|Forenede Nationer|Sverige




https://www.dr.dk/nyheder/politik/regeringen-vil-foerst-praesentere-finanslov-efter-folketingets-aabning

PolitikRegeringen vil først præsentere finanslov efter Folketingets åbningEt demokratisk problem først at anvise finansiering dagen efter, siger Venstre og DF.
Finansminister Nicolai Wammen (S) får kritik for sin timing af årets finansudspil, der lander efter Folketingets åbning.
Af Nicolas S.
Nielsen24.
sep.
2019 kl.
14.
02Bemærk: artiklen er mere end 30 dage gammelLæs opAlt godt kommer til den, der venter, siges det, men partierne på Christiansborg må vente til efter Folketingets officielle åbning på tirsdag med at få at vide, hvordan regeringen vil bruge sine penge.
For regeringen vil først fremlægge sit finanslovsudspil dagen efter åbningsdagen og dermed statsministerens åbningstale - på onsdag den 2.
oktober klokken 11.
00, oplyser Finansministeriet.
Det er et demokratisk problem, mener både Venstre og Dansk Folkeparti.
Venstres politiske ordfører, Sophie Løhde, er stærkt kritisk og kalder det en "badebillet" fra landets statsminister.
- Det er smart, men det er også for smart.
Det er ufint og under al kritik, at landets statsminister ikke tør stå på mål for regeringens økonomiske politik, når Folketinget åbner på tirsdag.
- Det er åbenlyst, at Mette Frederiksen prøver at forhindre, at Folketinget kan se hende efter i kortene.
Det vidner om en meget lille tiltro til sin egen finansminister og finanslov, siger Sophie Løhde.
Læs også:Regeringen udskyder politiforhandlinger: 'Løsninger på politiets problemer kræver omtanke'Sophie Løhde (V) mener, at det er et demokratisk problem, når regeringen først dagen efter Folketingets åbning, vil anvise finansiering til sine løfter.
Klassisk pengespørgsmål må vente til dagen efterVenstre og Dansk Folkeparti er kritiske, fordi åbningstalen traditionelt er der, hvor regeringen fremsætter en række visioner og løfter til det kommende folketingsår.
Men mens regeringen altså kan præsentere det, så er det først dagen efter, det bliver muligt for Folketingets partier og pressen at få svar på, hvor pengene skal komme fra.
Det er useriøst, siger Sophie Løhde.
- At man forsøger at holde en åbningstale på det, der på jævnt dansk kaldes en badebillet, hvor man kan love guld og grønne skove, uden at man kan få indblik i, hvordan økonomien skal hænge sammen.
Regeringen udsatte præsentationen af finansloven efter valget med henvisning til, at man var i tidsnød.
Samtidig bebudede Finansministeriet, at der ville komme et finanslovsforslag fra regeringen "ultimo september".
September blev til oktoberNu bliver september til oktober, hvilket også Dansk Folkepartis finanslovsordfører, René Christensen, er stærkt kritisk over for.
- Jeg synes, det tangerer det pinlige, at statsministeren vil gå ned i folketingssalen uden at have fremlagt en finanslov.
Det vil jo sige, at ingen journalister - ingen - har mulighed for at stille spørgsmål til, hvad det er for en finanslov, der er fremlagt, siger han og fortsætter.
- Jeg synes, det er et voldsomt demokratisk problem, at man på den måde fedtspiller og ikke vil have en offentlig debat om, hvad man vil politisk, siger han.
Regeringen har haft ekstra travlt, fordi der har været et folketingsvalg.
Er det ikke fair nok, at regeringen køber sig lidt tid og laver noget, der er ordentligt?
- Jeg synes, det er rigtig fint, at regeringen ikke kom med et med udspil en måned efter sin tiltrædelse.
Men dagen efter Folketingets åbning?
Det er simpelthen ikke i orden.
Finansministeriet henviser til Socialdemokratiets finansordfører, Christian Rabjerg Madsen.
- Processen omkring finansloven er blevet skubbet.
Det er derfor, vi fremlægger vores finanslov i forbindelse med Folketingets åbning, siger han som svar på kritikken.
Men anerkender du, der er forskel på at præsentere finanslovsudspillet før eller efter Folketingets åbning?
- Nej.
Jeg har rimelig svært ved at forstå den kritik, som nogle borgerlige partier har rejst.
Jeg anser det som drillerier.
FacebookTwitterKopier linkEmner:Christian Rabjerg (politiker)|Folketinget|Økonomisk politik|Venstre|Økonomi




https://www.dr.dk/nyheder/udland/politiet-finder-plastikstrips-i-bortfoert-milliardaerhustrus-hjem

UdlandPolitiet finder plastikstrips i bortført milliardærhustrus hjemNorsk politi undersøger, om stripsene blev brugt under bortførelsen.
Politiet har fundet nye spor i sagen om den norske milliardærhustru Anne-Elisabeth Hagen, som blev bortført for næsten 11 måneder siden.
Af Emil Søndergård Ingvorsen24.
sep.
2019 kl.
12.
07Bemærk: artiklen er mere end 30 dage gammelLæs opPolitiet præsenterer nye spor i sagen om den norske milliardærhustru Anne-Elisabeth Hagen, som blev bortført for næsten 11 måneder siden.
Politiet bekræfter over for NRK, efter at mediet som de første kunne berette, at der var blevet fundet plastikstrips ved det formodede gerningssted, som er kvindens eget hjem.
- Jeg kan bekræfte NRK's oplysninger om, at der blevet fundet strips på åstedet.
Jeg kan også bekræfte, at der på åstedet blev fundet personlige ejendele tilhørende Anne-Elisabeth Hagen, siger politiinspektør Tommy Brøske, der ikke vil udybbe hvilke personlige ejendele, ud over at de er relevante for efterforskningen.
Læs også:Politiet ændrer teori: Norsk milliardærs hustru er 'sandsynligvis dræbt'Ifølge politiinspektøren ved de, hvilken butik stripsene er købt i.
- Stripsen er fundet på det, som politiet karakteriserer som det centrale gerningssted.
Vi har naturligvis lavet en række undersøgelser.
Vi har undersøgt forskellige salgssteder, og vi har grund til at tro, at det kan være solgt for kæden Biltema, siger Tommy Brøske.
Han ønsker ikke at give flere detajler af hensyn til efterforskningen, siger han til NRK.
Skoaftryk fundet fra mulig gerningsmandDet er under en måned siden, at norsk politi senest præsenterede nye spor i sagen.
På et pressemøde 28.
august viste de et billede af et skoaftryk fra gerningsstedet.
- Vi offentliggør et skosåleaftryk, der er sikret på gerningsstedet.
Politiet har identificeret flere skoaftryk på stedet, men dette er det eneste, hvor vi ikke kan identificere en ejer eller bruger.
Det er fundet på et sted og afsat på en sådan måde, at det er sandsynligt, at det er sat af en gerningsmand, sagde politiinspektør Tommy Brøske i den forbindelse.
(© Norsk Politi)I den forbindelse lød igen fra politiet, at de formoder, at Anne-Elisabeth Hagen er død.
- Vi opretholder vores holdning om, at det er mest sandsynligt, at hun er død.
Men vi har ikke fået beviser for, at hun er død, sagde politiinspektør Tommy Brøske.
Den teori kom politiet med første gang i juni, hvor det også lød, at politiet ikke længere formodede, at Anne-Elisabeth Hagen blev bortført for at tjene penge ved en løsesum.
FacebookTwitterKopier linkEmner:NRK|Kriminalitet|Bortførelser|Politi




https://www.dr.dk/nyheder/politik/sophie-loehde-bliver-venstres-nye-politiske-ordfoerer

PolitikSophie Løhde bliver Venstres nye politiske ordførerJakob Ellemann-Jensen overtager selv gruppeformandsposten fra Kristian Jensen.
Sophie Løhde har tidligere været sundhedsminister og minister for offentlig innovation.
Af Peter Boier24.
sep.
2019 kl.
13.
13Bemærk: artiklen er mere end 30 dage gammelLæs opVenstre har netop valgt Jakob Ellemann-Jensen og Sophie Løhde som henholdsvis gruppeformand og politisk ordfører på et gruppemøde på Christiansborg.
Karsten Lauritzen bliver gruppenæstformand, mens næstformand Inger Støjberg også får en plads i gruppeledelsen.
Og Jakob Ellemann-Jensen forklarer, at han selv også indtager gruppeformandsposten for at være i daglig kontakt med folketingsgruppen.
- Det betyder selvfølgelig, at gruppenæstformanden også får udvidet sine opgaver lidt al den stund, at jeg også skal rejse rundt i Danmark og tale med vores foreninger rundt omkring, siger Ellemann-Jensen og forklarer, at det var en enig folketingsgruppe, der har fordelt posterne.
(Artiklen fortsætter under videoen, hvor du kan se gruppeledelsen bliver præsenteret)Det kommer, efter at Venstre i weekenden valgte ny formand og næstformand, Jakob Ellemann-Jensen og Inger Støjberg, på et landsmøde, efter at Lars Løkke Rasmussen og Kristian Jensen trak sig fra posterne.
Læs også:Cordsen: Ellemann har et stærkt udgangspunktIndtil i dag var det Kristian Jensen, der var gruppeformand, og Jakob Ellemann-Jensen, der var politisk ordfører.
Men efter formandsskiftet skulle folketingsgruppen fordele pladserne på ny.
Ellen Trane Nørby, der stillede op som næstformand mod Inger Støjberg, har ikke fået plads i gruppeledelsen.
Torsdag holder partiet endnu et gruppemøde, hvor de fordeler de forskellige ordførerskaber.
De to ledende poster i partiets folketingsgruppe er ofte fordelt sådan, at den politiske ordfører er markant udadtil, mens gruppeformanden især er markant indadtil.
Det var for eksempel Jakob Ellemann-Jensen, der som politisk ordfører talte med pressen efter det dramatiske hovedbestyrelsesmøde, som Lars Løkke Rasmussen forlod af bagdøren, inden han kort efter trak sig som formand.
Sidstnævnte var ikke til stede til dagens gruppemøde.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Karsten Lauritzen (politiker)|Venstre




https://www.dr.dk/sporten/fodbold/landsholdet/verdens-bedste-hareide-og-kjaer-er-ikke-helt-enige

LandsholdetVerdens bedste?
Hareide og Kjær er ikke helt enigeÅge Hareide og Simon Kjærs stemmer på verdens bedste fodboldspiller røg i hver sin retning.
Simon Kjær og Åge Hareide pegede i hver sin retning under kåringen af verdens bedste fodboldspiller.
24.
sep.
2019 kl.
12.
00Bemærk: artiklen er mere end 30 dage gammelLæs opStod det til Danmarks landstræner, Åge Hareide, burde Cristiano Ronaldo og ikke Lionel Messi være blevet kåret som verdens bedste fodboldspiller i sæsonen 2018/19.
Det fremgår af den samlede stemmeoversigt, som Det Internationale Fodboldforbund (Fifa) har offentliggjort efter prisuddelingen "The Best Fifa Football Awards".
Hareide havde Ronaldo på førstepladsen, mens hollænderne Matthijs de Ligt og Virgil van Dijk tog nordmandens efterfølgende pladser.
Lionel Messi sammen med Megan Rapinoe, der vandt prisen for kvinderne.
Landsholdsanfører Simon Kjær pegede derimod på Messi foran van Dijk og det franske stortalent Kylian Mbappé.
Argentinske Messi endte som modtager af hæderen ved prisuddelingen i Milano mandag aften med van Dijk på andenpladsen og Ronaldo på tredjepladsen.
Det er landsholdsanførere (25 procent), landstrænere (25 procent), fodboldfans online (25 procent) og en udvalgt gruppe af medier (25 procent), der afgør, hvem der løber med prisen som verdens bedste spiller.
Prisen blev genetableret i sin nuværende form i 2017, efter at den havde været slået sammen med Ballon d'Or.
Sidstnævnte afgøres nu udelukkende på baggrund af stemmer fra udvalgte fodboldjournalister fra forskellige nationer.
/ritzau/FacebookTwitterKopier linkEmner:Åge Hareide (fodboldtræner)|Cristiano Ronaldo (fodboldspiller)|FIFA|Fodbold|Milano




https://www.dr.dk/nyheder/indland/eksplosion-ved-thairestaurant-politiet-efterlyser-ung-mand

Eksplosioner i KøbenhavnSe temaIndlandEksplosion ved thairestaurant: Politiet efterlyser ung mandPolitiet offentliggør signalement af mand, der løb fra gerningsstedet i nat,Eksplosionen skete ved denne restaurant i nat.
Af Emil Søndergård Ingvorsen24.
sep.
2019 kl.
15.
10Bemærk: artiklen er mere end 30 dage gammelLæs opKøbenhavns Politi offentliggør nu et signalement af en mand, der løb væk fra en thairestaurant på Røde Mellemvej på Amager efter en eksplosion klokken cirka 3.
30 i nat.
På Twitter beskrives manden som værende mellem 16 og 18 år, omkring 180 centimeter høj og mellemøstlig af udseende.
Han var iført mørke bukser og sko samt mørkeblå/sort dunjakke.
Desuden beskrives han som slank af bygning med kort hår.
Manden er sidst set for enden af Nålemagerstien, skriver politiet, der opfordrer folk til at ringe 114, hvis man har oplysninger i sagen.
Eksplosionen skete i eller foran en thai-restaurant, og facaden er delvist sprængt i stykker.
Derudover er der sket nogle mindre skader på nogle parkerede biler i nærheden.
Efterforskningsleder i Københavns Politi Mads Helios fortalte tidligere i dag til DR Nyheder, at politiet tager sagen alvorligt og ikke ønsker at udelukke hverken det ene eller det andet så tidligt i efterforskningen.
Heller ikke om der kan være sammenhæng til de andre eksplosioner, der har fundet sted i Storkøbenhavn inden for det sidste halve års tid.
- Det er for tidligt at sige, hvorvidt der er en sammenhæng, for vi er ikke færdige med vores undersøgelser derude endnu.
Men det er selvfølgelig noget, som vi undersøger meget nøje, sagde Mads Helios.
FacebookTwitterKopier linkEmner:Københavns Politi|Twitter|København|Restauranter|Amager




https://www.dr.dk/nyheder/udland/efter-greta-thunbergs-tale-fox-news-maa-undskylde-kommentar-fra-gaest

UdlandEfter Greta Thunbergs tale: Fox News må undskylde for kommentar fra gæst  Greta Thunberg er en mentalt syg svensk pige, lød det fra konservativ kommentator.
Greta Thunberg holdt i går en følelsesladet tale i FN.
Af Emil Søndergård Ingvorsen24.
sep.
2019 kl.
11.
09Bemærk: artiklen er mere end 30 dage gammelLæs op- Den klimahysteriske bevægelse handler ikke om videnskab.
Hvis det handlede om videnskab, så ville den være ledt af videnskabsfolk fremfor politikere og en mentalt syg svensk pige, som bliver udnyttet af sine forældre og af venstrefløjen.
Sådan lød det i går fra den konservative politiske kommentator på Fox News Michael J.
Knowles i tv-programmet The Story, skriver flere amerikanske medier, heriblandt Buzzfeed.
Her diskuterede han 16-årige Greta Thunbergs tale for FN med radioværten Chris Hahn.
En tale, som siden i går er gået verden rundt, blandt andet fordi den svenske klimaaktivist blev meget følelsesladet.
Greta Thunbergs blå bogGreta Thunberg startede sin personlige kamp for klimaet med en skolestrejke for et år siden, da hun var blot 15 år.
Den svenske teenager startede "Fridays for Future", hvor elever over hele verden blev hjemme fra skole hver fredag, for at få politikerne til at tage klimaforandringerne seriøst.
I marts blev Greta Thunberg nomineret til Nobels Fredspris.
Og i sidste uge tildelte Amnesty International organisationens fornemmeste menneskerettighedspris til Thunberg.
Den svenske teenager står i spidsen for en voksende klimabevægelse, der fredag demonstrerede i byer verden over og er et stort forbillede for folk over hele verden.
Knowles' medvært ville dog heller ikke lade bemærkningen om Thunbergs mentale tilstand gå ubemærket hen.
- Du er en voksen mand, og du angriber et barn.
Skam dig, replicerede Chris Hahn i podcasten.
Se den ophidsede diskussion herunder:Fox News undskylderPå trods af, at Chris Hahn flere gange beder Michael J.
Knowles om at trække sin udtalelse tilbage, så fastholder den konservative politiske kommentator.
Greta Thunberg er diagnosticeret med Aspergers.
Hun har selv kaldt sin Aspergers for sin superkraft, som har fået hende til mere effektivt at gå ind i klimakampen.
Fox News har efter programmet været helt tydelige i deres fordømmelse af Knowles.
- Kommentarerne fra Michael Knowles, som var gæst i The Story her til aften, var skammelige - vi undskylder til Greta Thunberg og til vores seere, siger en talsmand til Buzzfeed, hvor det også lyder, at Fox News ingen planer har om at invitere Michael Knowles igen.
Se Thunbergs tale herunder:Greta Thunberg deler vandeneDen svenske klimaaktivists optræden i FN har fået flere prominente amerikanske politikere til tasterne.
Heriblandt både præsidenten og en præsidentkandidat.
- Hvilken skændsel, at der skal en 16-årig til at fortælle verdens ledere, hvad de ikke selv vil erkende: at vi ikke kan fortsætte med den hensynsløse kapitalisme, som ødelægger vores planet, skriver den amerikanske senator og præsidentkandidat Bernie Sanders på Twitter.
I talen siger Greta Thunberg blandt andet, at politikerne har 'stjålet hendes barndom'.
Og det har fået den amerikanske præsident, Donald Trump til at komme med et kækt svar på Twitter.
- Hun virker som en rigtigt glad, ung pige, der ser frem til en lys og vidunderlig fremtid.
Så godt at se!
' skriver den amerikanske præsident.
FacebookTwitterKopier linkEmner:Bernie Sanders (politiker)|Donald Trump (politiker)|Fox News|USA|Videnskab




https://www.dr.dk/sporten/atletik/atletikpraesident-bekraefter-undersoegelse-af-kenya-anklager

AtletikAtletikpræsident bekræfter undersøgelse af Kenya-anklagerIfølge IAAF-præsident Sebastian Coe er en enhed i færd med at undersøge påstande om doping blandt kenyanere.
-  Jeg ved, at AIU undersøger de anklager, der er fremsat af det tyske medie, siger Sebastian Coe, præsident for  Det Internationale Atletikforbund (IAAF).
24.
sep.
2019 kl.
10.
30Bemærk: artiklen er mere end 30 dage gammelLæs opPræsidenten for Det Internationale Atletikforbund (IAAF), Sebastian Coe, havde næppe håbet, at han skulle besvare spørgsmål om en potentiel dopingskandale få dage før starten på VM i Qatar.
Ikke desto mindre blev han mandag spurgt til en udsendelse på den tyske tv-station ZDF, der angiveligt viser to kenyanske topatleter modtage indsprøjtninger med epo.
Han bekræfter, at beskyldningerne bliver behandlet af Atletikkens Integritetsenhed (AIU), som hører under IAAF.
Læs også:Dopingskandale lurer før atletik-VM: Skjulte optagelser viser kenyanske løbere dope sig- Jeg ved, at AIU undersøger de anklager, der er fremsat af det tyske medie.
Jeg er sikker på, at AIU vil komme med en redegørelse for IAAF, så snart de har fundet ud af, hvad der er op og ned, siger Coe ifølge nyhedsbureauet AFP.
Foruden de skjulte optagelser af atleterne medvirker en anonym læge i udsendelsen.
Han fortæller, at han har behandlet otte løbere med doping, og hævder, at epo bruges i træning, men ikke lige op til konkurrencer.
Det Kenyanske Atletikforbund (AK) skrev mandag på Twitter, at udsendelsen ikke fremlægger beviser nok til, at det kan tage stilling til sagen endnu.
- På grund af manglende beviser eller yderligere information kan AK hverken be- eller afkræfte troværdigheden af de anklager, der cirkulerer i medierne, skriver AK.
Anklager om korruptionDer er også anklager om korruption mellem AK og Kenyas antidopingagentur.
En tidligere ansat hævder på ZDF, at agenturet "skjuler resultater fra visse atleter, så løberne ikke kan få karantæne".
Brett Clothier, formand for AIU, siger i udsendelsen, at der ses med stor alvor på anklagerne.
- Det er nogle alvorlige beskyldninger.
Vi er ikke så naive, at vi siger, at den slags problemer og korruption ikke eksisterer i Kenya, siger Clothier.
Japhter Rugut, chef for det kenyanske antidopingagentur (Adak).
Kenya er ifølge ZDF en af de nationer, der er under særligt opsyn.
Viser det sig, at landet har brudt dopingreglerne, kan hele nationen blive udelukket fra stævner.
Ved det kommende VM er Rusland fortsat udelukket.
IAAF meddelte mandag, at landet fortsat har karantæne som følge af en omfattende dopingsag, der kom frem i lyset i 2015.
En række russiske udøvere uden dopinghistorik har dog fået lov til at deltage under neutralt flag.
/ritzau/FacebookTwitterKopier linkEmner:International Association af Athletics Federation|Sebastian Coe (idrætsleder)|Kenya|Atletik|Rusland




https://www.dr.dk/nyheder/udland/dom-francos-grav-kan-flyttes

UdlandDom: Francos grav kan flyttesDen spanske højesteret har afgjort, at diktators grav kan flyttes.
(Arkivfoto) De jordiske rester af den spanske diktator Francisco Francos har hvilet i et kæmpe mindesmonument uden for Madrid, men nu kan de flyttes.
24.
sep.
2019 kl.
11.
49 | opdateret 24.
sep.
2019 kl.
11.
51Bemærk: artiklen er mere end 30 dage gammelLæs opSpaniens højesteret har tirsdag afgjort, at diktatoren Francisco Francos grav kan flyttes.
Det fremgår af en meddelelse fra retten.
Der var fuld enighed om afgørelsen blandt de seks dommere.
Det skriver Reuters.
Franco er begravet i et mausoleum uden for Madrid, der er en del af et større mindekompleks, som hedder De Faldnes Dal.
På stedet ligger anslået 34.
000 ofre for Den Spanske Borgerkrig.
Mange mener, at det er forkert, at diktatoren også ligger her.
Familien har kæmpet imodDen spanske regering har ønsket at flytte graven.
Oprindeligt skulle graven være flyttet 10.
juni, men Francos familie appellerede flytningen til højesteret, som tirsdag altså har afvist ønsket fra diktatorens pårørende.
Beslutningen om flytningen blev meldt ud i 2018.
Spaniens socialistiske regering begrundede beslutningen med, at den ikke ville "fortsætte med at glorificere diktatoren".
Arkivfoto fra 1936 af Francisco Franco, der i mange år ledte et fascistisk styre i Spanien.
 Demonstranter foran den spanske højesteret i dag med billeder, der bl.
a.
sammenligner Franco med Hitler.
 (arkivfoto) Franco-familiens gravsted på El Pardo-kirkegården, hvortil regeringen vil flytte eks-diktatorens jordiske rester.
 (Arkivfoto) I dag hviler diktatorens jordiske rester i et stort mindesmærke i De Faldnes Dal.
 (Arkivfoto) Også indenfor er mindesmærket grandiost.
 (Arkivfoto) Kritikere mener, at det er forkert at ære en tidligere diktator.
1 / 6Arkivfoto fra 1936 af Francisco Franco, der i mange år ledte et fascistisk styre i Spanien.
1 / 6Demonstranter foran den spanske højesteret i dag med billeder, der bl.
a.
sammenligner Franco med Hitler.
2 / 6(arkivfoto) Franco-familiens gravsted på El Pardo-kirkegården, hvortil regeringen vil flytte eks-diktatorens jordiske rester.
3 / 6(Arkivfoto) I dag hviler diktatorens jordiske rester i et stort mindesmærke i De Faldnes Dal.
4 / 6(Arkivfoto) Også indenfor er mindesmærket grandiost.
5 / 6(Arkivfoto) Kritikere mener, at det er forkert at ære en tidligere diktator.
6 / 6Francisco Franco stod i spidsen for Spanien fra 1939, hvor han vandt Den Spanske Borgerkrig.
Han ledte landet frem til sin død i 1975.
Sagen om flytningen af gravstedet har ifølge Reuters splittet den spanske befolkning, som har forskellige holdninger til Franco.
Bygget af straffefangerMindestedet blev i sin tid bygget af fangearbejdere, der var modstandere af Franco.
Det blev bygget mellem 1940 og 1959.
Den spanske regering vil lave området om til et mindested for fascismens ofre.
Med dommen kan Francos jordiske rester flyttes til et andet sted.
Regeringen har før sagt, at den vil genbegrave Franco på på Mingorrubio El Pardo-kirkegården nord for Madrid.
Her er Francos kone, Carmen Polo, begravet i et mausoleum.
Ifølge Reuters er familiens ønske at flytte graven til Almudena-katedralen i centrum af Madrid, hvor Francos datter ligger begravet.
Det er dog tvivlsomt, om det ønske kan blive efterlevet.
Katedralen ligger tæt på den spanske kongefamilies palads i Madrid.
I december lød det i en regeringsrapport, at katedralen af sikkerhedsgrunde var uegnet som gravsted.
/ritzau/FacebookTwitterKopier linkEmner:Francisco Franco (politiker)|Spanien|Madrid|Historie




https://www.dr.dk/nyheder/udland/boris-johnson-kritiserer-ledelse-af-kollapset-rejsegigant

UdlandBoris Johnson kritiserer ledelse af kollapset rejsegigantDe velbetalte ledere burde have garderet sig bedre mod denne krise, siger premierminister om Thomas Cook.
Premierminister Boris Johnson kritiserer, at cheferne i rejseselskabet Thomas Cook fik høje lønninger op til sammenbruddet.
)24.
sep.
2019 kl.
09.
49Bemærk: artiklen er mere end 30 dage gammelLæs opEfter konkursen i Thomas Cook har gjort hundredtusinder af strandede passagerer afhængige af hjælp fra den britiske stat, har premierminister Boris Johnson kritiseret, at cheferne i det 178 år gamle rejseselskab fik så høje lønninger op til sammenbruddet.
Rejseselskabet solgte årligt hoteller, feriecentre og flybilletter til 19 millioner mennesker.
Lige nu står 600.
000 rejsende i Cuba, Cancun, Cypern eller andre steder langt fra deres hjem og er afhængige af hjælp til hjemtransport fra enten den britiske regering eller forsikringsselskaber.
Læs også:Luftfartsanalytiker: Derfor måtte Thomas Cook kaste håndklædet i ringenStaten må hente folk hjemJohnson, som deltager i FN's klimatopmøde i New York, siger, at han er i tvivl om, hvorvidt den britiske stat skal være ansvarlig for handlinger, som velbetalte direktører og rejseoperatører skulle have garderet sig mod.
- Jeg har en del spørgsmål - blandt andet om, hvorvidt det er i orden, at direktører eller andre i bestyrelsen betalte sig selv store summer, når hele selskabet pludselig kan kollapse på den måde, siger Johnson og tilføjer:- Det er nødvendigt med et system, hvor rejseorganisationens operatører forsikrer sig mod sådanne udviklinger.
Det er vigtigt, at lignende udviklinger ikke sker i fremtiden, hvor skatteyderne - staten - skal træde ind og hente folk hjem.
1.
000 nødflyvningerNødflyvninger bragte mandag op mod 15.
000 personer hjem til Storbritannien på 64 fly.
Omkring 135.
000 andre ventes i de kommende 13 dage.
74 flyvninger er planlagt tirsdag for at hente 16.
500 strandede.
I alt er der planlagt over 1000 nødflyvninger for at hente strandede passagerer.
Thomas Cook har en gæld på 1,7 milliarder pund (14,4 milliarder kroner).
/ritzau/ReutersFacebookTwitterKopier linkEmner:Boris Johnson (politiker)|Storbritannien|Thomas Cook Group|Rejse- og turistbranchen|Forenede Nationer




https://www.dr.dk/nyheder/udland/spoergsmaalene-hober-sig-op-om-opkaldet-til-ukraine-hidtil-alvorligste-sag-truer

Mulig rigsretssag mod Donald TrumpSe temaAf DR’s USA-korrespondentSteffen KretzUdlandSpørgsmålene hober sig op om opkaldet til Ukraine: Hidtil alvorligste sag truer TrumpHistorien om Trumps samtale med den ukrainske præsident ryster Washington, skriver DR's korrespondent.
USA's præsident har hidtil været afvisende overfor at frigive både indberetningen fra whistlebloweren til Kongressen samt udskrift af sin samtale med Ukraines præsident.
24.
sep.
2019 kl.
09.
25Bemærk: artiklen er mere end 30 dage gammelLæs opDet er den hidtil alvorligste sag i Donald Trumps tid som præsident.
Og det siger ikke så lidt, for de sidste år har han rokket ved snart alle normer for, hvad en amerikansk præsident kan slippe afsted med at gøre.
I sin kerne handler sagen om, at Donald Trump har lagt et voldsomt pres på en nyvalgt leder af et andet land for at få denne til at grave smuds frem om én af Trumps vigtigste politiske modstandere:Tidligere vicepræsident Joe Biden, som har en god chance for at ende som det demokratiske partis præsidentkandidat - og dermed Trumps modstander - ved valget næste år.
Lyder det bekendt?
Så er det ikke uden grund.
Under valgkampen i 2016 opfordrede kandidat Donald Trump direkte i en tv-transmitteret tale Rusland til at grave smuds frem, som kunne skade hans modkandidat, Hillary Clinton.
Det er siden blevet grundigt dokumenteret, at Rusland gjorde præcis det - arbejdede på at skade Clinton for at få Trump valgt.
Tilbageholdt militær hjælpepakke til UkraineMen denne gang er den fremmede magt ikke Rusland, men Ukraine, og denne gang handler det om det amerikanske præsidentvalg i 2020.
Den 25.
juli ringede USA's præsident til Ukraines nyvalgte præsident, Volodymyr Zelenskyj.
I samtalen understregede Trump ifølge rapporter i amerikanske medier talrige gange, at han ville have Ukraines præsident til at grave smuds frem om Joe Bidens søn, Hunter Biden, som har siddet i bestyrelsen for et energiselskab i landet.
Ukraines præsident, Volodimir Zelenskij, mødte tidligere på måneden USA's vicepræsident, Mike Pence.
Kravet var en del af et mønster af handlinger så ublu, at en whistleblower hos amerikansk efterretningsvæsen efterfølgende slog alarm.
Advarslen blev undersøgt og fundet troværdig og alarmerende nok til, at den fortsatte op gennem systemet med kurs mod Kongressen og dermed offentligheden - indtil den blev bremset af Trump-regeringen.
Nu kæmper det demokratiske flertal i Repræsentanternes Hus for at få fat i whistleblower-rapporten, mens flere og flere detaljer i sagen drypper ud i amerikanske medier.
Blandt andet en mistanke om, at Trump også har brugt et løfte om amerikansk støtte til Ukraine som en klemme på den nyvalgte leder af landet:Få dage inden telefonsamtalen fik Trump bremset en milliardbevilling til Ukraine.
Penge, som Kongressen har bevilliget som støtte til Ukraines kamp mod Rusland i landets østlige provinser.
Det fortæller kilder i regeringen til flere amerikanske medier, og den oplysning vil uden tvivl blive undersøgt nøje i de kommende dage.
Demokrater diskuterer rigsretssag - igenMen uanset om der kan påvises en direkte sammenhæng mellem blokeringen af milliarderne til Ukraine og Trumps krav til den nyvalgte præsident, rokker det ikke ved det grundliggende:Når USA's præsident ringer til en statsleder og beder om en tjeneste, så ligger der altid en implicit trussel i den samtale - uanset om den er udtalt eller ej.
Og giver oplysningerne om samtalen et præcist billede af virkeligheden, så har Trump her brugt al den magt og prestige, som følger med præsidentembedet, til egen vinding i et forsøg på at skade en politisk modstander.
Formanden for Repræsentanternes Hus, Nancy Pelosi, har hidtil været tilbageholdende med at indlede en rigsretssag mod præsidenten.
For et hastigt voksende antal demokratiske politikere i Kongressen grænser det til landsforræderi og er dermed så alvorligt, at det bør føre til en rigsretssag mod præsident Trump.
Og hvad siger præsident Trump selv?
Han benytter en strategi, som han før med held har brugt i pressede situationer: Selv at sige det unævnelige - ja, han ringede til Ukraines præsident; ja, de talte om Biden - samtidig med, at han lufter det ene udokumenterede angreb på sin modstander efter det andet.
Udokumenterede beskyldningerTrump har sendt sine nærmeste støtter i byen med samme historie.
Hen over weekenden optrådte blandt andre udenrigsminister Mike Pompeo og Trumps personlige advokat, Rudy Giuliani, i tv med angreb på Joe Biden og udokumenterede beskyldninger om korruption.
Alt tyder på, at Trump-lejren er overbevist om, at de kan give historien et spin, så den kommer til at handle mindre om Trumps opførsel og mere om den demokratiske præsidentkandidat Joe Biden - og at al snakken dermed ikke kan undgå at sværte Biden til, uanset om den er grebet ud af luften eller ej.
Valg lurer i horisontenDet store spørgsmål er, hvordan republikanske politikere i Kongressen vælger at reagere.
Hidtil har de klappet hælene sammen og støttet præsidenten gennem tykt og tyndt.
Den blinde loyalitet var med til at koste partiet et tab af 41 pladser i Repræsentanternes Hus til Demokraterne ved midtvejsvalget i 2018.
Nu lurer et nyt valg i horisonten i november 2020, og republikanerne står igen ved en skillevej: Er loyal støtte til Trump også i lyset af denne nye sag den sikreste billet til genvalg - eller er den snarere begyndelsen til enden?
Historien om forhenværende præsident Richard Nixons politiske endeligt kan måske give et fingerpeg om, hvordan republikanerne forholder sig Trumps samtale med Ukraines præsident.
Måske kan man finde inspiration til et svar på det spørgsmål i de politiske historiebøger:I 1973 bakkede republikanerne i Kongressen stadig fuldt op om præsident Richard Nixon og kaldte Watergate for “fake news.
”Året efter blev Nixon tvunget til at forlade Det Hvide Hus i utide - og hans loyale republikanske støtter i Kongressen blev brutalt straffet af vælgerne ved et jordskredsvalg.
FacebookTwitterKopier linkEmner:Donald Trump (politiker)|Hillary Clinton (politiker)|Ukraine|Valg og folkeafstemninger|Repræsentanternes Hus




https://www.dr.dk/sporten/fodbold/superliga/hoeghs-hoejdepunkter-dommerdrama-i-parken-og-oprejsning-i-esbjerg

SuperligaHØGHS HØJDEPUNKTER Dommerdrama i Parken og oprejsning i EsbjergFodboldmagasinets vært Josefine Høgh giver dig udvalgte højdepunkter fra Superligarunden.
Af Helena Melin24.
sep.
2019 kl.
08.
15Bemærk: artiklen er mere end 30 dage gammelLæs opSuperligaens tiende runde blev runden, hvor de to tophold FC København og FC Midtjylland krydsede klinger i Parken - en kamp, der havde både chancer, drama og ikke mindst fokus på dommeren.
Det blev også runden, hvor Esbjerg for femte gang i træk fik skovlen under Brøndby.
Fodboldmagasinets vært Josefine Høgh har udvalgt det bedste fra den netop overståede runde i Superligaen.
FacebookTwitterKopier linkEmner:FC København|FC Midtjylland|Esbjerg|Fodbold|Østerbro




https://www.dr.dk/nyheder/indland/lettede-spies-gaester-i-lufthavnen-en-foelelsesmaessig-rutsjetur

IndlandLettede Spies-gæster i lufthavnen: En følelsesmæssig rutsjeturRejseselskabet har genoptaget flyvningerne efter moderselskabets konkurs.
Lotte Freiesleben (th.
) og hende mor, Kirsten Gertz, er på vej til Mallorca, efter de i går fik besked om, at Spies har Cook-fly klar efter gårsdagens aflysninger.
Af Oliver Batchelor og Kasper Duncan Gram (video)24.
sep.
2019 kl.
09.
27Bemærk: artiklen er mere end 30 dage gammelLæs opEfter en kaotisk og frustrerende mandag var det en flok lettede ferierejsende, som DR Nyheder mødte i Københavns Lufthavn her til morgen.
Det danske rejsebureau Spies meddelte sent i aftes, at flyvningerne vil blive genoptaget i dag trods moderselskabet Thomas Cooks konkurs i Storbritannien.
- Det har været en rutsjetur med følelserne, siger feriegæsten Ingrid Blakeley kort før afrejsen til Mallorca med flyet klokken 7.
- I aftes så det ud til, at alt var aflyst, og at vi ikke kunne komme afsted.
Men ved 21-tiden fik vi så at vide, at det kunne vi godt alligevel, fortæller hun.
Ingrid Blakeley (th.
) og Bodil Christensen fik først sent i aftes at vide, at skulle med flyet til Mallorca her til morgen.
(© DR Nyheder)Omkring 1.
400 Spies-kunder var i fare for at blive påvirket af konkursen.
Men sent i aftes kunne Spies melde ud, at flyselskabet Thomas Cook Airlines licenser var flyttet fra England til det nordiske selskab, som derfor kunne flyve igen.
Læs også:Spies genoptager rejser efter ejerkonkursIngrid Blakeleys medrejsende, Bodil Christensen, er enig i, at det var hårdt at vente en hel dag i uvished:- De (Spies, red.
) var lang tid om at forklare, hvad der skulle ske.
Men de vidste det nok heller ikke, så derfor gik vi og tænkte, at vi nok ikke skulle afsted.
Men det skulle vi jo så alligevel.
Stoppede med at pakkeForvirrende, lyder beskrivelsen fra to andre af Spies' kunder kort før afrejsen til feriehuset på Mallorca.
- Vi har kun købt flybillet og havde svært ved at forstå alt det her med regler og pakkerejser.
Ville vi få vores penge retur?
lyder det fra Lotte Freiesleben.
- Jeg synes dog, Spies har gjort det godt.
Men jeg tror først på det, når jeg sidder i flyveren og den letter.
Sådan har jeg det faktisk, siger hun.
Lotte Freiesleben og hendes mor Kirsten Geertz slap for at sætte sig ind i, om de ville få deres penge igen ved en aflysning.
(© DR Nyheder)Hendes mor, Kirsten Geertz, troede ikke, at ferierejsen ville blive til noget, og stoppede derfor med at pakke sin kuffert.
- Det virkede jo meget voldsomt.
Når man tændte for fjernsynet, så handlede det jo kun om den konkurs, siger hun.
Lotte Freiesleben supplerer:- Men så var vi bare taget afsted en anden gang.
Jeg synes, det var mere synd for dem, der har bestilt deres rejse for et år siden og måske ikke havde alternativer på hånden.
Læs også:Luftfartsanalytiker: Derfor måtte Thomas Cook kaste håndklædet i ringenBryllupsrejsen blev reddetDR Nyheder møder også et svensk par, der har booket deres bryllupsrejse gennem Ving, der er den svenske del af Spies.
- Vi har været temmelig nervøse, må man sige.
Vi blev gift i lørdags, og det her er vores bryllupsrejse, siger Lena Larsson.
Hendes mand, Nicolas Toepfer, supplerer:- Vi så på, om der fandtes andre fly, men det var meget dyrt, så vi troede faktisk ikke, at vi ville komme afsted.
Nygifte Lena Larsson og Nicolas Toepfer rejser med svenske Ving, der ligesom Spies og Tjæreborg er en del af Thomas Cook Group.
(© DR Nyheder)De er begge lettede over, at det alligevel lykkedes at komme afsted på bryllupsrejse på trods af konkursen, der berører Thomas Cooks 22.
000 ansatte verden over.
- Vi er ikke dem, der har det værst.
Det er dem, der arbejder for Thomas Cook og er ude på destinationerne.
Så vi er taknemmelige for at komme afsted, siger Lena Larsson.
Konkursen har tvunget de britiske myndigheder til at iværksætte en omfattende hjemtagning af omkring 150.
000 ferierejsende.
FacebookTwitterKopier linkEmner:Storbritannien|Turisme|Rejse- og turistbranchen|Mallorca|Københavns Lufthavne




https://www.dr.dk/nyheder/kultur/skuespiller-smider-toejet-foran-publikum-hvis-jeg-klaeder-mig-forkert-tror-folk-jeg

KulturSkuespiller smider tøjet foran publikum: 'Hvis jeg klæder mig forkert, tror folk, jeg er flaskesamler eller kriminel'Skuespiller Mohamed Ali Osman vil udfordre vores fordomme - ved at stille sig nøgen på scenen.
I det nye teaterstykke 'Hvid tegner sort model' poserer skuespiller Mohamed Ali Osman blandt andet nøgen, så hans medspiller og publikum kan tegne ham.
Af Marie Ravn Nielsen24.
sep.
2019 kl.
11.
01Bemærk: artiklen er mere end 30 dage gammelLæs opHånden på hjertet, hvilke fordomme har du om en person med en anden hudfarve end dig selv?
Og vil du se anderledes på vedkommende, hvis du fik lov til at tegne personens nøgne krop?
Det undersøger den 32-årige skuespiller Mohamed Ali Osman i disse uger på teatret Sort/Hvid i København, hvor der bliver taget alternative metoder i brug for at udfordre publikums vanetænkning.
© Thomas Findval SølvskovKort om Mohamed Ali Osman32 år gammel.
Kom fra Somalia til Danmark med sin familie i 1996, da han var ni år gammel.
Er opvokset i Jyderup og Kolding.
Er uddannet skuespiller fra Den Danske Scenekunstskole i Aarhus i 2016.
Har spillet en del teater og har derudover blandt andet spillet hovedrollen i Ekko-webserien 'Idioten' og haft biroller i tv-serien 'Ditte & Louise' og filmen 'Sankt Bernhard Syndikatet'.
Spiller for tiden hovedrollen i og har været med til at skrive forestillingen 'Hvid tegner sort model' på teatret Sort/Hvid i København.
For her træder han helt og aldeles nøgen ind på scenen i den nye teaterforestilling 'Hvid tegner sort model'.
Det gør han for at sætte fokus på vores fordomme, men også for at publikum kan tegne ham, som var han en croquismodel, der poserede på et aftenkursus.
Selv er Mohamed Ali Osman træt af, at det ofte er mediernes negative historier og konflikthistorier, der bestemmer, hvad andre mennesker tænker om ham, når de ser hans mørke hud.
Og hvis du skulle rende på skuespilleren, håber han bare allermest, at du er frisk på at have en dialog og komme lidt ind bag facaden – og hvis du har noget, du vil vide om ham, så spørg.
Det ærgrer mig, at der ikke er en større nysgerrighed for, hvem folk er inde bagved.
Mohamed Ali Osman, skuespiller- Ja, jeg er fra Somalia og flygtning, og hvad så?
Jeg har ikke noget imod, at jeg er kommet udefra, men det er bare så åbenlyst for alle, så kan vi ikke komme videre fra det?
Det ærgrer mig, at der ikke er en større nysgerrighed for, hvem folk er inde bagved, siger Mohamed Ali Osman.
Han kommer netop fra et land, der blev 'bragt i knæ på grund af mangel på samtale', forklarer han, og derfor går alle hans alarmklokker da også i gang, når folk ikke kan finde ud af at tale sammen her i Danmark om identitetspolitik.
Mohamed Ali Osmans medspiller tegner ham nøgen, og resultatet vises på et kæmpe croquislærred i teatersalen.
Publikum kan også få lov til at tegne skuespillerne, hvis de har lyst.
'Vi tager sexismen og racismen langt ud'Men det nyskrevne stykke 'Hvid tegner sort model' handler ikke kun om hvides blik på hans afrikanske krop – Mohamed Ali Osmans rolle er også selv ude med riven.
Det er han overfor sin medspiller Karin Bang Heinemeier, der repræsenterer den hvide kvinde.
Først tegner de to skuespillere på skift hinandens nøgne kroppe, og dernæst bevæger tegneseancen sig over i en intens kamp om, hvad de som sort mand og hvid kvinde kan tillade sig at kalde og tænke om hinanden.
- Vi tager sexismen og racismen langt ud i forestillingen, og Karin går efter min hudfarve, mens jeg går efter hendes køn.
Det er et forsøg på at pege på noget strukturelt i samfundet, siger han.
På et tidspunkt kommer ordene 'neger' og 'luder' for eksempel op til diskussion på scenen, og netop sådanne stigmatiserende ord kan nemt blive brugt i en hidsig debat på de sociale medier, og det ærgrer Mohamed Ali Osman.
Teaterstykket viser skitser fra den identitetspolitiske kampzone og bruger både tegneblokken og maling som redskab.
- Jeg håber, at publikum forstår omfanget af problemet i, hvordan vi ser og taler om hinanden.
Vi lever i en tid med symbol- og identitetspolitik, og hvor folk rigtig gerne vil simplificere alting – det synes jeg, er noget af det værste, du kan gøre, hvis du faktisk bekymrer dig om samfundet, siger han og fortsætter:- Vi dømmer hinanden rigtig meget, og måden, vi taler til hinanden, er jo nærmest krigerisk.
Men hvad hjælper det?
Er vant til skældsordUd over at have den ene hovedrolle i forestillingen har Mohamed Ali Osman også været med til at skrive stykket.
Og meget af det, som hans rolle tager op i forestillingen, er faktisk noget, han selv har oplevet.
Hvis jeg har det forkerte tøj på, bliver jeg sammenlignet med en flaskesamler, tigger, kriminel, gadedreng eller en form for offer.
Mohamed Ali Osman, skuespiller- Der er en scene i stykket, hvor jeg taler om, hvor overdrevet bevidst jeg er, når jeg færdes i det offentlige rum.
Hvis jeg har det forkerte tøj på, bliver jeg sammenlignet med en flaskesamler, tigger, kriminel, gadedreng eller en form for offer, fortæller han.
Derudover har Mohamed Ali Osman også oplevet mange gange, at hvis han har forsøgt at bringe nuancer ind i identitetsdebatten, så bliver han tit truet med ikke at være en del af det store fællesskab.
- Jeg er både blevet kaldt Onkel Tom, white sympathizer, præmieperker og house nigger.
I stedet for at høre, hvad jeg siger, så tyer folk til de her latterlige skældsord i et forsøg på at udskamme én, siger han.
Har den politiske korrekthed taget overhånd og gjort os overforsigtige, spørger Mohamed Ali Osman og Karin Bang Heinemeier blandt andet i teaterstykket 'Hvid tegner sort model'.
Derfor glæder det Mohamed Ali Osman at kunne være med til at sætte fokus på, hvordan vi som mennesker ser hinanden.
Blandt andet når alle ydre lag er væk, og der kun er en nøgen krop tilbage.
- Jeg synes, det er et mirakel at kunne have samtaler i teaterrummet, som vi ikke er gode til at tage ude i samfundet.
'Hvid tegner sort model' spiller på det københavnske teater Sort/Hvid frem til 12.
oktober.
Læs også:Amerikansk skuespiller raser efter publikum tager billede af nøgenscene: 'Ikke i orden'FacebookTwitterKopier linkEmner:Teater|København|Ligebehandling|Kriminalitet|Somalia




https://www.dr.dk/nyheder/indland/politiet-efterlyser-person-efter-eksplosion-paa-amager

Eksplosioner i KøbenhavnSe temaIndlandPolitiet efterlyser person efter eksplosion på AmagerEn person er set løbe væk efter nattens eksplosion ved thai-restaurant.
Politiet efterlyser vidner, der har set en person løbe fra dette thai-spisested ved Røde Mellemvej efter eksplosionen i nat.
Af Anne Øllgaard24.
sep.
2019 kl.
09.
57Bemærk: artiklen er mere end 30 dage gammelLæs opKøbenhavns Politi opfordrer nu vidner, der har befundet sig i området omkring nattens eksplosion ved en thai-restaurant på Røde Mellemvej på Amager i nat, til at give lyd.
Ifølge politiet har et vidne set en person løbe fra gerningsstedet efter eksplosionen klokken cirka 03.
30.
Derfor vil man gerne i kontakt med personen selv eller vidner, der har set vedkommende løbe fra eksplosionen fra Røde Mellemvej 16 ned mod Nålemagerstien, skriver politiet på Twitter.
En bil har taget skade efter nattens eksplosion.
Billeder fra gerningsstedet tidligt tirsdag morgen.
Det var ved denne thai-restaurant, at der i nat skete en eksplosion.
1 / 3En bil har taget skade efter nattens eksplosion.
1 / 3Billeder fra gerningsstedet tidligt tirsdag morgen.
2 / 3Det var ved denne thai-restaurant, at der i nat skete en eksplosion.
3 / 3Eksplosionen er sket i eller foran en thai-restaurant, og facaden er delvist sprængt i stykker.
Derudover er der sket nogle mindre skader på nogle parkede biler i nærheden.
Efterforskningsleder i Københavns Politi Mads Helios fortæller til DR Nyheder, at politiets teknikere endnu er talstærkt til stede på adressen.
- Der er sket en eller anden form for eksplosion derude - hvad der har udløst den eksplosion, det er for tidligt at sige på nuværende tidspunkt i efterforskningen.
Uvist om der er sammenhæng med andre eksplosionerHan understreger, at politiet tager sagen alvorligt og ikke ønsker at udelukke hverken det ene eller det andet så tidligt i efterforskningen.
Heller ikke om der kan være sammenhæng til de andre eksplosioner, der har fundet sted i Storkøbenhavn inden for det sidste halve års tid.
- Det er for tidligt at sige, hvorvidt der er en sammenhæng, for vi er ikke færdige med vores undersøgelser derude endnu.
Men det er selvfølgelig noget, som vi undersøger meget nøje, lyder det fra Mads Helios.
FacebookTwitterKopier linkEmner:Københavns Politi|Twitter|København|Amager|Restauranter




https://www.dr.dk/nyheder/kultur/boeger/humoerbombe-fra-populaert-netflix-show-staar-frem-som-hiv-positiv-der-er-emner

BøgerHumørbombe fra populært Netflix-show står frem som hiv-positiv: 'Der er emner, man er nødt til at tale om'Jonathan Van Ness fra Netflix-succesen 'Queer Eye' afslører i sin nye bog, at han er hiv-positiv.
Jonathan Van Ness er blevet et kendt navn, efter han kom med i det populære Netflix-show 'Queer Eye'.
I sin nye bog giver han et indblik i sin knap så glamourøse fortid.
Af Morten Bjerregaard24.
sep.
2019 kl.
06.
31 | opdateret 24.
sep.
2019 kl.
10.
22Bemærk: artiklen er mere end 30 dage gammelLæs opHvis du er én af de mange, som elsker at grine og slappe af til Netflix' makeover-show 'Queer Eye', så kender du helt sikkert Jonathan Van Ness.
© ScanpixQueer Eye'Queer Eye' et makeover-show fra Netflix, som fik premiere i 2018.
Det er en genindspilning af reality-programmet 'Queer Eye for the Straight Guy' fra 2003.
Konceptet i 'Queer Eye' er at give helt almindelige amerikanere en makeover fra top til tå - både fysisk og psykisk.
De heldige deltagere får hjælp fra fem eksperter fra hver sit felt: Antoni Porowski - mad og vin, Tan France - mode, Karamo Brown - kultur, Bobby Berk - indretningsdesign og Jonathan Van Ness - hår og hudpleje.
Queer Eye kan ses på Netflix, hvor der er fire sæsoner.
Den 32-årige amerikaner med speciale i hårdesign transformerer episode efter episode helt almindelige amerikanere, og hans boblende og positive personlighed har gjort ham til en populær tv-stjerne i USA.
Men vejen til toppen har budt på store nedture og forhindringer, afslører Jonathan Van Ness i sin nye bog 'Over The Top', som udkommer 'over there' i dag.
I et interview med New York Times i forbindelse med boglanceringen fortæller han blandt andet om sit galoperende stofmisbrug, som begyndte i college-tiden.
Her brugte han alle sine lommepenge, som han fik af sin mor, på kokain, og da pengene slap op, kunne han ikke få sig selv til at bede sin mor om flere lommepenge.
I stedet begyndte han at sælge sex for at kunne fortsætte misbruget, som med tiden udviklede sig i en endnu mere negativ retning for ham.
I starten af 20'erne blev han introduceret til det stærkt vanedannende stof methamfetamin (crystal meth), som han kom på afvænning for to gange - uden det store held.
De fem stjerner fra Queer Eye var alle mødt op til nattens Emmy-uddeling.
Fra venstre mod højre ses Antoni Porowski, Jonathan Van Ness, Tan France, Bobby Berk og Karamo Brown.
(Foto: Sthanlee B.
Mirador © Sipa USA)Besvimede i frisørsalonOg en dag, da han var 25 år, besvimede han pludseligt i en frisørsalon, mens han var i gang med at farve hår på en kunde.
Dagen efter gik han til lægen med sine influenza-lignende symptomer og fik den nedslående besked, at han var testet positiv for hiv.
- Den dag var lige så ødelæggende, som du kunne forestille dig, den ville være, skriver Jonathan Van Ness i sin bog on den skæbnesvangre dag.
I dag er det syv år siden, han modtog den fatale besked, men det er først nu, at han ærligt åbner op om at være hiv-positiv.
Men med god grund.
- Jeg har haft mareridt hver eneste nat i tre måneder, fordi jeg er bange for at være sårbar over for folk.
Men der er emner, som jeg er nødt til at tale om, siger Jonathan Van Ness til New York Times.
Meget er sket siden 1980'erne og 1990'erne, hvor hiv/aids-epidemien brød ud, og alle var bange for aids, fordi det med stor sansynlighed var lig med en dødsdom.
Sådan er det slet ikke længere.
I dag er den medicinske behandling nemlig så effektiv, at mennesker med hiv lever lige så længe som alle andre og ikke kan smitte.
AIDS-Fondet: Tak, for at stå fremHos AIDS-fondet byder forebyggelseschef Lotte Kehlet det velkomment, at kendte rollemodeller taler ud om, at de er hiv-positive, fordi der stadig er meget stigma og tabu forbundet med sygdommen.
- Netop derfor er det så vigtigt at stå frem, for der er stadig mange, som lever hemmeligt med hiv.
En stor tak til Jonathan Van Ness for at stå frem - man bliver helt varm om hjertet, siger Lotte Kehlet, der påpeger, at andre kendte og semi-kendte på det seneste også er stået frem.
Det drejer sig om den tidligere rugby-anfører for det walisiske landshold Gareth Thomas, der så sig nødsaget til at stå frem, da han blev presset af journalister fra den britiske tabloidpresse.
Den svenske danser Tobias Karlsson har i et nyligt interview fortalt, at han er hiv-positiv.
Her ses han danse med Tina Lund i 2008-udgaven af 'Vild med dans'.
Også den svenske danser Tobias Karlsson, der har dannet par med Hella Joof, Tina Lund og Zindy Laursen i den danske udgave af 'Vild med dans', har for nylig stået frem og fortalt, at han er hiv-positiv.
Jonathan Van Ness betegner sig selv som et 'ude og højlydt medlem af hiv-positiv-fællesskabet', og det er kun godt, at vi alle bliver konfronteret med personer, der er hiv-positive, mener Lotte Kehlet.
- Selvom en stor del af den danske befolkning går og synes, at man er velinformeret, så sker der noget inde i hjernen, når man står over for et menneske, der er hiv-positiv.
Den fornuftige del af hjernen kobles fra, og følelserne tager over, og så bliver man bange for, om man kan drikke af den samme kop, sidde på det samme toilet, hvilket man selvfølgelig sagtens kan.
Man kan kun blive smittet ved at have sex uden kondom - hvis man ikke er i behandling, understreger Lotte Kehlet.
Jonathan Van Ness' bog 'Over The Top' udkommer i dag den 24.
september og fås indtil videre kun i en engelsk udgave.
FacebookTwitterKopier linkEmner:Aids-Fondet|Hella Joof (skuespiller)|AIDS|Netflix|Storbritannien




https://www.dr.dk/nyheder/udland/eu-retten-vestager-dom-til-starbucks-mangler-beviser

UdlandEU-retten: Vestager-dom til Starbucks mangler beviserTil gengæld giver retten konkurrencekommissæren ret i sag om Fiat.
EU's konkurrencekommissær, Margrethe Vestager (R), har ifølge EU-retten "ikke været i stand til at bevise, at Starbucks havde en fordel", da den fik en skatteaftale med Holland.
Af Per Bang Thomsen - Bruxelles24.
sep.
2019 kl.
10.
53 | opdateret 24.
sep.
2019 kl.
12.
39Bemærk: artiklen er mere end 30 dage gammelLæs opEuropa-Kommissionen har ikke bevist, at der rent faktisk var tale om ulovlig statsstøtte, da den hollandske regering gav Starbucks en særlig skatteaftale for år tilbage.
Det har EU-retten her til formiddag slået fast.
I 2015 fastslog EU’s konkurrencekommissær, Margrethe Vestager, ellers, at en hollandsk skatteaftale med den amerikanske kaffekæde var så gunstig, at den var i strid med EU’s statsstøtteregler.
Hun beordrede derfor firmaet til at betale omkring millioner euro til Holland.
- Skatteafgørelser, der kunstigt sænker et selskabs skattebyrde, er ikke forenelige med EU's regler for statsstøtte.
De er ulovlige, sagde hun dengang.
Men det var der ikke nok beviser for, mener EU-retten, som nu har annulleret beslutningen fra Europa-Kommissionen.
- Kommissionen har ikke været i stand til at bevise, at Starbucks havde en fordel, skriver EU-retten i en afgørelse.
Konkurrencekommissæren har dog mulighed for at genoptage sagen mod Starbucks, hvis hun kan finde bedre bevisførelse, der passer til de kriterier, som EU-retten har fastslået.
Margrethe Vestager (R) har i de seneste fem år været EU's konkurrencekommissær.
Den post fortsætter hun på.
Til gengæld har EU-retten givet Margrethe Vestager ret i, at der var tale om ulovlig statsstøtte, da den luxembourgske regering gav bilkoncernen Fiat Chrysler en særlig skatteaftale.
Margrethe Vestager beordrede bilkoncernen at betale et lignende beløb til Luxembourg.
Det afviste begge parter dog, og derfor appellerede de afgørelsen til EU-retten.
- I dagens afgørelse afviser EU-retten sagen og bekræfter EU-Kommissionens afgørelse som gyldig, lyder det i en pressemeddelelse fra EU-retten.
Men kampen mod virksomheder, der får ulovlig statsstøtte, er ikke slut, understreger hun.
- Alle virksomheder, store som små, skal betale det, de skal, i skat, tilføjer hun.
Hos De Grønne i Europa-Parlamentet, som danske SF er en del af, viser dagens afgørelser, at der er brug for "meget bedre EU-regler for at kunne sætte en stopper for skatteunddragelse".
FacebookTwitterKopier linkEmner:EU|Europa-Kommissionen|Margrethe Vestager (politiker)|EU-forhold|Holland




https://www.dr.dk/nyheder/indland/thairestaurant-pa-amager-er-ramt-af-eksplosion

Eksplosioner i KøbenhavnSe temaIndlandThairestaurant på Amager er ramt af eksplosionEt spisested i København er natten til tirsdag ramt af en eksplosion, oplyser politiet.
Eksplosionen skal være sket på restauranten i baggrunden.
24.
sep.
2019 kl.
04.
27 | opdateret 24.
sep.
2019 kl.
05.
41Bemærk: artiklen er mere end 30 dage gammelLæs opDer har natten til tirsdag været en eksplosion på et spisested på Amager.
Det oplyser Københavns Politi.
- Vi får klokken 03.
30 en anmeldelse fra borgere, som har hørt et stort brag, siger vagtchef Henrik Svejstrup fra Københavns Politi.
Der er ingen meldinger om tilskadekomne.
Politiet har heller ikke anholdt nogen i forbindelse med sagen.
- Politiet er massivt til stede i området, hvor man må forvente afspærring af Røde Mellemvej, skriver politiet tidligt tirsdag morgen i et tweet.
Vagtchefen uddyber overfor DR, at man forventer, at vejen vil være spærret til engang i formiddag.
Facaden delvist bortsprængtBraget viste sig at stamme fra en eksplosion på adressen Røde Mellemvej 16.
- På stedet ligger en restaurant eller take away med thaimad.
Facaden er delvist sprængt i stykker, men der er ikke sket skader på andre bygninger i nærheden.
Der er fundet nogle fragmenter liggende på parkerede biler, siger vagtchefen.
Motiv ukendtDet er alt for tidligt at sige noget om et muligt motiv til hændelsen, understreger Henrik Svejstrup.
- Vi ved endnu ikke, hvad der er sket.
Men vi har teknikere på plads derude for at få klarlagt, hvad der er sprængt, siger han.
Politiet har endnu ikke talt med indehaveren af spisestedet, oplyser vagtchefen kort efter klokken fire tirsdag morgen.
/ritzau/FacebookTwitterKopier linkEmner:København|Københavns Politi|Restauranter|Amager|Kriminalitet




https://www.dr.dk/nyheder/viden/teknologi/apple-opdatering-giver-dig-bedre-kontrol-over-dine-data

TeknologiApple-opdatering giver dig bedre kontrol over dine dataMen de er hverken uden problemer, eller den endelige løsning, mener formand for IT-Politisk Forening.
Apples direktør, Tim Cook, på scenen ved Apples lancering af nye iPhone-modeller tidligere på måneden.
Opdateringen til iOS-styresystemet kommer traditionen tro i kølvandet på præsentation af de nye telefoner.
Af Esben Hardenberg24.
sep.
2019 kl.
06.
38Bemærk: artiklen er mere end 30 dage gammelLæs opVi har efterhånden allesammen en smartphone i lommen, som konstant forbinder os med internettet, venner og familie.
Den konstante forbindelse betyder bare også, at der altid bliver indsamlet data om dig - og oftest uden du selv ved det, når telefonen ligger i lommen.
Men techgiganten Apple lover nu at give dig bedre mulighed for selv at styre, hvordan dine data bliver opsamlet.
Apple begyndte nemlig i fredags at rulle et nyt styresystem ud til alle iPhones fra 6S-modellen og frem.
Apples computere får en lignende opdatering i oktober og begge steder er brugernes privatliv et af fokusområderne.
Vi har udvalgt fire af de mest væsentlige, nye tiltag herunder, og vendt dem med Jesper Lund, der er formand for it-politisk forening.
Fire nye tiltag giver dig mere kontrolDe nye værktøjer til at få bedre styr på dine data kommer til Apples telefoner og computere i form af styresystems-opdateringer.
Du skal altså opdatere styresystemet, hvis du vil gøre brug af funktionerne.
Her er fire af de mest væsentlige tiltag, som ifølge Apple giver dig bedre kontrol over dine private data.
MobilePay bruger bluetooth-forbindelsen til at snakke med betalingsterminalen ved kassen.
)1.
Bluetooth-advarsler: Når apps vil bruge din Bluetooth-forbindelse, bliver du spurgt, hvorvidt du vil tillade det.
Det kan du vælge at acceptere, afvise, eller du kan tillade det i det enkelte tilfælde.
Der kan være flere grunde til, at apps bruger din bluetooth-forbindelse.
I tilfældet med MobilePay er det forholdsvis nemt at gennemskue, at appen bruger teknologien til at tale med betalingsterminalen, men andre steder kan det være sværere.
For eksempel beder Facebooks app ifølge artiklen her om adgang til bluetooth.
Det sociale medie bruger angiveligt bluetooth til blandt andet at se, hvilke telefoner, du er i nærheden af, og dermed regne ud, hvor du er.
Tillader du det, giver du det sociale medie mere data om dig, som kombineret med det Facebook i forvejen ved, kan bidrage til virksomhedens profil på dig.
2.
Log ind med Apple: Apple giver dig mulighed for at logge ind på apps og webtjenester med din Apple-konto.
Det kan du fremover gøre i alle iOS-apps, som tilbyder login fra tredjepart, som typisk er Google eller Facebook, der i flere år har haft en lignende service.
Apple tilbyder dog en ekstra sikkerhedsfunktion i sin version af tjenesten.
Her bliver du tilmeldt apps og hjemmesider med en unik e-mailadresse, som Apple automatisk genererer.
De e-mails der sendes til den, bliver videresendt til din rigtige e-mailadresse.
Den model giver ifølge Jesper Lund dig en fordel, fordi den e-mailadresse, du normalt opgiver, kan bruges til at identificere dig på tværs at platforme som Facebook og Google, der bruger dataen til at lave en annonce-profil på dig.
Når du bruger de email-adresser, der laves af Apple, er det ikke længere muligt.
Men modellen er udfordret.
- Apple har mulighed for at holde styr på, hvor du logger ind med de forskellige throw-away email-adresser.
De vil så potentielt kunne bruge den information.
Måske ikke i dag, men måske en dag i fremtiden, siger Jesper Lund.
3.
Lokation-advarsler: Du vil i fremtiden få en påmindelse, når en app har brugt dine lokationsdata over et stykke tid, samt et lille kort over, hvor du har været, når den pågældende app, har tjekket, hvor du var.
På påmindelsen kan du vælge, om du vil tillade den dataindsamling eller ændre indstillingerne.
Advarslen minder om den, der også kommer i forbindelse med brug af bluetooth.
Vejr-appen 'Yr' har brugt telefonens lokationstjeneste 41 gange på tre dage.
 © DR Viden/(Screenshot))4.
Cookie-advarsler: På computersiden har den endnu ikke officielt tilgængelige version af Apples browser, Safari, også nye sikkerhedsindstillinger.
Du bliver nu advaret, når du besøger en side, hvor tredjepart kan følge med i din færden.
En advarsel kan for eksempel lyde: Vil du tillade Facebook at bruge cookies og websitedata, mens du browser buzzfeednews.
com?
Siger du 'ja' vil det tillade Facebook at spore din aktivitet på websiden.
Ved at få valget får du større kontrol over, hvor dine data bruges og af hvem.
Fremtiden er usikkerAlt i alt er de nye tiltag noget, som brugerne kan være glade for, mener Jesper Lund.
- På bundlinjen vil jeg sige, at du skal være glad for det.
Det giver dig en bedre beskyttelse mod overvågning på internettet og på din smartphone.
Ifølge Jesper Lund skal du dog ikke gå ud fra, at dine private data automatisk er sikret for eftertiden, fordi du har en telefon eller computer fra Apple.
- Man skal være opmærksom på, at når man tillader Apple at administrere det her (de private data, red.
), så kommer Apple til at ligge inde med oplysninger, om de tjenester du bruger.
Hvad Apple har tænkt sig at bruge den information til i fremtiden, er mindre klart, siger han.
Apple er i front lige nuApples strategi for at beskytte dine private data, når du bruger din smartphone, er i dag den bedste af de gængse muligheder, mener Jesper Lund.
- Hvis du taler om smartphones man kan tage ned fra en hylde i en butik, så er der Android og der er iPhone.
Af de to, der får du klart mere privatlivsbeskyttelse i forhold til tredjeparter på Apple-platformen sammenlignet med Android.
Det mener jeg ikke der er nogen tvivl om, siger han.
Han understreger dog, at Google, der står bag Android-styresystemet, også har privatlivstiltag i den platform, annoncørerne bruger til at købe reklamer.
Men Apple har en indbygget fordel, fordi en stor del af deres indtjening kommer fra salget af dyre iPhones.
Googles overskud er helt og holdent afhængigt af deres annoncesalg.
De mange valg kan give problemer på sigtPrivatlivstiltagene i Apples nye styresystemer er altså en gevinst for de privatlivsbekymrede borgere, der har råd til en iPhone.
Men de mange muligheder for at justere, hvilke apps og hjemmesider der kan tilgå data fra cookies, lokation eller bluetooth, kan give problemer på sigt, advarer Jesper Lund.
- Jeg ser en fare på længere sigt for, at det her får svært ved at skalere.
Især hvis du konstant skal sidde og tage stilling til, hvad du vil lade den ene eller anden tjeneste få adgang til.
Det er jo cookie-bannerne på websiderne gange ti eller gange hundrede.
De nye muligheder er derfor kun et skridt på vejen i forhold til, hvordan vi som brugere kan administrere vores private data.
- Hvor det lander, det er svært at sige.
Der er i hvert fald brug for nogle mere intelligente løsninger til at styre de her tilladelser.
Dem har vi ikke fået udviklet endnu, siger Jesper Lund.
FacebookTwitterKopier linkEmner:Apple Inc.
|Facebook|IT-politisk Forening|Forbrugerelektronik|IT-politik




https://www.dr.dk/nyheder/politik/r-og-sf-presser-regeringen-stop-oliejagt-i-nordsoeen

PolitikR og SF presser regeringen: Stop oliejagt i NordsøenFire olieselskaber har lagt billet ind på at udvinde olie og gas i Nordsøen.
Mærsk har solgt sin olie- og gasforretning til franske Total.
Af Morten Henriksen og Andreas Just24.
sep.
2019 kl.
07.
00Bemærk: artiklen er mere end 30 dage gammelLæs opAf hensyn til klimaet skal den danske stat lukke for nye tilladelser til oliefirmaer, der ønsker at hive olie og gas op af Nordsøen.
Sådan lyder det i en fælles udmelding fra de Radikale og SF, som dermed ønsker at droppe planerne om at give olieselskaber lov til at bore efter olie og gas i nye områder af Nordsøen helt frem til 2055.
- Jeg vil være stolt over at være med til at sætte en stopper for det danske olieeventyr.
Ikke fordi jeg ikke godt ved, at vi har haft masser af gavn og glæde af de indtægter, det har givet, men fordi vi er på vej mod en fossilfri fremtid.
- Og der er det jo altså vores ansvar nu at træffe de beslutninger, som gør, at vi kommer der hen hurtigst muligt.
En af måderne at gøre det på er ved at stoppe nye tilladelser til udvindinger i Nordsøen, siger den radikale leder Morten Østergaard.
I alt fire udenlandske olieselskaber har lagt billet ind på at udvinde olie og gas i Nordsøen i 30 år frem til 2055 i den såkaldt ottende udbudsrunde for oliekoncessionerne i Nordsøen.
Men det udbud skal nu helt sløjfes mener, de to partier.
- Det handler om klimaet, og vi skal jo til at have vedvarende energi i stedet for.
Det er vejen frem, og det forurener ikke, siger SF-formand Pia Olsen Dyhr, der ’forventer’ at regeringen vil følge opfordringen.
- Når man hiver olie op af Nordsøen, så forbruger man jo olien, og den bidrager altså til et øget CO2-udspil.
Og den er vi altså nødt til at mindske, hvis temperaturstigningen skal blive under halvanden grad, siger Pia Olsen Dyhr.
Tavs ministerKlimaminister Dan Jørgensen (S) afviser at stille op til interview – og han ønsker ikke at give sin holdning til kende.
Olie i NordsøenDen danske stat har i over 40 år givet tilladelser til udvinding af olie og gas i Nordsøen.
Fire olieselskaber har ansøgt den danske regering om en ottende runde af såkaldte olie-koncessioner.
Gives tilladelserne får olieselskaberne ret til at udvinde frem til 2055, idet de får seks år til at lede efter olie og gas og 30 år derefter til at udvinde.
Sidste år tjente den danske statskasse otte milliarder kroner fra Nordsøolien, men indtægterne er faldet stødt de seneste ti år fra 36 mia.
kroner i 2008.
I dag er det udenlandske olieselskaber herunder franske Total, der ejer rettigheder til at udvinde olie og gas i Nordsøen.
Det er ellers netop ham, der har magten til at droppe udbudsrunden, der kan gøre det muligt at udvinde olie og gas i Nordsøen frem til 2055.
Og det er ham, Radikale og SF nu lægger pres på.
- Det er en kraftig opfordring.
Det er jo en bemyndigelse, der ligger hos ministeren, og nu er der så en mulighed for at gøre grønt håb til grøn handling.
Det håber jeg meget, at regeringen vil gribe, fordi det ellers udstiller lidt, at man er mere grøn ved festlige lejligheder, siger Morten Østergaard.
Staten tjente sidste år otte milliarder kroner fra Nordsøen.
Men Morten Østergaard er ikke synderligt bange for, at det vil skabe et hul i statskassen, at stoppe oliejagten i Nordsøen.
Det vil vel koste et milliardbeløb?
- Det afhænger jo helt af ting, vi ikke kan vide: Hvad kan man finde af olie og gas i undergrunden.
Men det vi kan vide er, at vi er helt opsatte på at være CO2-neutrale ikke bare i Danmark, men også i resten af EU i 2050.
Og skal vi blive det, skal vi træffe nogle beslutninger med en langsigtet effekt – også eventuelt for statskassen, siger Morten Østergaard.
Men det er vel ikke gratis?
- Det er ikke gratis, hvis det viser sig, at der er noget at udvinde.
Men for at få nogle til at gøre det, har vi måttet sænke beskatningen så meget, at det vi vil få ud af det er helt overskueligt, siger den radikale leder.
SF-formanden tror slet ikke, at det vil kunne mærkes i statskassen at sige farvel til Nordsøolien.
- Jeg tror faktisk ikke, at det kommer til at koste noget.
De økonomiske vismænd har allerede sagt, at de er dybt kritiske over for den ottende udbudsrunde, og de plejer altså ikke at lege med pengene, så jeg tror sådan set, at det her er fornuftigt både økonomisk og klimamæssigt, siger Pia Olsen Dyhr.
Tidligere har både Enhedslisten og Alternativet også krævet stop for nye tilladelser til at bore efter olie i Nordsøen – og med dagens melding fra Radikale og SF er det altså nu alle regeringens støttepartier, der ønsker at sætter en stopper for olieboringerne i Nordsøen fra omkring år 2050.
CO2 og klimamålEn rapport fra miljøorganisationen Oil Change International har vist, at regeringens mål om at nedbringe CO2-udledningen med 70 procent i 2030 om få år risikerer at blive overhalet af CO2-udledningen fra olie og gas i Nordsøen.
Hvis regeringen opfylder sit klimamål, står Danmark til at udlede 19,6 millioner ton CO2 i 2026, fastslog rapporten.
Dermed overhaler udledningen af CO2 for alle danske husholdninger, erhvervsliv og landbruget.
- Efterhånden, som man reducerer udledninger fra Danmark, så kommer CO2-udledningerne fra dansk olie til at fylde mere og mere, og på et tidspunkt fylder de mere, end vi selv udleder fra dansk grund, konstaterede miljøøkonomisk vismand Lars Gårn Hansen i sidste uge på baggrund af rapportens data, som han har regnet igennem.
FacebookTwitterKopier linkEmner:Dan Jørgensen (politiker)|Lars Gårn Hansen (økonom)|Radikale Venstre|Socialdemokraterne|Olie- og gasselskaber




https://www.dr.dk/nyheder/udland/fn-chef-efter-topmode-vi-kan-vinde-klimaraeset

UdlandFN-chef efter topmøde: Vi kan vinde klimaræsetKlimatopmøde resulterede i stribevis af nye initiativer, men CO2-syndere holdt igen med konkrete planer.
)24.
sep.
2019 kl.
02.
15Bemærk: artiklen er mere end 30 dage gammelLæs opDer er sket klare fremskridt på mandagens klimatopmøde.
Og selv om der er lang vej endnu, er der håb forude i forhold til at begrænse den globale opvarmning.
Sådan lyder budskabet fra FN's generalsekretær, António Guterres, i den afsluttende tale på topmødet i New York.
- Vi kan vinde dette kapløb, siger han natten til tirsdag dansk tid.
Generalsekretæren havde indkaldt verdens stats- og regeringschefer, erhvervsledere og private investorer til topmødet for at sætte mere fart i den grønne omstilling.
De skulle levere konkrete planer og ikke "flotte taler", lød opdraget.
Guterres mener, at missionen er lykkedes.
- Det skulle være et topmøde med handlingsplaner.
- Jeg takker jer for at have leveret dem, lyder det.
Intet fra de største udlederePortugiseren fremhæver stribevis af initiativer, der er blevet lanceret under og op til mødet.
Nogle af dem er nye, andre er vokset i omfang.
Samtidig har flere lande annonceret, at de øger deres bidrag til at bekæmpe klimaforandringerne.
Der var dog ingen af de lande, som udleder mest CO2, der kom med nye konkrete klimamål på mødet.
Til gengæld har 70 lande ifølge Guterres givet tilsagn om, at de senest næste år vil fremlægge mere ambitiøse klimaplaner.
77 lande har "forpligtet" sig til at være klimaneutrale i 2050, fortæller han.
- Men vi har stadig lang vej endnu.
Vi er der ikke endnu.
Der skal meget mere til for at nå klimaneutralitet i 2050 og for at sikre, at opvarmningen ikke overstiger 1,5 grader ved udgangen af dette århundrede, siger Guterres.
Ifølge klimaaftalen fra Paris skal verdens lande begrænse opvarmningen til 1,5-2 grader i forhold til den tidlige industrialisering i 1800-tallet.
Hvis muligt skal det tilstræbes at holde stigningen på 1,5 grader.
Den første grad er allerede opbrugt.
Videnskaben peger på, at vi i øjeblikket har kurs mod en temperaturstigning på godt tre grader.
/ritzau/FacebookTwitterKopier link




https://www.dr.dk/nyheder/udland/live-tv-britisk-hoejesteret-afgoer-strid-om-johnsons-suspendering-af-parlamentet






https://www.dr.dk/nyheder/udland/stort-nederlag-til-boris-johnson-i-hoejesteret-ulovligt-sende-parlamentet-hjem

BrexitSe temaBrexitStort nederlag til Boris Johnson i højesteret: Ulovligt at sende parlamentet hjemSuspenderingen af parlamentet er blevet annulleret af dommerne.
Af Jakob Busk Olsen24.
sep.
2019 kl.
11.
42 | opdateret 24.
sep.
2019 kl.
12.
42Bemærk: artiklen er mere end 30 dage gammelLæs opStorbritanniens beslutning om at forlade EU - brexit - er kastet ud i fornyet kaos og usikkerhed efter en dramatisk afgørelse i den britiske højesteret.
Højesteretsdommerne siger, at det var ulovligt, da den britiske premierminister, Boris Johnson, tidligere på måneden suspenderede det britiske parlament i fem uger.
Sagen kortHøringen i højesteret omhandler to appelsager vedrørende Boris Johnsons suspendering af det britiske parlament.
Suspenderingen af parlamentet betød, at de britiske parlamentarikere først skulle mødes igen 14.
oktober.
Det vil sige blot to og en halv uge før Storbritannien efter den nuværende plan forlader EU.
Premierministerens modstandere har derfor beskyldt Johnson for at suspendere parlamentet for at forhindre dem i at modsætte sig hans brexit-kurs.
Omvendt har premierministeren fastholdt, at det er kutyme at suspendere parlamentet, inden regeringen fremlægger sit program.
Regeringen mener i øvrigt, at spørgsmålet er politisk og derfor ikke hører hjemme i højesteret.
Konsekvensen af afgørelsen er, at suspenderingen bliver annulleret.
Det betyder, at den parlamentssamling, som suspenderingen afbrød, stadig er i gang.
Afgørelsen i højesteret er enstemmig.
Højesteretsdommerne siger, at formålet med suspenderingen var at undertrykke debat om regeringens brexit-politik.
Boris Johnsons handlinger var ulovlige, fordi de "havde den effekt at forpurre eller forhindre parlamentets evne til at udføre dets konstitutionelle funktioner uden rimelig begrundelse.
"Med sin afgørelse undsiger højesteretsdommerne samtidig regeringens centrale påstand om, at spørgsmålet om suspendering er et rent politisk anliggende, som domstolene ikke skal blande sig i.
Hvordan endte sagen i højesteret?
I slutningen af august stod det klart, at premierminister Boris Johnson ville bede dronningen om at suspendere parlamentet.
Det er en helt normal procedure, at parlamentet i Storbritannien bliver suspenderet cirka en gang om året i forbindelse med at regeringen forbereder sit program for den kommende samling.
Denne gang vakte timingen dog ramaskrig, fordi parlamentet blev sendt hjem i ekstraordinært lang tid, netop som datoen for brexit - 31.
oktober - nærmer sig.
Boris Johnsons politiske modstandere anklager i skarpe vendinger premierministeren for at ville tvinge brexit igennem uden en skilsmisseaftale - et no-deal brexit - ved at sætte parlamentet uden for indflydelse.
Modstandere rejste derfor sager mod regeringen ved domstole i England, Nordirland og Skotland.
De to første steder vurderede dommerne, at spørgsmålet er politisk og derfor ikke en sag for domstolene.
Skotlands øverste domstol nåede dog frem til det modsatte resultat og afgjorde, at suspenderingen var ulovlig.
Afgørelserne i England og Skotland blev derpå appelleret til højesteret, der er den øverste juridiske instans i Storbritannien.
Boris Johnson bliver anklaget for at have vildledt dronningen, da han bad hende om at suspendere parlamentet.
Hvad var argumenterne?
Under den tre dage lange høring i højesteret forsøgte regeringens advokater at overbevise dommerne om, at de skulle holde sig helt ude af spørgsmålet om suspenderingen, fordi det var en politisk beslutning.
Ellers ville højesteret være på vej ind i "et ringe defineret minefelt", som den "ikke er ordentligt rustet til at håndtere," lød argumentet.
På den anden side argumenterede regeringens modstandere med, at dommerne var nødt til at gribe ind, fordi Boris Johnson havde misbrugt reglerne om suspendering til at fremme sin brexit-politik.
Modstanderne sammenlignede situationen med et tænkt eksempel: En pacifistisk premierminster beslutter sig for at afvikle hæren ved at sende parlamentet på ferie, inden man når at godkende et nyt forsvarsforlig.
De 12 dommere i den britiske højesteret.
11 af dem sidder i det panel, som har vurderet spørgsmålet om suspenderingen af parlamentet.
Hvad sker der nu?
Højesterets beslutning kaster endnu engang britisk politik og brexit ud i ukendt farvand.
Under høringen i højesteret kom det frem, at regeringen har overvejet muligheden for at suspendere parlamentet igen, hvis højesteret endte med at annullere den oprindelige suspendering.
Så sent som i går afviste premierminister Boris Johnson at udelukke, at han kan finde på at suspendere parlamenentet en gang til.
FacebookTwitterKopier linkEmner:Boris Johnson (politiker)|Storbritannien|EU-forhold|Skotland|EU




https://www.dr.dk/nyheder/udland/britisk-hoejesteret-goer-klar-til-smide-brexit-bombe

BrexitSe temaBrexitBritisk højesteret gør klar til at smide brexit-bombeDommerne skal afgøre, om det var lovligt, da Boris Johnson suspenderede parlamentet.
En demonstrant foran den britiske højesteret, som afsluttede høringen i sagen fredag i sidste uge.
Af Jakob Busk Olsen24.
sep.
2019 kl.
07.
00Bemærk: artiklen er mere end 30 dage gammelLæs opDer er garanti for drama klokken 11.
30 i dag, når højesteret i Storbritannien træder frem foran rullende tv-kameraer.
11 dommere skal tage stilling til, om det var lovligt, da den britiske premierminister, Boris Johnson, tidligere på måneden suspenderede det britiske parlament i fem uger frem til 14.
oktober.
Og uanset hvad afgørelsen bliver, vil den få skelsættende betydning for britisk politik i almindelighed og beslutningen om at forlade EU i særdeleshed.
Sagen kortHøringen i højesteret omhandler to appelsager vedrørende Boris Johnsons suspendering af det britiske parlament.
Suspenderingen af parlamentet betød, at de britiske parlamentarikere først skulle mødes igen 14.
oktober.
Det vil sige blot to og en halv uge før Storbritannien efter den nuværende plan forlader EU.
Premierministerens modstandere har derfor beskyldt Johnson for at suspendere parlamentet for at forhindre dem i at modsætte sig hans brexit-kurs.
Omvendt har premierministeren fastholdt, at det er kutyme at suspendere parlamentet, inden regeringen fremlægger sit program.
Regeringen mener i øvrigt, at spørgsmålet er politisk og derfor ikke hører hjemme i højesteret.
Højesteret skal i første omgang tage stilling til, om den overhovedet skal blande sig i sagen.
Premierminister Boris Johson og hans regering satser faktisk på, at dommerne beslutter sig for at sige nej, fordi suspenderingen er et rent politisk spørgsmål.
Regeringens modstandere håber til gengæld, at højesteret vælger at besvare det afgørende spørgsmål om suspenderingens lovlighed - for hvis den gør, anser flere juridiske eksperter det for mest sandsynligt, at Boris Johnson kommer til at lide nederlag.
Det vil selvsagt være det mest sprængfarlige udfald på kort sigt.
Her er et hurtigt overblik over den afgørende sag:Hvorfor blev parlamentet sendt hjem?
I slutningen af august bad premierminister Boris Johnson dronningen om at suspendere parlamentet.
Det er en helt normal procedure, at parlamentet i Storbritannien bliver suspenderet cirka en gang om året i forbindelse med, at regeringen forbereder sit program for den kommende samling.
Denne gang vakte timingen dog ramaskrig, fordi parlamentet blev sendt hjem i ekstraordinært lang tid, netop som datoen for brexit - 31.
oktober - nærmer sig.
Boris Johnson bliver anklaget for at have vildledt dronningen, da han bad hende om at suspendere parlamentet.
Hvordan endte sagen i højesteret?
Boris Johnsons politiske modstandere anklager i skarpe vendinger premierministeren for at ville tvinge brexit igennem uden en skilsmisseaftale - et såkaldt no-deal brexit - ved at sætte parlamentet uden for indflydelse.
Modstandere rejste derfor sager mod regeringen ved domstole i England, Nordirland og Skotland.
De to første steder vurderede dommerne, at spørgsmålet er politisk og derfor ikke en sag for domstolene.
Skotlands øverste domstol nåede dog frem til det modsatte resultat og afgjorde, at suspenderingen var ulovlig.
Afgørelserne i England og Skotland blev derpå - af hver sin part i sagen - appelleret til højesteret, der er den øverste juridiske instans i Storbritannien.
Hvad skete der under høringen?
Under den tre dage lange høring i højesteret forsøgte regeringens advokater at overbevise dommerne om, at de skulle holde sig helt ude af spørgsmålet om suspenderingen, fordi det var en politisk beslutning.
Ellers ville højesteret være på vej ind i "et ringe defineret minefelt," som den "ikke er ordentligt rustet til at håndtere," lød argumentet.
På den anden side argumenterede regeringens modstandere for, at dommerne var nødt til at gribe ind, fordi Boris Johnson havde misbrugt reglerne om suspendering til at fremme sin brexit-politik.
Modstanderne sammenlignede situationen med et tænkt eksempel: En pacifistisk premierminster beslutter sig for at afvikle hæren ved at sende parlamentet på ferie, inden man når at godkende et nyt forsvarsforlig.
Under høringen i højesteret kom det i øvrigt frem, at regeringen har overvejet muligheden for at suspendere parlamentet igen, hvis højesteret ender med at annullere den oprindelige suspendering.
FacebookTwitterKopier linkEmner:Boris Johnson (politiker)|Storbritannien|Skotland|EU-forhold|EU




https://www.dr.dk/sporten/antidopingchef-om-ny-russisk-uro-manipulation-boer-have-de-stoerste-konsekvenser

SportAntidopingchef om ny russisk uro: 'Manipulation bør have de største konsekvenser'Sagen om Ruslands systematiske doping i idræt får hele tiden nye kapitler, og Anti Doping Danmarks direktør afventer næste skridt.
ARKIV Michael Ask mener, at det skal straffes hårdt, hvis Rusland har manipuleret deres data.
Af Frederik Palle24.
sep.
2019 kl.
06.
35Bemærk: artiklen er mere end 30 dage gammelLæs opRusland og doping er to ord, der over de seneste fem år er gået hen og blevet synonymer til hinanden.
Seneste nye er, at der er uoverensstemmelser i det udleverede dopingdata fra Rusland.
Sådan lyder det fra Det Internationale Antidopingagentur (Wada), og de giver derfor Rusland tre uger til at forklare sig.
Michael Ask, direktør i Anti Doping Danmark, og samtidig formand for den internationale sammenslutning af nationale antidopingenheder, iNado, følger sagen tæt.
Selvom han ikke ønsker at konkludere på noget, før Rusland har lagt deres beviser på bordet, så ved han godt, hvordan russerne bør straffes, hvis de er skyldige.
- Hvis det så skulle vise sig, at der er manipuleret med det, så skal det selvfølgelig have de største konsekvenser.
Det må man holde Wada oppe på, forklarer han.
Wada har advaret om "de strengest mulige" sanktioner mod Rusland, men Nado, der er sammenslutningen af nationale antidoping-agenturer, har tidligere ikke lagt skjul på, at man har været for overbærende med russerne.
- Hvis det viser sig, at staten igen har blandet sig i de anliggender, der har med antidopingarbejde at gøre, så skal det have en konsekvens for staten, fordi ellers bliver det ikke bedre i det lange løb.
Michael AskTidslinjeDecember 2014 – Tyske ARD melder om korruption og systematisk doping i Rusland gennem tidligere ansat hos Ruslands antidopingagentur.
November 2015 – IAAF suspenderer russisk atletik, som stadig er gældende i dag.
Maj 2016 – New York Times bringer de første informationer fra whitleblower Grigory Rodchenkov.
Han siger, at han har skjult dopingmisbrug ved flere olympiske lege.
August 2016 – Den Internationale olympiske komité tillader Rusland at stille op til OL i Rio, hvis man kan bevise over for de enkelte forbund, at man er uskyldig.
August 2016 – Paralympics vælger at udelukke Rusland.
December 2017 – Beviser af Ruslands massesnyderi ved OL i 2014 får IOC til at udelukke Rusland fra OL i Pyeonchang.
168 får lov til at deltage under neutralt flag.
September 2018 – Wada kræver, at Rusland udleverer data fra deres laboratorier i Moskva.
Rusland misser deadlinen i december, men udleverer den i januar 2019.
Juni 2019 – Tidligere IAAF-præsident skal i retten i Frankrig med beskyldninger om korruption og for at have dækket for positive dopingtests for penge.
Russiske atleter har betalt op mod 20 millioner kroner samlet set.
September 2019 – Wada siger, at der er uoverensstemmelser mellem de data, de har og dem, som de har fået fra Rusland.
De giver russerne tre uger til at bevise sig.
- Det er ikke nogen hemmelighed, at der har været en masse debat om, hvorvidt det var rigtigt af Wada at gå en lille smule på kompromis med russerne omkring nytår sidste år, siger Michael Ask.
- Rusland har aldrig rigtig erkendt deres delagtighed i det her, og der var en deadline, som blev overskredet, da man skulle have de her data.
Wada har indtil videre sammenlignet tallene, som man har fået fra Rusland, med tallene, som whistlebloweren Grigory Rodchenkov har udleveret, og det er der, at man har fundet uoverensstemmelser.
Grigory Rodchenkovs indrømmelser før OL i Rio tilbage i 2016 var med til at fælde det russiske dopingprogram, og sagen har stået på lige siden.
Alt peger på et statsligt dopingprojekt, og det er vigtigt for Michael Ask, at Wada husker det, hvis de på et tidspunkt skal give en straf.
- Hvis det viser sig, at staten igen har blandet sig i de anliggender, der har med antidopingarbejde at gøre, så skal det have en konsekvens for staten, fordi ellers bliver det ikke bedre i det lange løb.
Det er den eneste måde, vi kan forsikre den uafhængighed, som vi er nødt til at have i det her arbejde, forklarer han.
Russere med ren historik fik lov til at deltage ved vinterlegene i Pyeongchang 2018 under et neutralt flag.
- Dem, som i givet fald får en straf, er dopingorganisationen Rusada.
Det er jo er det helt store spørgsmål, for hvis der er tale om manipulation, så er det ikke sikkert, at det er Rusada, der er den skyldige, men nærmere det politiske system, som vi ved fra tidligere, der har været dybt involveret i de her sager, siger Michael Ask.
- Det er dét, der er det paradoksale med hele systemet.
Det er antidopingorganisationen, der straffes, selvom det i virkeligheden er nogle andre højere oppe i systemet, som burde straffes.
Rusland fik at vide den 17.
september, at man har tre uger til at komme med en forklaring på uoverensstemmelserne.
FacebookTwitterKopier linkEmner:Michael Ask (politichef)|Rusland|WADA|Anti Doping Danmark|Doping




