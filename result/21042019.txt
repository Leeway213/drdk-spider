https://www.dr.dk/nyheder/udland/oejenvidne-flygtede-fra-en-bombe-til-en-anden-det-var-ren-panik

Bombeangreb i Sri LankaSe temaUdlandØjenvidne flygtede fra en bombe til en anden: 'Det var ren panik'Blodigt angreb i Sri Lanka ramte både hoteller og kirker.
En Jesus-figur er plettet af blod, efter en bombe sprang i en kirke i byen Negombo i Sri Lanka.
Af Emil Eller21.
apr.
2019 kl.
23.
18Bemærk: artiklen er mere end 30 dage gammelLæs op24-årige Bhanuka Harischandra var ved at komme for sent til et møde på det luksuriøse Shangri-La Hotel i Sri Lankas hovedstad, Colombo.
Men da bilen, der kørte ham til mødet, trillede ind til bagindgangen på hotellet, var noget helt galt.
Det fortæller han til nyhedsbureauet AP.
- Det var ren panik.
Der gik lang tid, før jeg rigtig forstod det, fortæller Harischandra, der er stifter af et marketingsfirma.
Ved hotellet så han efterdønningerne af en bombe.
Der var blod og ambulancer over det hele.
Mennesker forlod stedet - nogle af sig selv, andre blev slæbt langs jorden.
- Der var blod over det hele, siger Bhanuka Harischandra.
Bomben var en af de otte, der i dag har dræbt mindst 207 personer i Sri Lanka, heriblandt tre danskere.
Læs også:OVERBLIK Det ved vi om de dødelige angreb i Sri LankaØdelæggelserne efter bomben er tydelige på Shangri-La Hotel i Sri Lankas hovedstad, Colombo.
(Foto: M.
A.
PUSHPA KUMARA © Scanpix)Han besluttede sig hurtigt for at søge ly på et andet hotel, Cinnamon Grand Hotel, hvor han regnede med at være i sikkerhed.
Men netop som han blev sat af ved hotellet, skete det hele en gang til.
Han hørte en bombe eksplodere.
Nu blev han selv evakueret.
Hans før så hvide t-shirt var nu fuldtændig farvet af sod og aske fra bomben, men han slap fra de to eksplosioner uden skader.
Dagens voldsomme angreb er ifølge AP det blodigste i landet, siden borgerkrigen mellem regeringen og de Tamilske Tigre sluttede for ti år siden.
I morges dansk tid blev tre kirker og tre hoteller i Sri Lanka ramt af eksplosioner næsten samtidig.
Sri Lankas luftvåben har her til aften oplyst, at man derudover har uskadeliggjort en bombe et par kilometer fra landets internationale lufthavn, der ligger ved hovedstaden.
Sprængstofferne blev fundet i et plastikrør på en vej cirka to kilometer fra lufthavnen.
De tre luksushoteller ligger alle i Sri Lankas hovedstad, Colombo, mens to af kirkerne ligger tæt på Colombo og den sidste på Sri Lankas østkyst.
Kirkerne var fyldte på grund af påsken.
Cirka tre timer senere ramte to nye eksplosioner i forstæder til Colombo.
De to eksplosioner var mindre i omfang, og den sidste skete, da politiet forsøgte at arrestere en gruppe potentielle gerningsmænd.
En Jesus-figur med blodpletter skuer ud over ødelæggelserne ved et af målene fra dagens voldsomme angreb, St.
Sebastian-kirken i Negombo.
(Foto: Stringer .
© Scanpix)Billeder fra både hotellerne og kirkerne viser omfattende ødelæggelser.
I en af kirkerne er taget faldet ned midt i kirken.
I en anden er al inventar væltet rundt.
Og på billeder fra både kirker og på hotellerne er der blod og lig på gulvene.
Mindst 207 personer har indtil videre mistet livet i angrebene.
Mindst 400 personer er sårede.
Myndighederne har foretaget flere anholdelser i løbet af dagen.
Ingen har endnu taget skylden for angrebet.
FacebookTwitterKopier linkEmner:Sri Lanka|Hotelbranchen|Kirkeforhold|Kriminalitet




https://www.dr.dk/nyheder/udland/chokeret-dronning-margrethe-sender-kondolence-til-sri-lanka

Bombeangreb i Sri LankaSe temaUdlandChokeret dronning Margrethe sender kondolence til Sri LankaDronning Margrethe udtrykker forfærdelse over tabet af danske ofre for angreb i Sri Lanka.
Mindst 207 mennesker er meldt dræbt.
Derudover er omkring 450 sårede efter mindst otte kraftige bombeangreb, der ramte Sri Lanka søndag morgen.
)21.
apr.
2019 kl.
23.
10Bemærk: artiklen er mere end 30 dage gammelLæs opDronning Margrethe har søndag sendt en kondolence til Sri Lankas præsident, Maithripala Sirisena, efter angrebene i landet, der har kostet over 200 mennesker livet.
- Jeg er dybt chokeret over at høre om de frygtelige og skrækkelige terrorangreb i Sri Lanka i dag, jeg ønsker at udtrykke mine oprigtige kondolencer og sympati til dig og folket i Sri Lanka.
Mine tanker er med familier og venner af ofrene, skriver hun.
Samtidig udtrykker dronningen sin "forfærdelse" over, at tre danskere er omkommet i angrebene.
Hun udtrykker sin "dybeste medfølelse over for de efterladte".
Danskere blandt omkomneTre danskere er blandt de omkomne efter bombeangreb i Sri Lanka.
Der er foreløbigt ikke meldinger om yderligere danske dræbte, oplyser Udenrigsministeriet.
Mindst 207 mennesker - heraf mindst 35 udlændinge - er meldt dræbt.
Derudover er omkring 450 sårede efter mindst otte kraftige bombeangreb, der ramte Sri Lanka søndag morgen.
Angrebene fandt sted på hoteller og i kirker.
Statsminister Lars Løkke Rasmussen betragter angrebene som terror.
Han udtrykte på et pressemøde søndag sin kondolence til de efterladte efter angrebene.
- Min dybeste medfølelse går til ofrenes familier.
Læs også:Lars Løkke om danske dræbte i Sri Lanka: 'Det fylder mig med smerte og sorg'- Påskefreden er blevet afbrudt på grusomste vis, påskeglæden er vendt til sorg.
En fredelig ferie er blevet til et mareridt, lød det fra statsministeren.
Forsvarets fly på vejLars Løkke Rasmussen afbrød sin påskeferie på Færøerne inden pressemødet.
Et fly fra Forsvaret blev sendt af sted fra Danmark søndag omkring klokken 19 til Sri Lankas hovedstad, Colombo.
Udenrigsministeriets Borgerservice anslår, at mellem 1.
000 og 2.
000 danskere opholder sig i Sri Lanka.
Udenrigsministeriets rejsevejledning er blevet opdateret, sådan at alle ikke-nødvendige rejser til Sri Lanka midlertidigt frarådes.
/ritzau/FacebookTwitterKopier linkEmner:Lars Løkke Rasmussen (politiker)|Sri Lanka|Udenrigsministeriet|Terrorisme|Ulykker




https://www.dr.dk/sporten/fodbold/superliga/vejle-spillere-efter-skuffelse-vi-er-godt-rustet

SuperligaVejle-spillere efter skuffelse: 'Vi er godt rustet'Vejle-spillerne mener, at holdet står godt rustet før de altafgørende nedrykningskampe, der venter forude.
Vejle Boldklub tabte søndag 2-4 til AGF og kan nu ikke længere undgå at slutte som nummer fire i nedrykningspuljen.
21.
apr.
2019 kl.
22.
43Bemærk: artiklen er mere end 30 dage gammelLæs opVejle Boldklub tabte søndag aften 2-4 hjemme til AGF, og holdet kan ikke længere undgå at ende på sidstepladsen i Superligaens nedrykningspulje 1.
Vejle har 28 point inden sidste runde i nedrykningspuljerne, mens Sønderjyske på tredjepladsen har 32 point, og derfor kan vejlenserne ikke længere nå at indhente nogle af holdene i puljen.
Dermed kan holdet se frem til to playoffopgør mod enten Hobro eller Vendsyssel fra den anden nedrykningspulje om at undgå direkte nedrykning.
Vejle-profil Mads Greve ser frem til de to direkte nedrykningskampe.
- Det bliver nogle fede kampe, så det glæder jeg mig til.
- Vi er godt rustet til de kampe, for vi har haft et godt nedrykningsslutspil og blevet gradvist bedre og bedre, siger Mads Greve.
'Vi har spillet god fodbold'Vejle-anfører Jacob Schoop mener, at holdet skal fortsætte de gode takter fra det igangværende nedrykningsslutspil.
- Jeg synes, at vi har været gode i det her slutspil.
Vi har spillet god fodbold og fået en masse ting til at fungere.
- Det kan jeg ikke se, hvorfor vi ikke skulle få til at ske igen, siger Jacob Schoop.
Vejle var ikke spået mange chancer i puljen, men ikke desto mindre havde holdet inden søndagens kamp mod AGF ikke tabt en kamp i nedrykningsslutspillet.
- Det viser, at vi er inde i en god periode, som vi skal udnytte og ride videre på, siger Schoop.
- Jeg tror, vi overlever.
Det er jeg faktisk sikker på, slutter Mads Greve.
Vejle skal i sidste runde en tur til Haderslev og møde Sønderjyske, men opgøret er uden betydning for vejlenserne.
/ritzau/FacebookTwitterKopier link




https://www.dr.dk/nyheder/udland/graesrodsromantisk-komiker-vinder-ukrainsk-praesidentvalg

Udland'Græsrodsromantisk' komiker vinder ukrainsk præsidentvalgDen afgående præsident Petro Porosjenko erkender sit nederlag.
Volodymyr Zelenskij fejrer sin sejr efter de første valgstedsmålinger kom ud.
Af Josefine Hummelmose21.
apr.
2019 kl.
19.
51Bemærk: artiklen er mere end 30 dage gammelLæs opKomikeren Volodymyr Zelenskij bliver Ukraines næste præsident.
Den uerfarne politiker vinder præsidentvalget over den siddende præsident Petro Porosjenko, som har siddet på posten siden 2014.
Og Petro Porosjenko har erkendt, at han er blevet besejret stort.
Han siger, at han forlader posten i næste måned, men han har ikke planer om at sige farvel til politik.
Det skriver nyhedsbureauet Reuters.
Petro Porosjenko erkender sit nederlag.
De første landsdækkende valgstedsmålinger fra præsidentvalget i Ukraine viser en sejr med 73 procent af stemmerne til Volodymyr Zelenskij.
Og det er ikke en overraskelse, fortæller DR's Ruslands- og Ukrainekorrespondent Matilde Kimer.
- Hvis man ser på de meningsmålinger, der har været i ugerne op til, har alle vist et overbevisende flertal for Zelenskij.
Det har dog været usikkert, hvorvidt han ville falde igennem i en tv-debat med Porosjenko, men det skete ikke.
Han evnede at holde sig selv oppe og sætte slag ind mod Porosjenko, fortæller Matilde Kimer.
Intet partiprogram intet problemVolodymyr Zelenskij er helt ny som politiker.
Han er i løbet af valgkampen ikke kommet med konkrete bud på, hvordan han vil styre landet som præsident, og han har intet parti-program.
Men det har ikke været et problem for vælgerne, siger Matilde Kimer.
- Et af hans slogans har været 'Ingen løfter, ingen undskyldninger'.
Han har formået at blive set af befolkningen som en, der ikke fylder dem med løgn.
I stedet opfordrer han sine tilhængere - og modstandere - til at skrive forslag til politikker, fokusområder og ting, de gerne vil have taget op.
- Det er meget græsrodsromantisk.
Om det så kommer til at fungere i virkeligheden, det er et andet kapitel, siger Matilde Kimer.
Læs også:Præsidentvalget i Ukraine er ikke som det plejer: Minder om et underholdningsshowMen Volodymyr Zelenskij er også i høj grad en protestpræsident - en protest mod det politiske system i Ukraine, fortæller Matilde Kimer.
- Folk stemmer mod alt det andet i højere grad, end de har stemt for ham.
De har lukket øjnene og sprunget ud i det, for de synes alt andet på menuen har været for dårligt.
Volodymyr Zelenskij vil blive præsident for en 5-årig periode.
Som præsident har man betydelige beføjelser over landets sikkerhed, forsvar og udenrigspolitik.
FacebookTwitterKopier linkEmner:Petro Porosjenko (politiker)|Ukraine|Valg og folkeafstemninger|Humor|Rusland




https://www.dr.dk/sporten/motorsport/dansk-motocross-boomer-talentmassen-er-massiv-og-vi-har-en-stjerne-i-svoeb

MotorsportDansk motocross boomer: ’Talentmassen er massiv - og vi har en stjerne i svøb'Motocrossen i Danmark har kronede dage, efter at Danmarks Motor Union har satset stort.
Af Arnela Muminovic21.
apr.
2019 kl.
20.
43Bemærk: artiklen er mere end 30 dage gammelLæs opDer er fuldt fart på dansk motocross for tiden.
Talentmassen er større end nogensinde, og de internationale præstationer er imponerende.
Men det er ikke en situation, man er kommet sovende til.
De seneste fem år har Danmarks Motor Union nemlig systematisk arbejdet med at udnytte den store danske talentmasse og give kørerne de bedste vilkår.
Det fortæller unionens formand Jørgen Bitsch.
- Vi begyndte at fokusere mere og mere på de unge talenter og få dem sendt afsted til udlandet til et team, hvor de kunne blive løftet endnu højere.
- Det er næsten alfa og omega, at de kommer til udlandet, hvor de kan blive halv- eller helprofessionelle.
Og det hjælper vi dem med.
Vores landstræner Emil Larsen arbejder godt med talenterne og deres familier, og vi udnytter det gode netværk, vi har, til at sende dem til det rigtige team, hvor de kan nå det næste niveau, siger Danmarks Motor Unions formand, Jørgen Bitsch.
Den tidligere motocross-kører Søren M.
Mortensen kan også fornemme, at der er større fokus på talenterne og deres udvikling i dag, end da han var aktiv.
Også ude i klubberne.
- Udviklingen er gået i retning af, at man starter tidligere og tidligere med at bygge talenterne op.
Og man får uddannet mange klubtrænere, som kan tage sig af de helt unge, når de er fem-seks år.
- Det er vi ved at se resultatet af nu.
Danmarks Motor Union har været dygtige til at tage sig af talenterne, når de bliver sluset ind i klubberne.
Få øje på talenterne, men også at guide dem og træne dem rigtigt.
Derfor er der rigtigt mange på vej nu med stort potentiale, siger han.
En af dem, der allerede er noget langt i karrieren, er Thomas Kjer Olsen.
Den 21-årige motocross-stjerne har formået at vinde to bronzemedaljer ved VM i den næstbedste, MX2, og i år fører han den samlede stilling, hvor han pt har vundet to ud af otte løb.
Derfor bliver han også nævnt som en af de helt store grunde til, at dansk motocross er kommet på verdenskortet de seneste år.
Noget, som Thoms Kjer Olsen også selv er bevidst om.
- Det hjælper nok på det, at jeg gør det godt ude i udlandet.
Jeg kan også se, at der er mange folk, der ser mig køre både til stævner og træning.
Det er mega fedt for mig, og det betyder meget for mig, siger han.
De gode resultater fra Thomas Kjer Olsen er en stor inspiration for andre danske kørere, som gerne vil slå igennem på den store scene.
Blandt andre for motocross-kollegaen, Nichlas Bjerregaard.
- Han har en kæmpe betydning for, at dansk motocross er nået derhen, hvor vi er nu.
Thomas har gjort det så godt de sidste mange år, og har på den måde åbnet op for, at der er flere i Danmark der tænker; okay, en dansker kan egentlig også slå igennem på højeste niveau.
Det har han helt sikkert åbent op for.
- Og nu får sportsgrenen måske mere opmærksomhed, når han gør det så godt.
Det er en øjenåbner for mange, siger motocross-køreren Nichlas Bjerregaard.
FacebookTwitterKopier linkEmner:Danmarks Motor Union|Motorsport




https://www.dr.dk/sporten/fodbold/superliga/agf-sender-vejle-i-nedrykningsplayoff-efter-vild-klassiker

SuperligaAGF sender Vejle i nedrykningsplayoff efter vild klassikerAGF scorede i et tomt mål i 4-2-sejren over Vejle, da Vejle lige inden ubevidst scorede efter dommerkast.
21.
apr.
2019 kl.
20.
12 | opdateret 21.
apr.
2019 kl.
21.
16Bemærk: artiklen er mere end 30 dage gammelLæs opVejle Boldklub tabte søndag aften 2-4 hjemme på Vejle Stadion mod AGF i Superligaens nedrykningspulje 1.
Det skete efter en vanvittig dramatisk første halvleg, hvor Vejle-angriber Allan Sousa fik rødt kort, og hvor to meget kontroversielle scoringer faldt efter en fairplay-situation.
Resultatet betyder, at Vejle ender på fjerdepladsen i puljen, da holdet inden sidste spillerunde er fire point efter Sønderjyske.
Dermed skal vejlenserne ud i drabelige playoffopgør mod enten Hobro eller Vendsyssel om at undgå nedrykning.
Vejle startede kampen meget offensivt, men det var ikke chancerne, der fik fokus i første halvleg.
Rødt kort kickstartede det heleFor efter 33 minutter kom der gang i dramatikken.
Et frispark blev begået på Vejle-kantspiller Allan Sousa, som umiddelbart efter farede op i hovedet på AGF-kant Jakob Ankersen og forsøgte at nikke ham en skalle.
Det takserede kampens dommer, Peter Munch Larsen, til et rødt kort til Sousa, og Vejle var nu reduceret til ti mand.
Men det var slet ikke slut med dramatik på Vejle Stadion.
Efter et spilstop midt på banen forventede aarhusianerne, at hjemmeholdet udviste fairplay, men Vejles Vladen Yurchenko valgte at sparke bolden ned i AGF-målet.
Det er dog ikke til at sige, om ukrainerens mål var en bevidst handling.
Efter den kontroversielle scoring var der store diskussioner mellem trænere og spillere.
Hjemmeholdet viste dog efterfølgende fairplay, da vejlenserne gav AGF-angriber Patrick Mortensen frit løb ned til mål, og han kunne meget bizart trille bolden i mål til 1-1.
Vejle fik dog hurtigt svaret igen, da Yurchenko fordoblede sin målscore med et fladt frispark på kanten af feltet til 2-1.
AGF kom bedst ud til anden halvleg.
Patrick Mortensen kunne i det 57.
minut udligne til 2-2, da han fik rettet et indlæg i kassen.
I det 86.
minut fuldendte Patrick Mortensen sit hattrick, men scoringen gav anledning til mere dramatik.
Op til scoringen satte AGF hurtigt et frispark i gang, og det snød fuldstændig Vejle-spillerne, der ikke var klar.
Vejles anke var, at frisparket ikke blev taget korrekt, men målet stod til store protester fra Vejles side.
Der var lagt ti minutter til det dramatiske opgør i anden halvleg, og da Tobias Sana i det 94.
minut scorede til 4-2, så kampen ud til at være afgjort.
Vejle nåede dog at få en livline mere med et straffespark, men Yurchenko brændte på Kamil Grabara.
/ritzau/FacebookTwitterKopier linkEmner:AGF|Allan Sousa (fodboldspiller)|Vejle|Vejle Stadion|Fodbold




https://www.dr.dk/sporten/cykling/fuglsang-forklarer-taktisk-broeler-med-fejlinformation

CyklingFuglsang forklarer taktisk brøler med fejlinformationForkerte tider i radioen fra holdbilen var med til at spolere Jakob Fuglsangs sejrschancer i Amstel Gold Race.
Jakob Fuglsang sluttede som nummer tre i årets Amstel Gold Race.
21.
apr.
2019 kl.
21.
37Bemærk: artiklen er mere end 30 dage gammelLæs opDet lignede en gedigen taktisk brøler af Jakob Fuglsang og Julian Alaphilippe, at sejren i årets klassiker Amstel Gold Race ikke blot blev et spurtopgør mellem de to.
På de sidste små to kilometer indledte de to et taktisk spil i lav fart, og lige pludselig kom Michal Kwiatkowski op til dem en lille kilometer fra mål.
På de sidste par hundrede meter nåede så også gruppen med den efterfølgende vinder Mathieu van der Poel op, og Fuglsang kom ind som nummer tre.
En del af forklaringen på den uforståelige kørsel skal dog findes i de meldinger, han fik fra sin sportsdirektør.
- Jeg havde sagt til dem i radioen, at de skulle give mig besked i forhold til, hvad afstanden til dem bagved var, fordi de ikke ville have, at jeg førte med Alaphilippe, siger Fuglsang til TV2 Sport.
- Da vi kørte ind på den sidste kilometer, kunne jeg lige pludselig høre, at de sagde, at Kwiatkowski var 20 sekunder efter, hvor jeg sagde tilbage til dem, at han altså var to meter bagved os.
I en spurt mod Alaphilippe var danskeren ikke spået ret mange chancer, men han endte med at komme i mål foran franskmanden.
Derfor ærgrer det ham, at det var til en tredjeplads og ikke en sejr.
- Hvis jeg havde ført lidt mere, så havde jeg måske slået ham i spurten alligevel og så vundet.
At de alligevel fik chancen for at komme tilbage, det skulle de ikke have haft, siger Astana-stjernen.
- Lige nu er jeg lidt bitter over det.
Amstel Gold Race blev sidste år vundet af Michael Valgren, mens Bjarne Riis tilbage i 1997 også vandt løbet.
Onsdag gælder det Flèche Wallone, der bliver en opvarmning til årets fjerde monument, Liege-Bastogne-Liege, hvor Jakob Fuglsang vil jagte endnu en topplacering.
/ritzau/FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Holland|Cykelsport|TV 2 (tv-kanal)




https://www.dr.dk/nyheder/udland/sociale-medier-er-spaerret-ulla-i-sri-lanka-kan-ikke-svare-folk-der-skriver-og-er

Bombeangreb i Sri LankaSe temaUdlandSociale medier er spærret: Ulla i Sri Lanka kan ikke svare folk, der skriver og er bekymredeMyndighederne har lukket adgangen til medier som Facebook og Instagram.
Præster går ind i den ødelagte kirke St.
Anthony's Helligdom, Kochchikadekirken efter eksplosionen i dag.
Af Josefine Hummelmose21.
apr.
2019 kl.
20.
27Bemærk: artiklen er mere end 30 dage gammelLæs opDe srilankanske myndigheder har indført udgangsforbud i hele landet og har samtidig lukket ned for sociale medier som Whatsapp, Instagram og Facebook.
I alt otte eksplosioner ramte tidligere i dag Sri Lanka med flere hundrede dræbte til følge.
Tre luksushoteller og tre kirker blev i morges dansk tid ramt af eksplosioner, og senere fulgte en eksplosion i et mindre hotel og i en lejlighed under en af politiets anholdelser.
Syv er anholdt, og 207 meldt dræbt, hvoraf knap 30 er udlændinge - heriblandt tre danskere.
Ikke længe efter lukkede myndighederne for adgangen til de største sociale medier i landet, som en af regeringens ministre, Harsha de Silva, oplyser her:Begrundelsen var, at de ville undgå misinformation og rygter i at spredes.
Ulla Dons, dansk rejseleder bosiddende i Sri Lanka, ville skrive til venner og bekendte, at hun var i god behold, da hun opdagede, at Facebook var spærret.
- Jeg troede, det var min internetforbindelse, der ikke virkede, siger hun.
Hun nåede at kontakte sin nærmeste familie inden da, men ikke alle.
- Bekymrede venner og bekendte har sendt beskeder, som jeg godt kan se løber ind, men jeg kan ikke svare på dem.
Sådan ser det ud, når Ulla Dons åbner sin facebook.
Alle sociale medier er lukket ned i Sri Lanka for at forhindre rygter og misinformation.
Andre måder at få kontakt til folk i Sri LankaSelvom de store sociale medier som Facebook og Whatsapp er spærrede, så er der andre måder at kontakte folk på.
Det fortæller Lars Damgaard Nielsen, journalistisk lektor på Syddansk Universitet med speciale i sociale medier.
- Det er ikke alle sociale medier, der er spærrede, for vi bruger nogle forskellige sociale medier rundt omkring i verden.
Hvis man gerne vil have fat i nogen i Sri lanka, så er der tre måder: Man kan enten sende dem en mail, en sms eller forsøge på Twitter.
Der går også rygter om, at Snapchat er åben, forklarer han.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
Ulla Dons har selv valgt at sende mails til de nærmeste pårørende.
- Det er væsentligt at komme i kontakt med hinanden og sige, at der ikke er sket os noget, for der er jo mange, som er bekymrede, når vi befinder os midt i det her, siger hun.
Undgå misinformationDe givne sociale medier er spærrede i hele landet - så er det ligegyldigt, om man er på wifi eller 4G, forklarer Lars Damgaard Nielsen.
- Centralt i et land har man infrastruktur blandt teleselskaberne, hvor nogle bestemte servere skal snakke sammen.
Man kan dreje på nogle nøgler, så man lukker for forskellige dele af kanalerne og dermed lukker for adgangen til forskellige dele af internettet.
Det rammer alle de personer, som bruger internettet i Sri Lanka - også de danskere, der er der, siger han.
De srilankanske myndigheder har tidligere oplevet misinformation blive spredt på de sociale medier.
For lidt over et år siden gik en historie viralt på Facebook, som myndighederne var utilfredse med.
- Historien handlede ifølge i srilankanske myndigheder om vold mod muslimer i landet.
Dengang var man utilfreds med Facebooks måde at reagere på.
Man mente ikke, at de reagerede hurtigt nok.
Så det her ligner en forebyggende blokade, fordi man ikke stoler på, at Facebook vil reagere hurtigt nok og fjerne misinformation, forklarer Lars Damgaard Nielsen.
Centerchef hos Borgerservice Ib Poulsen opfordrer pårørende i Danmark til at kontakte Udlændingeministeriets Borgerservice, hvis de ikke kan komme i kontakt med deres pårørende i Sri Lanka.
FacebookTwitterKopier linkEmner:Facebook|Sri Lanka|Instagram|Offentlig forvaltning|Ib Poulsen (politiker)




https://www.dr.dk/nyheder/udland/knap-fire-ud-af-ti-stemte-ved-valg-i-nordmakedonien

UdlandKnap fire ud af ti stemte ved valg i NordmakedonienNavneskift var et stort emne i valgkampen i det tidligere Makedonien, hvor de fleste vælgere blev hjemme.
Stevo Pendarovski (t.
v.
), som er præsidentkandidat for den regeringskoalition, der ledes af Socialdemokraterne, stemmer ved søndagens valg.
21.
apr.
2019 kl.
22.
43Bemærk: artiklen er mere end 30 dage gammelLæs opEn lav valgdeltagelse ved præsidentvalget i Nordmakedonien søndag betyder, at vælgerne vil blive bedt om at stemme igen ved en anden valgrunde om to uger.
Kun lidt over 39 procent af vælgerne har stemt, viser tal fra valgkommissionen.
Stevo Pendarovski, der er kandidat for Socialdemokraterne og 30 mindre partier, går sammen med den konservative Gordana Siljanovska Davkova videre til anden valgrunde den 5.
maj.
De får henholdsvis 42,4 procent og 41,1 procent af stemmerne, viser den foreløbige optælling.
Kandidaten fra landets albanske mindretal, Belrim Reka, har indtil videre sikret sig 12,3 procent af stemmerne.
Krav om 50 procentValgloven i det lille Balkan-land siger, at en kandidat skal have over 50 procent af stemmerne for at blive valgt i første runde.
Ikke kun 50 procent af de afgivne stemmer, men 50 procent af stemmerne fra alle vælgere.
Men i og med, at det er kun godt 39 procent af de 1,8 millioner stemmeberettigede, der har stemt, er anden valgrunde uundgåelig.
Det er det første valg i det sydeuropæiske land, siden man nåede til enighed med Grækenland om en årelang navnestrid.
I den forbindelse ændrede Makedonien navn til Nordmakedonien.
Navneskiftet har splittet befolkningen og overskygget alle andre emner i valgkampen.
Præsidentposten i den nynavngivne republik er overvejende en ceremoniel post.
Den manglende politiske tyngde har gjort sit til at mindske vælgernes interesse.
Men iagttagere siger også, at vælgerne er skuffede over regeringens manglende evne til at tiltrække udenlandske investeringer og få bugt med den høje arbejdsløshed.
/ritzau/APFacebookTwitterKopier linkEmner:Valg og folkeafstemninger|Makedonien|Socialdemokraterne|Grækenland




https://www.dr.dk/nyheder/udland/trine-maria-ilsoee-de-srilankanske-myndigheder-staar-over-kaempe-opgave

Bombeangreb i Sri LankaSe temaUdlandTrine Maria Ilsøe: De srilankanske myndigheder står over for kæmpe opgaveDansk krisestab skal arbejde sammen med de lokale myndigheder og hjælpe de berørte danskere efter angrebene.
Der bliver tændt lys for ofrene.
Af Lene Koogi og Mark Lindved Norup21.
apr.
2019 kl.
20.
01Bemærk: artiklen er mere end 30 dage gammelLæs opEfter dagens angreb i Sri Lanka, der har kostet 207 mennesker livet, har myndighederne i det sydasiatiske land lige nu tre opgaver foran sig:- For det første skal de have styr på de dræbte og de sårede.
Det er den vigtigste opgave.
Så skal myndighederne forsøge at finde ud af, hvem der står bombeangrebene.
- Og sidst men ikke mindst skal myndighederne forsøge at forhindre, at der endnu sker flere sprængninger, siger DR’s retskorrespondent, Trine Maria Ilsøe.
Der har været otte sprængninger, hvoraf de seks kom indenfor kort tid, og dét tyder på, at det har været et meget veltilrettelagt angreb, vurderer Trine Maria Ilsøe.
Især fordi sprængningerne har ramt flere forskellige byer, som ligger langt fra hinanden.
Gerningsmændene har udset sig mål i både kirker og hoteller.
Det viser, at angrebet har været koordineret og tilrettelagt.
- Og situationens alvor fremgår jo også af, at man har indført udgangsforbud i hele Sri Lanka, og det viser selvfølgelig også, hvor alvorligt myndighederne tager det, siger Trine Marie Ilsøe.
Udenrigsministeriets Borgerservice oplyser på Twitter, at tre danskere er blandt de omkomne.
Om der er sårede danskere er endnu uvist.
Danske myndigheder har også opgaverI det øjeblik, det forlyder, at der kan være danskere blandt de dræbte og sårede, har de danske myndigheder også en opgave i den her sag, siger Trine Maria Ilsøe:- Så skal der sendes folk fra PET og Rigspolitiet til Sri Lanka for at kunne skabe en direkte kontakt til de srilankanske myndigheder, men også for at kunne hjælpe de sårede eller og pårørende til dræbte danskere, der måtte være i området.
Det er hel normal procedure.
- De srilankanske myndigheder kan have fået troværdige oplysninger, for eksempel fra danskernes pårørende i området.
Men før myndighederne kan bekræfte endeligt danske dødsofte, så skal de have et håndfast bevismateriale.
Det kan for eksempel være DNA.
Læs også:OVERBLIK Det ved vi om de dødelige angreb i Sri LankaRigspolitiet og PET er også medForsvaret sender i aften et fly afsted fra Danmark i til hovedstaden Colombo i Sri Lanka efter dagens bombeangreb.
I flyet vil være personale fra blandt andet Udenrigsministeriet, Rigspolitiet, Hovedstadens Akut Beredskab, PET og Dansk Røde Kors.
Al personalet har stor erfaring med krisehåndtering.
RIgspolitiet sender to medarbejdere til Sri Lanka, siger Thomas Kristensen, pressechef hos Rigspolitiet.
- Vi sender to medarbejdere af sted, de skal være bindeled mellem de lokale myndigheder og de danske.
Opgaverne bliver aftalt, når flyet er landet i Colombo.
Dansk Røde Kors sender Ea Suzanne Akasha med flyet.
Hun er teknisk rådgiver i internationalt arbejde.
- Jeg skal hjælpe de berørte danskere med at få hold på dem selv, give dem psykologisk førstehjælp og støtte dem i, hvordan de kommer hjem efter de voldsomme eksplosioner, som de har været udsat for, fortæller hun.
Det danske personale indgår i den krisetab i Colombo, som skal hjælpe de danskere, der har behov for hjælp lokalt.
PET sender også nogle medarbejdere med flyet til Sri Lanka.
Borgerservice ved ikke præcis, hvor mange danskere der befinder sig i landet, men har et skøn, der lyder på, at mellem 1.
000 og 2.
000 danske turister lige nu opholder sig i Sri Lanka.
FacebookTwitterKopier linkEmner:Rigspolitiet|Sri Lanka|Politiets Efterretningstjeneste|Offentlig forvaltning|Arbejdsmarked




https://www.dr.dk/nyheder/udland/tre-danskere-er-blandt-de-draebte-i-sri-lanka

Bombeangreb i Sri LankaSe temaUdlandTre danskere er blandt de dræbte i Sri LankaBombeangrebene i Sri Lanka har dræbt 207 mennesker.
27 af dem er udlændinge.
En pårørende til et af de srilankanske ofre udenfor et hospital i Batticaloa i den østlige del af Sri Lanka, hvor en af otte bomber sprang til morgen i en kirke, under påskemessen.
Af Thea Deleuran Müller21.
apr.
2019 kl.
18.
00 | opdateret 21.
apr.
2019 kl.
18.
20Bemærk: artiklen er mere end 30 dage gammelLæs opTre danskere er dræbt, efter otte eksplosioner tidligere i dag blev sprængt i ø-riget og ferieparadiset Sri Lanka.
Det har Udenrigsministeriets Borgerservice netop bekræftet, og de pårørende er underrettet.
Udenrigsministeriet fraråder nu også al unødigvendig rejse til Sri Lanka.
Statsminister Lars Løkke Rasmussen afbrød tidligere i dag sin påskeferie og rejste fra Færøerne hjem til Danmark, efter det stod klart, at danskere var blandt de omkomne i Sri Lanka.
Ialt har eksplosionerne kostet 207 dræbte, og mindst 27 af dem er udlændinge.
Over 400 meldes sårede af de srilankanske myndigheder.
Det er endnu uvist præcis, hvor mange danskere der befinder sig i landet.
Borgerservice har været i kontakt med repræsentanter fra rejsebranchen og vurderer på den baggrund, at der er op mod 2000 danske turister i landet.
De opfordres af Borgerservice til at følge anvisningerne fra de lokale myndigheder.
Forsvaret sender dansk fly i aftenEt fly fra Forsvaret sendes også afsted fra Danmark i aften til hovedstaden Colombo.
- Der vil være repræsentanter fra Udenrigsministeriet, politiet og det akutte beredskab, siger centerchef for Borgerservice Ib Pedersen og uddyber:- Vores ambassadør fra New Delhi er også på vej dertil sammen med sammen med en af sine medarbejdere, så snart de kan få en plads på en flyvemaskine.
Vi etablerer en krisestab i Colombo, der kan bistå danskerne med de behov, de må have.
Otte eksplosioner i altDet var i morges dansk tid, at de tre eksplosioner raserede luksushoteller i hovedstaden Colombo, og på samme tid blev tre kirker ramt af eksplosioner.
To af kirkerne ligger tæt på byen, mens den sidste ligger på Sri Lankas østkyst.
Grundet påskemesse var kirkerne fyldte.
To yderligere eksplosioner ramte cirka tre timer senere i forstæder til Colombo, der begge var i mindre omfang.
Den sidste eksplosion skete, da politiet forsøgte at arrestere en gruppe mulige gerningsmænd.
Der er fortsat ingen, der har taget skyldes for eksplosionerne.
Den srilankanske forsvarsminister, Ruwan Wijewardene, kalder angrebene for 'terror'.
FacebookTwitterKopier linkEmner:Lars Løkke Rasmussen (politiker)|Sri Lanka|Borgerservice|Udenrigsministeriet|Offentlig forvaltning




https://www.dr.dk/sporten/cykling/fuglsang-henter-tredjeplads-i-hollandsk-amstel-gold-race-triumf

CyklingFuglsang henter tredjeplads i hollandsk Amstel Gold Race-triumfMathieu van der Poel var sat af, men kom tilbage og blev første hollandske vinder i Amstel siden 2001.
Jakob Fuglsang blev nummer tre.
Mathieu van der Poel vandt Amstel Gold Race efter et fremragende comeback.
Danske Jakob Fuglsang sluttede treer.
21.
apr.
2019 kl.
17.
07 | opdateret 21.
apr.
2019 kl.
17.
40Bemærk: artiklen er mere end 30 dage gammelLæs opDet hollandske fænomen Mathieu van der Poel tog en af sæsonens vildeste sejre, da han med et fantastisk comeback sikrede sig sejren i hjemlandets klassiker Amstel Gold Race.
Sammen med en større gruppe nåede han på de sidste 100 meter op til Julian Alaphilippe, Jakob Fuglsang og Michal Kwiatkowski og pressede cyklen først over målstregen efter en fantastisk spurt.
Det hele lå ellers til en afgørelse mellem de tre forreste, men der gik for meget taktik i den, og det udnyttede Van der Poel til fulde, selv om han taktisk kørte et noget tvivlsomt løb.
Først efter 25 kilometer slap et udbrud væk, som efter lidt tid var blevet til 11 ryttere primært fra de mindre hold.
Dem lod feltet gerne slippe væk.
Forspringet steg hurtigt og var på sit højeste over otte minutter, men allerede 120 kilometer fra målstregen tog feltet fat på barberingen af afstanden.
Mens favoritterne endnu tog den med ro, lancerede det hollandske vidunder Mathieu van der Poel et angreb med 43 kilometer til mål.
Han fik Ion Izagirre med, men det var for langt ude, og de to blev hentet ikke lang tid efter.
Fremragende FuglsangI stedet rykkede nogle af de andre store navne kort efter, blandt andre Jakob Fuglsang.
Danskeren var fremragende kørende og slap alene væk med Julian Alaphilippe med omkring 35 kilometer til mål.
Michal Kwiatkowski og Matteo Trentin jagtede dem, men kunne ikke komme op, mens et større favoritfelt halsede efter et lille minut efter den fransk-danske frontduo.
Ingen kunne komme op til Fuglsang og Alaphilippe.
Desværre for de danske sejrsdrømme er Alaphilippe niveauer over Fuglsang i en spurt.
Et spurtopgør mellem de to svarer til en fodboldkamp mellem FC Barcelona og Hobro.
Seks kilometer fra mål forsøgte Astana-danskeren at sætte sin franske følgesvend, men Alaphilippe var ikke til at ryste.
I stedet kom Mathieu van der Poel nærmest ud af det blå, og så sluttede det med en hollandsk triumf, mens Jakob Fuglsang fik kæmpet sig ind på en flot tredjeplads.
Fjerdeplads til LangvadI kvindernes løb havde danske Annika Langvad også gode ben.
Her måtte Langvad først en tur i asfalten, inden hun fik kæmpet sig tilbage til frontgruppen med 11 kilometer til mål.
Først i mål var dog Kasia Niewiadoma, der vandt løbet foran blandt andre Annika Langvad, der akkurat ikke fik kæmpet sig på podiet, men kom i mål som nummer fire.
Også Cecilie Uttrup Ludwig blandede sig i fronten, og det resulterede i en dansk sjetteplads.
/ritzau/FacebookTwitterKopier linkEmner:Annika Langvad (cykelrytter)|Cecilie Uttrup Ludwig (cykelrytter)|Holland|FC Barcelona|Cykelsport




https://www.dr.dk/sporten/oevrig/anne-marie-rindom-sikrer-sig-anden-world-cup-sejr-paa-uger

Øvrig sportAnne-Marie Rindom sikrer sig anden World Cup-sejr på to ugerDen danske Laser Radial-sejler vandt i dag guld ved World Cuppen i Genoa.
Af Mathias Hauge Jacobsen21.
apr.
2019 kl.
16.
57 | opdateret 21.
apr.
2019 kl.
17.
33Bemærk: artiklen er mere end 30 dage gammelLæs opSøndag blev det til endnu en stor triumf for sejleren Anne-Marie Rindom, der i Laser Radial vandt guld ved World Cuppen i Genoa.
Det lignede ellers på forhånd en sejr til kineseren Dongshuang Zhang, der inden søndagens medaljerace var i front af den samlede konkurrence.
En mindre god dag på vandet sendte dog Zhang i mål som den blot syvende hurtigste.
Og da Anne-Marie Rindom samtidig kom over stregen som nummer to, byttede de to plads i topstillingen, og så kunne Rindom kalde sig samlet vinder af konkurrencen.
- Jeg har ikke fattet det endnu.
Jeg har været så træt i den her uge, fordi vi har været så mange timer på vandet.
Det tager nok lige lidt tid for mig at få det ind, lød det umiddelbart efter fra Anne-Marie Rindom til Dansk Sejlunion.
Læs også:Anne-Marie Rindom gør det igen: Vinder guld på MallorcaDet er anden World Cup-sejr til Anne-Marie Rindom på blot to uger.
Senest vandt danskeren Trofeo Princesa Socia Cup på Mallorca.
FacebookTwitterKopier linkEmner:Anne-Marie Rindom (sejler)|Italien|Dansk Sejlunion|Sejlsport|Mallorca




https://www.dr.dk/nyheder/indland/forbud-ophaeves-paludan-ma-igen-demonstrere-i-kobenhavn

IndlandForbud ophæves: Paludan må igen demonstrere i KøbenhavnKøbenhavns Politi sløjfer generelt forbud, men fastholder forbud mod Stram Kurs-demonstrationer i fire zoner.
(Arkiv) Den racismedømte stifter af Partiet Stram Kurs, Rasmus Paludan, kan nu atter afholde sine demonstrationer i København - bare ikke på Nørrebro og Nordvest, Tingbjerg, Urban Planen og Christianshavn.
21.
apr.
2019 kl.
17.
12 | opdateret 21.
apr.
2019 kl.
17.
27Bemærk: artiklen er mere end 30 dage gammelLæs opRasmus Paludan må igen demonstrere i København.
Københavns Politi oplyser i en pressemeddelelse, at der ikke længere er forbud mod, at partiet Stram Kurs, som Paludan er leder af, må demonstrere i politikredsen.
Den 16.
april blev der indført forbud mod Stram Kurs-demonstrationer i politikredsen.
- Det er nu vurderingen, at det ikke længere er påkrævet at opretholde forbuddet i hele kredsen, og forbuddet ophæves derfor uden for de fire skærpede strafzoner per søndag den 21.
april klokken 16.
00, står der i meddelelsen.
'Åben for dialog'Paludan og Stram Kurs har altså stadig forbud mod at demonstrere i de såkaldte fire skærpede strafzoner.
De fire zoner omfatter Nørrebro og Nordvest, Tingbjerg, Urban Planen og Christianshavn.
Læs også:Frustration i politiforbund efter Paludan-demoer: Det tager karakter af misbrug af en rettighedForbuddet i de fire zoner blev indført den 15.
april og gælder foreløbigt frem til tirsdag klokken 16.
- Hvis Stram Kurs ønsker at anmelde en demonstration uden for de skærpede strafzoner i perioden frem til tirsdag den 23.
april klokken 16.
00, er Københavns Politi således åben for en dialog omkring afholdelsen af en sådan, lyder det i pressemeddelelsen.
UrolighederDe skærpede strafzoner blev indført som følge af uroligheder i hovedstaden efter en Stram Kurs-demonstration.
Zonerne betyder, at straffen for visse former for utryghedsskabende kriminalitet begået i dem kan stige til det dobbelte i forhold til gældende praksis.
Ifølge politiet er formålet med dem at hindre kriminelle handlinger i områderne og genskabe trygheden.
/ritzau/FacebookTwitterKopier linkEmner:Stram Kurs (parti)|København|Københavns Politi|Kriminalitet|Rasmus Paludan (advokat)




https://www.dr.dk/nyheder/indland/lars-loekke-om-danske-draebte-i-sri-lanka-det-fylder-mig-med-smerte-og-sorg

Bombeangreb i Sri LankaSe temaIndlandLars Løkke om danske dræbte i Sri Lanka: 'Det fylder mig med smerte og sorg'Vores bange anelser er desværre blevet bekræftet, udtaler statsministeren.
Af Emil Eller og Thea Deleuran Müller21.
apr.
2019 kl.
18.
38 | opdateret 21.
apr.
2019 kl.
19.
10Bemærk: artiklen er mere end 30 dage gammelLæs op'En tragedie' kalder statsminister Lars Løkke Rasmussen (V) eksplosionerne i Sri Lanka i en pressemeddelse fra Statsministeriet.
- Vores bange anelser er desværre blevet bekræftet, idet der er danskere blandt ofrene, udtaler han.
Det fylder mig med smerte og sorg.
Det er umuligt at sætte sig ind i det mareridt, de berørte går igennem lige nu.
Statsminister Lars Løkke Rasmussen (V)De otte eksplosioner, der af myndighederne betragtes som et terrorangreb, har i alt kostet 207 mennesker livet.
Tre af dem er danskere, oplyser Udenrigsministeriets Borgerservice.
- Det fylder mig med smerte og sorg.
Det er umuligt at sætte sig ind i det mareridt, de berørte går igennem lige nu.
Det er så uendeligt trist og forfærdeligt at tænke på de familier, der i dag er blevet slået itu, lyder det fra statsministeren.
Afbrudt ferieHan afbrød tidligere i dag sin påskeferie og rejste fra Færøerne hjem til Danmark, efter det stod klart, at danskere var blandt de omkomne i Sri Lanka.
Her til aften holdt han et kort pressemøde, hvor han gentog kondolencerne.
Statsministeren oplyser, at danske myndigheder gør alt, hvad der kan gøres fra dansk jord, for at hjælpe danskere i Sri Lanka.
Udenrigsministeriets Borgerservice vurderer, at der befinder sig 2.
000 danskere i Sri Lanka.
De opfordres til at følge anvisningerne fra de lokale myndigheder.
I aften klokken 19.
48 sender Forsvaret et fly til hovedstaden Colombo.
Danmark har ingen ambassade i Sri Lanka, men den norske ambassade har stillet deres faciliteter til rådighed.
Det er dette fly, Forsvaret sender til Sri Lanka her til aften.
På flyet vil der blandt andet være repræsentanter fra politiet, Udenrigsministeriet og det akutte beredskab om bord for at bistå danskere i landet.
Der vil blive etableret en krisestab i hovedstaden Colombo.
Det sande skel går mellem på den ene side vold og fanatisme og på den anden side fred og medmenneskelighed.
Statsminister Lars Løkke Rasmussen (V)Lars Løkke Rasmussen siger på pressemødet, at det nu er vigtigt at stå sammen om at bekæmpe voldelig ekstremisme og terror.
- Det sande skel går mellem på den ene side vold og fanatisme og på den anden side fred og medmenneskelighed.
Det ville jeg holde fast i.
Uanset om volden rammer kristne, muslimer, jøder eller ateister, siger han.
Otte eksplosionerTre eksplosioner raserede klokken otte dansk tid luksushoteller i hovedstaden Colombo, og på samme tid blev tre kirker ramt af eksplosioner.
To af kirkerne ligger tæt på byen, mens den sidste ligger på Sri Lankas østkyst.
Grundet påskemesse var kirkerne fyldte.
To yderligere eksplosioner ramte cirka tre timer senere i forstæder til Colombo, der begge var i mindre omfang.
Den sidste eksplosion skete, da politiet forsøgte at arrestere en gruppe mulige gerningsmænd.
Der er fortsat ingen, der har taget skyldes for eksplosionerne.
Den srilankanske forsvarsminister, Ruwan Wijewardene, kalder angrebene for 'terror'.
FacebookTwitterKopier link




https://www.dr.dk/nyheder/indland/lalandia-gaester-evakueret-paa-grund-af-brand

IndlandLalandia-gæster evakueret på grund af brandBadeland i Rødby evakueret på grund af brand i siv-områdeEn naturbrand ved Rødby på Lolland førte i dag til, at gæsterne i badelandet Lalandia blev evakueret.
Af Thomas Prakash21.
apr.
2019 kl.
16.
31 | opdateret 21.
apr.
2019 kl.
16.
55Bemærk: artiklen er mere end 30 dage gammelLæs opGæsterne i badelandet Lalandia i Rødby blev ved tre-tiden i dag evakueret, da der opstod brand i et sivområde tæt på centeret.
Det fortæller centerdirektør Karsten Juhl.
Da han godt en time efter evakueringen taler med DR, er badegæsterne på vej tilbage badelandet.
- Det foregik, som når vi hvert år øver evakuering.
Folk blev stille og rolig bedt om at forlade badelandet.
Det foregik i god ro og orden, men det er selvfølgelig ikke særligt rart, når man står i badebukser, fortæller Karsten Juhl.
Mange gæster i påskenI badelandet og det tilhørende feriecenter er der i øjeblikket godt belagt med over 3.
000 gæster.
Det var dog ikke dem alle, der befandt sig i badelandet, da brandvæsenet gav ordre om evakuering.
Branden opstod, ifølge centerdirektøren i et mose- og sivområde, som ligger mellem centeret og stranden.
- Her stod de her de knastørre siv fra sidste år.
Jeg ved ikke, om nogen har kastet en cigaret eller andet, men der gik i hvert fald ild i det, og så gik det stærkt, fortæller han.
Der opstod brand i et bælte på omkring 250 meter siv, men brandvæsenet har nu fået ilden under kontrol og afblæst evakueringen.
Ifølge centerdirektør Karsten Juhl kom flammerne ikke tæt nok på til at udgøre en fare for gæster eller bygninger.
- Men det ser noget sort ud derude nu.
Det bekræfter, at man virkelig skal passe på i naturen,for det er knastørt lige nu, siger han.
FacebookTwitterKopier linkEmner:Badelande|Lalandia|Rødby|Brande




https://www.dr.dk/sporten/fodbold/superliga/minut-minut-agf-vinder-dramatisk-og-underholdende-kamp-i-vejle






https://www.dr.dk/nyheder/indland/boliglaan-i-banken-eller-fri-som-fuglen-se-fordele-og-ulemper-ved-eje-eller-leje-din

IndlandBoliglån i banken eller fri som fuglen?
Se fordele og ulemper ved at eje eller leje din bolig herSkal man købe eller leje?
Flere vælger at leje uden for de større byer, viser nye tal fra Danmarks Statistik.
Hvis man er lejer, så er det let at komme af med sin bolig igen, men en af ulemperne kan være, at der er andre, der bestemmer over din bolig.
Få eksperternes råd her.
Af Malene Koops Grønborg og Signe Heiredal (grafik)21.
apr.
2019 kl.
16.
14Bemærk: artiklen er mere end 30 dage gammelLæs opMens mange går og venter på, de har sparet op til drømmehuset, så er der flere og flere, der vælger at leje - særligt uden for de store byer.
Antallet af lejere er nemlig steget med omkring 16 procent, hvilket er omkring 90.
000 lejere i de danske yder- og landkommuner fra 2011 til 2018, viser tal fra Danmarks Statistik.
Der er især er kommet flere lejere i landkommunerne i Vest-, Syd- og Nordjylland og på Vest- og Sydsjælland, mens antallet af lejere i Storkøbenhavn er nogenlunde den samme.
Læs også:Tina vil hellere leje end eje: 'Jeg skal ikke selv slå græsset'Men hvad er egentlig smartest for dig?
Her kommer boligforsker Mette Mechlenborg og finansøkonom Louise Frost, der er kendt som ekspert i Luksusfælden, med deres bud på, hvilke fordele og ulemper der er ved at leje - og ved at eje.
Land- eller yderkommune?
Se listen her:•Landkommuner: Guldborgsund, Assens, Nordfyns, Vordingborg, Billund, Kalundborg, Viborg, Odsherred, Hedensted, Jammerbugt, Mariagerfjord, Vejen, Nyborg, Hjørring, Randers, Frederikshavn, Ikast-Brande, Rebild, Haderslev, Fanø, Faaborg-Midtfyn, Syddjurs, Herning, Aabenraa, Kerteminde, Holstebro, Sønderborg, Esbjerg og Svendborg.
•Yderkommuner: Samsø, Norddjurs, Ærø, Langeland, Varde, Thisted, Morsø, Brønderslev, Vesthimmerlands, Lolland, Læsø, Bornholm, Ringkøbing-Skjern, Struer, Tønder, Lemvig og Skive.
•Alle de resterende kommuner i landet er enten bykommuner eller mellemkommuner.
•Det er forskellige ting, der er med til at afgøre, hvilken kategori din kommune hører til.
Det er blandt andet befolkning per kvadratkilometer, udvikling i beskæftigelsen og gennemsnitlig afstand til motorvejen.
•Læs mere om, hvordan kommunerne er delt op her.
FacebookTwitterKopier linkEmner:Sjælland|Lolland-Falster|Ærø|Læsø|Lolland




https://www.dr.dk/nyheder/indland/statsministeren-afbryder-sin-paaskeferie-efter-eksplosioner-i-sri-lanka

Bombeangreb i Sri LankaSe temaIndlandStatsministeren afbryder sin påskeferie efter eksplosioner i Sri LankaStatsministeren er på vej fra Færøerne, erfarer DR Nyheder.
Statsminister Lars Løkke Rasmussen er på ferie på Færøerne, men afbryder den og rejser hjem, efter alt tyder på, at danskere er dræbt på Sri Lanka.
Af Thea Deleuran Müller21.
apr.
2019 kl.
16.
10 | opdateret 21.
apr.
2019 kl.
17.
04Bemærk: artiklen er mere end 30 dage gammelLæs opStatsministeren Lars Løkke Rasmussen afbryder nu sin ferie og rejser fra Færøerne og hjem til Danmark efter en række eksplosioner i Sri Lanka.
Det erfarer DR Nyheder.
I alt otte eksplosioner ramte tidligere i dag Sri Lanka med flere hundrede dræbte til følge.
Tre luksushoteller og tre kirker blev i morges dansk tid ramt af eksplosioner, og senere fulgte en eksplosion i et mindre hotel og i en lejlighed under en af politiets anholdelser.
Syv er anholdt, og 207 meldt dræbt, hvoraf knap 30 er udlændinge.
Der er endnu ikke noget nyt i forhold til dræbte og sårede danskere, da Udenrigsministeriets Borgerservice fortsat arbejder på at få det bekræftet de, oplyser Borgerservice til DR Nyheder.
- Vi håber selvfølgelig så snart som muligt, så alle folk, som har pårørende i landet, kan få en vished om det, men vi er nødt til at have det helt fast, siger centerchef fra Udenrigsministeriets Borgerservice Ib Pedersen.
Tidligere skrev statsminister Lars Løkke Rasmussen følgende på Twitter:Etablerer dansk krisestab i Sri Lankas hovedstadEt fly fra Forsvaret sendes afsted fra Danmark i aften til hovedstaden Colombo i Sri Lanka efter dagens bombeangreb.
- Der vil være repræsentanter fra Udenrigsministeriet, politiet og det akutte beredskab, fortæller centerchef Ib Pedersen og uddyber:- Vores ambassadør fra New Delhi er også på vej dertil sammen med sammen med en af sine medarbejdere, så snart de kan få en plads på en flyvemaskine.
Vi etablerer en krisestab i Colombo, der kan bistå danskerne med de behov, de må have.
Borgerservice ved ikke præcis, hvor mange danskere, der befinder sig i landet, men har et skøn, der lyder på, at mellem 1000 og 2000 danske turister lige nu befinder sig i Sri Lanka.
FacebookTwitterKopier linkEmner:Lars Løkke Rasmussen (politiker)|Sri Lanka|Borgerservice|Udenrigsministeriet|Offentlig forvaltning




https://www.dr.dk/sporten/fodbold/superliga/soenderjyske-sejr-i-horsens-soerger-bunddrama-til-det-sidste

SuperligaSønderjyske-sejr i Horsens sørger for bunddrama til det sidsteThomas Juel-Nielsen blev matchvinder for Sønderjyske, der hentede tre vitale point ved ude at slå Horsens 1-0.
21.
apr.
2019 kl.
18.
09 | opdateret 21.
apr.
2019 kl.
18.
51Bemærk: artiklen er mere end 30 dage gammelLæs opAC Horsens missede søndag eftermiddag en matchbold for at overleve i Superligaen, da holdet tabte med 0-1 til ellers formsvage Sønderjyske på hjemmebane i Superligaens 31.
spillerunde.
Med nederlaget har østjyderne ét point ned til Sønderjyske på tredjepladsen i nedrykningspulje 1, hvor de to dårligste hold risikerer at kunne rykke ud.
Horsens skal derfor sætte sin lid til, at Sønderjyske taber til Vejle i puljens sidste spillerunde.
Hvis Sønderjyske spiller uafgjort, skal Horsens selv bruge point i kampen mod AGF for at undgå playoffkampe om at undgå nedrykning.
Hvis Sønderjyske vinder, skal Horsens også selv vinde.
Uafgjort kunne næsten have været nok for Horsens i forhold til at sikre sig en ny sæson i Superligaen, men en fejl af målmand Matej Delac blev dyr for hjemmeholdet.
Det startede lovende på chancefronten på en solbeskinnet søndag i Horsens.
Efter et halvandet minut steg Horsens' forsvarsspiller Søren Reese til vejrs efter et langt indkast, men hans hovedstød gik lige forbi mål.
Det blev dog en af kun få muligheder i første halvleg.
Herfra udviklede halvlegen sig nemlig til en lang opvisning i dueller på midten af banen og lange bolde frem mod angriberne kun afbrudt af lyden af dommerens fløjte, når han fløjtede ét af halvlegens 27 frispark.
Det gav få chancer, og pausestillingen var derfor 0-0.
Lignede en 0-0'erAnden halvleg fortsatte, hvor første halvleg slap.
Der gik knap 25 minutter af anden halvleg, før den første målchance kom.
Det var Sønderjyske-kanten Alexander Bah, der kom i en god position i Horsens-feltet efter en lang bold, men kantspillerens afslutning gik forbi mål.
Det lugtede af 0-0, men 12 minutter før tid gik det galt for Horsens.
Horsens-målmand Matej Delac sendte klodset en ripost ud i feltet, og så var det ingen sag for forsvarsspilleren Thomas Juel-Nielsen at score til 1-0 for Sønderjyske.
Hjemmeholdet pressede på for at få en vital udligning, men endte med et nederlag og blev derfor trukket yderligere ind i nedrykningsræset.
/ritzau/FacebookTwitterKopier link




https://www.dr.dk/sporten/oevrig/michael-maze-vinder-foerste-vm-kamp-i-ti-aar-skoent-vaere-tilbage

Øvrig sportMichael Maze vinder første VM-kamp i ti år: ’Skønt at være tilbage’Michael Maze kom sikkert fra land, da han søndag spillede den første VM-kamp i ti år.
Michael Maze har tidligere været en del af verdenstoppen.
Af Malte Nørgaard21.
apr.
2019 kl.
14.
37Bemærk: artiklen er mere end 30 dage gammelLæs opDet var ikke umiddelbart til at se, at Michael Maze ikke havde spillet en VM-kamp i ti år, da det rutinerede bordtenniskoryfæ søndag spillede den første kamp ved verdensmesterskaberne.
Jeg har savnet at stå i de her kampe, men med det niveau jeg har i øjeblikket, så bliver det en stor mundfuld.
Michael Maze, bordtennisspiller11-3, 11-6, 11-7 og 14-12 stod der på resultattavlen, da Maze kunne knytte næven og fejre, at han havde slået den norske modstander Adrian Wetzel.
- Det er de store kampe og de store turneringer, jeg lever for.
Så det var skønt at være tilbage, siger Michael Maze til DR Sporten.
På trods af den komfortable sejr, så kunne Maze godt have ønsket sig, at kampen mod verdens nummer 1096 havde været hurtigere overstået.
For han føler selv, at han er et stykke fra topformen.
- Det var fint at få spillet, og jeg ramte boldene meget godt, men der er stadig mange ting, jeg stadig skal arbejde med.
Lige nu er det vigtigste, at jeg får spillet nogle kampe og får noget kamptræning, siger han.
Langt fra toppenMichael Maze har tidligere været helt oppe som nummer otte på verdensranglisten i single, mens han også har en bronzemedalje fra både EM, OL og VM til at hænge ved siden af en guldmedalje fra EM i 2009 i medaljeskabet.
Læs også:Maze er færdig ved bordtennis-EMMen han indrømmer gerne, at han i øjeblikket er langt fra den form, der førte ham til tops ved europamesterskabet for ti år siden.
- Der er langt.
Der er rigtig meget arbejde forude, hvis det skal kunne lade sig gøre, at jeg når derop igen.
Og så har jeg lige et knæ, der skal have det lidt bedre, end det har haft de seneste måneder, siger han.
Derfor forsøger Michael Maze i første omgang at nyde, at han igen er tilbage på den største bordtennisscene af dem alle.
Michael Maze stoppede karrieren tilbage i 2016, men sidste år fandt han bordtennisbattet frem igen.
Søndag gælder det den anden kamp ved VM, når Maze spiller kvalifikationskamp nummer to forud for hovedturneringen.
Her er modstanderen serbiske Aleksandar Karakasevic, der er nummer 144 på verdensranglisten.
- Jeg har savnet at stå i de her kampe, men med det niveau jeg har i øjeblikket, så bliver det en stor mundfuld.
Alligevel glæder jeg mig til at blive testet af, lyder det fra en forventningsfuld Maze.
Kampen mellem Michael Maze og Aleksandar Karakasevic er programsat til klokken 12.
45 mandag.
FacebookTwitterKopier linkEmner:Michael Maze (bordtennisspiller)|Bordtennis




https://www.dr.dk/mitliv/storm-har-haft-sex-med-218-kvinder-jeg-bliver-sat-i-baas

'Tema - hvor ærlig skal du være, når du dater?
'Se temaMit LivStorm har haft sex med 218 kvinder: 'Jeg bliver sat i bås'Han mener ikke, at antallet af sexpartnere skal være tabu for hverken mænd eller kvinder.
© (c) DRAf Rikke Bjerge21.
apr.
2019 kl.
15.
00Læs opSiderne i Storm Karl Baldersons lille sorte bog er fyldt med navne.
218 for at være helt præcis.
Og bag hvert navn gemmer der sig en kvinde, han har haft sex med.
Date min værste side på DR3Lige nu på DRTV kan du streame DR3-programmet 'Date min værste side', hvor en række singler igennem en lang række dates bliver tvunget til at blotte deres værste sider.
Selv om Storm, der netop er fyldt 32 år, ikke selv kan se problemet i antallet af sexpartnere, holder han det alligevel hemmeligt, når han er på date.
- Det er absolut ikke det første, jeg siger.
Ofte siger jeg det aldrig nogensinde.
Hende, jeg var gift med på et tidspunkt, vidste slet ikke, at jeg havde været i seng med så mange.
Det er noget, jeg altid har holdt tæt ind til kroppen, siger Storm, der bor i Aalborg.
De gange han har sagt det til folk, har de nemlig ikke reageret positivt på det.
Tværtimod føler Storm, at han bliver dømt alene på baggrund af antallet.
- Jeg bliver sat i bås.
Mange har en holdning til mig, og de synes, at jeg er en player, og at jeg ikke er reel i det, jeg gør.
Og det passer simpelthen ikke.
Jeg hygger mig bare, til jeg finder den rette og tillader mig at være fri, og det er der ingen skam i, siger Storm.
Han har datet en masse kvinder i jagten på den eneste ene, og nu deltager han i DR3's eksperiment 'Date min værste side'.
Missionen er at få singler til at være ærlige helt fra starten, når de mødes.
Konceptet tiltalte Storm, som indrømmer, at han har fyret en del løgne af i sit datingliv.
(© privat)- Jeg har løjet mig ældre, jeg har løjet mig yngre, jeg har løjet om meningen bag de tatoveringer, som jeg fik sammen med min ekskone og ekskæreste, som han siger.
Som selvstændig med egne forretninger har han også følt sig nødsaget til at lyve om sin økonomiske status i hårde tider.
- Jeg kan jo ikke sidde og fortælle en date, at jeg er broke.
Så har jeg løjet for at fremstå bedre, end jeg er, erkender han.
Når kameraet slukkedeMen det er helt klart antallet af sexpartnere, omgivelserne har reageret stærkest på.
Det blev tydeligt under optagelserne til første afsnit af 'Date min værste side'.
Her skulle alle de medvirkende singler bære et skilt med tre ærlige, personlige ting om sig selv.
Ét punkt på Storm Karl Baldersons skilt tiltrak sig stor opmærksomhed fra de andre singler under optagelserne til datingeksperimentet 'Date min værste side'.
(© (c) DR)Og ifølge Storm var der ingen tvivl om, hvad de andre singler lagde mærke til.
- Folk sagde 'wow', og 'det var godt nok mange, du har været i seng med', når de gik forbi mig, og jeg ved også, det var et samtaleemne for kvinderne, da kameraet slukkede, siger han.
'De kalder mig for en nar'At det skal være et tabu, går imod alt, hvad Storm står for.
Han lever efter nordisk mytologi og tilbeder Odin.
Han går op i, at mennesker skal være frie og går ind for åbne forhold, hvis kvinden deler hans livssyn.
Det gør hun dog sjældent.
I hvert fald er reaktionerne ikke til at tage fejl af, når Storm fortæller sine dates, at han ikke mener, kvinder og mænd biologisk set er skabt til kun at være sammen med én partner hele livet.
- De bliver stjernesure på mig, skælder mig ud og kalder mig for en nar.
Kvinder har det med at blive såret over min holdning, især når de dater mig og kan lide mig, fortæller han.
I hovedbunden har Storm en tatovering, som symboliserer Odins to ulve, der står for glubsked og grådighed.
- Jeg fik tatoveringen i 2018, og det er den bedste beslutning i mit liv, siger han.
(© privat)Storm understreger, at han aldrig selv ville blive skræmt væk af en kvinde, hvis hun fortalte, at hun havde været sammen med et par hundrede sexpartnere.
- Jeg ville tænke godt om hende.
Jeg mener helt seriøst, at jeg ville tænke, at hun er en seksuelt frigjort kvinde, som står ved, hvem hun er, siger han og tilføjer:- Det er nok heller ikke så unormalt, som folk går og tror.
Jeg har mødt forargelse fra mænd, hvor det senere viser sig, at de har været sammen med dobbelt så mange som mig.
Det er et tabu, både for mænd og kvinder, og det synes jeg, er en skam.
Det vil jeg gerne være med til at bryde ved at tale ærligt om tingene, siger han.
Var ikke flyttet hjemmefraI datingjunglen oplever Storm også, at kvinderne heller ikke altid er helt ærlige.
Snarere tværtimod.
Storm har for eksempel datet kvinder på 23-24 år, som ikke sagde, de boede hjemme hos forældrene, fordi de syntes, det var flovt.
- Det er noget, jeg synes, man skal sige til sin date.
Jeg har selv boet ude, siden jeg var meget ung og har gjort mig mange erfaringer.
En kvinde, der aldrig er flyttet ud af forældrenes hus, er i mine øjne ikke særlig selvstændig.
Det skylder man at sige til den anden, mener han.
(© (c) privatfoto)For nogle år siden begyndte Storm at føle en træthed ved dating.
- Det er meget overfladisk.
Det tænker jeg helt generelt, at hele datingverdenen er i dag.
Vi lever i et samfund, hvor det overfladiske styrer det hele, og så kommer vi aldrig til at møde hinanden på et neutralt plan, siger han.
Så nu forsøger han sig med en ny taktik: At sige sandheden.
- I dag forsøger jeg at være ærlig fra starten og skammer mig ikke så meget, hvis alt ikke går så godt.
Ellers spilder vi jo alligevel de første par måneder, hvis vi starter på et uærligt grundlag, som han siger.
FacebookTwitterKopier linkEmner:DR3|Seksualitet|Aalborg




https://www.dr.dk/nyheder/regionale/midtvest/jobbet-som-fiskehandler-hjalp-patrick-ud-af-stofmisbrug-det-har-vaeret

Midt- og VestjyllandJobbet som fiskehandler hjalp Patrick ud af stofmisbrug: 'Det har været meningsfuldt'Et nyt kuld af fiskehandlere er færdiguddannede fra landets eneste fiskeriskole.
Patrick Lund-Nielsen (t.
v.
) sammen med sin læremester Tommy Raabo Fischer fra HAV i København.
Af Monica Jørgensen og Asta Pil Heltborg21.
apr.
2019 kl.
15.
10Bemærk: artiklen er mere end 30 dage gammelLæs opFem nye fiskehandlere har fået svendebrev på Fiskeriskolen i Thyborøn.
En af dem er 24-årige Patrick Lund-Nielsen fra Amager.
- Det er meget rart at få papir på, at det, jeg har lavet de seneste 10 uger, rent faktisk har været meningsfuldt, siger han.
Jeg har råbt og skreget i telefonen på alle mulige tidspunkter af døgnetPatrick Lund-Nielsen, fiskehandlerVejen til svendebrevet har dog ikke været helt let for Patrick Lund-Nielsen.
- Jeg er en af dem, der har siddet bagerst i klassen, kastet med viskelæder og skabt mig åndssvagt i folkeskolen.
Men jeg har altid haft nemt ved at bruge mine hænder.
Hans drøm var egentligt at blive erhvervsfisker, men det kunne ikke hænge sammen med det stofmisbrug, han havde.
- Det gjorde drømmen rimelig svær, fordi man skal være på havet hele tiden, siger Patrick Lund-Nielsen.
I stedet har han stået i lære i fiskeforretningen HAV i København, og de har hjulpet ham godt på vej.
Han er kommet ud af sit stofmisbrug og nyder i dag sit arbejde.
- Der er meget social opbakning.
Det er en stor, kollektiv familie i butikken, siger han og uddyber.
- Hvis man har det lidt svært, får man ikke at vide, at man skal pakke attituden sammen.
I stedet finder man ud af, hvad er er galt, og hvad man skal gøre ved det.
Trygge omgivelser8.
generationsfiskehandleren Tommy Raabo Fischer driver forretningen HAV, og han har bevidst været på udkig efter lærlinge som Patrick Lund-Nielsen.
- Vi prøver at hive fat i de unge mennesker, der ikke kan sidde stille på skolebænken, siger Tommy Raabo Fischer.
- Så giver vi dem nogle succesoplevelser ved at give dem lov til at bruge deres hænder, så de finder ud af, at de faktisk er rigtig gode til det her.
Men alt har ikke været nemt for Patrick Lund-Nielsen, som til tider har haft brug for at komme ud med nogle frustration.
- Jeg har råbt og skreget i telefonen på alle mulige tidspunkter af døgnet med Tommy i den anden ende, fortæller han.
I dag er Patrick Lund-Nielsen nået så langt, at han har været med til at lave en opskriftsbog med 30 opskrifter på alt fra enkel hverdagsmad til noget, der kræver mere teknik.
Og han føler sig i trygge omgivelser, når der skal renses, fileteres og udskæres fisk.
- Det har givet mig et fast ståsted.
Ligegyldigt hvor nederen tingene har set ud rundt omkring mig, har jeg altid kunnet tage på arbejde.
Fiskeriskolen i Thyborøn har uddannet i alt 24 fiskehandlere.
FacebookTwitterKopier linkEmner:Detailhandel|Thyborøn|København|Folkeskolen (Danmark)|Afhængighedslidelser




https://www.dr.dk/nyheder/indland/politiet-advarer-om-livsfarlig-medicin-i-omlob

IndlandPolitiet advarer om livsfarlig medicin i omløbEn større mængde morfin og diazepam er blevet stjålet fra Herlev Hospital.
Medicinen kan være dødelig.
Der er i løbet af det seneste døgn stjålet en større mængde morfin og diazepam fra Herlev Hospital.
21.
apr.
2019 kl.
12.
44Bemærk: artiklen er mere end 30 dage gammelLæs opPotentielt livsfarlig medicin er i omløb.
Det advarer Københavns Vestegns Politi om.
Det gør det, efter at der i løbet af det seneste døgn - fra lørdag til søndag - er stjålet en større mængde morfin og diazepam fra Herlev Hospital.
- Medicinen er eftertragtet i misbrugsmiljøet.
- Men det er rigtig farligt, og der skal ikke meget til, før det går galt, understreger vagtchef Lars Jørgensen.
Politiet ønsker ikke at oplyse, præcis hvor meget medicin der er forsvundet fra Herlev Hospital.
Morfin bruges til smertelindring og udvindes af opiumvalmuen.
Diazepam sælges - og kendes bedre - under navne som "Valium" og "Stesolid" og anvendes blandt andet til behandling af angst, søvnløshed, muskelkramper og ved abstinenser efter alkoholmisbrug.
Fentanyl stjålet i AarhusOgså i Aarhus er der stjålet medicin fra et sygehus i weekenden.
Her drejer det sig om det stærkt smertestillende stof fentanyl, og tyveriet er sket søndag, oplyser Østjyllands Politi.
Fentanyl er et syntetisk opioid.
Det er 50 gange stærkere end heroin.
Politiet vil ikke fortælle, hvor meget tyven eller tyvene er sluppet væk med, eller på hvilket sygehus tyveriet fandt sted.
- Der er stjålet nogle ampuller, så det er ikke en voldsom mængde, fortæller vagtchef Bo Christensen.
Også i december blev der stjålet fentanyl i Aarhus.
Dengang var der tale om hele 46 kasser med stoffet fra et laboratorium på Aarhus Universitet.
Vagtchefen ved Østjyllands Politi kan ikke oplyse, hvorvidt de store mængder smertestillende medicin fra dengang er blevet fundet igen.
Både Københavns Vestegns Politi og Østjyllands Politi opfordrer borgere til at kontakte politiet på telefonnummer 114, hvis de har oplysninger om den stjålne medicin fra henholdsvis Herlev Hospital eller Aarhus.
/ritzau/FacebookTwitterKopier linkEmner:Københavns Vestegns Politi|Herlev Hospital|Medicin|Aarhus|Kriminalitet




https://www.dr.dk/nyheder/udland/sri-lanka-kender-angrebene-kommer-som-en-meget-stor-overraskelse

Bombeangreb i Sri LankaSe temaUdlandSri Lanka-kender: Angrebene kommer som en meget stor overraskelse Det er nyt, at kristne kirker bliver angrebet i det her omfang, lyder det.
Kirken St.
Anthony's Shrine i Colombo, hvor en af eksplosionerne fandt sted.
Af Marie Louise Hagemeister21.
apr.
2019 kl.
12.
59Bemærk: artiklen er mere end 30 dage gammelLæs opDet er næsten 10 år uden alvorlige angreb, som bliver afbrudt nu.
Sådan lyder det fra lektor Mikkel Wilther Kaagaard, efter kirker og hoteller i Sri Lanka i dag er blevet ramt af eksplosioner.
Mindst 100 er døde og 400 er sårede.
Ingen har endnu påtaget sig skylden for angrebene.
Mikkel Wilther Kaagaard har skrevet en bog om Sri Lanka og fulgt situationen i landet gennem flere år.
Og det har altså været et land, som har været relativt fredeligt, siden borgerkrigen endte i 2009.
- Angrebet kommer som en meget stor overraskelse, da der har været forholdsvis roligt i Sri Lanka gennem flere år.
Borgerkrigen udspillede sig over 25 år mellem regeringens væbnede styrker og en tamilsk militant gruppe kendt som De Tamilske Tigre.
Under borgerkrigen blev flere srilankanske byer ramt af selvmordsangreb.
Borgerkrig i Sri Lanka * En 26 år lang borgerkrig mellem tamilske separatister og regeringsstyrker sluttede i 2009.
* Mindst 100.
000 mennesker mistede livet under den langvarige konflikt, som blev afsluttet, da militæret gennemførte en langvarig og omfattende storoffensiv mod De Tamilske Tigre.
Bevægelsen blev dengang totalt nedkæmpet.
* Sikkerheden er nu blevet skærpet over alt i Sri Lanka, som har omkring 22 millioner indbyggere.
* 70 procent er buddhister, 12,6 procent er hinduister, 9,7 procent er muslimer og 7,6 procent er kristne, viser en statslig opgørelse fra 2012.
Kilde.
RitzauLæs også:Mindst 100 dræbte og 400 sårede: Eksplosioner rammer tre kirker og tre luksushoteller i Sri LankaBevidst timingSelvom det endnu ikke vides, hvem der står bag angrebet, vil det undre Mikkel Wilther Kaagaard, hvis det er De Tamilske Tigre eller en ny tamilsk gruppe, der står bag.
Ifølge ham er det mere sandsynligt, at det enten er muslimske grupper inspirerede af islamisk stat eller buddhistiske grupper, som repræsenterer et flertal i landet og langt hen ad vejen sidder på magten, men som i de ekstreme miljøer er utilfredse.
- På mange måder har den etniske uro i Sri Lanka været en udløber fra den egentlige konflikt om, hvilken stat man ønskede Sri Lanka skulle være efter selvstændigheden.
- Om det skulle være en sekulær stat med lige rettigheder for alle etniske grupper, eller en decideret buddhistisk stat med en klar forrang til buddhisterne.
Og det har der været en masse ballade om.
Ifølge lektor i religionsvidenskab ved Aarhus Universitet Marianne Qvortrup Fibiger kan man ikke ignorere, at eksplosionerne rammer påskedag.
- Det er klart, at de, der står bag, har valgt det her tidspunkt for at ramme på det religiøst mest ømme tidspunkt, siger hun til Ritzau.
Anspændt forhold i regeringenI øjeblikket er der dog også en partipolitisk kamp i gang i landet.
Før jul forsøgte præsidenten nemlig at afsætte premierministeren og give et comeback til den tidligere præsident, som var med til at nedkæmpe De Tamilske Tigre.
Det mislykkedes, og præsidenten måtte acceptere, at premierministeren kunne blive siddende.
- Men der er et meget anspændt forhold mellem de to ledere og de partier, de repræsenterer, siger Mikkel Wilther Kaagaard.
I dagens eksplosioner er flere kirker blevet ramt.
Kirkerne i Sri Lanka har dog ellers ikke tidligere været særligt udsatte, selvom der har været enkelte eksempler på, at kirkerne blev involveret i forbindelse med kamphandlinger, hvor hæren i Sri Lanka angreb tamilere, der havde søgt tilflugt i kirkerne.
- Men det har primært været angreb på de buddhistiske templer fra De Tamilske Tigre.
Det er nyt, at kristne kirker bliver angrebet i det her omfang, siger han.
I Sri Lanka er der både katolske kirker, protestantiske og anglikanske kirker på grund af den fortid, som Sri Lanka har som koloni.
Varsel om konfliktDagens eksplosioner kan være ødelæggende for turistindustrien i Sri Lanka, siger både Mikkel Wilther Kaagaard og Marianne Qvortrup Fibiger.
- Når man rammer hoteller, er det også et ønske om at ødelægge den nu igen voksende turistbranche, som er den primære økonomiske nerve for Sri Lanka, siger Marianne Qvortrup Fibiger til Ritzau.
Og så kan det ifølge Mikkel Wilther Kaagaard også være en kraftig advarsel om, hvad der kan være på vej.
- Der har hele tiden været en politisk konflikt, der har kørt internt mellem singaleserne og sideløbende med det en overordnet etnisk konflikt.
- Det er også det, der gør det svært at løse.
For når den ene fløj har været ved magten politisk, så vil de gerne forhindre den anden fløj i at skabe fred mellem de etniske grupper.
På den måde er den etniske konflikt en udløber af den politiske konflikt, siger han.
FacebookTwitterKopier linkEmner:Sri Lanka|Kirkeforhold|Befolkning|Krige og væbnede konflikter|Aarhus Universitet




https://www.dr.dk/sporten/fodbold/tyskland/dortmund-og-danskerne-holder-snor-i-bayern

TysklandDortmund og danskerne holder snor i BayernThomas Delaney og Jacob Bruun Larsen kan stadig drømme om et tysk mesterskab med Dortmund.
Thomas Delaney spillede hele kampen for Dortmund, da de vandt 4-0 i Freiburg.
21.
apr.
2019 kl.
17.
47Bemærk: artiklen er mere end 30 dage gammelLæs opBorussia Dortmund lader ikke Bayern München stikke af i toppen af Bundesligaen.
Lørdag bragte Bayern forspringet op på fire point, men det blev en kort fornøjelse for de forsvarende mestre, efter at Dortmund søndag ude slog Freiburg 4-0, og sørgede for at der ligesom før weekendens opgør kun er ét point mellem de to guldbejlere.
Bayern München har 70 point, mens Dortmund har 69 med fire kampe tilbage.
Marco Reus var kampens store profil.
Den tyske stjerne lagde op til to mål og scorede selv et.
Thomas Delaney spillede hele kampen for Dortmund, mens Jacob Bruun Larsen så opgøret fra bænken.
Det var den 19-årige komet Jadon Sancho, der åbnede målscoringen ved at bringe Dortmund foran 1-0 i det 12.
minut.
Den engelske teenager behøvede blot at sætte indersiden på en flad tværaflevering i feltet, efter at hans holdkammerater forinden havde splittet Freiburg-forsvaret ad med elegant kombinationsspil.
Reus stjal showet i anden halvlegHjemmeholdet fik også tilspillet sig enkelte chancer, men bolden endte ikke i mål, så Jadon Sanchos mål blev første halvlegs eneste.
Det var Marco Reus, der assisterede på Dortmunds første scoring, men ti minutter inde i anden halvleg var det tyskeren selv, der var i afslutterens rolle, da 1-0 blev til 2-0.
Her blev Reus spillet helt fri i feltet efter en stikning fra Raphaël Guerreiro, hvorefter tyskeren prikkede bolden forbi Freiburg-målmand Alexander Schwolow.
Ved 3-0-målet var Reus så tilbage i oplæggerens rolle, da han ligesom ved 1-0-scoringen efter et flot opspil sendte en flad bold på tværs af feltet, som Mario Götze uden problemer sparkede i mål.
Paco Alcácer stod bag kampens sidste scoring, da han i det 87.
minut på straffespark bankede det sidste søm i hjemmeholdets kiste.
/ritzau/FacebookTwitterKopier link




https://www.dr.dk/nyheder/regionale/fyn/dobbelt-valg-kan-blive-et-problem-flere-kandidater

Valg til Europa-ParlamentetSe temaFynDobbelt-valg kan blive et problem for flere kandidater28 kandidater stiller op til både folketingsvalg og EU-parlamentsvalg.
Vælgerne kan føle, at deres stemme er spildt, hvis deres kryds er gået til en kandidat, som vælger sit mandat fra.
Det vurderer to eksperter.
Af Louise Mandrup (interview) og Thomas Dinesen21.
apr.
2019 kl.
13.
49Bemærk: artiklen er mere end 30 dage gammelLæs opNår der inden længe er valg, er det muligt at stemme på kandidater, der både stiller op til folketingsvalget og EU-parlamentsvalget.
Det er helt almindeligt, da valgene normalt aldrig ligger samtidig.
Men i år skal danskerne muligvis sættes kryds på begge stemmesedler, hvis folketingsvalget udskrives samme dag som EU-parlamentsvalget d.
26.
maj.
Bliver det tilfældet, kan det få en negativ konsekvens for de 28 kandidater, der stiller op til begge valg, vurderer valgekspert og leder ved Institut for statskundskab på Syddansk Universitet, Christian Elmelund Præstekær.
Kandidater, der spiller på to heste, risikerer at sætte sig mellem to stole.
Christian Elmelund Præstekær- Kandidater, der spiller på to heste, risikerer at sætte sig mellem to stole, siger han.
Kandidaterne kan ikke sidde som medlem af både Folketinget og Europaparlementet.
Hvis det skulle ske, at de bliver valgt ind begge steder, skal de derfor takke nej til den ene af posterne.
Under normale omstændigheder kan eventuelle folketingsmedlemmer, der er blevet valgt ind i EU-parlamentet, trække sig fra Folketinget.
Og omvendt, hvis de er blevet valgt ind i EU-parlamentet, kan de nå at trække sig fra en senere folketingsvalgkamp.
- Når vælgerne skal sætte kryds - og det ender med, at folketingsvalg og EU-parlamentsvalg afholdes samme dag - vil de måske frygte, at deres stemme bliver spildt, hvis kandidaten går efter den anden post.
Derfor ser nogle vælgere sig muligvis om efter en helt anden kandidat, uddyber Præstekær.
Dobbelt-valg vil være første gangEU-parlamentsvalget bliver den 26.
maj, og folketingsvalget skal senest ligge den 17.
juni.
Det er alene op til statsminister, Lars Løkke Rasmussen, hvornår folketingsvalget skal afholdes.
Dobbelt-kandidater28 politikere stiller op til både Folketinget og EU-parlamentet.
Det kan være en stor fordel for især de mindste partier, da det kan gøre dem mere synlige.
Som dobbelt-kandidater får de mulilghed for at fremføre partiets politik på flere platforme.
Kilde: Institut for Statskundskab, Københavns UniversitetHvis de to valg lander samme dag, er det første gang, det sker, i Danmark.
En af dobbeltkandidaterne er SF’s Karsten Hønge.
Han kan godt se problemet, men mener, det er vigtigt at deltage i begge valgkampe.
Også selvom det kan forvirre vælgerne og koste stemmer.
- Det er folketingsvalget, der er min første prioritet.
Men det er også vigtigt at bidrage til den demokratisk proces ved at deltage i debatterne omkring EU-parlamentsvalget, siger han.
Professor: Meld klart udProfessor ved Institut for statskundskab ved Københavns Universitet Kasper Møller Hansen, der blandt andet forsker i vælgeradfærd, er enig med Christian Elmelund Præstekær i, at det kan give bagslag, at en kandidat stiller op til både Folketinget og EU-parlamentet.
Derfor opfordrer han dobbeltkandidaterne til at melde klart ud til vælgerne.
- Jeg tror, det er vigtigt at være klar på, hvad kandidaten går efter.
Og de skal meget præcist kommunikere, hvilket mandat de vil nedlægge, hvis de bliver valgt ind begge steder, siger Kasper Møller.
Enhedslisten er det parti, der har flest dobbeltkandidater.
14 personer stiller op til EU-valget.
Otte af dem stiller også op til folketingsvalget.
Socialdemokratiet og Dansk Folkeparti er de eneste partier, der ikke har dobbeltkandidater.
 Signe Heiredal © (c) DR) Signe Heiredal © (c) DR)FacebookTwitterKopier linkEmner:EU|Europa-Parlamentet|Karsten Hønge (politiker)|Lars Løkke Rasmussen (politiker)|Valg og folkeafstemninger




https://www.dr.dk/nyheder/udland/udenrigsministeriet-forlydender-om-draebte-og-saarede-danskere-i-sri-lanka

Bombeangreb i Sri LankaSe temaUdlandUdenrigsministeriet: Forlydender om dræbte og sårede danskere i Sri LankaDer er muligvis danske ofre i Sri Lanka, meddeler Borgerservice.
Kirken St.
Anthony's Shrine i Colombo, hvor en af eksplosionerne fandt sted.
Af Mark Lindved Norup21.
apr.
2019 kl.
11.
48 | opdateret 21.
apr.
2019 kl.
12.
45Bemærk: artiklen er mere end 30 dage gammelLæs opDanskere kan være blandt de dræbte og tilskadekomne i Sri Lanka, meddeler Udenrigsministeriets Borgerservice.
- Seneste melding er, at vi desværre har fået oplysninger om, at der er danskere blandt de omkomne og sårede.
Vi har ikke fået det bekræftet, så det arbejder vi på at få, siger Ib Petersen, der er centerchef i Borgerservice, til DR.
Hvor mange danskere, der efter forlydenderne er kommet til skade, kan han ikke oplyse, men der er med centerchefens ord tale om "meget få", selvom der er mange danske rejsende i Sri Lanka.
Rejsende skal kontake pårørendeIb Petersen kan ikke oplyse, hvor oplysningerne stammer fra, men offentligheden vil blive holdt orienteret løbende.
Der er sendt meddelelser ud via Borgerservices rejseapp, der opfordrer rejsende i Sri Lanka til at følge de lokale myndigheders anvisninger samt at informere sine pårørende om sin situation.
Pårørende i Danmark kan kontakte Borgerservice på telefon 33 92 11 12, hvis man har spørgsmål.
Statsministeren er 'dybt berørt'Statsminister Lars Løkke Rasmussen (V) har reageret på Udenrigsministeriets forlydender om, at der muligvis er danskere blandt dem, der er kommet til skade i det sydasiatiske land.
- Dybt berørt over, at det nu også forlyder, at danskere er blandt ofrene for angrebene i Sri Lanka.
@UMborgerservice følger udviklingen tæt, men kan ikke bekræfte yderligere på nuværende tidspunkt, skriver han på Twitter.
Sri Lanka er i dag blevet ramt af en række eksplosioner, der har krævet over 200 dødsofre.
Eksplosionerne har været rettet mod kirker og hoteller rundt om i landet.
Udenrigsministeren: Tilsyneladende religiøst motivUdenrigsminister Anders Samuelsen (LA) fordømmer angrebene og udtrykker sin medfølelse med de pårørende.
- Forfærdelige angreb i Sri Lanka.
Tilsyneladende religiøst motiveret.
Min stærkeste fordømmelse af denne terrorhandling.
Forfærdet over forlydender om involverede danskere.
Mine tanker er hos de pårørende.
#dkpol, skriver han på Twitter.
Ingen har endnu påtaget sig skylden for angrebene.
FacebookTwitterKopier linkEmner:Lars Løkke Rasmussen (politiker)|Sri Lanka|Venstre|Borgerservice|Offentlig forvaltning




https://www.dr.dk/sporten/fodbold/superliga/minut-minut-soenderjyske-vinder-i-horsens-og-puster-liv-i-bundkampen






https://www.dr.dk/musik/21-aarige-jade-var-militaerbarn-mangel-paa-tryghed-skabte-en-droem

Musik21-årige Jade var militærbarn: Mangel på tryghed skabte en drømSangerinden Jade Bird har brugt sin anderledes barndom som en styrke.
Jade Bird begyndte allerede som 12-årig at skrive sine egne sange.
Nu er hun ude med sit debutalbum.
Af Sofie Bo Christensen21.
apr.
2019 kl.
10.
00Bemærk: artiklen er mere end 30 dage gammelLæs opDet er ikke sikkert, at navnet Jade Bird siger dig noget, men i USA har den britiske singer-songwriter allerede fået skabt sig et navn.
Og hun er også godt på vej herhjemme.
Det amerikanske magasin Rolling Stone udnævnte hende allerede i 2017 som en, man skulle holde øje med, og senere blev hun af den amerikanske avis New York Times udråbt som en af de ti musikere, man kan forvente at høre meget mere til i 2019.
Nu er den 21-årige sangerinde ude med sit debutalbum 'Jade Bird'.
Lyt til singlen 'Uh huh' her:Jade Bird - Uh HuhIkke vokset op under typiske familieforholdJade Bird er ikke vokset op under typiske familieforhold.
Hun er nemlig vokset op i en militærfamilie, eller - som hun selv udtrykker det -, så er hun en army brat (militærbarn), hvilket betyder, at hun har flyttet meget rundt som barn.
Jeg bliver ret urolig, hvis jeg er det samme sted for længe.
Jade Bird- Det sjove med army brats er, at de for eksempel flytter rundt på møblerne på værelset, fordi de er vant til forandringer hele tiden.
Og det er nok også på grund af, at jeg har flyttet så meget rundt som barn, at jeg nu elsker at være på turné, siger Jade Bird.
Om Jade BirdJade Elizabeth Bird er født den 1.
oktober 1997 i Hexham, England.
Hun har sunget og spillet guitar, siden hun var 12 år gammel.
Førstesinglen 'Uh Huh' fra det nye album strøg direkte i rotation på P3 og har siden udgivelsen i slutningen af 2018 fået tæt på fem millioner afspilninger på Spotify.
- Jeg bliver ret urolig, hvis jeg er det samme sted for længe, tilføjer hun.
Forældrenes job i militæret har betydet, at familien både har boet i Tyskland, Wales og England, og med de mange flytninger og senere hen en splittet familie har musikken fået en helt bestemt betydning for Jade Bird.
Den blev hendes tryghed.
For når alt omkring Jade Bird lod til at forandre sig og gå i opløsning, så blev musikken det eneste, hun vidste, hun altid kunne regne med.
Lige nu er Jade Bird på turné med Hozier i USA.
- Jeg føler virkelig, at jeg er i mit rette element på turné, siger hun.
(Foto: JW © Avalon.
All rights reserved.
)Blev motiveret af kvinderne i sit livJade Birds far forlod familien, da hun var omkring syv år, og det førte til, at hun og moderen flyttede sammen med sangerindens mormor.
Begge kvinder var lige blevet skilt og måtte arbejde hårdt for at forsørge sig selv.
Den stærke arbejdsmoral har inspireret Jade Bird.
Læs også:25-årig sangerinde kæmpede hårdt for sit hit: 'Der var mænd, der bare ville i seng med mig'- Det motiverede mig meget at se min mor arbejde sin røv i laser samtidig med, at hun skulle opdrage mig alene, mens min far altid var væk i forbindelse med sit arbejde og efter, de gik fra hinanden, siger sangerinden.
Lyt til nummeret 'Lottery' her:Jade Bird - LotteryDen motivation brugte Jade Bird, da hun som helt ung stillede op i diverse talentshows og musicals, og det ikke altid gik, som hun håbede.
De mange afslag påvirkede selvtilliden hos den unge sangerinde, men samtidig blev det i en tidlig alder klart for hende, at der skal arbejdes hårdt for at komme frem i musikbranchen.
Jeg har ikke været vidne til særlig mange sunde forhold i mit liv.
Jade BirdI 2017 gav det hårde arbejde endelig pote.
Her rejste hun nemlig til New York, hvor hun underskrev en pladekontrakt og udgav sin ep 'Something American', der var frontløber til debutalbummet, der er på gaden nu.
Lader sig ikke definere af sin fortidDebutalbummet handler særligt om at finde sin egen vej og ikke at lade sit liv være defineret af de turbulente familieforhold, som den unge sangerinde selv er vokset op med.
Læs også:Ung popsangerinde gemte følelserne væk - nu er hun tvunget til at tale om dem- Jeg har ikke været vidne til særlig mange sunde forhold i mit liv.
Men nu har jeg et godt forhold til min kæreste, så jeg har pludselig mulighed for selv at definere min fremtid og løsrive mig fra min fortid.
Lyt til den seneste single 'I Get No Joy' fra debutalbummet, som handler om at overtænke og ikke være tilstede i nuet:Jade Bird - I Get No Joy Nu er den 21-årige sangerinde nemlig i et forhold med sin guitarist og har skrevet nogle af sine sange, mens hun har været glad og forelsket, og særligt som sangskriver var det noget, hun lige skulle vænne sig til.
- Jeg har i løbet af de sidste par år lært, at jeg ikke behøver at sætte mig selv i den værst tænkelige situation for at skrive gode sangtekster.
FacebookTwitterKopier linkEmner:New York Times|Storbritannien|USA|England|Tyskland




https://www.dr.dk/nyheder/udland/nye-eksplosioner-ryster-sri-lanka

Bombeangreb i Sri LankaSe temaUdlandTo nye eksplosioner ryster Sri LankaMindst 100 er dræbt af eksplosioner i det sydøstasiatiske land i dag.
En statue af Jomfru Maria, der er brudt i to dele, ses foran St.
Anthony's Shrine, efter eksplosionen i Colombo tidligere i dag.
Af Sally Frydenlund Larsen21.
apr.
2019 kl.
11.
18 | opdateret 21.
apr.
2019 kl.
13.
25Bemærk: artiklen er mere end 30 dage gammelLæs opTo nye eksplosioner har netop rystet Sri Lanka få kilometer fra hovedstaden Colombo.
Det melder Reuters.
Eksplosionen ramte et mindre hotel tæt ved byens zoologiske have.
To meldes dræbt ved eksplosionen, skriver BBC.
Læs også:Mindst 100 dræbte og 400 sårede: Eksplosioner rammer tre kirker og tre luksushoteller i Sri LankaKort efter ramte en ottende eksplosion i en forstad nord for Colombo.
Eksplosionerne er dagens syvende og ottende i landet, der blev ramt af angreb på tre kirker og tre luksushoteller omkring klokken 7 i morges dansk tid.
Over 100 meldes dræbt og mindst 400 såret i den første bølge af angreb.
Det er fortsat uvist, hvor mange tilskadekomne der er efter den anden bølge af angreb.
TerrorDen srilankanske forsvarsminister Ruwan Wijewardene kalder på et pressemøde angrebene for 'terror'.
- Vi har truffet alle nødvendige forholdsregler for at holde dette land sikkert og folket sikkert.
Alle de skyldige, der har været involveret i denne frygtelige terrorhændelse, vil blive fængsel så hurtigt som muligt.
De er blevet identificeret.
Angrebene har fået den srilankanske regering til at udstede et udgangsforbud, erklærede Sri Lankas forsvarsminister Ruwan Wijewardene på et pressemøde til formiddag dansk tid.
Regeringen har samtidig blokeret adgangen til de største sociale medier i landet, Facebook og Whatsapp, skriver Reuters.
FacebookTwitterKopier linkEmner:Sri Lanka|Facebook|BBC|Terrorisme




https://www.dr.dk/sporten/fodbold/kvindelandsholdet/harder-og-hegerberg-slaas-om-stor-pris

KvindelandsholdetHarder og Hegerberg slås om stor prisPernille Harder er blandt de fem nominerede til prisen som BBC Women’s Footballer of The Year.
Pernille Harder jubler efter et mål i årets Champions League-kvartfinale.
Af Malte Nørgaard21.
apr.
2019 kl.
13.
24Bemærk: artiklen er mere end 30 dage gammelLæs opFor andet år i træk er den danske superstjerne Pernille Harder blandt de nominerede til prisen som BBC Women’s Footballer of The Year.
De fem nominerede er udvalgt af et panel, der blandt andet består af trænere, spillere og journalister.
Herefter bliver vinderen fundet gennem en afstemning fra fans.
Læs også:Korsbåndsskader i hobetal: ’Handling nu – ellers mister vi den næste Pernille Harder’Udover Pernille Harder er også norske Ada Hegerberg fra Lyon nomineret til prisen.
Nordmanden snuppede tidligere på året Ballon d’Or foran netop Pernille Harder.
Omvendt snuppede Harder sidste sommer prisen som Europas bedste fodboldspiller foran netop Hegerberg.
De tre øvrige nominerede til prisen som BBC Women’s Footballer of The Year er Lindsey Horan fra Portland Thorns, Sam Kerr fra Chicago Red Star og Perth Glory samt Saki Kumagai, der til dagligt spiller i den franske klub Olympique Lyon.
Pernille Harder blev topscorer i Bundesligaen i sidste sæson og nåede blandt andet frem til finalen i Champions League, hvor hun også scorede.
 Ada Hegerberg vandt tidligere på året Ballon d'Or, mens den norske angriber også lavede hele 15 mål i sidste års udgave af Champions League.
Hun vandt derudover turneringen sammen med hendes franske hold, Lyon.
 Lindsey Horan blev i september kåret til den bedste spiller i den amerikanske liga i sidste sæson, mens hun også nåede frem til finalen i den amerikanske liga med Portland Thorns.
 Sam Kerr er den mest scorende spiller i den amerikanske liga nogensinde, mens hun i januar snuppede samme rekord i den australske liga.
 Saki Kumagai vandt VM med Japan i 2011, mens hun også var anfører på det japanske hold, som vandt Asian Cup i 2018.
Derudover vandt Kumagai også sidste års udgave af Champions League.
1 / 5Pernille Harder blev topscorer i Bundesligaen i sidste sæson og nåede blandt andet frem til finalen i Champions League, hvor hun også scorede.
1 / 5Ada Hegerberg vandt tidligere på året Ballon d'Or, mens den norske angriber også lavede hele 15 mål i sidste års udgave af Champions League.
Hun vandt derudover turneringen sammen med hendes franske hold, Lyon.
2 / 5Lindsey Horan blev i september kåret til den bedste spiller i den amerikanske liga i sidste sæson, mens hun også nåede frem til finalen i den amerikanske liga med Portland Thorns.
3 / 5Sam Kerr er den mest scorende spiller i den amerikanske liga nogensinde, mens hun i januar snuppede samme rekord i den australske liga.
4 / 5Saki Kumagai vandt VM med Japan i 2011, mens hun også var anfører på det japanske hold, som vandt Asian Cup i 2018.
Derudover vandt Kumagai også sidste års udgave af Champions League.
5 / 5Dermed kan det allerede nu konkluderes, at sidste års vinder, Lucy Bronze, ikke kommer til at genvinde titlen.
Du kan stemme på Pernille Harder ved at følge linket her.
FacebookTwitterKopier linkEmner:Pernille Harder (fodboldspiller)|BBC|Lyon|Fodbold|USA




https://www.dr.dk/sporten/atletik/dynamit-hari-saetter-dansk-rekord-paa-100-meter

AtletikDynamit-Hari sætter dansk rekord på 100 meterKristoffer Hari satte dansk rekord med tiden 10,26 sekunder, da han blev nummer fire ved stævne i Texas.
Kristoffer Hari er nu indehaver af den danske rekord.
21.
apr.
2019 kl.
09.
27 | opdateret 21.
apr.
2019 kl.
15.
31Bemærk: artiklen er mere end 30 dage gammelLæs opLøberen Kristoffer Hari satte lørdag dansk rekord i 100-meter-løb ved et stævne i USA.
Den 21-årige løber blev noteret for tiden 10,26 sekunder og kappede dermed tre hundrededele af et sekund af den hidtidige rekord fra september 2004.
Den tilhørte den tidligere længdespringer og løber Morten Jensen.
Læs også:Atletikboss frifindes af forbund for rolle i russisk dopingskandaleTrods rekordløbet måtte Kristoffer Hari tage til takke med en fjerdeplads ved stævnet i Texas, hvor der var fart over feltet.
Sejren gik således til Divine Oduduru, der vandt i tiden 9,94 sekunder.
Deltagerne ved stævnet med navnet "2019 Michael Johnson Invitational" efter den tidligere sprinter kom fra forskellige universiteter.
Danskeren stillede op for et universitet i Arkansas.
Hari modtog sidste år et fuldt scholarship fra universitetet, hvor han har mulighed for at træne på højt niveau.
Kristoffer Hari blev allerede for seks år siden kendt under navnet "Dynamit-Hari", da han som 15-årig var indehaver af europarekorden på både 100- og 200-meteren for sin aldersgruppe.
/ritzau/FacebookTwitterKopier linkEmner:Texas|USA




https://www.dr.dk/nyheder/udland/dansker-i-sri-lanka-her-er-kaos-og-doede-i-gaden

Bombeangreb i Sri LankaSe temaUdlandDansker i Sri Lanka: Her er kaos og døde i gadenFrygten for en ny borgerkrig kan ses i øjnene på srilankanerne, beretter dansker bosat i landet.
Video optaget fra Marie Louise Gimms hotel i Colombo.
Af Mark Lindved Norup21.
apr.
2019 kl.
09.
58 | opdateret 21.
apr.
2019 kl.
11.
32Bemærk: artiklen er mere end 30 dage gammelLæs opFlere danskere befinder sig i øjeblikket i Sri Lanka, der her til morgen blev ramt af en række eksplosioner i kirker og på hoteller.
Dødstallet er på mindst 100, og yderligere er flere hundrede blevet såret.
I hovedstaden Colombo befinder 20-årige Marie Louise Gimm sig med tre veninder på hotellet Golden Pier City, og de skulle vise sig at være tæt på begivenhedernes centrum.
- Vi lå i sengen og var lige vågnet, da vi hørte et brag, der fik bygningen til at ryste let.
Men det var faktisk ikke noget, vi tænkte videre over, for efter nogle uger i Sri Lanka er vi vant til at høre lidt af hvert, fortæller hun om eksplosionen i kirken St.
Anthony's Shrine.
Marie Louise Gimm bagerst i midten på et billede taget tidligere på sin rejse med sine veninder i Sri Lanka.
(© PRIVATFOTO)Afrevne lemmer i gadenSituationens blodige alvor gik først for alvor op for de fire danske piger, da de bevægede sig ned på gaden for at spise morgenmad.
Flere af de lokale pegede ned ad gaden og sagde, der havde været en eksplosion, og at mange var døde.
Marie Louise Gimm, dansk turist i Sri Lanka.
- Der var kaos i gaden med mennesker overalt og ambulancer, der kom kørende til stedet.
Flere af de lokale pegede ned ad gaden og sagde, der havde været en eksplosion, og at mange var døde.
- Nogle af dem sagde, at der lå afrevne lemmer som ben på gaden dernede, og at vi bare kunne gå derned.
- Det ville vi ikke se, men vi kunne se ned til kirken, fra hvor vi stod, og man kunne se, at døren havde taget skade, og at den manglede nogle brædder, siger Marie Louise Gimm, der sammen med sine veninder gik tilbage på hotellet.
Kirken St.
Anthony's Shrine i Colombo, hvor en af eksplosionerne fandt sted.
Sidder rystede tilbageHun beretter om massiv tilstedeværelse af bevæbnet militær og politi i gaden, hvor det mest intense kaos så småt er aftaget.
Vi er alle sammen rystede, og vi har også grædt, og jeg tror ikke, at det er gået helt op for os.
Marie Louise Gimm, dansk turist i Sri Lanka.
Alligevel har hændelsen sat sig tydelige spor i de fire danskere, der ellers har nydt at rejse rundt i Sri Lanka, som de beskriver som "smukt, fredeligt og fyldt med imødekommende og smilende mennesker".
- Vi er alle sammen rystede, og vi har også grædt, og jeg tror ikke, at det er gået helt op for os, at det skete lige hernede ad vejen.
- Og jeg havde da også tænkt på at tage ud og overvære en af ceremonierne i en kirke i dag, hvor det er påske, så det var tæt på, at vi kunne være endt i det, siger Marie Louise Gimm.
'Åh nej!
Nu sker det igen'Sri Lanka var fra 1983 til 2009 ramt af en blodig borgerkrig mellem den tamilske befrielsesbevægelse De Tamilske Tigre og regeringen.
70.
000 anslås at være blevet dræbt, og de mange år med uroligheder sidder stadig dybt i kroppen på befolkningen, fortæller danske Ulla Dons, der har boet i det sydlige Sri Lanka i flere år og i dag driver hotel og er rejseleder i det sydasiatiske land.
- Jeg kan se på de lokale srilankanere omkring mig, at frygten kommer tilbage i deres øjne, og at de tænker: ”Åh nej!
Nu sker det igen”.
- For det er ikke så mange år siden, at borgerkrigen sluttede, og at der var bomber hele tiden, og man skulle passe på, siger hun.
Rystede venner i ColomboOgså provinsbyen Batticaloa blev ramt af en eksplosion i en kirke med adskillige døde til følge.
Den by var Marcus Christensen, der arbejder i Sri Lanka, på vej til sammen med en rejsekammerat.
- Jeg kan høre på alle mine venner i Colombo, at de er fuldstændig rystede.
Jeg fik det at vide af min chef, der sagde, at vi skulle blive, hvor vi var, og at vi ikke skulle tage til Batticaloa.
- Så der er en ret vild stemning, og jeg var også selv i chok, da jeg fik det at vide, forklarer han.
Den arbejdsplads, jeg er på, er der alle etniske og religiøse grupper, og det har folk ingen problemer medMarcus Christensen, dansker i Sri Lanka.
For Marcus Christensen står dagens begivenheder i skarp kontrast til det Sri Lanka, han har lært at kende i sine knap tre måneder i landet.
- Da jeg kom herned, var jeg overrasket over, hvor sikkert her er, og man kan rejse på alle tider af døgnet.
Og den arbejdsplads, jeg er på, er der alle etniske og religiøse grupper, og det har folk ingen problemer med.
- Og det kan jeg godt være bange for ændrer sig nu, også fordi der har været en borgerkrig, der sluttede for 10 år siden.
Men forhåbentlig sker det ikke, siger han.
Endnu har ingen påtaget sig skylden for de nu syv bekræftede eksplosioner, der har ramt både kirker fyldt med katolikker til påskemesse og flere hoteller.
FacebookTwitterKopier linkEmner:Sri Lanka|Krige og væbnede konflikter|Turisme|Befolkning|Religion




https://www.dr.dk/nyheder/indland/tina-vil-hellere-bo-til-leje-end-eje-jeg-behoever-ikke-selv-slaa-graesset

IndlandTina vil hellere bo til leje end eje: 'Jeg behøver ikke selv slå græsset'Flere lejer uden for de store byer, viser nye tal.
Tjek, om der er kommet flere lejere i din kommune.
Af Malene Koops Grønborg og Sofie Skødt Mortensen21.
apr.
2019 kl.
09.
17Bemærk: artiklen er mere end 30 dage gammelLæs op- Jeg kan godt følge dem, der siger, det bare er penge ud ad vinduet.
Det kan godt være, at det er en stor udgift hver måned, men det er også en stor udgift at renovere og vedligeholde sit hus.
Sådan lyder det fra 31-årige Tina Vestergård, der bor i landsbyen Gjellerup ved Herning.
Her lejer hun en rækkehus-lejlighed, hvor hun bor med sine to børn.
Læs også:Boliglån i banken eller fri som fuglen?
Få fordelene og ulemperne ved at eje eller leje din bolig herOg Tina Vestergård er langt fra den eneste, der bor til leje uden for storbyerne.
Antallet af lejere er nemlig steget med omkring 16 procent i yder- og landkommunerne fra 2011 til 2018.
Jeg er bare ikke det sted i mit liv, hvor jeg er klar til at fastsætte mig et sted.
Tina VestergårdDet betyder, at der er kommet rundt regnet 90.
000 flere lejere i de områder af landet.
Det viser tal fra Danmarks Statistik.
Hvad er fordelene og ulemperne ved at leje?
Hør Tina Vestergård fortælle om det i videoen øverst i artiklen.
Et usikkert boligmarkedDet er især den yngre befolkningsgruppe mellem 25-39-år, der lejer.
Land- eller yderkommune?
Se hele listen her:Landkommuner: Guldborgsund, Assens, Nordfyns, Vordingborg, Billund, Kalundborg, Viborg, Odsherred, Hedensted, Jammerbugt, Mariagerfjord, Vejen, Nyborg, Hjørring, Randers, Frederikshavn, Ikast-Brande, Rebild, Haderslev, Fanø, Faaborg-Midtfyn, Syddjurs, Herning, Aabenraa, Kerteminde, Holstebro, Sønderborg, Esbjerg og Svendborg.
Yderkommuner: Samsø, Norddjurs, Ærø, Langeland, Varde, Thisted, Morsø, Brønderslev, Vesthimmerlands, Lolland, Læsø, Bornholm, Ringkøbing-Skjern, Struer, Tønder, Lemvig og Skive.
Alle de resterende kommuner i landet er enten bykommuner eller mellemkommuner.
Det er forskellige ting, der er med til at afgøre, hvilken kategori din kommune hører til.
Det er blandt andet befolkning per kvadratkilometer, udvikling i beskæftigelsen og gennemsnitlig afstand til motorvejen.
Læs mere om, hvordan kommunerne er delt op her.
I yder- og landkommunerne var det i 2011 hver tredje, som lejede.
I 2018 var det steget til lige knap halvdelen af de 25-39-årige.
Grunden til, at flere lejer i landdistrikterne er blandt andet, at det er et usikkert boligmarked, siger Hans Thor Andersen, der er forskningschef ved Statens Byggeforskningsinstitut ved Aalborg Universitet i København.
- Hvis man binder sine penge til en bolig, er man ikke sikker på at få dem igen, med mindre heldet er med en, siger han.
- Derudover er der mange i dag, som er enlige og dermed foretrækker en mindre bolig, og det kan være, at man foretrækker at leje, fordi det giver mere fleksibilitet.
Se, om der er kommet flere lejere, hvor du bor, her:Kan spare op på andre måderFor Tina Vestergård hører det med at eje sin egen bolig dog mest til hendes forældres generation, mener hun.
- Her var det en opsparing, at man købte et hus, og når man så nåede pensionsalderen, var huset betalt af, og man kunne sidde lidt billigere i det, siger hun.
- Men den økonomiske sikkerhed har man måske ikke behov for i dag.
Jeg ser det ikke som en grund til, jeg skulle eje.
Jeg kan godt nøjes med at leje, og så må jeg knokle, til jeg når pensionsalderen, og så må man se derefter, siger hun.
Tina Vestergård bor i rækkehuset sammen med sine to sønner, og hun elsker den frihed, hun får ved at leje i stedet for at eje.
Det kan eksempelvis give mere tid til lektielæsning med børnene.
Tina Vestergård kunne dog godt købe sit eget, hvis hun ville, men hun nyder friheden ved at være lejer.
- Jeg er ikke bekymret for fremtiden.
Jeg tænker, at hvis man er fornuftig, kan man sagtens spare op på andre måder i dag, siger hun.
FacebookTwitterKopier linkEmner:København|Aalborg Universitet|Statens Byggeforskningsinstitut|Økonomi|Bolig




https://www.dr.dk/nyheder/regionale/syd/mere-end-3500-paaskeaeg-har-pyntet-egon-og-bentes-have-i-20-aar

Syd- og SønderjyllandMere end 3.
500 påskeæg har pyntet Egon og Bentes have i 20 årTraditionen begyndte med 40 æg fra Tyskland.
Af Louise Mandrup (interview) og Sofie Lewring21.
apr.
2019 kl.
09.
00Bemærk: artiklen er mere end 30 dage gammelLæs opHvis man tror på påskeharen, har den helt sikkert været forbi Nørregade i sønderjyske Højer.
Her hænger der farverige æg på næsten hver en gren i haven, og i græsset og fra krukker kigger farvestrålende påskeæg frem i en sådan grad, at man på ingen måder er i tvivl om, hvilken højsæson vi er i lige nu.
Den påskepyntede have tilhører Egon og Bente Hagensen.
- Det kan godt være, at nogen synes, det er tosset.
Men jeg nyder det, lyder det fra herren i huset.
Haven vil blive ved med at være pyntet til engang efter påske, garanterer parret.
Egon og Bentes have er dekoreret med mere end 3.
500 æg i forskellige farver.
(© (c) DR)1 / 9Traditionen begyndte, da Egons søster flyttede hjem til Danmark fra Tyskland.
Hun havde 40 farverige æg med hjem, som blev hængt på et træ i haven.
(© (c) DR)2 / 9Ifølge Bente Hagensen glæder naboerne sig også hvert år til, at haven på Nørregade bliver pyntet op.
(© (c) DR)3 / 9Parret er ikke alene om at pynte haven.
Det er en familietradition, fortæller Bente Hagensen.
(© (c) DR)4 / 9Hver søndag før palmesøndag bliver familien budt på middag og sammen hjælpes de ad med at få haven gjort påskeklar.
(© (c) DR)5 / 9I Tyskland er der tradition for at hænge påskeæg i haven i højtiden.
(© (c) DR)6 / 9Egon Hagensen bruger meget tid i haven hele påsken, så det altid ser pænt ud.
(© (c) DR)7 / 9Engang havde parret op mod 4.
500 påskeæg i haven, men vind og vejr tager hvert år nogle af dem.
(© (c) DR)8 / 9Den spektakulære have tiltrækker hvert år mange mennesker.
Og man skal endelig kigge forbi, lyder opfordringen fra Egon Hagensen.
(© (c) DR)9 / 9FacebookTwitterKopier linkEmner:Påske|Tyskland




https://www.dr.dk/nyheder/regionale/trekanten/100-aar-gammel-ikonisk-have-faar-ansigtsloeft-32-millioner-en-del-af

Trekantområdet100 år gammel ikonisk have får ansigtsløft for 32 millioner: 'En del af vores sjæl'Blandt andet en ny scene og en strand pryder nu den folkekære have i Vejle.
Dan Arnløv (K) fra Vejle Byråd er sammen med Socialdemokratiets Søren Peschardt idémændene bag renoveringen.
Her står han foran haven.
Af Søren Rahbek og Rasmus Dyrberg Hansen21.
apr.
2019 kl.
10.
05Bemærk: artiklen er mere end 30 dage gammelLæs opFor 105 år siden åbnede Skyttehushaven i Vejle for borgere, og siden har den været et yndet udflugtsmål for vandrere, ligesom haven har været vært for adskillige sankthans-arrangementer, sommerkoncerter og andre begivenheder.
Men 105 år har sat sine spor på haven, som i den grad trængte til en renovering.
Derfor besluttede man for godt to år siden, at den skulle renoveres.
Det fortæller Dan Arnløv (K), der er formand for kulturudvalget i Vejle Kommune.
- Vi kunne se, at haven var i forfald.
Der var ikke sket noget i 30-40 år, og det var et sted, hvor gammelt byudstyr kom hen for at dø.
Det var stadig et dejligt sted, men det trængte til en kærlig hånd, siger han.
Luftfoto af Skyttehushaven set fra fjorden.
Billedet er taget inden renoveringen er færdiggjort.
(© Vejle Kommune)Den kærlige hånd bestod af en storstilet renovering til 32 millioner kroner, som snart er afsluttet, og så skal haven genindvies lørdag den 25.
maj.
Vejle Kommune har selv spyttet syv millioner kroner i renoveringskassen, mens A.
P.
Møller Fonden står for langt den største del af udgiften og har bidraget med 25 millioner kroner.
'En del af vores sjæl'For de penge får man til gengæld også en ny scene, en gennemgribende renovering af haven samt anlagt en helt ny strand i området.
Alt sammen med respekt for stedets historie, siger Dan Arnløv.
Skyttehushaven i VejleSkyttehushaven i Vejle er anlagt i 1879 af Vejle Skyttelag.
I 1914 blev den købt af Vejle Kommune og har fungeret som offentlig park siden.
I 2017 blev det vedtaget at bruge 32 millioner kroner på at renovere parken - 25 millioner kroner af pengene kommer fra A.
P.
Møller Fonden.
Blandt de nye tiltag er 'otte grønne rum', hvor man skal kunne opholde sig som gæster i parken.
Der etableres en ny 'gennemsigtig' scene med udsigt til Vejle Fjord.
Der benyttes en særlig grus på havens hovedstier, der skal gøre det nemmere at færdes på stierne som gangbesværet.
Til de mindste kommer der en nyanlagt skovrustjebane, en tunnel, et svingtræ og flere andre ting.
Kilde: Vejle Kommune.
- Det er en del af vores sjæl.
Jeg tror ikke, der er en vejlenser, der ikke har minder herfra.
Nogle er blevet gift her, andre går bare tur her og studenterne kommer her.
Det er et sted, der betyder noget.
Det er hele byens have, og den skal vi passe på.
Sydøstjysk Fugleforening er blandt de faste brugere af Skyttehushaven.
I weekenden står den for fuglepasningen i havens store voliere.
Læs også:100 år gammel have er fyldt med sjældne planter: Forskere er begejstredeHos foreningen er bestyrelsesmedlem Leo Hansen rigtig glad for arbejdet med den nye park.
- Burene var ved at være godt forfaldne, og de trængte virkelig til en renovering.
Det arbejde, der er lavet her, er rigtig godt, siger Leo Hansen.
Arkitektens 'klamme hånd'En anden forening, der ofte bruger parken, er FestiVejle.
Den arrangerer både sankhans samt sommerens koncerter.
Og trods de mange millioners opfriskning er formand Bent Holm ikke helt tilfreds med, hvor mange af foreningens ideer, der er kommet med i det endelige resultat.
- Vi er blevet inddraget, men det kniber lidt med at se de forslag, vi er kommet med undervejs.
Arkitekterne har lagt deres klamme hånd på området, og de har lavet en tegning, som er svær at gøre noget ved.
Det er lidt svært at finde noget af vores, der er kommet med, siger Bent Holm.
Sådan ser Skyttehushaven i Vejle ud her en måned før genåbning.
Bent Holm er dog glad for den nye friluftsscene, som er åben, så der er kig til fjorden gennem scenen.
Og så roser han generelt hele havens udseende.
Men han savner det flade areal, der i gamle dage var foran scenen, og han er spændt på, om bænkene, der skal placeres på den skrånende plæne, kommer til at fungere.
- Det skulle meget gerne være funktionelt, og det er vores store opgave at få det til at fungere.
Det er en flot park, men den skal jo også bruges, siger Bent Holm.
Skyderi to gange om åretDet var medlemmerne af Vejle Skyttelav, der i 1879 anlagde Skyttehushaven, men i løbet af Første Verdenkrigs første år blev haven solgt til Vejle Kommune.
Og Skyttelavet var faktisk noget nervøse over deres fremtid i haven i forbindelse med ombygningen.
Der er nemlig stadig skydebane på stedet til to årlige skydninger.
Bent Holm fra FestiVejle er spændt på at se, om området bliver udnyttet optimalt.
- Det er ikke sådan lige at have en skydebane så tæt på byen.
Dem, der stod for tegningerne, ville oprindeligt have nedlagt skydebanen, siger vicestatsminister i Vejle Skydelav, Kim Hesel.
Skyttelavet har dog fået lov til at bevare skydebanen til de to skydninger om året – og resten af året fungerer skydebanen som en del af havens stisystem.
FacebookTwitterKopier linkEmner:Kim Hesel (politiker)|Vejle|Vejle Kommune|Skydesport|Bygge- og anlægsvirksomhed




https://www.dr.dk/sporten/cykling/riis-og-valgren-har-gjort-det-venter-der-mere-dansk-cykelguld-i-holland

CyklingRiis og Valgren har gjort det: Venter der mere dansk cykelguld i Holland?
Søndag køres Amstel Gold Race, hvor to danskere tidligere har taget sejren.
Af Michael Sten Jensen i Lyon21.
apr.
2019 kl.
08.
43Bemærk: artiklen er mere end 30 dage gammelLæs opDet var, set i bakspejlet, ikke just cykelsportens stolteste tid, da Bjarne Riis i 1997 kørte alene over stregen som vinder af Amstel Gold Race.
Amstel Gold Race - Ti års vindere2018: Michael Valgren, Astana2017: Phillippe Gilbert, Quick-Step Floors2016: Enrico Gasparotto, Wanty-Groupe Gobert2015: Michal Kwiatkowski, Etixx-QuickStep2014: Philippe Gilbert, BMC2013: Roman Kreuziger, Saxo-Tinkoff2012: Enrico Gasparotto, Astana2011: Philippe Gilbert, Omega Pharma-Lotto2010: Philippe Gilbert, Omega Pharma-Lotto2009: Sergei Ivanov, Team KatushaDen heftige dopingkultur, som senere blev blotlagt, kaster en skygge over resultatet, men arkivbillederne af dansk landevejssucces har stadig en vis berettigelse, når der tales Amstel Gold Race.
Indtil sidste år, hvor Michael Valgren sluttede øverst i Amstel Gold Race, var Bjarne Riis nemlig den eneste dansker, der havde stået øverst på podiet i det hollandske klassiker.
30 kilometer i udbrud, et defekt forhjul og en ophedet diskussion med Team Telekoms sportsdirektør gik forud for Riis' sejr, som kan ses øverst i artiklen.
Kan Valgren gøre det igen?
I søndagens Amstel Gold Race er Michael Valgren uden tvivl den største, danske profil.
Valgren skal forsøge at gentage sidste års succes, men den forsvarende mester er langt fra den eneste dansker i feltet, når den første af årets tre ardennerklassikere skal køres.
Michael Valgren vinder Amstel Gold Race i 2018.
Også Jakob Fuglsang (Astana), Lars Bak (Team Dimension Data), Christopher Juul Jensen (Mitchelton - Scott), Mikke Frølich Honoré (Quick-Step) og Søren Kragh Andersen (Team Sunweb) er med, når starten går klokken 10.
30 i Maastricht.
Samtidig skal Annika Langvad (Boels Dolmans) og Cecilie Uttrup Ludwig (Bigla) forsøge at køre med om sejren i kvindernes udgave af løbet, der begynder klokken 10.
50.
Amstel Gold Race kan følges fra klokken 13.
20 på TV 2 Sport.
FacebookTwitterKopier linkEmner:Annika Langvad (cykelrytter)|Astana Pro Team|Cecilie Uttrup Ludwig (cykelrytter)|Holland|Cykelsport




https://www.dr.dk/nyheder/udland/overblik-det-ved-vi-om-de-doedelige-angreb-i-sri-lanka

Bombeangreb i Sri LankaSe temaUdlandOVERBLIK Det ved vi om de dødelige angreb i Sri LankaTre danske børn er blandt de 359 dræbte.
Af Sally Frydenlund Larsen, Robin Patrick Stampe Seierby (Video), Thea Deleuran Müller og Josefine Hummelmose21.
apr.
2019 kl.
13.
45 | opdateret 24.
apr.
2019 kl.
06.
19Bemærk: artiklen er mere end 30 dage gammelLæs opEn række eksplosioner ramte søndag Sri Lanka med store dødstal til følge.
58 er anholdt, og 359 er meldt dræbt, hvoraf mindst 31 er udlændinge.
Tre danske børn er blandt de dræbte.
Det drejer sig om tre søskende og børn af Bestseller-ejer Anders Holch Povlsen.
Landet er i undtagelsestilstand og Udenrigsministeriet fraråder al unødvendig rejse til Sri Lanka.
DR Nyheder giver dig her et overblik over situationen:Hvad er der sket?
Søndag morgen dansk tid blev tre kirker og tre hoteller i Sri Lanka ramt af eksplosioner næsten samtidig.
De tre luksushoteller, The Shangri La, Cinnamon Grand og Kingsbury, ligger alle i Sri Lankas hovedstad, Colombo, mens to af kirkerne ligger tæt på Colombo og den sidste på Sri Lankas østkyst.
Kirkerne var fyldte, da der var påskemesse i dagens anledning.
Cirka tre timer senere ramte to nye eksplosioner i forstæder til Colombo.
De to eksplosioner var mindre i omfang, og den sidste skete, da politiet forsøgte at arrestere en gruppe potentielle gerningsmænd.
Sent søndag aften blev en bombe fundet på en vej nær Colombos internationale lufthavn, skriver nyhedsbureauet AP.
Bomben blev deaktiveret.
Mandag rystede en mindre eksplosion igen Sri Lankas hovestad.
Eksplosionen skete, da politiets specialstyrker var ved at desarmere en bombe i en varevogn tæt på den kirke, der blev ramt i den første bølge af angreb.
Det var en kontrolleret eksplosion.
Politiet fandt mandag 87 bombe-detonatorer på en stor busstation centralt i Colombo.
Det skriver nyhedsbureauet Reuters.
Hvor mange er døde?
En sko i bunker af glasskår efter en af eksplosionerne.
359 personer er indtil videre meldt dræbt efter de otte eksplosionsangreb.
Mindst 500 personer er sårede.
Mindst 32 er udlændinge.
Tre danskere har mistet livet.
Det drejer sig om tre børn af Bestseller-ejer Anders Holch Povlsen.
En dansker er blevet udskrevet fra hospitalet oven på terrorangrebet, oplyser den danske ambassadør i Sri Lanka, Peter Taksøe-Jensen til TV Avisen 2.
påskedag.
Læs også:Tre danske børn dræbt i Sri LankaHvem står bag?
Srilankanske specialstyrker undersøger den bygning, hvor den 7.
eksplosion fandt sted.
(Foto: Ishara S.
KODIKARA © AFP or licensors)Islamisk Stat tog skylden for angrebet tirsdag.
De offentliggjorde samtidig et billede af otte mænd, der ifølge den militante islamistiske gruppe står bag angrebene.
Der blev dog ikke fremlagt nogen beviser for påstandene, og billedets ægthed er ikke bekræftet.
Samme dag fortalte Sri Lankas premierminister, Ranil Wickremesinghe, på et pressemøde, at Islamisk Stat kan have spillet en rolle i angrebene påskesøndag.
Den srilankanske forsvarsminister, Ruwan Wijewardene, kalder angrebene for 'terror'.
Mandag bekræfter regeringens retsteknikere, at der er tale om syv selvmordsbombere i de seks første bombeangreb.
Den srilankanske regering mistænker en lokal, radikal islamistisk terrorgruppe for at stå bag, oplyser en talsmand for regeringen ifølge AP.
Teorien er dog, at de har fået hjælp af internationale terrorister.
- Vi mener ikke, at disse angreb blev udført af en gruppe mennesker, der var begrænset til dette land, siger regeringstalsmand og sundhedsminister, Rajitha Senaratne ifølge The Guardian.
Regerigen mistænker en relativt ukendt islamistisk gruppe ved navn National Thawheed Jama'ut for at stå bag disse angreb og at denne gruppe er tilknyttet en forholdsvist ukendt radikal islamistisk gruppe i Indien - Jamaat-ul-Mujahideen India.
Ingen gruppe har endnu selv taget ansvaret for angrebet.
60 personer er anholdt i sagen.
Blandt dem er føreren af en varevogn, som angiveligt blev brugt af selvmordsbomberne, og ejeren af et hus, hvor flere af dem boede.
Politiet havde tidligere på måneden modtaget en advarsel om et muligt angreb mod kirker.
Advarslen kom fra en udenlandsk efterretningstjeneste.
Men premierministeren har ikke fået besked om rapporten, og det er ikke klart, hvilke tiltag - om nogen - der blev sat i værk som følge af tippet fra den udenlandske efterretningstjeneste.
En politisk strid mellem Sri Lankas præsident og premierminister har tilsyneladende betydet, at premierministeren ikke var informeret om advarslen.
Hvad skal der nu ske?
Diplomatisk personale fra den danske ambassade i New Dehli er i Sri Lanka for at finde ud af mere om de danske ofre.
Danmark har ikke selv nogen ambassade i Sri Lanka, men den norske har stillet deres faciliteter til rådighed, fortalte statsministeren søndag.
Det danske forsvar sendte søndag aften et fly til Sri Lanka med et kriseberedskab, der skal hjælpe danskere derude.
Ombord på flyet var der medarbejdere fra PET, Rigspolitiet, Udenrigsministeriet, Hovedstadens Akut Beredskab og Dansk Røde Kors.
Alle med stor erfaring med kriseberedskab.
Ifølge DR's retskorrespondent Trine Maria Ilsøe har de srilankanske myndigheder lige nu tre opgaver foran sig:- For det første skal de have styr på de dræbte og de sårede.
Det er den vigtigste opgave.
Så skal myndighederne forsøge at finde ud af, hvem der står bombeangrebene, siger hun og fortsætter:- Og sidst men ikke mindst skal myndighederne forsøge at forhindre, at der sker endnu flere sprængninger.
De srilankanske myndigheder genindførte mandag aften udgangsforbud i Colombo.
Derudover er landet i undtagelsestilstand.
Sri Lankas præsident, Maithripala Sirisena, underskrev mandag aften et dekret, der giver landets militær vidtrækkende beføjelser, som de ellers kun har, når landet er i krigstilstand.
De får mulighed for at ransage uden en dommerkendelse og tilbageholde mistænkte i op til to uger før de kommer for retten.
FacebookTwitterKopier linkEmner:Anders Holch Povlsen (erhvervsleder)|Islamisk Stat|Lars Løkke Rasmussen (politiker)|Terrorisme|Færøerne




https://www.dr.dk/nyheder/udland/hundredvis-draebt-af-koordinerede-eksplosioner-i-sri-lanka






https://www.dr.dk/nyheder/indland/protestindsamling-mod-paludan-runder-en-million-kroner

IndlandProtestindsamling mod Paludan runder en million kronerPå meget kort tid har tusinder doneret penge til Dansk Flygtningehjælp i protest mod islamkritikeren.
Den racismedømte Rasmus Paludan har på det seneste gjort sig bemærket ved demonstrationer, hvor han blandt andet har sat ild til koraner.
21.
apr.
2019 kl.
07.
57Bemærk: artiklen er mere end 30 dage gammelLæs opPå mindre end fem dage har en protestindsamling mod islamkritikeren Rasmus Paludan indsamlet mere end én million kroner.
Det viser en optælling på Dansk Flygtningehjælps hjemmeside natten til lørdag.
Indsamlingen blev startet af Nicolai Würtz, der til daglig er tv-producent, da han følte sig provokeret af Paludans kritik af muslimer og afbrænding af koraner.
Jeg synes, at indsamlingen er en sød måde at drille ham, så der kommer penge ind, hver gang han er på gaden og brænder en koran af.
Nicolai WürtzHan startede indsamlingen hos Dansk Flygtningehjælp, og den fik hurtigt stor opmærksomhed.
Allerede efter tre dage havde indsamlingen rundet 500.
000 kroner.
Omkring klokken 02 natten til søndag var der indsamlet 1.
001.
030 kroner.
Rasmus Paludan er stifter af partiet Stram Kurs, og han har tidligere modtaget en dom for racisme.
Han er dog ikke enig i dommen og har derfor anket den til landsretten.
Læs også:Rasmus Paludan om millionbeskyttelse: 'Jeg er overrasket over, at det koster så lidt'Sætter ild til koranerRasmus Paludan har på det seneste fået stor opmærksomhed ved urolige demonstrationer på blandt andet Nørrebro i København.
Ved sine demonstrationer ynder han at sætte ild til koraner og tale kritisk om muslimer og islams rolle i Danmark.
Demonstrationerne har ført til voldelige sammenstød mellem moddemonstranter og politiet.
Nicolai Würtz havde dog ikke lyst til at vise sin uenighed med islamkritikeren ved at gå på gaden, og han så indsamlingen som en mere konstruktiv måde at vise sine holdninger.
- Jeg tror, at jeg - som rigtig mange andre almindelige danskere - synes, at Rasmus Paludan har ret til at sige, hvad han vil, men at det ikke kan være helt gratis, har Nicolai Würtz tidligere udtalt til Ritzau.
- Jeg synes, at indsamlingen er en sød måde at drille ham, så der kommer penge ind, hver gang han er på gaden og brænder en koran af.
8200 har doneretOg noget tyder på, at mange danskere deler hans synspunkt.
Det fremgår af Dansk Flygtningehjælps hjemmeside, at mere end 8.
200 danskere har doneret penge til indsamlingen.
I forbindelse med at indsamlingen rundede 300.
000 kroner efter bare 48 timer, udtalte kommunikationsdirektør hos Dansk Flygtningehjælp, Annette Spanggaard, at der sjældent er set indsamlinger med så mange penge på så kort tid, når man ser bort fra organisationens årlige landsindsamling.
Hun tilføjede, at pengene blandt andet vil blive brugt til nogle af Dansk Flygtningehjælps madklubber rundt i Danmark, hvor flygtninge og frivillige danskere kan mødes og spise sammen.
Indsamlingen fortsætter frem til 1.
maj.
/ritzau/FacebookTwitterKopier linkEmner:Dansk Flygtningehjælp|Islam|København|Demonstrationer|Rasmus Paludan (advokat)




https://www.dr.dk/mitliv/test-dig-selv-hvor-aerlig-behoever-du-egentlig-vaere-naar-du-dater

'Tema - hvor ærlig skal du være, når du dater?
'Se temaMit LivTEST DIG SELV Hvor ærlig behøver du egentlig at være, når du dater?
Får du din date til at krumme tæer med din ærlighed, eller holder du skeletterne i skabet?
Af Henriette Stisen, Rikke Bjerge og Grafik: Oliver Seppo21.
apr.
2019 kl.
07.
00Læs opÆrlighed rimer på kærlighed.
Eller gør det?
For skal du egentlig fortælle din date sandheden, hvis du stadig er jomfru, er kronisk syg eller aldrig vil have børn?
Date min værste side på DR3Lige nu på DRTV kan du streame DR3-programmet 'Date min værste side', hvor en række singler igennem en lang række dates bliver tvunget til at blotte deres værste sider.
Det har parterapeut Katrine Axholm et bud på.
- Jeg synes, du skal være ærlig, men uden at blive for privat.
Vi har alle mødt nogle, som er for intime, hvor man sidder og krummer tæer og ikke ville have haft den information.
Men omvendt får du heller ikke noget, hvis du ikke giver noget.
Vi er nødt til at vise, hvem vi er, når vi dater, lyder det fra parterapeuten.
De sidste ti år har hun guidet folk i den til tider komplicerede disciplin, dating.
Blandt andet ved hjælp af gruppeterapi for singler, der vil finde ud af, hvorfor de ikke lykkes med kærligheden.
Nu har hun hjulpet os med, baseret på eksempler fra virkelighedens verden, at lave en lille ærlighedstest, som du kan tage i bunden af artiklen.
Måske kan den sætte tanker i gang og gøre dig lidt klogere på dig selv.
Læs også:Storm har haft sex med 218 kvinder: Jeg bliver sat i båsMen hvorfor kan man have svært ved at være ærlig, når man er på en date?
- Det er den helt grundlæggende biologiske frygt for at for at stikke ud fra mængden og derfor blive udstødt af gruppen.
Hvis vi er i risiko for at blive fordømt, er det farligt at fortælle noget, hvor vi risikerer at blive afvist, forklarer Katrine Axholm.
Når det kommer til emner som sex, er det ofte kønsbestemt, hvad der er tabu.
For hvorfor er det egentlig særligt pinligt for en mand at sige, at han er jomfru?
- I det maskuline ligger at være handlekraftig, at være ham, der scorer og parrer sig.
Det er derfor 'unormalt' med en voksen mandejomfru, som derfor frygter at fremstå som mindre mand.
Derfor er det ofte forbundet med tabu og skam for ham, forklarer hun.
Hvornår vil du selv fortælle, at du for eksempel stadig bor hos mor og far, eller at du er bedste ven med din eks?
Tjek selv og få Katrine Axholms råd med på vejen.
FacebookTwitterKopier link




https://www.dr.dk/mitliv/cykeltalentet-der-sprang-ud-som-kunstmaler-i-rom-du-skal-believe-it-100-procent

Noget på hjerteSe temaMit LivCykeltalentet der sprang ud som kunstmaler i Rom: 'Du skal believe in it 100 procent'Cykelrytter, arkitekt og nu kunstner.
Når 32-årige Thomas Juul-Jensen kaster sig over noget, går han all in.
Af Trine Hørlyck Bech, Signe Heiredal (grafik) og Niccolò Berretta (foto)21.
apr.
2019 kl.
08.
24Læs opTangenterne bliver berørt med en dramatik, så man nærmest føler, at det klassiske klaverspil fra højtalerne får papirlærrederne på de afskallede betonvægge til at vibrere.
I det kringlede lokale hænger en gennemtrængende dunst af cigaretrøg og vino rosso, som stammer fra de dem fem italienere, 32-årige Thomas Juul-Jensen deler studio med.
Det er, når Thomas befinder sig her – foran sit lærred med et afsmittende malerkridt i venstre hånd, at han føler sig allermest sikker på sig selv.
- Der kunne være nuclear war udenfor.
I am in another place.
Det er den bedste følelse.
Men for nu at bruge en kliche, lå det ikke i kortene, at Thomas skulle blive fuldtidskunster i Rom.
Hans teenageår foregik hovedsageligt med gennemsyrede ben på det danske mountainbikelandshold, mens overskriften på hans 20'ere var Aarhus Arkitektskole og maratonarbejdsdage ved BIG - stjernearkitekten Bjarke Ingels' hurtigt voksende tegnestue.
At indgangen til Thomas' 30'ere bød på en helt anden karrierevej, skyldes formentlig to grundlæggende regler, han synes at styre sit liv efter.
For det første, fortæller han:- Jeg har valgt 100 procent med mine følelser.
Jeg vil hellere gøre noget og så fortryde - end ikke at gøre det og så fortryde det.
For det andet: Når Thomas kaster sig over noget, går han som oftest all in.
- Du kan ligeså godt gøre det ordentligt, hvis du gør noget.
Som 17-årig flyttede Thomas alene til Danmark for at gå på Team Danmark-linjen på Vejle Handelsskole.
Hans forældre, der begge er danskere, blev boende i Irland, hvor Thomas er vokset op, et par år mere, men bor i dag i Danmark.
På det danske moutainbikelandshold blev Thomas kaldt 'The Irish Fighter.
' Henvisningen til Irland skyldes, at han er opvokset 40 kilometer uden for Dublin i bjergbyen Wicklow.
Det er også opvæksten her, der er årsag til, at han ofte vikler engelske vendinger ind i sine danske sætninger.
Selv om begge Thomas' forældre er danske, flyttede han først selv til Danmark som 17-årig, hvor han fik plads på Team Danmark-linjen på Vejle Handelsskole.
'Fighter'-delen af kælenavnet bundede i, at han aldrig gav op.
Thomas kørte DM, VM og andre store løb med en krop, der var så træt, at han sommetider skreg af udmattelse op ad stigningerne.
Imens messede han for sig selv, hvad hans daværende hero Lance Armstrong havde sagt:'Pain is temporary, quitting is forever.
'Men kort tid efter Thomas havde cyklet sig til en 18.
plads ved VM, kunne han ikke tvinge sine 17-årige knæ til at træde mere i pedalerne.
De gjorde så ondt, at han ikke længere kunne gå.
Efter en operation forsøgte han at komme tilbage, men det var, som om han kunne mærke, at cykling og ham ikke var meant to be.
Det var ikke life's calling.
Derfor begyndte han at spekulere over, hvad han i stedet skulle bruge sin fremtid på.
Det var her, det dæmrede for ham, hvad hans kunstlærer, havde skrevet på hans årskarakterblad i fjerde klasse.
'Thomas has his own unique style,' havde der stået efterfulgt af topkarakteren 'A.
'Bemærkningen gjorde indtryk på Thomas - for det første, fordi han elskede at tegne og male.
For det andet, fordi kunstlæreren tilsyneladende var den eneste underviser, der havde noget rigtig positivt at skrive om ham.
Og da han som 19-20-årig med kunstlærerens bemærkning i baghovedet, så DR2-programmet 'Den 11.
time,' var det, som om tingene gik op i en højere enhed.
Dagens gæst var en ung fremadstormende Bjarke Ingels, der blandt andet fortalte, at han som barn elskede at tegne.
Samtidig præsenterede han programmets synligt imponerede vært, Mikael Bertelsen, for en kæmpe Lego-udgave af et glasbyggeri, som man planlagde at opføre ved Halmtorvet på Vesterbro.
Efter den optræden blev Bjarke Ingels føjet til Thomas' liste over heroes, og han begyndte for alvor at overveje at blive arkitekt.
Inden Thomas tog optagelsesprøven til Arkitektskolen, gik han på Skolen for Kunst & Design i Aarhus, som har et undervisningsforløb, der forbereder eleverne på optagelsesprøven.
Her blev han blandt andet undervist i croquis, som var et af de fag, han holdt mest af.
Thomas klarede Arkitektskolens optagelsesprøve i første forsøg.
Han har svært ved at beskrive med ord, hvor glad han var, da han fik brevet om sin optagelse.
Det var 'life changing.
'Og da det, cirka to år inde i studiet lykkes ham at få en af de eftertragtede praktikpladser ved Bjarke Ingels, var lykken fuldkommen.
Selv om et praktikophold normalt kun strækker sig over seks måneder, endte Thomas med at være ved BIG sammenlagt halvandet år.
Et år på tegnestuen i København og et halvt år på den i New York.
Det var en 'sindssyg tid' - altså på den fede måde, men også på en lidt scary måde.
Sjældent havde han oplevet noget så intenst.
Den første tid var han ofte på tegnestuen til klokken halv fire om natten, fordi de havde en deadline, og da han kom til New York, benyttede han sig flere gange af aftalen om, at man måtte tage en yellow cab hjem på firmaets regning, hvis klokken havde passeret midnat, når man havde fri.
Thomas elskede det – i hvert fald det første lange stykke tid.
Han nød at være en del af den familie, han følte, firmaet var.
Med tiden fandt han bare ud af, at en arkitektkarriere nok ikke var ham.
Han havde søgt ind på Arkitektskolen på grund af 'the joy of drawing,' men at være på en tegnestue var sgu næsten som at sidde på netcafé, følte han.
Selvfølgelig skitserede han en smule i hånden, men langt hovedparten af arbejdsdagen gik med at modellere bygninger i 3D-programmer - og computere og Thomas var bare ikke en god kombination.
- BIG voksede og voksede - Bjarke er vel the biggest nu.
Den rejse var vildt inspirerende at være med på.
Jeg lærte så meget og har intet negativt at sige om arbejdspladsen.
Jeg fandt bare ud af, at jeg ikke ville være glad, hvis jeg havde en arbejdsuge på 80-100 timer og størstedelen foregik ved en skærm.
Hvis du skal bruge så meget tid på et job, skal du brænde for det.
Du skal believe in it 100 procent.
Det gjorde jeg ikke med arkitekturen.
Alligevel færdiggjorde han arkitektstudiet, men da han i 2015 havde fået sit eksamensbevis, gik han med en underlig 'what to do now?
'-følelse.
Han var slet ikke sikker på arkitekturen.
Thomas’ helt store kunstneriske hero er den irske maler Francis Bacon.
Han ser mange lighedspunkter mellem de to.
Bacon var autodidakt kunstner ligesom Thomas, han var en figurativ kunstner, hvilket vil sige, at han valgte mennesket som omdrejningspunkt for sine værker.
Desuden forlod han ligesom Thomas Irland som 17-årig.
Det var vennen Christian, der satte det hele i gang.
I en kælder få meter fra Christiansborg i en gulmalet fredet bygning ligger kaffebaren CUB, som Christian er medejer af.
Han ville gerne udsmykke stedets vægge med kunst og spurgte Thomas, om han ville hjælpe.
Hidtil havde Thomas primært tegnet som stress relief.
Tegning var noget, han eksempelvis tydede til, når han skulle væk fra presset under 'de 100 dage i helvede,' som arkitektstuderende kalder den periode, hvor de arbejder på deres afgangsprojekt.
Men imens han kreerede værkerne til kaffebaren, gik det op for ham, at: 'Mama Mia, det er det her, jeg skal!
'Hele processen tiltalte ham.
Lige fra skabelsen af værket, til indramningen og at iscenesætte kunsten i kaffebaren.
Han glemte tid og sted, når han arbejdede med det.
Og da en af kaffebarens gæster efter 14 dage ville give 5.
000 kroner for et Juul-Jensen-værk, begyndte han for alvor at tro på, at der var en nerve i hans kunst.
Derfor besluttede han sig hurtigt for at prøve kunsten af på fuldtid.
Han havde ikke de store betænkeligheder ved at gå all in på et håndværk, han ikke var uddannet indenfor – hverken økonomisk eller i forhold til, om det ville ødelægge hans muligheder for senere at få en karriere som arkitekt, hvis nu det ikke gik med kunsten.
Thomas kan ikke se, hvorfor han ikke skulle forsøge at gå all in på det, han elsker at lave.
Som han siger, vidste han, at hans kunst kunne sælges.
I løbet af de første måneder, hvor værkerne hang på kaffebaren, havde han allerede solgt tilstrækkeligt mange til, at han havde brug for en revisor, men selvfølgelig var der en usikkerhed forbundet med kunstnervejen.
- Det er en kæmpe risiko at gå all in på kunsten.
Du har ikke en steady indkomst, det går op og ned, men den risiko var jeg villig til at løbe.
For det er da bedre at have forsøgt, og så det ikke bliver til noget end ikke at have forsøgt, og så sidde som 50-årig i et job, man ikke rigtig brænder for, og tænke: 'Hvad nu, hvis jeg havde gjort det dengang?
'Thomas ser spørgende ud i rummet og finder en bog frem.
På forsiden står en rank mand – herskabeligt klædt i lang herrefrakke og høj sort hat.
'Niels Skou – et kapitel af dansk hestehandels historie,' står der i røde typer på bogcoveret.
Thomas begynder at læse op fra forordet til bogen, som handler om hans tipoldefar, der fra 1878-1930 gik fra at være bonde i Give til en af Skandinaviens største hestehandlere.
- Niels Skou var hele sit liv igennem sin egen lykkes smed.
Han er et strålende eksempel på, hvad et menneske kan nå til, når han sætter sig et mål og forfølger det med al sin formåen og hele sin vilje, læser Thomas og tilføjer:- Den tilgang til livet er en kæmpe inspiration for mig.
Jeg kan relatere til det.
Gør noget – følg dine mål - og se, hvad der sker.
Du kan ligeså godt forsøge at gøre det perfekt og nå så langt som muligt.
Det drive har været en plusside for mig både med cyklingen, arkitekturen og nu min kunst.
Lige nu er det som nævnt kunsten, Thomas følger med 'hele sin vilje.
' Den dikterer alt i hans liv.
Det er også, derfor han bor i Rom, nærmere bestemt bydelen Trastevere.
Egentlig forsøgte han at finde et studio i København – Thomas har boet i Wicklow, Vejle, Aarhus, Sydney, New York og København.
Menneskeligt havde han ikke behov for at flytte til en ny by, men da han ikke kunne finde et passende studio i Danmark, tog han til Italien.
For 'the studio er the main thing,' siger han.
Hvis han skal have det optimale ud af sine evner som kunster, har han brug for at være et sted, hvor hans lejlighed, studio og en god kunstbutik ligger indenfor en radius af få 100 meter.
Så han kan tage i studiet om natten, hvis han pludselig får en ide.
Thomas’ studio i bydelen Trastevere i Rom.
Inden han kom til den italienske hovedstad, boede han et år i Lucca, hvor hans lillebror, cykelrytteren Christopher Juul-Jensen arbejdede.
I Lucca havde Thomas et studio for sig selv, men da han savnede at være en del af et kunstnerisk fællesskab, rykkede han til Rom.
En anden årsag til, at han bor i Rom, er inspirationen.
Hver morgen når han træder ind på sin stamcafé, hænger ældre italienske mænd indover den marmorbeklædte bar og drikker limoncello eller bitter kaffe, imens de fægter med armene og råber 'oh' og 'eh' og driller ham med, at han holder med fodboldklubben Roma – mange af dem er Lazio-fans.
Ikke et ondt ord om klientellet på danske Emmerys, som Thomas siger, men det øger hans kreativitet at indtage morgenkaffen omgivet af den type caracters, han møder på sin italienske stamcafé.
Ligesom det øger hans kreativitet, at der er klassisk musik i højtalerne og en aroma af smøger og italiensk rødvin, når han står i sit studio, som han deler med fem 'rigtige' kunstnertyper.
- Stemningen i lokalet betyder noget, og så er det vigtigt at være sammen nogen, som laver det samme som dig.
Det lærte vi også på Arkitektskolen, arbejd på skolens tegnestue, så I kan blive inspirerede af hinanden.
I løbet af de tre år, Thomas har været fuldtidskunstmaler, er det gået stærkt, føler han.
Blå bogThomas Juul-JensenUddannet arkitekt fra Aarhus Arkitektskole og har arbejdet halvandet år ved BIG – Bjarke Ingels Group.
I dag er han autodidakt kunster.
Han har blandt andet udstillet ved Miljøministeriet, Bech-Bruun, Kromann Reumert, Kulturhus Kappelborg i Skagen samt Bygningskulturens Hus i København.
Hans næste udstilling finder sted fra 4.
maj til 8.
juni i Vejle Kunstforening.
Han er desuden en del af projektet 'Stable of Artists,' som Carsten Topholt, der har en baggrund ved blandt andet Kulturstyrelsen og er forfatter til bogen 'Kultur og Politik,' står bag.
Ifølge Thomas er Topholt en slags promoter for ham, som man kender det fra boksningens verden.
Carsten Topholt sørger for, at der møder kunstinteresserede og potentielle investorer op til Thomas' udstillinger.
Thomas' ansvar er at stille med den allerbedste kunst, han kan levere.
Han har blandt andet udstillet for to af landets største advokatfirmaer - Bech-Bruun og Kromann Reumert – samt for Miljøministeriet.
Ligesom han for nylig havde et samarbejde med modefirmaet Bestseller, der brugte to af hans værker som motiv på dets t-shirts fra mærket Vero Moda.
Generelt tilskriver Thomas kaffebaren en stor del af sin succes.
Den ligger det 'helt rigtige sted,' hvor advokater, konsulenter, forretningsfolk, politikere, turister – folk der har lyst og råd til at investere i kunst - ofte er blandt gæsterne.
Men at han er lykkes med sin kunst, handler muligvis også om, at han kan sælge sine ideer.
Det han har lært fra tiden som arkitekt, hvor man konstant konkurrer med andre arkitektfirmaer om at vinde opgaverne.
For livet som kunster handler også om networking og at være opsøgende.
Som da han skulle lave sin første udstilling og havde udset sig vinhandleren Rosforth & Rosforth, der ligger under Knippelsbro, som location.
Fra et tidligere besøg vidste han, at stedet opbevarede sin vin på et mørkt lager med vægge og gulve støbt i rå beton.
'Det var de vildeste lokaler,' syntes han og tog derhen for at spørge ejeren, om han måtte bruge vinlageret som udstillingslokale.
Han fik lov, og selv om det viste sig at være et 'sindssygt projekt' rent logistisk, lykkes det.
- Det er det her med at tage sagen i egen hånd og turde at gå efter det.
Jeg solgte næsten alt, jeg havde med.
I vinlageret hos Rosforth & Rosforth, hvor Thomas for to år siden holdt sin første udstilling som kunstner.
Selv om de forskellige årtier i Thomas' liv indtil nu har stået i forskellige tegn - cyklingens, arkitekturens og maleriets – er han overbevist om, at han ikke kommer til at skifte spor igen.
Han har aldrig været så sure of noget, som han er med kunsten, fortæller han og henviser til en berømt scene fra den britiske filmklassiker Billy Elliot.
Arbejderdrengen er taget med sin far - en strejkende kulminearbejder - til optagelsesprøve på Den Kongelige Balletskole i London.
Da de er på vej ud ad døren, spørger en af kvinderne i udvælgelsespanelet på et britisk, der dialektmæssigt svarer til rigsdansk: 'Billy, hvordan føles det, når du danser?
'Billy Elliot tøver.
I flere sekunder kigger han ned i gulvet, inden han henover et minut i brudstykker fortæller, hvordan kunstformen får ham til at glemme alt.
Han føler på en måde, han forsvinder, når han danser, forklarer han og afrunder sin hakkende talestrøm med:'I have this fire in my whole body.
I'm flying… like a bird.
Like electricity… Yeah, like electricity.
'- Jeg ved godt, det lyder cheasy, men jeg kan relatere til det.
Når det hele knækker foran lærredet – I mean, it feels like, I'm on fire, siger Thomas.
FacebookTwitterKopier linkEmner:København|Rom|New York|Uddannelse|Mode- og designbranchen




https://www.dr.dk/nyheder/viden/teknologi/meteornedslag-afsloerer-tonsvis-af-vand-paa-maanen

TeknologiMeteornedslag afslører tonsvis af vand på MånenData fra meteornedslag på Månen i 2013 og 2014 viser vand i Månens undergrund.
NASAs LADEE-sonde har set små vandpartikler i det månestøv, der bliver hvirvlet op, når større meteorer slår ned på Månen.
Det tyder på, at der er vand i Månens undergrund.
(© NASA’s Goddard Space Flight Center/Conceptual Image Lab)Af Chris Lehmann21.
apr.
2019 kl.
07.
00Bemærk: artiklen er mere end 30 dage gammelLæs opDa Nasas astronauter hoppede rundt på Månen for snart 50 år siden, meldte de tilbage, at Månen var næsten knastør.
Forskere fandt senere mikroskopiske mængder vand i nogle få prøver, men det var så lidt, at det måtte komme fra kometer og meteorer, tænkte man.
Siden da er vi blevet meget klogere - der er faktisk vand, i form af is, på Månen.
Og ny forskning viser, at der måske er meget mere, end vi tror, skjult under Månens overflade.
Det skriver Space.
comLæs også:Satellit knipser fantastisk fællesbillede af Månens bagsideForskere har kigget på de støvskyer, der bliver hvirvlet op, når meteorer rammer månens overflade.
Det har de gjort ved hjælp af Nasas Lunar Atmosphere and Dust Environment Explorer-sonde (LADEE-sonden), som imellem September 2013 og April 2014 undersøgte Månens overflade og tynde atmosfære.
Vandsprøjt fra meteorerI dataen kan man se, at der dukker adskillige vandsprøjt op i løbet af sondens levetid.
Og der er et stærkt sammenfald mellem, hvornår meteorsværme flyver igennem solsystemet, og hvornår vandsprøjtene dukker op i LADEE-sondens målinger.
På videoen herunder kan du se, hvordan NASA selv beskriver opdagelsen:Det betyder, at forskerne er ret sikre på, at et vandsprøjt op til sonden betyder meteornedslag på månen.
Og at meteornedslag på Månen afslører, at den altså gemmer på vand nede under overfladen.
Det er vigtig viden.
For det er altafgørende, at der er vand til stede, hvis vi mennesker skal have en base eller lignende på Månen.
Læs også:USA har store rumplaner: Første kvinde skal til Månen inden for fem årMen den nærmere undersøgelse af data gør os også klogere på andet end Månen.
Forskerne har opdaget, at der flyver meteorer rundt i solsystemet, som vi intet aner om.
Forskerne kan nemlig se fire vandsprøjt i dataen, som ikke passer med kendte meteoridesværme.
- Vi troede, vi kendte alle meteorsværme, der er derude, men det gør vi åbenbart ikke, siger Mehdi Benna, planetforsker hos NASA Goddard Space Flight Center til Space.
com.
Månens dybe undergrund er ukendtForskerne kan endda bruge meteorregnen på Månen til at sige noget om, hvor dybt nede vandet gemmer sig.
Ved at se på, hvor store meteorer der flyver rundt, og hvor meget vand, der hvirvles op, har de kunnet regne ud, at de øverste otte centimeter af Månens overflade ikke indeholder vand.
Læs også:Kineserne får planter til at vokse på Månens bagsideHvis vandet var højere oppe, ville de mange små meteornedslag, som Månen oplever, hvirvle meget mere vand op, end forskerne fandt.
Forskerne anslår, at 0,05 procent af vægten af Månens materiale udgøres af vand i de øverste tre meter af dens overflade.
Og de anslår også, at månen mister omkring 200 ton vand om året på grund af meteornedslag.
Ifølge forskerne skal der flere undersøgelser til, før vi kan afdække, hvad der gemmer sig i de dybeste lag af Månens overflade.
FacebookTwitterKopier linkEmner:Videnskab|Naturkatastrofer|Youtube|NASA




https://www.dr.dk/nyheder/udland/mindst-100-draebte-og-400-saarede-eksplosioner-rammer-tre-kirker-og-tre

Bombeangreb i Sri LankaSe temaUdlandMindst 100 dræbte og 400 sårede: Eksplosioner rammer tre kirker og tre luksushoteller i Sri LankaDet er endnu uvist, om der er danskere blandt de tilskadekomne.
Af Sally Frydenlund Larsen og Kevin Ahrens21.
apr.
2019 kl.
06.
45 | opdateret 21.
apr.
2019 kl.
11.
01Bemærk: artiklen er mere end 30 dage gammelLæs opI morges dansk tid er tre kirker og tre hoteller er blevet ramt af eksplosioner i Sri Lanka, melder flere medier.
Desuden melder politiet i hovedstaden Colombo om en mindre eksplosion tæt ved byens zoologiske have.
Det er fortsat uklart, om den syvende eksplosion er forbundet til de seks første.
Mindst 100 er døde og 400 er sårede, skriver statsmediet Daily Mirror.
Anil Jasinghe, der er hospitalsdirektør på det nationale hospital i Colombo, fortæller, at mindst 138 er dræbt.
Ifølge Samindi Samarakoon, der er talsmand for det nationale hospital i Colombo, har man modtaget 47 dræbte - mindst ni af dem er udlændinge, skriver nyhedsbureauet AP.
Ingen har endnu påtaget sig skylden for angrebene.
Sri Lankas premierminister, Ranil Wickremesinghe, har indkaldt landets sikkerhedsråd til et hastemøde.
Han kalder angrebene for "kujonagtige" og opfordrer folk til ikke at sprede ubekræftede rygter i et tweet.
Sri Lankas finansminister, Mangala Samaraweera, kalder på Twitter angrebene for et "velkoordineret forsøg på at skabe mord, kaos og anarki.
"Befinder du dig i Sri Lanka og kan fortælle DR Nyheder om situationen?
Skriv til DR Nyheder på 1212@dr.
dk.
Ramte påskefejringerKristne fejrede påskedag i tre kirker, da eksplosionerne ramte, skriver BBC.
Ifølge Reuters ramte den første eksplosion kirken St.
Anthonys Shrine i Colombo.
Herefter ramte en eksplosion en kirke i byen Negombo nord for hovedstaden.
Kirken St.
Sebastians har lagt voldsomme billeder op på Facebook, hvor de beder om hjælp.
Desuden er en kirke i Batticaloa på Sri Lankas østkyst blevet ramt af et angreb, skriver blandt andet The Guardian.
Tre hoteller i Colombo er også blevet rystet af eksplosioner, skriver flere medier.
Det er endnu ikke bekræftet, om hotelgæster er blandt de dræbte.
Det drejer sig ifølge BBC om luksushotellerne The Shangri La, Cinnamon Grand og Kingsbury.
Eksplosionen ved Colombos zoologiske have skete knap fire timer senere.
Sri Lankas politi står på det sted, hvor en eksplosion tidligere ramte det luksuriøse Shangri-La Hotel i Colombo.
(Foto: Ishara S.
KODIKARA © AFP or licensors) St.
Anthony's Shrine efter en eksplosion ramt St Anthony's Church i Kochchikade i Colombo.
 Srilankanske militærmænd står vagt foran St.
Anthony's Shrine efter en eksplosion i Colombo.
 Præster går ind i St.
Anthony's Shrine efter en eksplosion i Colombo, Sri Lanka 21.
april 2019.
 Sikkerhedspersonale inspicerer stedet efter en eksplosionen.
(Foto: M.
A.
PUSHPA KUMARA)1 / 5Sri Lankas politi står på det sted, hvor en eksplosion tidligere ramte det luksuriøse Shangri-La Hotel i Colombo.
(Foto: Ishara S.
KODIKARA © AFP or licensors)1 / 5St.
Anthony's Shrine efter en eksplosion ramt St Anthony's Church i Kochchikade i Colombo.
2 / 5Srilankanske militærmænd står vagt foran St.
Anthony's Shrine efter en eksplosion i Colombo.
3 / 5Præster går ind i St.
Anthony's Shrine efter en eksplosion i Colombo, Sri Lanka 21.
april 2019.
4 / 5Sikkerhedspersonale inspicerer stedet efter en eksplosionen.
(Foto: M.
A.
PUSHPA KUMARA)5 / 5UM: Ring hjemSri Lanka er et populært rejsemål for turister, og angrebene har fået Udenrigsministeriet herhjemme til at opfordre til at ringe til familien, hvis man befinder sig i Sri Lanka.
- Voldsomme eksplosioner i flere kirker og hoteller.
Følg de lokale myndigheders anvisninger.
Kontakt dine pårørende, hvis du er ok.
Har du brug for hjælp, kontakt os på +45 33921112, skriver de på Twitter.
Danmark har ingen ambassade i Sri Lanka, men udenrigsministeriet oplyser til DR Nyheder, at Danmarks honorære konsul i Colombo er i kontakt med de lokale myndigheder - blandt andet med henblik på at undersøge, om der er danskere blandt de dræbte og tilskadekomne.
Ifølge The Guardian har Colombos ærkebiskop aflyst alle aftenens påskemesser, og de srilankanske myndigheder har erklæret, at alle skoler vil være lukket mandag og tirsdag.
Secon Kirken i Batticalova blev også ramt af angreb tidligere i dag.
Blodig fortidSituationen i Sri Lanka har været relativt fredelig siden borgerkrigen i landet endte i 2009.
Borgerkrigen udspillede sig over 25 år mellem regeringens væbnede styrker og en tamilsk militant gruppe kendt som De Tamilske Tigre.
Under borgerkrigen blev flere srilankanske byer ramt af selvmordsangreb.
Et af de mange angreb var på centralbanken, hvor 91 mennesker blev dræbt.
Dagens seks eksplosioner har fået srilankanere i hobetal til at strømme til blodbanken i Colombo for at donere blod til de mane sårede.
Det skriver BBC, som også kan fortælle, at tilstrømningen er så overvældende, at personalet må sende folk hjem igen.
- Alle havde kun én hensigt, og det var at hjælpe ofrene for eksplosionen, uanset hvilken religion eller race de måtte være.
Jeg hørte folk tale både sinhala, tamil og engelsk, siger Usman Ali, som selv er bloddonor til BBC.
FacebookTwitterKopier linkEmner:Sri Lanka|Twitter|BBC|Hotelbranchen|Donorblod




https://www.dr.dk/nyheder/udland/over-750-klimaaktivister-er-anholdt-i-london

UdlandOver 750 klimaaktivister er anholdt i LondonBritisk politi udtaler, at det usædvanlige ved denne demonstration, er deltagernes mangel på modstand.
En skateboarder under en protestaktion ledet af gruppen Extinction Rebellion i London ved Waterloo Bridge.
)20.
apr.
2019 kl.
21.
49Bemærk: artiklen er mere end 30 dage gammelLæs opOver 750 klimaaktivister er anholdt i London.
Klimademonstrationerne fortsætter på sjette dag i den britiske hovedstad.
Aktivistgruppen Extinction Rebellion begyndte de fredelige protester mandag ved Parliament Square, Waterloo Bridge og Oxford Circus.
Siden har de til tider lammet dele af den britiske hovedstad, hvilket har berørt hundredtusinder af storbyens indbyggere.
- En ting, som er usædvanlig ved denne demonstration, er deltagernes vilje til at blive anholdt samt deres mangel på modstand, når politiet tilbageholder dem, hedder det i en presseerklæring fra det britiske politi.
Politiet har forsøgt at få demonstranterne til at holde sig til et sted - Marble Arch ved Hyde Park – uden at det er lykkedes.
Politiet har været relativt forsigtig i håndteringen af protesterne og sagt, at de respekterer retten til at demonstrere fredeligt.
Men det er alligevel et usædvanligt stort antal politifolk, som er blevet udkommanderet i påsken.
Politiet i London har lånt flere hundrede betjente i andre distrikter.
Klimaaktivister ved Oxford Circus i London.
 Aktivist ved Marble Arch i London.
 En klimaaktivist anholdes på Waterloo Bridge i London.
1 / 3Klimaaktivister ved Oxford Circus i London.
1 / 3Aktivist ved Marble Arch i London.
2 / 3En klimaaktivist anholdes på Waterloo Bridge i London.
3 / 3Thunberg kommer søndagDen svenske klimaaktivist Gretha Thunberg - den 16-årige skoleelev, som har startet en international klimabevægelse blandt skoleelever - ventes at tale til aktivisterne, når hun kommer til London søndag.
Extinction Rebellion blev stiftet i Storbritannien for fem måneder siden og anvender ikke-voldelig civil ulydighed til at fremme sit budskab.
Gruppen er blevet en af verdens hurtigst voksende miljøbevægelser.
Aktivisterne har svoret, at de vil fortsætte deres aktioner indtil myndighederne opfylder deres krav.
Gruppen ønsker, at der erklæres undtagelsestilstand for klimaet og økologien, at den globale udledning af klimagasser stopper med at vokse i 2025, og at der etableres en borgerforsamling, som skal lede arbejdet med at bekæmpe klimaforandringerne.
Læs også:Londons kæmpelufthavn er næste mål for klimaaktivister/ritzau/ReutersFacebookTwitterKopier linkEmner:London|Storbritannien|Politi|Demonstrationer




https://www.dr.dk/nyheder/vejret/toerken-har-ramt-danmark-og-den-har-ikke-toppet-endnu

VejretTørken har ramt Danmark – og den har ikke toppet endnuApril er usædvanlig tør.
Tørkeindekset er allerede oppe på cirka 8.
Brandvæsenet har i dag slukket flere småbrande i naturen i både Vestjylland og Nordjylland.
Af Lene Koogi20.
apr.
2019 kl.
19.
46Bemærk: artiklen er mere end 30 dage gammelLæs opSolens lune stråler varmer godt, vi slænger os udenfor og kan næsten ikke huske, hvordan det er at have regntøj og gummistøvler på.
April, der er kalenderforårets anden måned, stikker ud ved at være helt usædvanlig tør.
I dag har tørkeindekset nået cirka otte på landsplan, fortæller vejrvært Mikael Jarnvig:- Der er ikke så meget vand i jorden, fordi der kun er faldet ganske få millimeter regn i april.
Naturen er derfor knastør, og planter og træer har ikke noget at suge vand fra.
Og tørkeindekset vil også stige de kommende dage.
Efter en pivvåd marts måned varede det lidt tid, inden april lå på et tørkeindeks på lidt under to.
Og nu ligger det omkring otte, som indikerer, at vi har en forøget risiko for tørke.
Tørkeindekset er steget fra lidt under to til cirka otte på få uger.
Midt- og Vestjyllands Politi har i dag mærket den forhøjede brandfare.
Tre gange opstod der naturbrande, hvor brandvæsenet måtte rykke ud.
Brandene var små og lavede kun skade i beplantning og træer.
Også i Nordjylland har beredskabet været ude at slukke en naturbrand.
DMI's tørkeindeks viser på en skala fra 1 til 10, hvor stor risikoen for tørke er.
Sidste år begyndte tørkeperioden i maj og varede flere måneder.
Risikoen for naturbrande fortsætter de kommende dage.
Måske får vi lidt regn onsdag, men det vil ikke være nok til at udligne risikoen for brande i naturen.
Her et afbrændt træ  efter en mindre brand i naturen ved Klim i Nordjylland.
DMI advarer mod at bruge åben ildAllerede i sidste uge advarede DMI om, at vi skal være yderst forsigtige, hvis vi tænder bål, grill eller bruger en ukrudtsbrænder i denne tid.
Læs også:Påsken byder på 20 grader og skarp solDMI beregner det såkaldte tørkeindeks, som viser, hvor stor risikoen er for tørke i Danmark.
Værdien af tørkeindekset fortæller, hvor meget nedbør der mangler i naturen i millimeter - hvis man ganger tallet med ti.
Fakta om tørkeindeks•Tørkeindekset bygger på en vandbalancemodel, der hver dag beregner mængden af vand i det jordvandmagasin, som planterne har til rådighed.
•Den aktuelle vandmængde i magasinet ændres fra dag til dag i modellen som følge af tre processer:•Tilgang af vand/nedbør.
•Fordampning fra jord og planter.
•Ved nedsivning til de underliggende jordlag.
•Modellen dækker hele Danmarks landoverflade•Kilde: DMIFacebookTwitterKopier linkEmner:Danmarks Meteorologiske Institut|Midt- og Vestjyllands Politi|Jylland|Vejret|Brande




https://www.dr.dk/nyheder/indland/unge-paa-gamer-messe-om-cybervaernepligt-vi-sidder-alligevel-foran-computeren-i-10

IndlandUnge på gamer-messe om cyberværnepligt: 'Vi sidder alligevel foran computeren i 10 timer om dagen'Kampen er flyttet fra kun at være på slagmarken til det digitale domæne, siger forsker.
Af Thea Deleuran Müller, Sally Frydenlund Larsen og Tobias Sydradal (video)20.
apr.
2019 kl.
21.
03Bemærk: artiklen er mere end 30 dage gammelLæs op- Vi har noget, der ligner fire køretøjer langt fremme.
Til venstre kommer der to kampvogne kørende.
Bare følg efter mig.
Du skal sigte lige på ham.
Vi fortsætter mod nord.
Det lyder som ord, der kunne blive udvekslet mellem soldater på slagmarken.
Men faktisk sidder ’soldaterne’ bag hver deres computerskærm og spiller et computerspil.
De fremmødte gamere er til gamer-messe i København - det største e-sportsevent i Danmark - og spiller et spil, der hedder Steel Blast Professionel, som bruges til at simulere kamp-situationer, der er meget tæt på dem, soldater kan møde i virkeligheden.
Gamere har generelt et godt hoved til at tage hurtige beslutninger, men også at adapte sig og være et teamPeter Moldrup, majorEfter mange timers ildkampe på den digitale slagmark i forskellige computerspil har gamere udviklet evner, som nu efterspørges af Forsvaret.
- De er generelt gode til kommunikere og være intensivt fokuserede på at løse opgaven, og de er meget læringsnemme.
Gamere har generelt et godt hoved til at tage hurtige beslutninger, men også at adapte sig og være et team, fortæller major Peter Moldrup, der i disse dage er til gamer-messe for Forsvaret, men til daglig sidder i Natos hovedkvarter i Stettin.
Læs også:Digital krigsførelse: Forsvaret laver forsøg med cyberværnepligtigeForsvaret vil nemlig som en forsøgsordning indføre en cyberværnepligt, hvor de værnepligtige trænes til at kæmpe på den digitale slagmark fremfor den fysiske.
Forsker: 'En god og nødvendig idé'I første omgang kommer ordningen til at omfatte 30 værnepligtige, der i fremtiden skal uddannes til at beskytte Forsvarets digitale netværk og anden samfundsmæssig infrastruktur mod blandt andet aflytning og hackerangreb.
Jeg tror, der er en masse unge mennesker rundt omkring bag computerskærmene, der kunne få en rigtig fed oplevelseMarcus Ciesla Kjeldsen, pædagogmedhjælperMen cyberværnepligtige skal ikke kun uddannes til at forsvare Danmark, de skal også trænes til at kunne angribe en fjende, lyder det fra forsvarsminister Claus Hjort Frederiksen (V).
Og det er både nødvendigt og en god idé med cyberværnepligtige, siger André Ken Jakobsen, der forsker ved Center for Militære Studier på Københavns Universitet.
- Det, man har set, er, at kampen er flyttet fra kun at være på slagmarken til det digitale domæne.
Og der skal vi ikke kun forsvare os selv.
Vi skal også kunne angribe, siger han.
- For eksempel i kampen mod Islamisk Stat er det en gode ide at kunne være offensiv, fordi man kan undergrave deres tilstedeværelse på sociale medier, rekruttering, aflønning af deres krigere - og i det helet taget deres måde at agere på på slagmarken.
Cyberværnepligtige skal først igennem fire måneders grundlæggende militæruddannelse med de øvrige værnepligtige, som så suppleres af en grundlæggende og taktisk it- og cyberuddannelse, der varer otte måneder.
'Vi sidder alligevel foran computeren'Idéen modtages også positivt af flere af de fremmødte til gamer-messen i København.
Marcus Ciesla Kjeldsen (til højre) og Rizwan Ali Ishaq (til venstre).
- Vi sidder alligevel foran computeren i 10 timer om dagen, så hvis man alligevel kan bruge det til noget inden for værnepligten, ville det jo være super godt, lyder det fra Marcus Ciesla Kjeldsen, der til dagligt er pædagogmedhjælper.
- Jeg tror, der er en masse unge mennesker rundt omkring bag computerskærmene, der kunne få en rigtig fed oplevelse ud af det.
Han er ikke den eneste, der finder idéen interessant.
- Med den fremgang, der er i it lige nu, bliver det meget hurtigt relevant, fortæller Rizwan Ali Ishaq, der læser på DTU.
Der er dog ingen af de to, der ser sig selv træde ind som cyberværnepligtig i den nærmeste fremtid.
Inspirationen til at uddanne digitale værnepligtige kommer fra Sverige, og ordningen forventes at blive sat på benene i Danmark i løbet af det næste år.
FacebookTwitterKopier linkEmner:Islamisk Stat|København|Københavns Universitet|Computerspil|Claus Hjort Frederiksen (politiker)




https://www.dr.dk/sporten/haandbold/ehfcup/tth-holstebro-kom-stort-skridt-naermere-europaeisk-succes

EhfcupTTH Holstebro kom stort skridt nærmere europæisk succesSebastian Frandsen havde en stor andel i TTH-sejr på 29-24 over Tatabanya i den første EHF Cup-kvartfinale.
TTH Holstebros Magnus Grubb Bramming jubler under kampen, der endte 29-24 over ungarske Tatabanya.
20.
apr.
2019 kl.
20.
26Bemærk: artiklen er mere end 30 dage gammelLæs opTTH Holstebro står med gode muligheder for at kvalificere sig til EHF Cuppens Final-4-stævne i Kiel i maj.
Lørdag eftermiddag vandt det danske hold sin kvartfinale på hjemmebane over ungarske Tatabanya med 29-24.
Midtvejs i anden halvleg så sejren ud til at blive meget større, men i slutfasen fik ungarerne pyntet på resultatet.
Femmålssejren kan TTH i høj grad takke to spillere for.
Den over to meter høje sidste skanse Sebastian Frandsen udviklede sig i løbet af kampen til at blive et mareridt for ungarerne.
I angrebet var fløjspilleren Magnus Bramming effektiv med ni mål på ti forsøg.
Opgøret så indledningsvist ud til at blive meget mere problematisk for TTH, end slutcifrene antyder.
Niels Lindholt så ud til at være skadet og var kortvarigt i omklædningsrummet, før han kom tilbage igen.
Sebastian Leth Frandsen stod en flot kamp for TTH Holstebro.
Også i angrebet havde den jyske klub udfordringer og kom bagud 7-9 efter syv minutters scoringspause.
Reduceringen til 8-9 markerede også startskuddet til en fantastisk periode for Sebastian Frandsen.
Målmanden lukkede ikke flere mål ind i første halvleg, og TTH gik til pause foran 12-9 efter fem scoringer i træk.
Scoringsstimen nåede helt op på ni mål i træk, før Tatabanya fandt et hul bag Sebastian Frandsen.
Ydmygelse udeblevUngarerne virkede rystede på både bænken og banen.
I en i forvejen svær periode dummede holdet sig yderligere ved pludselig at have otte markspillere på banen, hvilket medførte boldtab og en udvisning.
Da TTH fik lov til at score to gange i træk i et tomt ungarsk mål, lignede det en regulær ydmygelse, for føringen var vokset til 11 mål ved 25-14.
Siden skiftede kampen karakter.
Pludselig var det TTH, der brændte chancer og blev straffet for at skifte forkert ud.
Træner Patrick Westerholm tog en timeout, men fik ikke bremset holdets problemer, og pludselig var afstanden nede på syv mål.
Selv om både Sebastian Frandsen og Magnus Bramming fortsatte med at spille på højt niveau, skrumpede føringen yderligere med to mål, inden kampen var færdig.
Der er returkamp i Ungarn lørdag i næste uge.
/ritzau/FacebookTwitterKopier linkEmner:TTH Holstebro|European Handball Federation|Bramming|Holstebro|Håndbold




https://www.dr.dk/sporten/fodbold/italien/fem-runder-foer-tid-juventus-sikrer-sig-ottende-mesterskab-i-traek

ItalienFem runder før tid: Juventus sikrer sig ottende mesterskab i trækMed fem runder tilbage har Juventus sikret sig det italienske mesterskab med en 2-1 sejr over Fiorentina.
20.
apr.
2019 kl.
20.
36Bemærk: artiklen er mere end 30 dage gammelLæs opJuventus kan for ottende gang i træk og for 35.
gang i alt kalde sig italiensk mester.
Med en sejr på 2-1 hjemme på Allianz Stadium over Fiorentina har Torino-klubben 20 point ned til Napoli på andenpladsen, som kun kan hente 18 point i resten af sæsonen.
Ved at sikre trofæet med fem spillerunder igen tangerer Juventus rekorden for det tidligste mesterskab i Serie A, mens Cristiano Ronaldo bliver den første spiller nogensinde til at vinde mesterskaber i både England, Spanien og Italien.
Soccer Football - Serie A - Juventus v Fiorentina - Allianz Stadium, Turin, Italy - April 20, 2019 Juventus' træner, Massimiliano Allegri, bliver kærligt behandlet af sine spillere efter slutfløjt.
 Cristiano Ronaldo fejrer målet til 2-1 mod Fiorentina.
1 / 2Soccer Football - Serie A - Juventus v Fiorentina - Allianz Stadium, Turin, Italy - April 20, 2019 Juventus' træner, Massimiliano Allegri, bliver kærligt behandlet af sine spillere efter slutfløjt.
1 / 2Cristiano Ronaldo fejrer målet til 2-1 mod Fiorentina.
2 / 2Juventus fik dog den værst tænkelige indledning på kampen.
Efter blot fem minutters spil kombinerede Fiorentina sig flot igennem i højre side, og på en ripost tæt under mål bankede Nikola Milenkovic bolden op i nettaget.
Det blev et varsel om en meget svær første halvleg for de sejrsvante Juventus-spillere.
Flere gange formøblede Fiorentina farlige kontrastød i overtal, og de lilla gæster havde sågar bolden i mål til 2-0, men det blev korrekt annulleret for offside.
Juventus' defensiv så præcis så såret ud, som den gjorde i midtugens Champions League-nederlag til Ajax, og Fiorentina var igen tæt på efter en god halv time, hvor Federico Chiesa ramte stolpen med et skud fra kanten af feltet.
Men Fiorentina fik ikke sat bolden i kassen, og i stedet kunne Juventus udligne otte minutter før pause.
Miralem Pjanic' hjørnespark blev mødt af Alex Sandro, som flot headede Torino-klubben på guldkurs.
Cristiano Ronaldo er den første spiller nogensinde til at vinde mesterskaber i både England, Spanien og Italien.
Træværket måtte igen hjælpe Juventus med at holde 1-1 til pausen, da Federico Chiesa tordnede et forsøg på undersiden af overliggeren.
Heldet var ikke med Firenze-klubben, og favoritterne fra Juventus kunne helt klart være bedste tilfredse med uafgjort halvvejs.
Uheldet var også ude efter gæsterne kort inde i anden halvleg.
Cristiano Ronaldo rykkede kraftfuldt til baglinjen i højre side og smækkede en flad tværaflevering ind foran mål.
German Pezzella stak foden ud og rettede bolden ind i eget net.
Selvmål og 2-1 til mestrene.
Juventus kom frem til flere chancer i det næste kvarters tid, men Fiorentina kæmpede bravt i eget felt for at holde sig inde i kampen.
Det var lidt en åben slagudveksling efter pausen, og begge mandskaber havde chancer til flere mål.
De kom dog ikke, og så kunne mesterskabsfesten på Allianz Stadium bryde ud.
/ritzau/FacebookTwitterKopier link




