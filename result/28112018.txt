https://www.dr.dk/sporten/fodbold/championsleague/eriksen-saetter-inter-paa-halen-i-champions-league

Champions LeagueEriksen sætter Inter på halen i Champions LeagueBarcelona slog PSV og avancerede fra gruppe B, mens Christian Eriksens mål gav Tottenham en 1-0-sejr.
Christian Eriksen blev manden med den afgørende fod, da Tottenham onsdag aften slog Inter i Champions League.
28.
nov.
2018 kl.
23.
11Bemærk: artiklen er mere end 30 dage gammelLæs opChristian Eriksen var henvist til bænken, da Tottenham tog imod Inter i Champions League.
Med 20 minutter igen blev den danske profil sendt på banen, og ti minutter senere havde han sikret Tottenham en særdeles vigtig 1-0-sejr med sin scoring.
Den danske landsholdsspiller var løbet med frem, og da Dele Alli trillede bolden videre, så hamrede Christian Eriksen bolden i nettet.
Dermed er Tottenham bedre end Inter indbyrdes inden sidste spillerunde, som begge hold går ind til med syv point på kontoen.
Tottenham skal i sidste runde til Barcelona, som vandt gruppe B og avancerede til ottendedelsfinalerne efter et show af Lionel Messi.
Barcelona topper med 13 point efter 2-1-sejren over PSV Eindhoven.
Christian Eriksen tog plads på bænken efter storkampen senest mod Chelsea.
Harry Kane og Dele Alli forsøgte sig begge og var tæt på at score i Tottenhams offensive indledning.
Efter 37 minutter trykkede unge Harry Winks af uden for feltet og hamrede bolden på overliggeren.
Inter greb dog opgøret taktisk an, og første halvleg endte 0-0.
Tottenham var stadig dominerende, men uden de helt store muligheder efter pausen.
Dele Alli forsøgte sig lidt ukoncentreret, og der var tilløb, men Inters defensiv skulle åbnes.
Christian Eriksen blev derfor sendt på banen i det 70.
minut, og ti minutter senere havde han leveret aftenens afgørende aktion med sit mål.
Forinden forsøgte Ivan Perisic sig med en hård afslutning, men Tottenham-keeper Hugo Lloris reddede, og efter 80 minutter sikrede Eriksen så Tottenham den livsgivende 1-0-sejr inden sidste gruppekamp ude mod Barcelona.
Barcelona sejrede sikkertI Holland lykkedes det PSV at holde Barcelona fra at score i de første 45 minutter.
Barcelona var mest på bolden uden at spille sig helt ud.
Gæsterne havde dog flere muligheder, men hjemmeholdet bed også fra sig.
Med en halv time igen gik det galt for det hollandske hold.
Lionel Messi kombinerede med Ousmane Dembélé og snoede sig videre igennem den hollandske defensiv, inden han overlegent sparkede bolden i nettet til 1-0.
Kort efter var det Dembele, der trykkede af over to omgange efter forarbejde fra Messi.
Med 20 minutter igen sparkede Messi så frispark.
Argentineren fandt Gerard Pique, som lidt heldigt flugtede til bolden første gang, og den røg i mål til 2-0.
Med syv minutter igen reducerede Luuk de Jong for PSV, som intet kan nå med et enkelt point i bunden.
/ritzau/FacebookTwitterKopier link




https://www.dr.dk/sporten/oevrig/dansk-udspringer-jagter-det-perfekte-plask-i-england

Øvrig sportDansk udspringer jagter det perfekte plask i England20-årige Martin Bang Christensen kæmper for at komme til OL i udspring, men træningsfaciliteterne i Danmark besværliggør projektet.
Martin Bang Christensen sigter efter af kvalificere sig til OL i 2020, men træningsfaciliteterne i Danmark gør projektet svært.
Af Michael Sten Jensen i Lyon og interview: Anne Hedegaard Petersen28.
nov.
2018 kl.
22.
28Bemærk: artiklen er mere end 30 dage gammelLæs opDet kræver sin mand at tage springet, når man har ti meter ned, før overfladen brydes.
Man har åbenbart i det offentlige en formodning om, at elitesport kan foregår alle steder, selv om man ikke har faciliteterne til det.
Yakov MunkeboForestil dig så, at skulle bruge de få sekunder i luften på at rotere om sin egen akse, forlæns, baglæns, med risikoen for en maveplasker.
Der er store kræfter på spil, når dét, der svarer til to tons, rammer skuldrene.
For 20-årige Martin Bang Christensen er det en del af den daglige træning for at nå målet om OL.
Eller, det ville han ønske, det var.
Danmarks bedste udspringer er nemlig nødt til at rejse til udlandet for at få de optimale træningsbetingelser.
I det her tilfælde et 10-metertårn, som er disciplinen, den unge aarhusianer går efter at kvalificere sig til OL gennem.
Et unødvendigt benspænd i bestræbelserne, fortæller Martin Bang Christensen, der ofte flyver til England for at kunne træne optimalt.
- Jeg drømmer om at komme til OL, og at gøre det godt der, men det bliver en udfordring, for mine konkurrenter har langt bedre træningsfaciliteter.
- Jeg kan mærke, at jeg er så tæt på at være lige så god som mine konkurrenter.
Jeg er lige ved at fange dem, siger Martin Bang Christensen, der ved siden af sine udspring går på HHX.
Du kan se et indslag med Martin Bang Christensen herunder.
Et talent uden ligeFra bassinkanten styrer Yakov Munkebo træningen, og han er ikke i tvivl om det potentiale, som den unge udspringer indeholder.
- Martin er et ’once in a lifetime’ talent.
Han er den eneste i danmarkshistorien, som kan lave de her spring.
- Holder Martin sig skadesfri, så vil jeg sige, at chancen er 99,9% for at han kvalificerer sig til OL.
Jeg ser kun skader som en hindring, og så kan man kun gisne om, hvad det kunne føre til, hvis han kunne træne optimalt, siger Yakov Munkebo.
På niveau med AfghanistanAt Martin Bang Christensen minimum to gange om måneden tager til England for at træne, forstyrrer både dagligdag, skole og privatliv.
Fraværet fra uddannelsen stiger, og de mange dage væk tærer på dét, der burde fylde mest.
Udviklingen.
- Alle mine konkurrenter har et 10-metertårn, som de kan træne på tre dage om ugen.
På den måde har de mulighed for at blive langt bedre end mig.
Hvis jeg havde de samme muligheder, så ville jeg selvfølgelig have langt bedre chance for at slå dem, siger Martin Bang Christensen.
Den danske udspringer nødt til at træne på 5-metervipper, og det er under al kritik, siger hans træner, Yakov Munkebo.
- Havde der været et 10-metertårn i Aarhus, så ville hans formkurve skyde i vejret, for det ser vi allerede at den gør, når vi er i England.
- Man har åbenbart i det offentlige en formodning om, at elitesport kan foregår alle steder, selv om man ikke har faciliteterne til det.
Det er ærgerligt, og kritisabelt.
Hvis vi laver en statistik over, hvilke lande, der har det her niveau af træningsfaciliteter, så er vi på niveau med Afghanistan og afrikanske lande, hvoraf mange af dem faktisk har bedre faciliteter end os, siger Yakov Munkebo.
Hvis Martin Bang Christensen kvalificerer sig til OL, vil han være den første danske udspringer siden 1980, der klarer kravene.
FacebookTwitterKopier linkEmner:Munkebo|England|Afghanistan|De Olympiske Lege|Aarhus




https://www.dr.dk/nyheder/politik/journalist-bag-tibet-afsloeringer-demonstranter-skulle-ud-af-syne-punktum

PolitikJournalist bag Tibet-afsløringer: Demonstranter skulle ud af syne.
Punktum.
Efter dag et i den genåbnede Tibetkommisions afhøringer står det klart, at politiet i årevis har skulle gemme demonstranter væk af vejen.
Det var alment kendt i politiet, at kineserne ikke ville se kritiske demonstranter under besøg i Danmark fortalte flere tidligere politichefer i dag - ikke desto mindre er det ulovligt at gemme demonstranter af vejen.
Af Line Jenvall28.
nov.
2018 kl.
22.
43Bemærk: artiklen er mere end 30 dage gammelLæs opDer blev i dag blevet slået to tykke streger under en af præmisserne for at genåbne Tibet-kommissionen og udvide dens arbejde: Københavns Politi har i årevis forhindret fredelige demonstranter i at blive set ved statsbesøg fra Kina.
Også lang tid før besøgene i 2012, 2013 og 2014, som kommissionen sidste gang var sat til at undersøge.
- Det her handler om synlighed, ikke om sikkerhed.
Det kan vi nu se relativt sort på hvidt, siger Jesper Tynell, journalist på P1 Orientering med henvisning til et nyt dokument, som kommissionen fremlagde i dag.
I dag er det blevet cementeret rimelig voldsomt, at der har eksisteret et pres fra kineserne, og at det har kunne mærkes hos politiet.
Jesper Tynell, Journalist på P1 OrienteringDet udløste en nøgtern konstatering fra kommissionens formand, Tuk Bagger:"I 2004 er det relativt mange gange, det er nævnt, at man skal undgå at se demonstranter.
Det er ret tydeligt, at der er en hensigt om at hjælpe med det problem, sagde hun under afhøringerne.
Demonstranter skulle være ude af syneDen skriftlige operationsbefaling fra 2004, som der er tale om, har radioprogrammet P1 Orientering allerede tidligere fortalt om.
I befalingen til betjentene bliver demonstranter fra blandt andet Falun Gong flere gange nævnt.
Samtidig står der, at de ikke skal ”forstyrre” formanden for det kinesiske parlament, Wu Banggous, og hans hustru på deres besøg, hvor de blandt andet skulle se den Den lille Havfrue.
”Det er opgaven at sikre, at eventuelle demonstrationer henvises til området ved lystbådehavnen (de kan ikke ses fra området ved den lille havfrue),” lyder det blandt andet i operationsbefalingen.
Hertil kunne kommissionen så i dag lægge et nyt dokument, der uddyber, at det ikke var et sikkerhedsspørgsmål – det handler om synlighed.
”Det er opgaven at (…) sikre at demonstrationer henvises til lystbådehavnen ude af syne af den lille havfrue”, står der blandt andet i den taktiske befaling for operationen, som kommissionen lagde frem.
Læs også:VIDEO Tibet-sagen forklaret: Kommissionens blinde øjeEt klart billedeFem politiledere er allerede i forvejen stået frem i P1 Orientering og har fortalt om, hvordan de også ved tidligere lejligheder har forhindret demonstranter i at blive set.
Både i 1995, 2002 og 2004.
Og under dagens afhøringer bekræftede også to chefpolitiinspektører og en vicepolitiinspektør, at PET gennem alle årene har fortalt, at kineserne ikke vil se negative demonstranter.
Selvom to af dem afviste, at have kendskab til, at det også var sket i praksis, så bekræfter det billedet af forløbet, forklarer Jesper Tynell.
- De medgiver, at de har hørt om, at kineserne ikke vil se demonstranter.
De bekræfter alle, at der har eksisteret et pres.
Og de udelukker ikke, at der også i praksis er blevet taget hensyn til det, konkluderer han.
Der var et presJesper Tynell har afdækket, hvordan Tibetkommissionen under sit første virke ikke fik alt relevant materiale udleveret, bl.
a.
fra Udenrigsministeriet, Statsministeriet og Rigspolitiet.
Afsløringer der i sidste ende fik justitsminister Søren Pape Poulsen til i juni at genåbne kommissionen.
Udenrigsministeriet har fået en ny hovedrolle efter dagens afhøringer, fordi vicepolitikommissær Henning Peter Dahl fortalte, at det var derfra beskeden om at holde demonstranter ude af syne for en højtstående kinesisk leder i 2002 kom.
Men det mangler vi endnu at få bekræftet, lyder det fra Jesper Tynell.
Der tegner sig dog et meget tydeligt billede, mener han:- I dag er det blevet cementeret hele vejen rundt, at der har eksisteret et pres fra kineserne, og at det har kunne mærkes hos politiet.
Ikke til at afviseJesper Tynell henviser blandt andet til forklaringen fra Kai Vittrup, der i 2004 var øverste operative chef i Københavns Politi i 2004 som chefpolitiinspektør.
- Det susede rundt i systemet - det var noget, man snakkede om.
Jeg fik det også at vide af PET, sagde den tidligere chefpolitiinspektør i dag, sagde han i dag.
Alligevel holdt han fast i, at han ikke kendte til en specifik ordre om at skærme kineserne fra kritiske demonstranter.
- Derfra og til handlingen, det er noget andet.
Havde jeg set det ske på gader og stræder, så havde jeg grebet ind, sagde han og udtalte, at han aldrig har læst, hvad der stod i operationsbefalingerne.
Men adspurgt direkte, om der blandt indsatslederne godt kunne have været en opfattelse af, at man skulle gøre det alligevel, nægter Kai Vittrup ikke at det kunne være tilfældet:- Det med, at kineserne ikke brød sig om det her, det cirkulerede rundt.
Jeg kan ikke afvise, at nogen på eget initiativ har gjort noget direkte, sagde han under afhøringen.
Et lille landDagens afhøringer bringer kommissionen et skridt fremad, vurderer Jesper Tynell.
- Vi kan ikke vide, hvor det ender.
Men man kan kun håbe på, at de kommer nærmere et svar på, om der lå politiske beslutninger bag den diplomatiske løsning, det jo er at skærme kineserne mod kritiske demonstranter.
- I så fald vil den beslutning måske hjælpe os med realistisk at forstå, hvordan Danmark agerer som et lille land i en stor verden, siger Jesper Tynell.
FacebookTwitterKopier linkEmner:Søren Pape Poulsen (politiker)|Tuk Bagger (dommer)|DR P1|Politi|Tibet




https://www.dr.dk/sporten/oevrig/verdens-bedste-carlsen-jeg-har-aldrig-faaet-haardere-modstand

Øvrig sportVerdens bedste Carlsen: 'Jeg har aldrig fået hårdere modstand'Magnus Carlsen roser udfordreren Fabiano Caruana for at have ydet hård modstand i kampen om VM-titlen i skak.
Magnus Carlsen fandt smilet frem på pressekonferencen efter sin VM-sejr.
28.
nov.
2018 kl.
21.
25Bemærk: artiklen er mere end 30 dage gammelLæs opDet norske skakgeni Magnus Carlsen er glad og lettet over, at han onsdag forsvarede sin VM-titel i skak, da han endte med at vinde 3-0 efter omspil over den amerikanske udfordrer Fabiano Caruana.
Forud for afgørelsen i hurtigskak var alle 12 partier mellem dem i almindelig skak endt med remis, og derfor følte Carlsen sig ikke sikker på at kunne slå amerikaneren.
- Han er den stærkeste spiller, jeg har mødt, for jeg vandt jo ikke et eneste af de lange partier.
Jeg følte aldrig, at jeg var i nærheden af at vinde kampen før i dag.
Heldigvis var jeg bedst på dagen.
- Jeg er meget glad.
Det var en virkelig, virkelig god dag på jobbet, siger Magnus Carlsen til NRK ifølge NTB.
Carlsen har tidligere vist sig som en stærk spiller, når tiden spiller en central rolle, som det er tilfældet i hurtigskak.
I omspilspartierne havde hver spiller 25 minutter i hvert parti til at foretage sine træk.
Læs også:Skakgeniet Magnus: Fra udstødt til verdenserobrerNordmanden mener, at tiden blev en afgørende faktor i onsdagens omspil.
- Det første parti var meget jævnbyrdigt og spændende, men jeg formåede at få ham i tidsnød.
Andet parti var kompliceret, men jeg havde troen på mig selv, selv om jeg ikke følte, at jeg stod stærkt.
- Det sidste parti blev lidt mere nervøs.
Men min form i hurtigskak er i hvert fald god, siger Magnus Carlsen.
I andet parti begik Fabiano Caruana en fejl og forærede Carlsen initiativet.
Det irriterer den tabende amerikaner.
- Jeg havde en dårlig dag og spillede ikke godt.
I første og tredje parti var jeg godt med, men partiet, hvor jeg havde de hvide brikker (andet parti, red.
) blev en katastrofe.
- Det er selvfølgelig skuffende at tabe, men jeg var ikke i nærheden af hans niveau i dag, og det var fortjent, at han vandt, siger Caruana.
Carlsen har været verdensmester siden 2013.
Han forsvarede VM-titlen i 2014, 2016 og 2018.
/ritzau/FacebookTwitterKopier link




https://www.dr.dk/nyheder/indland/strid-vokser-dsb-ansatte-far-inddraget-adgangskort

IndlandStrid vokser: DSB-ansatte får inddraget adgangskortDSB og lokomotivførerne er rygende uenige om, hvordan arbejdstiden i fremtiden skal planlægges.
Togtrafikken har onsdag været ramt af arbejdsnedlæggelser blandt  lokomotivførerne hos DSB.
(Arkivfoto) 28.
nov.
2018 kl.
22.
15Bemærk: artiklen er mere end 30 dage gammelLæs opEn strid mellem lokomotivførerne og DSB har onsdag ramt store dele af togtrafikken i Danmark.
Lokomotivførere nedlagde arbejdet, men nogle har også fået inddraget deres adgangskort og blev bedt om at forlade deres arbejdsplads.
Det oplyser Dansk Jernbaneforbund, der repræsenterer lokomotivførerne.
- Det er voldsomt at tage folks adgangskort og bede dem om at gå hjem.
Der sidder medlemmer, som er forvirrede og usikre på, hvad der sker nu, siger formand Henrik Horup til Ekstra Bladet.
Forbundet er bekendt med, at ansatte skulle have fået taget deres adgangskort i København, Aarhus, Odense, Aalborg, Esbjerg, Struer, Nykøbing Falster, Fredericia og Næstved.
Læs også:Arbejdsnedlæggelse hos DSB: Lokomotivførere er tilbage, og togene er så småt begyndt at køreDerfor har forbundet - repræsenteret ved LO - indkaldt til møde torsdag klokken 10 med DSB i Dansk Arbejdsgiverforening.
Skal mødes i ArbejdsrettenDansk Jernbaneforbund mener, at der er tale om en overenskomststridig lockout, da lokomotivførerne blev bedt om at forlade arbejdspladsen, men det er DSB uenig i.
Underdirektør Poul Gemzøe-Enemark bekræfter over for Ekstra Bladet, at ansatte har fået inddraget deres adgangskort, men det skete efter gentagne forsøg på at få dem til at trække i arbejdstøjet.
Torsdag klokken 14.
30 skal parterne mødes i Arbejdsretten, der skal vurdere lovligheden af arbejdsnedlæggelser blandt lokomotivførere tidligere i november.
Her vil Dansk Jernbaneforbund forsøge at få retten til også at bedømme, om det var en lockout, da DSB sendte lokomotivførere væk fra deres arbejdsplads onsdag.
Overenskomster opsagtBaggrunden for de seneste ugers strid er, at DSB og Dansk Jernbaneforbund forhandler om en ny arbejdstidsaftale, hvor parterne ikke kan blive enige.
Uenigheden går blandt andet på, hvor meget indflydelse de ansatte skal have på planlægningen af arbejdet.
Den arbejdsgruppen, der skal forhandle en ny aftale, mødes ifølge Dansk Jernbaneforbund næste gang 4.
december.
Der skal forhandles nye aftaler, fordi DSB har meldt sig ind i den private arbejdsgiverorganisation Dansk Industri og derfor har opsagt de statslige overenskomster.
De ansatte hos DSB skal derfor over på private overenskomster.
I den forbindelse har DSB opsagt en lang række lokalaftaler med de ansatte, som nu skal forhandles på plads.
/ritzau/FacebookTwitterKopier linkEmner:Togselskaber|Overenskomster|København|LO|Jylland




https://www.dr.dk/nyheder/udland/vrede-franskmand-i-protest-mod-macron-vi-vil-ikke-kun-overleve-vi-vil-leve

Demonstrationer i FrankrigSe temaUdlandVrede franskmand i protest mod Macron: 'Vi vil ikke kun overleve.
Vi vil leve!
'Christophe Ledoux er en af de hundredetusindvis af vrede franskmænd i gule trafikveste, der nu protesterer mod præsident Emmanuel Macron.
Af Stéphanie Surrugue - international korrespondent - Paris28.
nov.
2018 kl.
22.
27Bemærk: artiklen er mere end 30 dage gammelLæs opDe stimler sammen om bålet for at holde varmen i nattekulden.
Vi står i en regnvåd rundkørsel i Nordfrankrig, i den lille flække Flixecourt.
Demonstranternes gule trafikveste lyser op i mørket, når bilerne kører forbi – de fleste giver dem et solidarisk dyt med vejen, hvilket får De Gule Veste til at juble.
De har stået her nat og dag i to uger, og et pyntet juletræ i rundkørslen viser, at demonstranterne ikke har tænkt sig at gå hjem foreløbig.
Dét, der for et par uger siden begyndte som en protest mod regeringens varslede skattestigninger på brændstof, har udviklet sig til en social protestbevægelse.
Læs også:Protester i Frankrig skaber kaos: En kvinde dræbt og 47 såretHundredetusindvis af vrede franskmænd i gule trafikveste besætter rundkørsler og broer, betalingsanlæg ude på motorvejen og skattekontorer inde i byerne.
- Det, der sker i Frankrig lige nu, rækker langt ud over skat på brændstof, siger Helena Perez, en ung kvinde, der forsøger at holde varmen bag et stort uldhalstørklæde:- Det er virkelig en folkelig bevægelse.
Den er apolitisk, der er ingen fagforeninger bag, det er alle sociale lag, der deltager.
Det er befolkningen, som rejser sig i protest mod alle mulige skatter.
Resterne af en lastbil, der brænder ses her Champs Elysees i Paris, da politi og demonstranter i sidste uge stødte sammen i hovedstaden.
 En af De Gule Veste (Gilet jaune) demonstranter med budskabet "Nu er det nok" ved en protest i den franske by Bordeaux.
 Demonstranter stødte i sidste uge sammen med politiet, som brugte tåregas og vandkanoner ved Concorde-pladsen i hovedstaden Paris.
 Et skilt i Paris er blevet malet med grafitti med opfordringen til præsident Macron om at træde tilbage.
1 / 4Resterne af en lastbil, der brænder ses her Champs Elysees i Paris, da politi og demonstranter i sidste uge stødte sammen i hovedstaden.
1 / 4En af De Gule Veste (Gilet jaune) demonstranter med budskabet "Nu er det nok" ved en protest i den franske by Bordeaux.
2 / 4Demonstranter stødte i sidste uge sammen med politiet, som brugte tåregas og vandkanoner ved Concorde-pladsen i hovedstaden Paris.
3 / 4Et skilt i Paris er blevet malet med grafitti med opfordringen til præsident Macron om at træde tilbage.
4 / 4Oprør mod flere skatterVi er nødt til at undgå den her sociale opdeling, hvor en meget stor del af befolkningen bliver udstødt, og vi bare må klare osChristophe LedouxDe Gule Veste har fået nok.
Nok af faldende realløn, nok af dårlig købekraft, nok af nye skatter dekreteret fra Paris, der ligger 160 kilometer og flere verdener fra rundkørslen her i Flixecourt.
Heroppe i Frankrigs næstfattigste region er ungdomsarbejdsløsheden på 29 procent, mens 17 procent af indbyggerne lever under den franske fattigdomsgrænse på 7.
600 kroner om måneden.
- Vi er nødt til at undgå den her sociale opdeling, hvor en meget stor del af befolkningen bliver udstødt, og vi bare må klare os, siger Christophe Ledoux, gul vest om natten og selvstændig erhvervsdrivende om dagen, hvor han kæmper for sit eventfirmas overlevelse.
- Men vi vil leve.
Vi vil ikke bare overleve, vi vil leve!
, siger den unge mand, der er iført både gul trafikvest og nissehue – det er vigtigt for demonstranterne at signalere, at de er alt andet end voldelige.
Regeringen lytter ikke.
Den hører os måske, men den lytter ikke.
Helena PerezWeekendens optøjer på Champs Elysées i Paris, hvor tusinder af Gule Veste var samlet til demonstration, blev infiltreret af voldelige politiske aktivister, lyder det igen og igen rundt om bålet her i Flixecourt.
- Vi er ikke voldelige.
Og vi er ikke sendt i byen af nogen.
Vi er borgere, der har fundet hinanden på de sociale medier, og som fredeligt forsøger at vise regeringen, at den er nødt til at lytte til os, siger Helena Perez.
Opråb til regeringenPræsident Macron - der ellers ikke har for vane at tale direkte til de efterhånden millioner af franskmænd, som i hans regeringstid har protesteret mod hans reformer – valgte onsdag at holde en tv-transmitteret tale, hvor præsidenten henvendte sig direkte til demonstranterne.
- Vi skal lytte til de sociale protester, erklærede Emmanuel Macron, der lod sin klimaminister mødes med flere Gule Veste.
Det kan godt være, han er populær rundt om i verden, når han tager på besøg, men i hjemlandet er utilfredsheden med præsident Emmanuel Macron stor.
Men talen imponerer ikke hos de mange demonstranter rundt om i Frankrig, som får støtte af 66 procent af franskmændene ifølge en frisk meningsmåling.
Til sammenligning er præsidentens popularitetsmåling nu helt nede på 25 procent.
- Regeringen lytter ikke.
Den hører os måske, men den lytter ikke.
Men den skal til at lytte, til at vågne op og indse, at den her protestbevægelse risikerer at tage til i styrke for alvor, siger Helena Perez.
I de franske demonstrationer har to mistet livet, mens 650 er blevet såret, især ved trafikulykker i forbindelse med De Gule Vestes blokeringer af franske landeveje.
Og på lørdag er endnu en stor demonstration varslet på Champs Elysées i Paris.
FacebookTwitterKopier linkEmner:Emmanuel Macron (politiker)|Frankrig|Demonstrationer|Paris|Skatter og afgifter




https://www.dr.dk/nyheder/udland/aeldre-mand-i-texas-tilstar-90-drab

UdlandÆldre mand i Texas tilstår 90 drabSamuel Little, en hjemløs tidligere bokser, dræbte først og fremmest narkomaner og prostituerede.
En 78-årig mand i Texas i USA har tilstået, at han har begået 90 drab mellem 1970 og 2005, oplyser det føderale politi FBI.
28.
nov.
2018 kl.
21.
01Bemærk: artiklen er mere end 30 dage gammelLæs opEn 78-årig mand i Texas i USA har tilstået, at han har begået 90 drab mellem 1970 og 2005, oplyser det føderale politi FBI.
Manden kan dermed være den værste seriemorder i landets historie.
Samuel Little, som er tidligere bokser, dræbte først og fremmest narkomaner og prostituerede.
Hidtil har retsvæsnet kun kunnet bekræfte 34 af drabene.
Little blev anholdt i 2012 i et skur for hjemløse.
Han var mistænkt for narkotikakriminalitet.
Under efterforskningen kunne politiet knytte hans dna til drabene på tre kvinder i Los Angeles.
De blev dræbt i perioden 1987-1989.
Han blev dømt for drabene i 2014.
Derefter har Samuel Little tilstået stadigt flere drab, og det samlede antal er nået op på 90.
Han skal have slået sine ofre ned og derefter have kvalt dem.
Da han hverken efterlod skudsår eller stiksår i ofrene har myndighederne formodet, at mange af ofrene var døde af narkotikaoverdoser, uheld eller naturlige årsager.
Fra stat til statI begyndelsen af 1980'erne blev Samuel Little anklaget for drab på kvinder i Mississippi og Florida, men han blev ikke dømt.
En af FBI's analytikere, Christina Palazzolo, har tidligere i år sagt, at Little "rejste fra by til by og fra stat til stat", med en politimand og oplyste detaljer om hvert drab, han havde begået.
- Jackson, Mississippi - et; Cincinnati, Ohio - et; Phoenix, Arizona - tre; Las Vegas, Nevada-et, sagde Palazzolo.
Little kan angiveligt huske alle detaljer og omstændigheder ved hvert drab - men han kan ikke placere dem tidsmæssigt.
- Det vil blive bekræftet, at Little var en af de værste - måske den værste - seriemorder i USA's historie, siger Bobby Bland, som er distriktsanklager i Ector County, hvor Little sidder fængslet.
Kan være den værsteDen værste seriemorder i USA's historie menes at være Gary Ridgway, den såkaldte "Green River Killer", der blev dømt for 49 drab, Han sidder fængslet i delstaten Washington.
Little voksede op i Ohio, droppede tidligt ud af skolen og levede et nomadisk liv, hvor han skaffede sig penge ved butikstyverier og røverier, siger FBI.
/ritzau/AFPFacebookTwitterKopier linkEmner:USA|Mord|Texas|Ohio|Kriminalitet




https://www.dr.dk/nyheder/indland/strandede-togpassagerer-tog-sagen-i-egen-haand-hyrede-privatbus-komme-frem

IndlandStrandede togpassagerer tog sagen i egen hånd - hyrede privatbus for at komme fremTogpassagerer blev efterladt af DSB på Nyborg Station, efter arbejdsnedlæggelse stoppede togdriften.
En privatbus samlede strandede togpassagerer op i Nyborg og kørte dem til Aarhus.
Af Stine Delfs28.
nov.
2018 kl.
20.
57Bemærk: artiklen er mere end 30 dage gammelLæs op- Jeg synes, at det er super uansvarligt altså – det må jeg indrømme.
Sådan siger Matias Thomsen på 27 om DSB's håndtering af de mange togaflysninger og forsinkelser, der har været i løbet af dagen.
Han blev som en af mange andre danskere forsinket, som følge af dagens overenskomststridige arbejdsnedlæggelse blandt DSB's lokomotivpersonale.
Matias Thomsen skulle med toget fra Aarhus til København - han endte med at blive to og en halv time forsinket.
Matias Thomsen rejste i eftermiddag med lyntoget fra København - med en forventet ankomst i Aarhus klokken 16.
43.
Toget var dog allerede en halv time forsinket, da det kørte ud af hovedstaden, og passagerne var først i Aarhus klokken 19.
15 - to og en halv time senere end forventet.
Passagerer blev overladt til sig selvLyntoget standsede mod forventning på Nyborg station, og efter en halv times uvished fik passagererne over højttalerne at vide, at toget ikke kørte videre, og at der ikke ville blive indsat togbusser eller andre former for videre transport.
- Vi bliver egentlig bare overladt til os selv på Nyborg Station.
Alle passagerer var meget uforstående overfor situationen.
Det er relativt koldt udenfor, så der var mange, der prøvede at få fat på en taxa.
Der var nok et par hundrede mennesker, som var strandet på Nyborg Station.
Fordi det var så koldt, var vi helt presset sammen indenfor, siger Matias Thomsen om situationen på Nyborg Station.
Hvis det ikke havde været for busselskabet, så havde vi nok stået på Nyborg Station endnu.
Vi kunne jo ikke komme videre fordi alt var aflyst.
Vi følte, at vi var taget som gidsel.
Matias ThomsenDe fleste passagerer vidste ikke, hvad de skulle stille op, indtil en ung mand fik fat på et privat busselskab.
- Mange ringede til private busselskaber og sagde: Hvis vi kan samle nok mennesker sammen, vil I så sende en bus?
Vi var så heldige, at de kunne sende en bus afsted for at hente os – selvfølgelig mod betaling.
Vi skulle være 50 mennesker for at kunne komme til Aarhus og vi skulle give 200 kroner per person, siger Matias Thomsen.
Vi manglede information om kompensationSelvom Matias Thomsen selv var inde at læse om kompensationsreglerne på DSB’s hjemmeside, var han forvirret over sine rettigheder.
- Vi blev kylet ud af det her tog, uden at få noget som helst at vide om vores kompensationsmuligheder.
Der kom ikke nogen ekstra information.
Jeg tror også, at det var dét, der gjorde det endnu mere frustrerende, at man ikke fik noget at vide, siger han.
Ifølge Matias Thomsen var der mange unge med toget, som ikke vidste, hvordan de skulle forholde sig i sådan en situation og som ikke have økonomiske midler til at komme videre derfra.
Ifølge DSBs rejsetidsgaranti kan man få kompensation, hvis man er forsinket i mere end 30 minutter.
Derudover kan man få 50 kroner refunderet for forplejning, som er købt i en af DSB's 7-eleven kiosker, hvis man er mere end en time forsinket.
- Jeg synes godt, at de kunne have nævnt i højttalerne, hvad vores muligheder var.
For alt var totalt kaotisk, siger Matias Thomsen.
For ham stoppede turen i Aarhus, men der var andre passagerer, der skulle videre derfra.
- De får desværre nok en lang aften, siger Matias Thomsen og fortsætter:- Men hvis det ikke havde været for busselskabet, så havde vi nok stået på Nyborg Station endnu.
Vi kunne jo ikke komme videre, fordi alt var aflyst.
Vi følte, at vi blev taget som gidsler.
FacebookTwitterKopier linkEmner:DSB|7-Eleven|Nyborg|Aarhus|Trafik




https://www.dr.dk/nyheder/politik/mette-frederiksen-vil-haeve-skatten-pa-kapital-og-aktier

PolitikMette Frederiksen vil hæve skatten på kapital og aktierToppen løber fra os andre, mener S-formand, der vil ramme de allermest velhavende med nyt skatteudspil.
(Arkiv) Mette Frederiksen varsler udspil, der skal beskatte kapitalindkomster.
28.
nov.
2018 kl.
22.
08Bemærk: artiklen er mere end 30 dage gammelLæs opDen stigende ulighed er en af de absolut største udfordringer, det danske samfund står over for.
Det mener Socialdemokratiets formand, Mette Frederiksen, og på den baggrund har hun den seneste tid lanceret flere forslag, der er designet til med nærmest kirurgisk præcision at hive flere skattekroner ud af de rigeste danskere.
Nu er hun klar med endnu et udspil i den række.
Det går ud på at indføre højere skat på formueindkomster.
Mens indkomstskatten fredes.
- Det vil ramme nogle ganske få mennesker, siger Mette Frederiksen om det nye udspil.
- Til gengæld vil det være nogle, der har meget, meget høje indkomster.
Forslaget går ud på, at kapitalindkomst - det vil blandt andet sige renteindtægter og kursgevinster fra obligationer - skal beskattes hårdere.
Det samme skal aktieindkomst på mere end 53.
000 kroner årligt.
Læs også:Mette Frederiksen vil grådighed til livs med et stærkere FinanstilsynFrederiksen: Almindelige danskere bliver ikke ramtVed hjælp af beregninger fra Finansministeriet er S nået frem til, at de kan øge skatteindtægterne med 1,1 milliarder kroner ved at gennemføre de to forslag samt ved at annullere nogle mindre tiltag, regeringen har på vej.
Det er et udtryk for, at vi ønsker at føre en mere klassisk fordelingspolitik.
Mette Frederiksen (S)Beskatningen af pensionsopsparinger og aktieindkomster under 53.
000 skal der derimod ikke ændres på.
- Almindelige danskere vil slet ikke blive ramt af det her.
Hverken når man sælger huset eller man har en pensionsopsparing.
Det gælder for nogle ganske få i toppen af vores samfund, forsikrer Mette Frederiksen.
Hun forsikrer også, at partiet ikke vil hæve indkomstskatten.
- Jeg har ikke noget ønske om, jeg har ikke nogen intentioner om og vi kommer ikke med forslag om at sætte indkomstskatten op eller skatten i det hele taget for helt almindelige mennesker, siger Frederiksen.
Når du siger, at indkomstskatten ikke bliver sat op, gælder det så også topskatten?
- Ja.
Det gør det.
Kommer I til at sætte topskattegrænsen ned?
- Nej.
'Rødvinsreformen'Socialdemokratiet præsenterer sit udspil som et opgør mod det, partiet kalder "rødvinsreformen".
Det er en skattereform, der blev vedtaget i 2009 og som egentlig hed Forårspakke 2.
0.
Det var statsminister Lars Løkke Rasmussen (V), der også havde magten der.
I mellemtiden har Socialdemokratiet stået i spidsen for en regering i fire år, så spørgsmålet er selvfølgelig, hvorfor partiet ikke ændrede skattereglerne, da partiet havde regeringsmagten.
- Man når ikke alt i en regeringsperiode.
Og der er i øvrigt også en ny formand for Socialdemokratiet.
Derfor fremlægger jeg det, som vi i Socialdemokratiet i dag mener er den rigtige politik, siger Frederiksen.
- Der er et behov for, at vi går op mod den stigende ulighed.
Der har ikke været vilje i Danmark til at adressere det problem at toppen løber fra os andre.
Er det også en vilje, I selv har manglet?
- Man kan i hvert fald konstatere, at vi ikke fik gjort nok, da vi sad i regering.
- Det er et udtryk for, at vi ønsker at føre en mere klassisk fordelingspolitik, der er til gavn for den brede gruppe af danskere.
/ritzau/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Skatter og afgifter




https://www.dr.dk/sporten/haandbold/herreligaen/aalborg-udbygger-sejrsstime-til-seks-mod-kolding

HerreligaenAalborg udbygger sejrsstime til seks mod KoldingAalborg vandt 34-30 i Kolding.
Herre Håndbold Ligaens tophold har dermed vundet seks ligakampe i træk.
Henrik Møllgaard og Aalborg topper Herre Håndbold Ligaen efter seks sejre på stribe.
28.
nov.
2018 kl.
20.
22Bemærk: artiklen er mere end 30 dage gammelLæs opAalborg Håndbold tordner frem i herrernes bedste håndboldrække.
Onsdag aften vandt nordjyderne den sjette ligakamp i træk, da det på udebane blev til en sejr på 34-30 over KIF Kolding fra den nederste del af rækken.
Endnu bedre blev det for Aalborg et par timere senere, da Bjerringbro-Silkeborg (BSV) tabte på udebane med 27-31 i Skanderborg.
Dermed har Aalborg på førstepladsen nu tre point ned til BSV på andenpladsen.
Nordjydernes egen sejr kom i hus i sikker stil.
Bortset fra ved stillingen 6-5 til KIF var Aalborg ikke bagud i onsdagens kamp.
Det lugtede også af en tidlig afgørelse, da aalborgenserne kom foran med otte mål ad flere omgange i slutningen af første halvleg.
Læs også:13 års samarbejde er slut: Håndboldklubben BSV splittes opForan med seks mål ved pausen var der da heller ikke meget, som tydede på, at Stefan Madsens mandskab ville komme i problemer.
Dertil var der for mange huller i KIF-forsvaret.
Mod slutfasen havde hjemmeholdet ellers mulighed for at ryste de sejrsvante gæster, men i flere omgange mislykkedes det at få afstanden ned på to mål.
Et par hurtige Aalborg-scoringer senere var kampen endegyldigt afgjort.
I bussen på vej hjem kunne Aalborg så følge med, da rivalen BSV var på besøg hos Skanderborg.
Hjemmeholdet kunne have ført ved pausen, men måtte nøjes med 14-14 midtvejs.
I slutningen af anden halvleg havde Skanderborg opbygget et komfortabelt forspring, og da målvogter Bertram Obling scorede til 28-23, så det meget lovende ud for hjemmeholdet.
Selv om gæsterne fik afstanden ned på to mål, kørte Skanderborg sejren hjem og hoppede op på femtepladsen.
- Vi lavede for mange fejl i forsvaret.
Vi stod lige i begyndelsen af anden halvleg, men så scorede de fire mål i træk, og vi skulle arbejde hårdt for at komme tilbage derfra, siger BSV-stregen Michael V.
Knudsen til TV2 Sport.
For Skjern endte onsdagen med endnu en skuffelse.
Det danske mesterhold tabte 24-28 på udebane mod Ringsted.
Ringsted ligger nummer 11, mens Skjern ligger nummer syv.
/ritzau/FacebookTwitterKopier linkEmner:Bjerringbro-Silkeborg Elitehåndbold|Aalborg|Skanderborg|KIF Kolding København|Håndbold




https://www.dr.dk/nyheder/regionale/nordjylland/arkaeologer-vil-paa-udkig-efter-glemt-vikingeborg-helt-uden-grave-i

NordjyllandArkæologer vil på udkig efter glemt vikingeborg helt uden at grave i jordenDanske forskere håber ved hjælp af georadar at kunne gentage norsk succes.
Jorden ved ringborgen Aggersborg kan rumme på flere skjulte skatte fra vikingetiden.
Af Klaus Videbæk28.
nov.
2018 kl.
20.
04Bemærk: artiklen er mere end 30 dage gammelLæs op- Dette er en verdenssensasjon.
For en arkæolog er dette toppen av toppen.
Sådan lød det på klingende norsk til NRK, da arkæologer midt i oktober fandt et gammelt vikingeskib begravet midt på en græsmark ved Jellhaugen i Halden i Sydnorge.
Ekstra bemærkelsesværdigt ved fundet var det, at det blev gjort helt uden at stikke en spade i jorden.
Ved hjælp af georadar - eller jordradar som det også kaldes - kunne man nemlig kortlægge strukturen af skibet og afsløre, at det var omkring 20 meter langt og lå en halv meter under jorden.
Samme instrument vil forskere fra Aarhus Universitet og Vesthimmerlands Museum nu bruge til at undersøge området omkring Danmarks største vikingeborg Aggersborg i Han Herred i Nordjylland.
Det kan måske føre til fundet af en ny vikingeborg i området eller andre fortidige bebyggelser, som hidtil har ligget gemt, fortæller inspektør og forskningschef ved Vesthimmerlands Museum Bjarne, Henning Nielsen.
- Vi har haft nogle prøvegravninger herude tidligere og har set noget grøftværk, som vi gerne vil have undersøgt nøjere.
Men vi er nødt til at gøre det med ikke-destruktive metoder.
- De her målinger vil afsløre koncentrerede bebyggelser og måske også en borg, siger han.
Vikingeborgen Aggersborg stammer tilbage fra omkring år 980 - fra Harald Blåtands tid.
 Der findes tre lignende ringborge andre steder i landet - Trelleborg, Fyrkat og Nonnebakken.
 Aftegning af vikingerne som de kan have set ud (billede fra det lille museum ved Aggersborg).
1 / 3Vikingeborgen Aggersborg stammer tilbage fra omkring år 980 - fra Harald Blåtands tid.
1 / 3Der findes tre lignende ringborge andre steder i landet - Trelleborg, Fyrkat og Nonnebakken.
2 / 3Aftegning af vikingerne som de kan have set ud (billede fra det lille museum ved Aggersborg).
3 / 3Frem og tilbage med 30 km/tGeoradar fungerer ved at sende elektromagnetiske bølger ned i jorden, som tilbagekastes hvis de støder på uvante strukturer.
Det eneste man i princippet skal gøre, er at koble udstyret på et køretøj og køre henover det område, man ønsker at undersøge.
- Man kører rundt med en ATV eller en lille bil med 30 kilometer i timen frem og tilbage, og så får man dækket nogle kæmpestore arealer, siger Søren Munch Kristiansen, lektor for Institut for geoscience på Aarhus Universitet.
Ud af undersøgelserne vil man få en helt anden indsigt i undergrunden end tidligere, mener han.
- I stedet for kun at tegne en profil på et papir som i gamle dage, vil man nu kunne gå ind og lave det som en 3D-model, hvor man i princippet bagefter kan tage en flyvetur ned i jorden og se, hvordan de enkelte lag hænger sammen og ikke hænger sammen, siger han.
Læs også:Guldtrolde fra jernalderen var en slags husforsikringDerfor vil brugen af georadar ikke kun i et historisk, men også i et geologisk perspektiv, være interessante.
- Vi kan bruge det til at forstå, hvordan landskabet så ud dengang, man byggede borgen, og hvor kysten lå, siger Søren Munch Kristiansen.
Inden undersøgelsen kan blive en realitet, skal der findes penge til projektet.
Senere kan metoden tages i brug andre steder i landet.
FacebookTwitterKopier linkEmner:Aarhus Universitet|Museumscenter Aars|Historie|Aars|Videnskab




https://www.dr.dk/nyheder/udland/kampen-boernechecken-fornuftig-eu-skepsis-og-nej-til-dansk-brexit-fem-ting-vi-laerte

Valg til Europa-ParlamentetSe temaUdlandKampen for børnechecken, fornuftig EU-skepsis og nej til dansk 'brexit': Fem ting, vi lærte af Løkkes EU-taleDen danske statsminister udlagde i dag sin vision for EU's fremtid i Bruxelles.
Den danske statsminister, Lars Løkke Rasmussen (V), talte i dag for Europa-Parlamentet.
Af Per Bang Thomsen - Bruxelles28.
nov.
2018 kl.
20.
27Bemærk: artiklen er mere end 30 dage gammelLæs opDer blev talt om alt fra dansk EU-skepsis til børnechecken og behovet for at styrke det europæiske forsvar, da statsminister Lars Løkke Rasmussen (V) i dag talte i Europa-Parlamentet.
Temaet var EU's fremtid, og den danske statsminister var blevet inviteret til at komme med sine visioner i forhold til unionens fremtid.
DR Nyheder har samlet fem centrale pointer fra Lars Løkke Rasmussen:1Danskerne har en fornuftig EU-skepsisStatsministeren var den 13.
europæiske stats- og regeringschef, der talte til Europa-Parlamentet.
Det kan godt være, at Danmark har en række forbehold til EU-samarbejdet.
Men andelen af danskere, der bakker op om projektet, er ifølge målinger større end i de fleste andre europæiske lande.
Og ifølge statsministeren skyldes det delvist, at vi i Danmark ”har en stærk tradition for at diskutere den europæiske union”.
- Det har givet os alle, mig selv inklusiv, et meget mere pragmatisk syn på unionen.
Vi fokuserer på at finde jordnære løsninger på hverdagsproblemer for på den måde at få EU til at fungere bedre, sagde han.
- Det er vigtigt, at europæerne ved, at Danmark trods forbeholdene er en nation, som grundlæggende tror på Europa og som kan se nytteværdien af det.
Vi danskere kender en god handel, når vi ser den, understregede statsministeren.
2EU skal have fokus på de store, eksistentielle problemerHer ses statsministeren sammen med den amerikanske præsident, Donald Trump.
En mand, som ifølge Løkke presser EU.
Ifølge statsministeren har EU det med at blande sig alt for meget i småting og unødvendige detaljer.
Det bør man holde op med og i stedet begynde at fokusere på det, som statsministeren betegner som ”fire eksistentielle områder”:Migrationsproblemerne, klimaudfordringerne, modernisering af EU’s indre marked samt sikring af frihandel på globalt plan.
- I USA, der ellers er ”the land of dreams”, drømmer man nu om mindre frihandel, om færre internationale regler og om handelsbarrierer, sagde han med henvisning til den nuværende amerikanske præsident, Donald Trump.
- Vi må ikke tillade, at det kommer til at ske.
Og det bliver mere og mere klart, at det kun er Europa, der kan forhindre det.
3EU skal blande sig uden om den danske børnecheckStatsministeren mener, at EU skal holde fingrene fra den danske børnecheck.
Den danske velfærdsstat er ifølge statsministeren en af de bedste i verden.
Selvom Danmark er en del af EU, ønsker danskerne fortsat at værne om deres velfærdsgoder.
Og dem skal EU blande sig udenom.
- Jeg har svært ved at forsvare EU-reglerne, når alle, der arbejder i Danmark, kan få vores høje, skattebetalte børnecheck, uanset om deres børn bor i Danmark eller ej.
Det er ikke fair, og det udfordrer den danske samfundsmodel, sagde statsministeren.
Derfor vil han også fortsætte kampen mod den såkaldte ”velfærdsturisme”, heriblandt kampen for en indeksering af børnechecken, som han også slog hårdt på under det seneste europaparlamentsvalg i 2014.
- Der er nogle ting omkring det indre marked og de velfærdsgoder, der er knyttet op til det, som ikke er i orden eller rimelig, sagde han og understregede, at det skal ske inden for reglerne.
- Vi kommer til at genbesøge nogle af disse spørgsmål.
4Løkke afviser blankt en dansk 'brexit'-afstemningDanmark skal ikke gå i briternes spor, mener statsministeren.
Selvom regeringens eget støtteparti, Dansk Folkeparti, har slået på tromme for en brexit-lignende afstemning i Danmark, så afviser Lars Løkke Rasmussen, at det kommer på programmet, mens han er statsminister.
- Jeg kan ikke sætte mig i spidsen for noget, jeg er imod.
Hvis man synes, der skal være en folkeafstemning om, hvorvidt Danmark skal melde sig ud af EU, skal man stemme på partier, der går ind for det, sagde han.
Han understregede samtidig, at han ikke ønsker sig folkeafstemninger om alle mulige forskellige EU-spørgsmål.
Det kan kun komme på tale, hvis det drejer sig om de fire forbehold, som Danmark har til EU-samarbejdet.
Og netop her ønsker statsministeren at tage et opgør med forsvarsforbeholdet, der afholder Danmark fra at deltage i det fælleseuropæiske forsvarssamarbejde.
Han ville dog ikke sige noget om, hvornår den afstemning i givet fald skal finde sted.
- Det er ikke i morgen, at vi er dødeligt pressede af forsvarsforbeholdet.
Men vi har bare brug for at få denne debat, for Europa kommer til at skulle tage et større ansvar for vores egen sikkerhed, sagde han.
5Løkke er begyndt at tale mere positivt om EUHer ses statsministeren sammen med EU-præsident Donald Tusk.
Hvor den danske statsminister for blot få år siden kritiserede sine modstandere for at lægge sig ”mavepladask ned for nogle EU-teknokrater”, taler han i dag om at kippe med EU-flaget.
Og ifølge statsministeren selv er der sket et skifte i den måde, han omtaler unionen på.
- Dengang brugte vi meget energi på at pege på de ting, der ikke fungerede.
Nu gør jeg det på en anden måde.
Jeg understreger alt det, der fungerer godt, og peger på det store perspektiv, der er i EU, sagde han.
- Men jeg peger også fortsat på de problemer, der er er.
Og de ting, vi mente, da vi var fire blå oppositionspartier, mener jeg fortsat én-til-én.
Det rokker bare ikke ved, at selve grundkonstruktionen er fint.
"Vi kan ikke have et system, hvor man, bare fordi man planter sine træsko i en jordbærmark en dag, så kan sende store børnechecks hjem til lande, hvor leveomkostningsniveauet er meget, meget lavere, og hvor antallet af børn måske også er højere.
" (Februar 2014, Berlingskes Nyhedsbureau).
 "Mit angreb på regeringen er, at den lægger sig mavepladask ned for nogle EU-teknokrater uden overhovedet at gå i juridisk infight, uden overhovedet at søge parlamentarisk rygdækning på Christiansborg, uden overhovedet at udfolde, den mindste fantasi til, hvad man kunne gøre alternativt.
Det, synes jeg, er svagt og ringe.
" (Februar 2014, Berlingskes Nyhedsbureau).
 "Men hvis det i virkeligheden dækker over, at statsministeren (Helle Thorning- Schmidt.
red.
) er så glad for det hele, og at man bare skal sige » javel « til alt, hvad der kommer fra Bruxelles, så kan jeg ikke gøre noget ved det.
" (Marts 2014, Ritzau)  "Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent.
" (December 2015, Ritzau)  "Vi hører til i EU.
Jeg opererer ikke med, at vi skal have nogen folkeafstemning om det grundspørgsmål (.
.
.
) Vi har den relation til EU, vi har, og den hviler på de danske undtagelser.
Jeg forudser så heller ikke, at der kommer en situation inden for en overskuelig fremtid" (Juni 2016, Ritzau)  "Det europæiske samarbejde har problemer.
Vi kan ikke bare fortsætte som før.
Der er en skepsis i befolkningerne.
Den skal vi tage alvorligt.
Det har jeg sagt længe.
Og i dag deler de fleste af mine europæiske kolleger det synspunkt.
Men vi må heller ikke bare give EU skylden for alle problemer.
Vi har selv et ansvar for at få samarbejdet til at fungere.
Vi har en stærk interesse i det.
" (Oktober 2016, Folketingets åbning)  "Den helt afgørende platform til at varetage danske interesser i verden er EU.
Samarbejdet er ikke perfekt – men det er uendeligt bedre end alternativet: Et splittet Europa, hvor alle er sig selv nærmest.
Vi må ikke tage gevinsterne ved EU for givet.
Det har Brexit mindet os om.
Fordelene virker måske usynlige i det daglige.
Men de er store.
" (Oktober 2017, Folketingets åbning)  "Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen.
Og kun tage det frem og støve det af, når vi skal stemme ja eller nej til noget.
Det er da tankevækkende, at vi putter sådan med det.
På en dag som i dag – Europadagen den 9.
maj – skal vi da hejse Europa-flaget og med overbevisning og stolthed sige: Vi danskere, men vi er også europæere.
I 45 år har vi nydt godt af fællesskabet.
Vi nærmer os et guldbryllup.
Vi fejrer sølvbryllup for Det Indre Marked.
For mig er det noget, vi skal se frem til at fejre.
" (Maj 2018, Europa-dagen)  "Jeg vedstår alt, hvad jeg har ment.
Jeg synes bare nok – især pga.
brexit og det, der sker i USA – at vi er nødt til at fokusere på det store billede og ikke kun håret i suppen.
Men jeg vedstår at de hår, jeg fandt i suppen, de er der.
" (August 2018, Jyllands-Posten)  "Der er ikke en modsætning mellem dansk suverænitet og et stærkt engagement i Europa.
Tværtimod.
Vi skal stå sammen med resten af Europa.
Deltage aktivt.
Tage ansvar for udviklingen.
Og gøre hvad vi kan for at trække samarbejdet i vores retning.
For vi har masser at byde ind med.
" (Oktober 2018, Folketingets åbning).
1 / 10"Vi kan ikke have et system, hvor man, bare fordi man planter sine træsko i en jordbærmark en dag, så kan sende store børnechecks hjem til lande, hvor leveomkostningsniveauet er meget, meget lavere, og hvor antallet af børn måske også er højere.
" (Februar 2014, Berlingskes Nyhedsbureau).
1 / 10"Mit angreb på regeringen er, at den lægger sig mavepladask ned for nogle EU-teknokrater uden overhovedet at gå i juridisk infight, uden overhovedet at søge parlamentarisk rygdækning på Christiansborg, uden overhovedet at udfolde, den mindste fantasi til, hvad man kunne gøre alternativt.
Det, synes jeg, er svagt og ringe.
" (Februar 2014, Berlingskes Nyhedsbureau).
2 / 10"Men hvis det i virkeligheden dækker over, at statsministeren (Helle Thorning- Schmidt.
red.
) er så glad for det hele, og at man bare skal sige » javel « til alt, hvad der kommer fra Bruxelles, så kan jeg ikke gøre noget ved det.
" (Marts 2014, Ritzau) 3 / 10"Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent.
" (December 2015, Ritzau) 4 / 10"Vi hører til i EU.
Jeg opererer ikke med, at vi skal have nogen folkeafstemning om det grundspørgsmål (.
.
.
) Vi har den relation til EU, vi har, og den hviler på de danske undtagelser.
Jeg forudser så heller ikke, at der kommer en situation inden for en overskuelig fremtid" (Juni 2016, Ritzau) 5 / 10"Det europæiske samarbejde har problemer.
Vi kan ikke bare fortsætte som før.
Der er en skepsis i befolkningerne.
Den skal vi tage alvorligt.
Det har jeg sagt længe.
Og i dag deler de fleste af mine europæiske kolleger det synspunkt.
Men vi må heller ikke bare give EU skylden for alle problemer.
Vi har selv et ansvar for at få samarbejdet til at fungere.
Vi har en stærk interesse i det.
" (Oktober 2016, Folketingets åbning) 6 / 10"Den helt afgørende platform til at varetage danske interesser i verden er EU.
Samarbejdet er ikke perfekt – men det er uendeligt bedre end alternativet: Et splittet Europa, hvor alle er sig selv nærmest.
Vi må ikke tage gevinsterne ved EU for givet.
Det har Brexit mindet os om.
Fordelene virker måske usynlige i det daglige.
Men de er store.
" (Oktober 2017, Folketingets åbning) 7 / 10"Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen.
Og kun tage det frem og støve det af, når vi skal stemme ja eller nej til noget.
Det er da tankevækkende, at vi putter sådan med det.
På en dag som i dag – Europadagen den 9.
maj – skal vi da hejse Europa-flaget og med overbevisning og stolthed sige: Vi danskere, men vi er også europæere.
I 45 år har vi nydt godt af fællesskabet.
Vi nærmer os et guldbryllup.
Vi fejrer sølvbryllup for Det Indre Marked.
For mig er det noget, vi skal se frem til at fejre.
" (Maj 2018, Europa-dagen) 8 / 10"Jeg vedstår alt, hvad jeg har ment.
Jeg synes bare nok – især pga.
brexit og det, der sker i USA – at vi er nødt til at fokusere på det store billede og ikke kun håret i suppen.
Men jeg vedstår at de hår, jeg fandt i suppen, de er der.
" (August 2018, Jyllands-Posten) 9 / 10"Der er ikke en modsætning mellem dansk suverænitet og et stærkt engagement i Europa.
Tværtimod.
Vi skal stå sammen med resten af Europa.
Deltage aktivt.
Tage ansvar for udviklingen.
Og gøre hvad vi kan for at trække samarbejdet i vores retning.
For vi har masser at byde ind med.
" (Oktober 2018, Folketingets åbning).
10 / 10FacebookTwitterKopier linkEmner:Donald Trump (politiker)|EU|Lars Løkke Rasmussen (politiker)|EU-forhold|Storbritannien




https://www.dr.dk/nyheder/udland/130000-nysmittede-hiv-epidemi-haerger-oesteuropa

Udland130.
000 nysmittede: Hiv-epidemi hærger Østeuropa250.
000 flere kan være smittede uden at vide det i området, siger ekspert.
Hvis hiv ikke behandles, kan den udvikle sig til AIDS.
Af Sally Frydenlund Larsen28.
nov.
2018 kl.
19.
58Bemærk: artiklen er mere end 30 dage gammelLæs opHiv-virussen er ude af kontrol i store dele af Østeuropa og Centralasien.
I 2017 blev 130.
000 smittet med hiv i de to områder, og det er et rekordstort antal.
Det betyder, at de to områder lige nu oplever den hurtigst voksende hiv-epidemi i verden.
Hiv i Danmark og verdenI Danmark lever omkring 6.
200 mennesker med hiv.
I 2016 blev 182 danskere diagnosticeret med virussen.
36.
7 million lever med hivi verden (pr.
1.
januar 2016).
Halvdelen af alle hiv-smittede i verden er ikke klar over, at de er smittet.
Ubeskyttet sex og brug af de samme nåle til injektion af stoffer, er de største smittekilder.
Hvis man er under behandling, smitter man ikke.
Kilder: Statens Serum Institut, professor Jens Lundgren.
Det fremgår af en ny rapport fra Det Europæiske Center for Forebyggelse af og Kontrol med Sygdomme (ECDC) og Verdenssundhedsorganisationen (WHO).
Og selvom tallet i sig selv er alarmerende højt, er det ikke hele sandheden.
Herudover er der nemlig et stort mørketal.
Det vurderer professor i infektionssygdomme på Rigshospitalet, Jens Lundgren.
- De her tal bygger på dem, som rent faktisk er blevet diagnosticeret, og derudover har vi mørketallet.
Altså dem, der er smittet og er smitsomme over for andre, men endnu ikke selv er diagnosticerede.
Det tal er i hvert fald det dobbelte af de 130.
000, siger han.
- Det er virkelig ved at eksplodere i Østeuropa.
Med heroinen kom hiv'enUdbredelsen af hiv er både et nyt og et gammelt problem i Østeuropa og Centralasien, fortæller professoren.
Gammelt fordi rapportens tal taler ind i en tendens.
- Tendensen med nysmittede i Østeuropa har udviklet sig de seneste 15 år, og er blevet ved med at udvikle sig, siger Jens Lundgren.
Grunden til det var, at der udviklede sig en ungdomskultur, hvor man brugte heroin importeret fra Afghanistan.
Alle delte nåle med hinanden.
Professor Jens Lundgren om hiv-virussens vej til Østeuropa.
Men i det store billede er udbredelsen af hiv i området ny sammenlignet med i de vestlige lande, som var plaget af virussen i 1980'erne.
Forklaringen er, at mange østeuropæiske og centralasiatiske lande i den periode var forskanset i Sovjetunionen.
- I statistikkerne kan vi kun se få tilfælde i 1995, men så eksplodere det i årene mellem 1998-2000.
Grunden til det var, at der udviklede sig en ungdomskultur, hvor man brugte heroin importeret fra Afghanistan.
Alle delte nåle med hinanden, så det gik ekstremt hurtigt, fortæller professoren.
Ukraine klarer sig godtRusland, Hviderusland og Kasakhstan er blandt de hårdest ramte lande, fortæller Jens Lundgren, som både har rejst og arbejde i landene.
- Hvis du kommer ind på hospitalsafdelinger i Sankt Petersborg, ligner det noget fra 1990’erne i Danmark, fra før vi fik hiv-behandling.
Unge mennesker i hobetal, alle utrolig syge.
Elton John deltager i et velgørenhedsarrangement i Kiev, Ukraine i maj.
Ukraine har siden 2017 sat stort politisk fokus på hiv-virussen.
Sådan var situationen også i Ukraine for kort tid siden, men fremtiden ser lysere ud i landet.
- Så sent som i december 2017 vedtog Ukraine en meget ambitiøs og gennemarbejdet plan for bekæmpelsen af HIV.
Det er det, de skal til - det er det, der virker, siger Jens Lundgren.
Når antallet af nysmittede går den gale vej i andre lande, er det fordi, der mangler politisk fokus på sagen.
For i lande som Rusland, hvor NGO-verdenen og foreningslivet ikke er udviklet og bliver politisk hæmmet, skal udviklingen komme oppefra.
- Og det er ikke lige det, Rusland er mest interesseret i for tiden, siger Jens Lundgren.
I alt blev næsten 160.
000 personer i hele Europa diagnosticeret med hiv i 2017.
FacebookTwitterKopier linkEmner:Rusland|Ukraine|WHO|Sygdomme og lidelser|Rigshospitalet




https://www.dr.dk/nyheder/udland/mange-draebt-i-kabul-og-helmand-efter-flere-angreb

UdlandMange dræbt i Kabul og Helmand efter flere angrebBlodsudgydelser fortsætter i Afghanistan, mens landets ledere holder konference i Genève om fredelig fremtid.
Interne fordrevne afghanske civile, der er på flugt væk fra kampe mellem Taliban og sikkerhedsstyrkerne.
28.
nov.
2018 kl.
19.
44Bemærk: artiklen er mere end 30 dage gammelLæs opEn bilbombe rystede onsdag Kabul, hvorved mindst 10 blev dræbt.
Samtidig blev mindst 30 meldt dræbt i Helmand-provinsen.
Angrebene fandt sted, mens den afghanske præsident deltager i en FN-konference i Genève om en fredelig fremtid i Afghanistan.
Bomben i Kabul sprængte et hul i et fæstningsværk, som beskyttede britiske sikkerhedsfolk fra gruppen G4S.
En gruppe oprørere trængte derefter ind på området, hvor det kom til heftige skudvekslinger.
En embedsmand siger, at mindst ti blev dræbt og 19 blev såret.
Samtidig meldtes 30 civile og 16 medlemmer af Taliban dræbt under kampe i den sydlige Helmand provins.
Attahullah Afghan, som leder provinsrådet i provinsen, siger, at der blandt dødsofrene i Helmand både er kvinder og bøn.
Håber på fredsaftaleKort før angrebet i Kabul talte den afghanske præsident, Ashraf Ghani, på en FN-konference i Genève om planer for en fredsløsning med Taliban.
De afghanske ledere forsøger at vinde økonomisk og politisk støtte fra udlandet på et tidspunkt, hvor Taliban har optrappet næsten daglige angreb over hele Afghanistan.
Det har forårsaget store tab for de afghanske sikkerhedsstyrker og for civile.
Læs også:Efter angreb og drab på politichef: Valg i Afghanistan suspenderetMen trods den optrappede vold i landet har USA's særlige udsending til Afghanistan sagt, at han håber på fredsaftale med Taliban vil være i hus i april 2019.
Den særlige udsending Zalmay Khalilzad leder i Kabul således forhandlinger mellem USA, Taliban og den afghanske regering.
Han sagde tidligere i denne måned, at han håber at se "en fredsaftale underskrevet inden den 20.
april næste år.
"/ritzau/ReutersFacebookTwitterKopier linkEmner:Afghanistan|Taliban|Forenede Nationer|Krige og væbnede konflikter|USA




https://www.dr.dk/sporten/oevrig/norske-magnus-carlsen-genvinder-verdensmesterskabet-i-skak

Øvrig sportNorske Magnus Carlsen genvinder verdensmesterskabet i skakMagnus Carlsen vandt VM i skak, da han besejrede Fabiano Caruana 3-0 efter omspil i hurtigskak.
Magnus Carlsen vandt 3-0 i omspil mod Fabiano Caruana.
28.
nov.
2018 kl.
19.
28Bemærk: artiklen er mere end 30 dage gammelLæs opVerdens bedste skakspiller hedder fortsat Magnus Carlsen.
Nordmanden forsvarede onsdag sin VM-titel, da han slog amerikaneren Fabiano Caruana med 3-0 efter omspil i London.
Efter at have spillet 12 partier remis skulle VM-dysten afgøres over fire partier hurtigskak.
Som følge af en norsk magtdemonstration skulle der kun spilles tre partier.
Carlsen har tidligere haft stor succes i hurtigskak, og udfordreren Caruana udtalte da også inden onsdagens afgørende dyst, at han hellere ville have fortsat med flere partier almindelig skak.
Læs også:Carlsen spiller remis for 11.
gang i træk ved VM-finalenCarlsen lagde ud med at vinde det første parti i hurtigskak med de hvide brikker og kunne derfor nøjes med remis i de følgende partier.
Magnus Carlsen vandt VM-titlen for første gang i 2013 som 22-årig, da han slog indiske Viswanathan Anand.
 I 2014 blev Carlsen verdenmester igen, da han igen besjrede Viswanathan Anand.
Og i 2016 besejrede Sergej Karjakin fra Rusland til VM.
 Her ses amerikaneren Fabiano Caruana, som blev besejret af Magnus Carlsen.
 Fabiano Caruana sagde inden de afgørende kampe, at han hellere ville have fortsat med at spille almindelig skak i stedet for hurtigskak.
1 / 4Magnus Carlsen vandt VM-titlen for første gang i 2013 som 22-årig, da han slog indiske Viswanathan Anand.
1 / 4I 2014 blev Carlsen verdenmester igen, da han igen besjrede Viswanathan Anand.
Og i 2016 besejrede Sergej Karjakin fra Rusland til VM.
2 / 4Her ses amerikaneren Fabiano Caruana, som blev besejret af Magnus Carlsen.
3 / 4Fabiano Caruana sagde inden de afgørende kampe, at han hellere ville have fortsat med at spille almindelig skak i stedet for hurtigskak.
4 / 4Det satte amerikaneren under pres, og Caruana blev nødt til at angribe med de hvide brikker, der statistisk vinder flest kampe.
Midtvejs pegede andet parti mod remis, men en fejl af amerikaneren forærede initiativet til nordmanden.
Længe sad Caruana og tænkte over et klogt modtræk, inden han gav op, fordi han efterhånden også var hårdt presset af tiden.
Spillerne har 25 minutter hver i hvert parti.
For hvert udført træk bliver spillerne tilskrevet ti sekunder.
Det er tidsbegrænsningen i hurtigskak, der fører til fejl, som den Caruana lavede i onsdagen andet parti.
Læs også:Skakgeniet Magnus: Fra udstødt til verdenserobrerEfter at have vundet de to første partier skulle Carlsen derfor blot bruge en remis i en af de sidste to partier for endegyldigt at vinde den næsten tre uger lange kampe om verdensmesterskabet.
Verdensmesteren endte dog med at forsvare titlen på overlegen vis ved at vinde endnu et parti, og han trak sig dermed sejrrigt ud af VM-titelkampen, der begyndte med det første parti 9.
november.
Carlsen vandt VM-titlen for første gang i 2013 som 22-årig, da han slog indiske Viswanathan Anand.
Året efter forsvarede Carlsen titlen - igen mod Anand - inden han i 2016 besejrede Sergej Karjakin fra Rusland.
/ritzau/FacebookTwitterKopier linkEmner:Skak|London|Rusland|Magnus Carlsen (skakspiller)|Vishawanathan Anand (skakspiller)




https://www.dr.dk/nyheder/politik/politikere-tog-indfoedsretsproeven-den-slags-paratviden-er-ikke-relevant

PolitikTo politikere tog indfødsretsprøven: 'Den slags paratviden er ikke relevant'Venstres retsordfører og Alternativets politiske ordfører bestod begge testen.
Alternativets politiske ordfører, Carolina Magdalene Maier, kom igennem indfødsretsprøven, men spørgsmålene har ikke noget med at ville være dansker at gøre, mener hun.
Af Line Jenvall28.
nov.
2018 kl.
21.
45 | opdateret 05.
dec.
2018 kl.
11.
43Bemærk: artiklen er mere end 30 dage gammelLæs opOm man ved, at Søren Kierkegaard levede i 17- eller 1800-tallet, siger ikke noget om ens vilje til at være en del af det danske samfund.
Og det er netop problemet med den indfødsretsprøve, som i dag blev afholdt for aspirerende danske statsborgere over hele landet, mener Alternativets politiske ordfører, Carolina Magdalene Maier.
For at vurdere sværhedsgraden har DR Nyheder fået den politiske ordfører og Venstres retsordfører, Preben Bang Henriksen - der også medvirkede i et lignende forsøg for to år siden med et fejlfrit resultat - til at svare på de 40 spørgsmål.
Rigtige svar på mindst 32 spørgsmål er lig med bestået og betyder, at du er et skridt nærmere et dansk statsborgerskab.
Læs også:Test dig selv: Har du evnerne til at blive dansk statsborger?
Der er spørgsmål, som man sagtens kan leve livet fuldt fornuftigt her i landet uden kendskab til, men det er vand i forhold til, hvad det var tidligere.
Preben Bang Henriksen, VenstreDR Nyheder var ikke til stede, da Preben Bang Henriksen og Carolina Magdalene Maier tog testen, men begge forsikrer, at de ikke har snydt.
Carolina Magdalene Maier svarede korrekt på 36 spørgsmål, men selv om den politiske ordfører havde godt styr på sine svar, så er hun ikke imponeret over den måde at teste på.
- Det her giver et billede af, om man har læst op på spørgsmålene, men jeg synes, ikke at den slags paratviden, som man glemmer igen med det samme, er relevant for, om man bliver en god dansk statsborger, siger hun og fortsætter:- Jeg synes, der burde være nogle spørgsmål om civilsamfundet og de folkelige institutioner - alt det, vi er fælles om.
Det er den slags, der betyder noget, når man kommer til Danmark og er vigtigt, når man skal være en del af vores samfund, siger Carolina Magdalene MaierDet var blandt andet spørgsmålet om, hvornår Dansk Folkeparti blev stiftet, hun svarerede forkert på - et eksempel på et irrelevant spørgsmål, mener hun.
Venstre-politikere er tilfreds med testenPreben Bang Henriksen fra Venstre fik næsten fuld plade og begik kun en fejl ud af de tre spørgsmål, der voldte ham problemer.
Spørgsmål nummer 21 handler om de mange flygtninge fra borgerkrigen på Balkan, der kom til Danmark i 90'erne, og her fyldte den aktuelle flygtningedebat måske lidt for meget i tankerne hos Preben Bang Henriksen.
- Jeg troede, de var fra Nordafrika, erkender han.
Venstre-politikeren er dog trods den ene bommert godt tilfreds med indholdet af testen, som han mener både dækker danske samfundsforhold, dansk kultur og historie.
Især glæder Preben Bang Henriksen sig over, at spørgsmål i stil med et tidligere og meget omdiskuteret et af slagsen om, hvornår den første Olsens Banden-film havde premiere er blevet sorteret fra.
- Det går i den rigtige retning.
Der er spørgsmål, som man sagtens kan leve livet fuldt fornuftigt her i landet uden kendskab til, men det er vand i forhold til, hvad det var tidligere, siger han.
Han kunne dog ønske sig, at et enkelt andet emne fik plads blandt de 40 spørgsmål.
- Jeg savner et spørgsmål om retsvæsenet og retsplejen - ikke mindst forhold til kvinders retsstilling i relation til debatten om ligestilling og voldtægt, siger Preben Bang Henriksen.
Du kan selv se, om du kan komme igennem indfødsretsprøven her.
Rettelse 5.
december: Tidligere er det af artiklen fremgået, at 32 rigtige svar er lig med et dansk statsborgerskab.
Det er korrekt, at det kræver 32 rigtige at bestå testen, men indfødsretsprøven er kun en af flere ting, det kræver for at få et dansk statsborgerskab.
Indfødsretsprøven•Det kræver minimum 32 rigtige svar på de i alt 40 spørgsmål at bestå indfødsretsprøven.
Deltagerne har 45 minutter til at komme igennem, og op til prøven har de kunne forberede sig ved hjælp af et læringsmateriale udarbejdet af Udlændinge- og Integrationsministeriet.
•I år skal håbefulde statsborgerskabsansøgere blandt andet vide, hvor stor en andel af de danske lønmodtagerne, der er medlem af en faglig organisation, og hvornår Dansk Folkeparti blev stiftet.
•Ved de seneste prøver er lige over halvdelen af deltagerne bestået, men ifølge en analyse fra Udlændinge- og Integrationsministeriet har de, der oprindeligt kommer fra et ikke-vestligt land markant sværere ved spørgsmålene.
Jo ældre prøvedeltagerne er, desto lettere kommer de igennem.
Og så består kvinderne i højere grad end mændene.
•Prøven kan tages to gange årligt, og denne gang var der 4.
537 personer tilmeldt.
FacebookTwitterKopier linkEmner:Alternativet (parti)|Carolina Maier (politiker)|Søren Kierkegaard (filosof)|Udlændingepolitik|Afrika




https://www.dr.dk/nyheder/kultur/boeger/29-aarige-katherine-synes-boeger-er-sexede-skrider-hvis-en-mand-ikke-har

Ord i mørketSe temaBøger29-årige Katherine synes bøger er sexede: Skrider hvis en mand ikke har litteratur i reolenLitteraturanmelderen Katherine Diez har et godt råd, hvis du ikke får læst bøger: Gør det!
Af Frederik Bjerre Andersen, Andreas Bense (video) og Emil Skydsgaard (video)28.
nov.
2018 kl.
20.
45Bemærk: artiklen er mere end 30 dage gammelLæs opHvis Katherine Diez kom hjem til en mand, der eksempelvis kun havde Fie Laursens selvbiografi stående på bogreolen, så ville hun løbe bort, skrigende.
Det er en kæmpe misforståelse, at litteratur er kedelig og usexet.
Katherine DiezSom du kan se ved selvsyn i videoen herover, er den 29-årige selvudråbte 'bogbitch' og anmelder på Berlingske vild med bøger.
Så vild, at hun på Instagram ofte lader sig afbilde letpåklædt med øjnene smyget ind i bogens sider.
- Det er en kæmpe misforståelse, at litteratur er kedelig og usexet, lad os nu bare få det ud af verden.
Litteratur er lige præcis det omvendte, fastslår hun.
Katherine Diez vakte opmærksomhed i litteraturkredse, da hun i begyndelsen af 2018 gav en kølig anmeldelse af Morten Sabroes bog '32 centimeter' - og samtidig postede et billede af sig selv i seng med bogen på Instagram.
LYT:Shitstorm: Vil Morten Sabroe hilse på en sexet anmelder?
| P1 | DRHun fastslår, at der ikke er noget i vejen med mennesker, der ikke læser bøger.
Den er til gengæld gal med den kultur, der gør, at de ikke læser.
Ord i MørketDR og en række danske biblioteker sætter hele november fokus på bøger i flere programmer og arrangementer for at fremme læselysten i novembermørket.
Se mere ude på bibliotekerne og på DRs flader.
For i bøger er der en 'magisk' kobling mellem læser og forfatter, uden filter:- Den magiske kobling, den findes kun i romanen, fastslår hun, og giver et godt råd til alle, der ikke kan komme i gang med at læse: tag en bog op, og læs en side.
- På et eller andet tidspunkt, så bliver du grebet - og så læser du videre, siger hun.
FacebookTwitterKopier linkEmner:Litteratur|Instagram|Berlingske Media|Morten Sabroe (forfatter)




https://www.dr.dk/sporten/boksning/nye-regler-giver-amatoerboksere-professionel-chance

BoksningNye regler giver amatørboksere professionel chanceDet internationale bokseforbund, AIBA, har ændret reglerne, så amatørboksere kan bokse op til 15 professionelle kampe uden at miste amatørstatus.
Oliver Møllenberg skal den 12.
januar i ringen ved et professionelt nytårsstævne i Gilleleje.
Af Michael Sten Jensen i Lyon og interview: Søren Reedtz28.
nov.
2018 kl.
20.
00Bemærk: artiklen er mere end 30 dage gammelLæs opHandskerne bliver snøret en anelse strammere i Gilleleje Bokseklub for tiden.
Hvad betyder de nye regler?
AIBA, det internationale bokseforbund, har ændret reglerne for amatørboksere.
Nu kan de bokse op til 15 professionelle kampe om året uden at miste sin status som amatør.
Til OL og EM må professionelle boksere ikke deltage.
Det kan de derfor nu.
Det giver samtidig en masse professionelle kampe, som er god forberedelse til OL og EM.
I sidste ende, kan man håbe på en boksemedalje til Danmark til OL.
Til januar bliver Oliver Møllenberg, der bliver seniorbokser ved årsskiftet, nemlig professionel.
På en måde, da det internationale bokseforbund nu tillader 15 professionelle kampe til alle amatører.
Dermed kan talentfulde boksere som Oliver Møllenberg se frem til vigtige professionelle kampe uden at miste chancen for OL.
- Det er en drengedrøm, der går i opfyldelse, og jeg glæder mig utroligt meget.
Det bliver en kæmpe oplevelse, og jeg er super stolt, siger Oliver Møllenberg, der blandt andet er dansk U19-mester og nordisk mester.
Herunder kan du se et indslag om regelændringen for amatørboksere.
Kan hjælpe klubberneFormanden for Gilleleje Bokseklub, Thomas Møllenberg, har samtidig med regelændringen indløst promotorlicens.
Han står bag stævnet i Gilleleje til januar, som han håber kan udvikle sig til et mere fast koncept med tiden.
- At AIBA har åbnet op for det her gør, at vi kan beholde vores boksere i egen rede i længere tid, før de ryger over til en anden promotor, hvor der ikke tilfalder nogle midler til Dansk Bokse Union eller klubberne.
- Jeg håber at kunne lave et koncept, hvor de klubber, som laver de gode boksere, også kan beholde bokserne, selv om de gerne vil være professionelle, siger Thomas Møllenberg.
Ændringerne skal dog helst implementeres ordentligt, så man ikke kan komme ind fra gaden og bokse professionelt.
- Udfordringen er, at hvis ikke vi får retningslinjer til at organisere det helt overordnet, så vil alle kunne begynde at bokse professionelt.
Derfor skal første skridt være, at Danmarks Bokse Union og Dansk Professionel Bokseforbund få lavet en samarbejdsaftale, så vi kan videreudvikle produktet, siger Thomas Møllenberg.
FacebookTwitterKopier linkEmner:Boksning|Danmarks Bokse-Union|Gilleleje




https://www.dr.dk/musik/flyttede-fra-london-til-koebenhavn-michael-williams-kan-blive-dansk-raps-naeste-store-stjerne

MusikFlyttede fra London til København: Michael Williams kan blive dansk raps næste store stjerneMichael Williams flyttede fra det sydlige London til Danmark med sin mor, da han var tre år gammel.
I dag laver han, ifølge ham selv, rap med 'fed energi og vilde flows'.
© drAf Foto og tekst: Andreas Bro og Grafik: Oliver Seppo28.
nov.
2018 kl.
19.
30Læs op- Jeg er ved at falde i søvn og ligger i min seng, og så tænker jeg på et eller andet sindssygt, og så skriver jeg det ned.
Sådan beskriver den danske undergrundsrapper Michael Williams den måde, hans tekster opstår på, når han ikke er i studiet.
Det er ofte, når han ligger i stadiet mellem at være vågen og sove, at det hele opstår.
Fremtidens rap-stjernerDe har allerede sat ild i musiktjenesten Soundcloud, der bruges af upcoming musikere i hele verden.
Nu er de på vej ind på Spotify-streaminglisterne.
Men hvem er de kommende rapstjerner?
Og hvad har de på hjerte?
Michael Williams er født og boede de første år i Brixton i 'South London', som han selv forklarer, men flyttede til Østerbro i København med sin mor, da han var tre.
For ham handler musikken mest om 'at skabe en fed energi og nogle vilde flows' og finde på nye metaforer for ting, han oplever.
Hør Michael Williams' nye single 'GAS', mens du ser billeder og læser videre.
.
.
Michael Williams - GASMichael Williams sidder i studiet med Tyrees Tyr (t.
v.
) og DJ Bootybaybruiser.
De er i gang med at færdiggøre et nyt track.
Michael Williams mødes tit med DJ Bootybaybruiser og har altid har nye beats med i studiet.
Sammen prøver de at skabe et track.
Enten har Williams en tekst med, ellers skriver han direkte til beatet, mens han er i studiet.
Michael Williams er gået ind i vokalboksen for at rappe sin del af nummeret.
Når han indspiller derhjemme, laver han tit mange one takes, men i studiet skal der en del takes til, før han er tilfreds.
Michael Williams har sit logo tatoveret på brystet.
Armbåndet går han altid med.
- Det er min fars gamle, som jeg fik af ham, inden vi flyttede fra London.
Hans navn er André Michael Williams.
Jeg kan huske, at jeg altid glædede mig som lille til den dag , jeg var stor nok til at have det på uden, at det faldt af min arm.
Ind imellem optagelserne til hans nye musikvideo til nummeret GAS.
Optagelserne foregik i Carlsbergs gamle kontorbygninger på Vesterbro i København.
Michael Williams under optagelserne til sin nye musikvideo  sammen med vennerne.
De er allesammen med i musikvideoen.
Michael Williams beskriver selv sin musik som ”ignorant trap music”.
Trap er oprindeligt en amerikansk betegnelse for et sted eller et område, hvor folk køber stoffer.
Betegnelsen blev ofte brugt af folk i bandemiljøer, som også lavede hip hop, og derfor har netop deres stilart fået navnet Trap.
Michael Williams og Tyrees Tyr sidder og skriver tekster til et nyt track i et af Universals studier på Amager i København, hvor de begge er signet.
Michael Williams holder en pause i selskab med rapperne LilleBitteBock (t.
v) og Lil Mazda.
Michael Williams i studiet sammen med BootyBayBruiser (T.
V) og Tyrese Tyr.
De tre er oppe at køre over et beat, som BootyBayBruiser lige har spillet for dem for første gang.
Michael Williams' track 'Kongelig' har +100.
000 streams på Spotify.
Hør interview med Michael Williams i P3-programmet 'Sovsen' her.
FacebookTwitterKopier linkEmner:København|London




https://www.dr.dk/nyheder/politik/liberal-alliance-trodser-erhvervslivets-advarsler-og-stoetter-omstridt-lovforslag

Valg til Europa-ParlamentetSe temaPolitikLiberal Alliance trodser erhvervslivets advarsler og støtter omstridt lovforslagOrdfører forundret over advarsel mod opholdskrav fra Dansk Industri og børsnoterede virksomheder.
Beskæftigelsesordfører Laura Lindahl (th) og Liberal Alliance stemmer for lovforslag om opholdskrav for ret til dagpenge.
Trods advarsler fra børsgiganter samt Dansk Industri.
Til venstre partileder og udenrigsminister Anders Samuelsen (LA).
Af Mads Korsager Nielsen28.
nov.
2018 kl.
18.
53Bemærk: artiklen er mere end 30 dage gammelLæs opOpholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der et opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 12 år.
Der er dog en række undtagelser.
F.
eks ansatte i danske virksomheder samt besætningsmedlemmer på danske skibe.
Regeringen vil med lovforslaget signalere, at man skal have en tæt tilknytning til det danske samfund, for at få velfærdsydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Kilde: Beskæftigelsesministeriet, Danske A-Kasser.
Hos børsnoterede Flsmidth & Co.
A/S bekymrer man sig.
A.
P.
Møller-Mærsk understreger vigtigheden af ‘fleksible rammevilkår’.
Dansk Industri advarer direkte om utilsigtede konsekvenser ved regeringens lovforslag om opholdskrav for ret til dagpenge.
Ifølge Liberal Alliance er de etablerede og velfungerende virksomheder grundlaget for velstand og vækst i Danmark.
Men på trods af signalerne fra de børsnoterede kæmper, så ryster regeringspartiet ikke på hånden og garanterer, at man lægger stemmer til det omdiskuterede lovforslag.
- Liberal Alliance stemmer for lovforslaget.
Det gør vi ikke, fordi vi skal, men fordi vi synes, det er et godt forslag.
Vi synes de grundlæggende principper om optjening er rigtig fornuftige, siger beskæftigelsesordfører Laura Lindahl (LA).
Sammen med Dansk Folkeparti vil regeringspartierne fra årsskiftet indføre et såkaldt opholdskrav for retten til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Lovforslaget betyder, at man mister dagpengeretten, hvis man eksempelvis har boet og arbejdet i Kina, USA eller Australien mere end 12 måneder.
Undtaget fra loven er blandt andre danske selskaber og besætninger på danske skibe.
Hvorfor er det god, liberal politik at indføre et opholdskrav for ret til dagpenge?
- Det er ikke sådan, at man har ret til at få dagpenge i Danmark, hvis man ikke har boet her og betalt skat.
Det danske dagpengesystem er ikke en privat forsikringsordning, som man kan tegne og have adgang til.
Det er en ordning, som også bliver betalt over skatten.
Derfor synes jeg, det er fuldstændig rimeligt, at adgang til den ydelse kræver, at man har bidraget til skatten, for det er de penge, der finansierer det.
Dansk Industri er betænkelige ved lovforslaget.
Det samme er FLSmidth & Co.
A/S.
Maersk er i færd med at vurdere følgerne.
Er det udsagn, der gør indtryk på Liberal Alliance?
- Jeg undrer mig over, at man tegner et billede af, at de mennesker, der rejser ud, bekymrer sig meget over, at de måske ikke kan få dagpenge, når de vender tilbage.
Man må gå ud fra, at man rejser ud, fordi man først og fremmest mener, der er noget i det.
De får mere ansvar, eventyr, oplevelser og styrker dem på en måde, så de vælger at gøre det.
Så er det klart, at det også gavner samfundet, at nogle kommer hjem med viden.
Men at nogle skulle fraholde sig den store mulighed, det er at komme til udlandet og arbejde, fordi man er bange for, at der ikke venter en dagpengesats på en, når man vender hjem, det undrer mig simpelthen.
Dem, der rejser ud, har måske ægtefæller, samlevere eller børn, der risikerer at blive ramt.
Er deres bekymringer ikke berettiget?
- Selvfølgelig anerkender jeg, at man som familie skal overveje situationen ved en udrejse, og når man vender tilbage.
Det tror jeg nu, man gør alligevel.
Men selvfølgelig giver det her en ekstra overvejelse, fordi man ikke har mulighed for at komme tilbage og bare komme på dagpenge.
Heldigvis er der jo private forsikringsordninger, som kan tegne.
Men ja, det stiller krav til, at man allerede begynder at søge job i Danmark, mens man befinder sig i udlandet, men det synes jeg er helt rimeligt.
Lovforslaget skal indføres med tilbagevirkende kraft.
Der er måske nogle mennesker, der ikke har kunnet tage stilling på et oplyst grundlag.
Hvordan skal de forholde sig?
- Det er det eneste dilemma eller betænkelighed, jeg har ved lovforslaget.
At der er mennesker, der er rejst ud og har betalt til en a-kasse i den tro, at de kunne vende hjem på dagpenge, og det kan de så ikke.
Omvendt har det for mig vægtet højest, at jeg synes optjeningsprincipper er rimelige, og derfor mener jeg samlet set, at det er et godt lovforslag.
Men jeg anerkender og forstår fuldt ud, at nogle føler det frustrerende og urimeligt.
Hvorfor er det ikke tilstrækkeligt optjeningsprincip, at man skal have arbejdet samt indbetalt til en a-kasse i 12 måneder, for at kunne få dagpenge?
- Vores pointe er, at dagpengesystemet langt overvejende er finansieret af skatteydere.
Selv om man har betalt til en a-kasse, er man ikke i nærheden af at dække de omkostninger, der er ved at træde ind i systemet, når man kommer hjem.
Vi har at gøre med mennesker, der har boet i USA, Canada eller andre steder i udlandet i 10-20 år.
Er det rimeligt, at man kan komme hjem og modtage dagpenge uden at have betalt skat i mange, mange år.
Man har ikke betalt til det danske fællesskab i mange år, og så vil man have del i det, som herboende danskere har betalt ind til.
Det er ikke rimeligt.
Ministeriet anslår selv, at opholdskravet vil afholde 1.
500 personer med baggrund i tredjelande fra at modtage dagpenge.
Til gengæld vil mere end 20.
000 melde sig ud af a-kasserne.
Står de to tal i et rimeligt forhold til hinanden?
- Det er fordi, du antager, at man vil ramme borgere fra tredjelande.
Det handler det ikke om for os.
Sådan er det måske for nogen, det ved jeg ikke.
Men det er ikke tilfældet for mig.
Det handler om, at man skal betale ind til fællesskabet, hvis man skal have del i de ydelser, der finansieres af skatten.
Jeg har ikke de store følelser for, om man er statsborger fra det ene eller andet land.
Når Dansk Folkeparti, Troels Lund Poulsen og Inger Støjberg siger, at det handler om at forhindre, at udlændinge misbruger dagpengesystemet, og at man skal have en fast og tæt tilknytning til det danske samfund, så er du ikke enig med dem?
- Jo, det er jeg også enig i, men det er ikke alene det, der er vigtigt for os.
Jeg synes også, vi skal afholde de mennesker, men det er ikke fordi, de kommer et bestemt sted fra, det er fordi, de ikke har betalt skat i Danmark i mange år.
FacebookTwitterKopier linkEmner:Inger Støjberg (politiker)|Laura Lindahl (politiker)|Liberal Alliance|Dagpenge|USA




https://www.dr.dk/nyheder/viden/klima/million-indsamling-af-saed-og-aeg-skal-redde-verdens-stoerste-koralrev

KlimaMillion-indsamling af sæd og æg skal redde verdens største koralrev Forskere vil dyrke millionvis af koral-larver, som de kan sætte ud i de ødelagte områder af Great Barrier Reef, inden det er for sent.
Koralrev bliver ofte ramt af blegning, hvor korallerne mister deres farverige alger.
Problemerne opstår, når korallerne ikke får lov at komme sig.
Til sidst dør de.
Og det sker oftere og oftere.
Af Maria Lise Behrendt28.
nov.
2018 kl.
18.
28Bemærk: artiklen er mere end 30 dage gammelLæs opLige nu gyder korallerne i verdens største koralrev, Great Barrier Reef, ud for Australiens nordøstkyst.
Og det er godt nyt for professor Peter Harrison fra Southern Cross University i Australien og hans kolleger, som nu kan gå i gang med at indsamle millioner af koralæg og koralsædceller.
BLEGNING AF KORALREVKorallernes død bliver kaldt 'coral bleaching' - blegning, simpelthen fordi korallerne mister deres farve og bliver hvidligt blege.
Blegning forekommer, når korallerne udsættes for kraftige stresspåvirkninger fra det omgivende miljø - blandt andet, når havtemperaturen i området stiger igennem en længere periode.
En anden af hovedårsagerne til koralblegning er forsuringen af havene.
Forsuring forekommer, når vandet optager den stigende mængde C02 i luften, og vandets PH-værdi falder.
Deres plan er at redde revet med en form for kunstig befrugtning.
De senere år har Great Barrier Reef - ligesom mange andre af verdens koralrev - nemlig været ekstremt hårdt ramt af fænomenet koralblegning.
Ved koralblegning opgiver korallerne først deres farverige alge-munde i et forsøg på at overleve, men risikerer at dø, hvis symbiosen med algerne ikke kan genoprettes.
Og det sker desværre oftere og oftere.
Læs også:Korallerne i Great Barrier Reef lider mere end nogensindeI 2016 døde op mod en tredjedel af korallerne i det mere end 2.
000 kilometer lange Great Barrier Reef, som består af knap 3.
000 enkelte rev.
En trist rekord.
Fra larve til tallerkenstørrelse på et par årThe coral larval restoration project hedder projektet, der skal redde Great Barrier Reefs koraller.
Det er et samarbejde mellem flere universiteter og organisationer, som indsamler æg og sæd fra vandets overflade i de to-tre døgn, hvor korallerne massegyder.
Herefter transporteres æg og sæd til et laboratorium, hvor det opbevares i tanke.
Ligesom i det naturlige miljø befrugtes æggene af sædet i vandet, hvorefter de vokser og bliver til larver.
Læs også:FN: Alle koralrev på Verdensarvlisten er døde i år 2100Derefter kan Peter Harrison og hans hold sætte millioner af larver ud i beskadigede eller døde rev-områder, hvor en enkelt larve i løbet af få år kan vokse sig til tallerken-størrelse.
Sidste år havde forskerne held med et lignende, men mindre, forsøg i Filippinerne, hvor flere af de laboratorie-opdrættede larver fandt sig tilrette og begyndte at vokse.
Klimaagentur: Det bliver værreGreat Barrier Reef er blandt andet hjem for mere end 400 slags koraller, tusindvis af fiskearter og en stor koloni af søkøer.
Koraller er hermafroditter Det betyder, at et enkelt koraldyr både producerer æg og sæd, som bliver frigivet i en samlet pose, som bliver opløst, når korallerne gyder, og æg og sæd kommer ud i saltvandet.
De enorme revsystem er under ekstremt pres på grund af koralblegning, klimaforandringer og årevis med overfiskeri og forurening fra ressourceudvinding, industri og landbrug.
Læs også:Blege koralrev gør fisk sløve og underernæreredeDet amerikanske klimaagentur NOAA advarede i oktober om, at der er 60 procents sandsynlighed for, at Great Barrier Reef i sommeren i år (som i Australien begynder i december) bliver ramt af ekstrem blegning og varmechok.
Advarslen gælder også for den sydlige del af revet, som ellers slap for den voldsomme blegning som den nordlige og centrale del var udsat for i 2016 og 2017.
FacebookTwitterKopier linkEmner:Australien|Dyr|National Oceanic and Atmospheric Administration|Fisk|Filippinerne




https://www.dr.dk/nyheder/udland/en-strategisk-mester-paa-stemmejagt-usas-demokrater-uenige-om-formandspost

UdlandEn strategisk mester på stemmejagt: USA's demokrater uenige om formandspostNancy Pelosi kan gøre comeback som formand for Repræsentanternes Hus.
Men hun får modstand fra sine egne.
Nancy Pelosi er blevet valgt ind i delstaten og går nu efter posten som formand for Repræsentanterns Hus.
Af Louise Brodthagen Jensen28.
nov.
2018 kl.
20.
17Bemærk: artiklen er mere end 30 dage gammelLæs opHun har længe været det republikanske partis prygelknabe og bliver i dele af sit eget parti betragtet som den store bøhmand, der kan skræmme mere konservative demokrater væk.
Alligevel står den 78-årige Nancy Pelosi til at blive formand for Repræsentanternes Husi USA, når den 116.
kongres samles efter nytår.
Her til aften blev første sten på vejen ryddet, da Demokraterne valgte hende som deres kandidat.
Herefter skal hun vinde flertallet af stemmerne i det amerikanske underhus, men kritiske røster i hendes eget parti har allerede meldt ud, at de ikke vil sikre den garvede demokrats comeback.
Læs også:Demokraterne vinder flertallet i Repræsentanternes HusFå her svaret på, hvorfor og hvem der er modstander af Nancy Pelosi.
Hvorfor er hendes eget parti imod hende?
Under den netop overståede valgkamp til midtvejsvalget, var Nancy Pelosi på mange måder republikanernes prygelknabe og blev nævnt i hver fjerde valgreklame for partiets kandidater til Repræsentanternes Hus.
For republikanerne har hun længe været skræmmebilledet på det Demokratiske Parti: Et eksempel på vestkyst-elite, en San Francisco-storbyliberal, ude af trit med, hvad almindelige amerikanere har af udfordringer.
- Både republikanere og demokrater ser Pelosi som en påmindelse om alt, hvad de ikke kan lide ved det Demokratiske Parti, uanset om det er afviklingen af immigrationsmyndigheder eller højere skattetakster, har Courtney Alexander, som er leder af den såkaldte Congressional Leadership Fund, sagt til Politico.
com.
Vælgerne i det 39.
distrikt har gjort det klart, at de vil se ægte forandring i Washington.
Jeg har tænkt mig at følge op på mit løfte om at støtte en ny ledelse.
Gil Cisneros, nyvalgt demokratisk medlem til Repræsentanternes HusFonden har finansieret adskillige reklamer, hvor Pelosi indgik og som blev vist i distrikter over hele USA, for det fungerer at bruge den 78-årige demokrat som syndebuk.
Der er dog også en mere simpel årsag til, at republikanerne har udvalgt den 78-årige demokrat som syndebuk, mener Niels Bjerre-Poulsen, lektor for Center for Amerikanske Studier på Syddansk Universitet.
- Det er fordi, hun er virkelig dygtig.
Hun er - i øvrigt ligesom Republikanernes leder Mitch McConnell - dygtig til det politiske håndværk, og så er hun blevet skræmmebilledet på, at Demokraterne er sådan nogle venstreorienterede nogle, siger han og tilføjer:- For Demokraterne ser det dog ikke nødvendigvis godt ud, at man stemmer imod en leder, som dels er kvinde, men dels også har samlet rekordmange penge til kandidaterne og sikret partiet den største kongressejr siden 1974.
Gil Cisneros er blevet valgt ind i delstaten Californien.
En af de nyeste modstandere mod Pelosi i hendes eget parti er Gil Cisneros, der netop har sat sit navn på listen over partifæller, som stemmer imod hende.
- Vælgerne i det 39.
distrikt har gjort det klart, at de vil se ægte forandring i Washington.
Jeg har tænkt mig at følge op på mit løfte om at støtte en ny ledelse, siger han.
Så hvem er imod Nancy Pelosi?
Modstanderne af Nancy Pelosi har skiftet i antal over den seneste tid.
I sidste uge udsendte en gruppe demokrater dog en liste med 16 navne på kongresmedlemmer, som ikke vil levere stemmer til hendes formandsskab.
Yderligere ni demokrater, der er en del af en mindre tværpolitisk gruppe, har ifølge CNN meldt ud, at de ikke vil støtte den ledende demokrat.
- Det er dog også nogle af de mere konservative såkaldte “blue dog democrats”, der ofte kommer fra mere republikanske distrikter, som eksempelvis Abigail Spanberger.
Nogle har lovet deres vælgere ikke at stemme på Nancy Pelosi, og det har de formentlig ment.
Det kan så være, de skal finde en vej udenom det, forklarer Niels Bjerre-Poulsen.
Alexandria Ocasio-Cortez (tv.
) og Ayanna Pressley er begge blevet valgt ind for første gang.
Selvom flere kandidater under den netop overståede valgkamp udtrykte modstand mod hende, har hun over de seneste uger vundet deres stemmer ved blandt andet at love dem pladser i diverse udvalg, interessegrupper eller at lægge vægt på deres mærkesager.
Det gælder blandt andet progressive medlemmer som Alexandria Ocasio-Cortez fra New York og Ayanna Pressley fra Massachusetts, der meldte sin støtte til Pelosi, efter at været blevet lovet en plads i en taskforce, der skal udforme partiets våbenpolitik.
Ifølge Niels Bjerre-Poulsen er der dog et centralt problem for den anti-Pelosi-bevægelsen i partiet:De har hidtil ikke været i stand til at finde en alternativ kandidat.
Men er der nogen, som har udfordret Pelosi?
Den eneste, der åbent har meldt ud, at hun ville overveje at stille op mod Nancy Pelosi er en Marcia Fudge fra staten Ohio.
I et interview med Huffington Post langede hun ud efter Pelosi og understregede, at det var på høje tid med en ny begyndelse for demokraterne.
Marcia Fudge har opgivet at tage kampen op mod Nancy Pelosi.
Samtidig slog hun fast, at det faktum at den nyvalgte kongres er en af de mest forskelligartede både hvad angår køn, alder og etnicitet, skulle afspejles i formandsposten.
Men efter ellers at have meddelt at have fået overvældende mange støtter i partiet foretog den 66-årige demokrat i sidste uge en kovending og meldte sin opbakning til Pelosi.
Ifølge Niels Bjerre-Poulsen er det svært at se andet, end at Nancy Pelosi gør comeback som formand for Repræsentanternes Hus - en position hun holdt fra 2007-2011.
- Hvis ikke de i partiet kan finde en formand, som kan gøre det bedre, så kan jeg ikke se, hvilken grund de skulle have for at påføre partiets leder et nederlag ved en afstemning i Repræsentanternes Hus, siger han og tilfører:- Hun er langt dygtigere end andre i partiet, om nogen har hun talt for fornyelse, og så står hun stærkere end umiddelbart efter valget, vil jeg mene.
Hvordan vælges formanden for Repræsentanternes Hus?
•Formanden for Repræsentanternes Hus bliver valgt 3.
januar, når den 116.
Kongres samles i Washington DC.
•De 435 medlemmer skal vælge mellem kandidater - ofte fra de to partier - men de er dog ikke forpligtet til stemme på en af de nominerede kandidater.
•De kan også afholde sig fra at stemme, men blot tilkendegive, at de er "til stede", og så tæller deres stemmer ikke med i det samlede regnskab.
•Det kræver et simpelt flertal af stemmerne at blive valgt.
Det vil sige, såfremt alle 435 medlemmer stemmer, skal Nancy Pelosi sikre sig 218 stemmer.
Er det samlede antal af stemmer lavere - hvis nogle udebliver eller blot er til stede, ja så skal der færre stemmer til.
•Som det ser ud nu - med bare et enkelt uafklaret distriktsvalg i Californien - har Demokraterne sikret sig 234 pladser i Repræsentanternes Hus.
•Det betyder, at Nancy Pelosi kan tåle at miste 16 demokratiske stemmer og stadig sikre sig de 218 hun skal have af det samlede antal (forudsat at ingen republikanere vil stemme for hende).
FacebookTwitterKopier linkEmner:Nancy Pelosi (politiker)|Repræsentanternes Hus|USA|Valg og folkeafstemninger|Huffington Post




https://www.dr.dk/sporten/formel1/formel-1-chef-vil-udligne-konkurrencen-i-feltet

Formel1Formel 1-chef vil udligne konkurrencen i feltetMercedes, Ferrari og Red Bull har vundet samtlige grandprixer siden 2014, og det vil Formel 1-chef ændre på.
Mercedes-køreren Lewis Hamilton blev fejret som verdensmester søndag i Abu Dhabi efter sæsonens sidste grandprix.
28.
nov.
2018 kl.
17.
23Bemærk: artiklen er mere end 30 dage gammelLæs opFormel 1 er de senere år blevet domineret kraftigt af Mercedes, Ferrari og Red Bull.
I 2017 og 2018 har de tre hold besat samtlige podieplaceringer med undtagelse af to gange, hvor det er lykkedes et af feltets øvrige hold at nappe en tredjeplads.
Ross Brawn, løbsdirektør i Formel 1, er ikke tilfreds med den nuværende konkurrencesituation.
- To podieplaceringer ud af 123 er uacceptabelt, siger Brawn.
- Det er et problem, som vi skal tackle med FIA (Den Internationale Motorsportsunion) og holdene, for hele fremtiden for Formel 1 afhænger af det, forklarer han.
Mercedes, Ferrari og Red Bull har vundet samtlige grandprixer siden 2014, hvor de nuværende V6-motorer blev introduceret.
Læs også:Formel 1-planer i København lægges endeligt i gravenI samme periode har specielt Lewis Hamilton (Mercedes) været dominerende, da han har vundet 51 ud af i alt 100 grandprixer siden 2014.
I øjeblikket er der ti hold i Formel 1, og syv af dem kæmper om at være bedst blandt de næstbedste.
Sådan skal det ikke være i fremtiden, hvis det står til Ross Brawn.
- Der er forskellige løsningsmodeller på bordet, og vi må alle acceptere, at det kan ikke fortsætte som nu meget længere, siger han.
Lewis Hamilton genvandt i 2018 verdensmesterskabet.
Danske Kevin Magnussen (Haas) sluttede på niendepladsen.
/ritzau/ReutersFacebookTwitterKopier link




https://www.dr.dk/nyheder/regionale/midtvest/frank-bor-taet-paa-udrejsecenter-jeg-har-ikke-maerket-noget-til-det-men

Midt- og VestjyllandFrank bor tæt på udrejsecenter: Jeg har ikke mærket noget til det, men vi sender ikke ungerne ud om aftenen mereNyt politisk udspil vil øge trygheden i området omkring omstridt udrejsecenter.
Frank Jaszczak, Heidi Johnsen, Trine Christiansen og Henrijette Søndergaard har ikke selv haft nogle ubehagelige oplevelser med beboere fra Kærshovedgaard.
Af Natacha Tjørnholm og Maiken Friis Lange28.
nov.
2018 kl.
18.
23Bemærk: artiklen er mere end 30 dage gammelLæs opSocialdemokratiet foreslår, at utrygge borgere nær Kærshovedgaard skal have ret til tilskud til videoovervågning eller hegn, fordi de har fået afviste asylansøgere, udvisningsdømte kriminelle og udlændinge på tålt ophold som naboer.
Men føler borgerne i området sig egentlig utrygge?
Det spørgsmål var der delte meninger om blandt de handlende i Bording, som ligger tæt på udrejsecentret.
- I starten tænkte jeg ikke så meget over det, men nu går jeg ikke så meget ud om aftenen mere, siger Trine Christiansen.
- Der er stille og roligt her i byen.
Jeg hilser på dem, når de kommer.
Det er ikke noget, jeg synes er farligt, siger Heidi Johnsen.
Har ikke haft dårlige oplevelserFælles for de borgere, DR talte med i Bording, var, at ingen selv havde haft dårlige oplevelser med beboere på udrejsecentret.
- Jeg har hørt, at der har været røveri i fakta, og jeg kender nogen, der bor tæt på udrejsecentret, der er utrygge.
Men jeg mærker ikke selv så meget til det, fordi jeg bor i den anden ende af byen, siger Henrijette Søndergaard.
FAKTAAntallet af anmeldelser inden for Straffelov, Lov om euforiserende stoffer og Våbenloven i perioden 1.
januar 2013 til 13.
november 2018 i Bording.
2013: 1312014: 1542015: 125 (Kærshovedgård blev udrejsecenter)2016: 1012017: 1482018: 138 (t.
o.
m 13 november)Kilde: Midt & Vestjyllands Politi- Personligt har jeg ikke mærket noget til det, men vi sender ikke ungerne ud om aftenen mere.
Og når den mindste på otte år kommer hjem fra skole, så skal hun ringe til os, så vi er sikre på, at hun er kommet hjem, siger Frank Jaszczak.
Antallet af anmeldelser til politiet er ikke steget i området før og efter udrejsecentret kom til byen.
Det viser en aktindsigt, som DR Midt & Vest har fået hos Midt- og Vestjyllands Politi.
- Jeg tror også, at problemerne er talt meget op.
Jo, der sker nogle ting her, men det vil der jo altid gøre, siger Trine Christiansen.
Chefpolitiinspektør ved Midt- og Vestjyllands Politi Claus Hilborg bekræfter også, at beboerne er utrygge, men peger dog på, at der er meget psykologi i utrygheden.
- Det er ikke den faktuelle kriminalitet, som er steget, men frygten for, hvad der kunne ske.
Hvem er de mennesker, man ikke kender, og som er et fremmed element i bybilledet.
Der er historier, som måske bliver til mere end de reelt er, siger Claus Hilborg.
FacebookTwitterKopier linkEmner:Midt- og Vestjyllands Politi|Flygtninge og asylansøgere|Jylland|Kriminalitet|DR P4




https://www.dr.dk/nyheder/penge/eu-skal-vaere-co2-neutral-i-2050-det-er-ambitioest-men-ikke-ambitioest-nok

Valg til Europa-ParlamentetSe temaPengeEU skal være CO2-neutral i 2050: Det er ambitiøst, men ikke ambitiøst nokEU-kommissionen har sat ambitiøse mål, men de er ikke bindende, mener organisationer og politikere.
Europa skal være CO2-neutralt i 2050.
Det er målsætningen fra EU-kommissionen.
Arkivfoto.
Af Signe Mai Vilsbøll og Per Bang Thomsen - Bruxelles28.
nov.
2018 kl.
18.
35Bemærk: artiklen er mere end 30 dage gammelLæs opMed et nyt klimaudspil lægger EU-kommissionen op til mere ambitiøse klimamål.
Europa skal ikke bare reducere udledningen af drivhusgasser hurtigere, men også reducere nettoudledningen af CO2 til nul inden 2050.
Det afspejler, at der er en politisk vilje til at levere varen i forhold til det, vi har forpligtet os til med Paris-aftalen.
Jarl Krausing, international chef i tænketanken ConcitoOg det glæder Danmarks grønne tænketank Concito.
- Det er en historisk dag, når verdens største økonomi nu klart melder ud, at der arbejdes på en klimastrategi, som skal føres frem mod nuludledning.
Det afspejler, at der er en politisk vilje til at levere varen i forhold til det, vi har forpligtet os til med Paris-aftalen, siger international chef Jarl Krausing.
Jarl Krausing mener dog, at kommissionen burde have haft højere ambitioner.
- Vi skal nå målet på et tidligere tidspunkt, hvis vi skal sikre en verden, der ikke opvarmes mere end halvanden grad.
Derfor er det alarmerende, at kommissionen ikke har skrevet senest 2050 i oplægget.
Flere rapporter, blandt andet fra FN's klimapanel og senest FN's Miljøprogram, har, ligesom Concito nu gør, fastslået, at det går for langsomt med at bremse klimaforandringerne.
Ingen ændring af energimål for 2030Sidst kommissionen udsendte et langsigtet mål var i 2011.
Dengang lød målet, at udledningen skulle være reduceret med 80 procent midtvejs i dette århundrede.
Inden udspillet kom, rygtedes det, at EU-Kommissionen ville lægge op til en reduktion i CO2 med 45 procent i 2030 målt i forhold til niveauet i 1990, hvor FN's klimapanel udsendte sin første rapport.
I den hed det sig, at det var nødvendigt at nå 45 procent i 2030 som et skridt på vej mod netto nuludledning.
Det kræver virkelig, at politikere i diverse EU-lande hjælper udviklingen på vej.
De nationale bidrag skal øges, og der skal skrues på nationale bidrag til nuludledning.
Jar Krausing, international chef i ConcitoDet er dog ikke med i EU-kommissionens klimaudspil.
Her er der ingen ændringer af klima- og energimål for 2030.
- Det er et grundlag for en indsats, der skal skrues op over tid, og det kræver virkelig, at politikere i diverse EU-lande hjælper udviklingen på vej.
De nationale bidrag skal øges, og der skal skrues på nationale bidrag til nuludledning, siger Jarl Krausing.
Klimaminister: En sejr for klimaetIfølge Ritzau forudser klimaminister Lars Christian Lilleholt (V), at flere af EU's medlemslande vil have svært ved at sluge EU-Kommissionens klimaudspil.
Han mener dog, at udspillet fra kommissionen er en sejr for både Danmark, EU og klimaet.
- Vi har presset på for et ambitiøst udspil, der sætter klar retning mod klima-neutralitet, og regeringen vil i det videre arbejde i EU presse på for en ambitiøs opfølgning på strategien, da alle EU-landene endnu ikke er med, skriver ministeren i et skriftligt svar til Ritzau.
Lars Christian Lilleholdt lover desuden helt konkret, at han også vil arbejde "målrettet for at sætte en sidste salgsdato for benzin- og dieselbiler".
Og så vil han også sørge for, at der bliver sat mere fart på udbygningen af vedvarende energi og skabe rammerne for endnu mere klimavenlige fødevarer.
Investeringer i forskning og ny teknologi er vejen fremInteresseorganisationerne Dansk Industri og Dansk Energi hilser EU's klimaudspil velkommen.
Det er nemlig nødvendigt at sætte ambitiøse mål, hvis klimaudfordringerne skal løses, lyder det fra direktør i Dansk Industri Tine Roed.
Det vil kræve storstilet forsknings- og udviklingsindsats både i Danmark og EU.
Tine Roed, direktør i Dansk Industri- Vi vil presse hårdt på for, at EU ender med at forfølge en ambitiøs linje.
Sammen med vores nordiske søsterorganisationer har vi netop sendt et budskab til EU om at vise lederskab og arbejde for netto-nul udledning i 2050, siger Tine Roed og tilføjer:- Vi får brug for bedre batterier, et mere fleksibelt elforbrug samt løsninger, der kan binde og udnytte CO2 til nyttige formål.
Det vil kræve storstilet forsknings- og udviklingsindsats både i Danmark og EU, siger Tine Roed, der mener, at ny teknologi kan være løsningen på at nå nuludledning før 2050.
Fra Dansk Energi lyder det, at klimaneutralitet vil kræve store investeringer i vedvarende energi, energieffektivisering og elektrificering.
- Europa og resten af verden skal til at smøge ærmerne op, hvis vi skal begrænse klimaforandringerne.
Elsektoren skal gå forrest med at blive klimaneutral, og så skal den grønne el anvendes til at begrænse de fossile brændsler i transport, boligopvarmning og industri, siger viceadministrerende direktør Anders Stouge ifølge Ritzau.
Han mener desuden, at der er brug for en højere pris på CO2, et velfungerende indre marked for elektricitet og incitamenter til investering i infrastruktur.
Mindre snak, mere handlingIfølge EU’s klimakommissær, Miguel Arias Cañete, er EU allerede på vej mod en klimaneutral fremtid.
Han anerkender dog i forbindelse med klimaudspillet, at der skal mere til, hvis målene fra Paris-aftalen skal nås.
- Det er nødvendigt, muligt og i Europas interesse at opnå klimaneutralitet, sagde klimakommissæren under præsentationen tidligere på dagen.
Jeg er meget skuffet over, at Kommissionen ikke har sat forpligtende mål.
Christel Schaldemose (S), medlem af Europa-ParlamentetFra Christel Schaldemose, der er socialdemokratisk europaparlamentariker og stedfortræder i Miljøudvalget, møder kommissionens udspil kritik.
Hun mener, der er brug for handling.
Ikke bare snak og store visioner.
- Jeg bakker op om målet om en energineutral fremtid, men jeg er meget skuffet over, at Kommissionen ikke har sat forpligtende mål, siger hun.
Næste år skal der udpeges en ny EU-Kommission.
Står det til Christel Schaldemose og resten af den socialdemokratiske gruppe, skal Europa-Parlament, der også er på valg næste år, presse på for en mere ambitiøs og bindende klimapolitik fra EU-Kommissionens side.
Det er nemlig europaparlamentarikerne, der skal sige endelig god for de enkelte kommissærer.
- Det bliver et topkrav fra vores side, lyder det.
FacebookTwitterKopier linkEmner:Christel Schaldemose (politiker)|Lars Christian Lilleholt (politiker)|Venstre|Socialdemokraterne|Klimaændringer




https://www.dr.dk/nyheder/indland/joenkes-maskinpistol-fra-rockerdrab-paa-makrellen-er-endt-paa-museum

Indland'Jønkes' maskinpistol fra rockerdrab på 'Makrellen' er endt på museumPolitimuseet mener, det har historisk værdi at udstille mordvåben fra 34 år gammel sag.
Hells Angels-rockeren Jørn 'Jønke' Nielsen fik 16 års fængsel for mordet på Bull Shit-præsidenten Henning Norbert Knudsen kaldet 'Makrellen' i 1984.
(arkivfoto) Af Maja Lærke Maach28.
nov.
2018 kl.
18.
03Bemærk: artiklen er mere end 30 dage gammelLæs opMed 16 skud i halsen, brystet og ryggen dræbte Hells Angels-rockeren Jørn ’Jønke’ Nielsen rivalen og præsidenten for rockerklubben Bullshit, Henning Norbert Knudsen kaldet 'Makrellen'.
Likvideringen med en maskinpistol fandt sted på Amager den 25.
maj for 34 år siden.
'Jønke' fik 16 års fængsel for drabet, der manifesterede Hells Angels' magtovertagelse i den danske rockerverden, da Bullshit efterfølgende gik i opløsning.
Derfor er det også historisk relevant at udstille maskinpistolen, mener Frederik Strand, der er museumsleder på Politimuseet i København.
- Vi udstiller maskinpistolen, da drabet på Makrellen er en skelsættende begivenhed, der markerer kulminationen og slutningen på den første rockerkrig, og den fortæller noget om rockerne og bandernes indtog i Danmark, der siden udvikler sig dramatisk til den store nordiske rockerkrig og kan føres op til de bandeopgør, vi har set i 00'erne og frem til i dag, siger Frederik Strand.
HA-rockeren 'Jønkes' mordvåben fra drabet i 1984 er en maskinpistol kaldet en stengun, som Politimuseet for nylig har fået indleveret, efter det er blevet gjort ubrugeligt af politiet.
Det er nu en del af museets drabsrum.
(© Politimuseet)Har noter fra Peter Madsen'Makrellens' pårørende er ikke blevet spurgt, om de er okay med udstillingen af mordvåbenet, skriver Politiken.
Til avisen fortæller den dræbte rockerpræsidents storebror, at sagen er kommet så meget på afstand, at den offentlige fremvisning af våbnet er i orden.
- Det har jeg det fint nok med.
Jeg er selv historisk interesseret, og det er jo en del af historien.
(.
.
.
) Jeg tror også, at jeg skal selv ned at se den på et tidspunkt, siger broderen.
I sager, som har så mange år på bagen er det normalt, at museet ikke spørger de pårørende om deres syn på en udstilling, fortæller Frederik Strand til DR Nyheder.
Vi viser effekter, hvis de fortæller mere end bare sensation.
Jeg mener ikke, at ubådssagen er en væsentlig begivenhed af historisk karakter som makrellen-mordetFrederik Strand, museumsleder PolitimuseetHan mener, at alle sager i princippet kan blive vist frem på museet.
Det gælder også den såkaldte ubådssag.
Dog vil museet formentlig gå i dialog med Kim Walls pårørende, hvis der på et tidspunkt bliver lavet en udstilling om sagen.
Drabsvåben og barnevogn fra kidnapningPolitimuseet viser effekter fra nogle af Danmarks største kriminalsager.
Du kan blandt andet se:Politimorderen Palle Sørensens drabsvåbenEn kniv fra Peter LundinGenstande fra færgetragedien Scandinavian StarBarnevognen fra 'Basse-sagen', hvor en dreng i 1966 forsvandt sporløst fra sin barnevogn.
Genstande fra dobbeltmordet på Peter Bangs Vej.
Faktisk har museet allerede fået indleveret nogle notater fra drabsmanden Peter Madsens firma, der potentielt set kunne blive en del af en udstilling, men det bliver i så fald først om nogle år, og lige nu er der ingen aktuelle planer om en udstilling, påpeger museumslederen.
Læs også:Vidste du… at denne kvinde er danmarkshistoriens største seriemorder?
- Vi viser effekter, hvis de fortæller mere end bare sensation.
Jeg mener ikke, at ubådssagen er en væsentlig begivenhed af historisk karakter som Makrellen-mordet, og den har heller ikke ændret noget markant i kriminalitetsbilledet.
Dermed ikke sagt at den ikke kan blive en udstilling, men fokus vil da være på pressens håndtering, siger Frederik Strand.
I 2013 droppede Politimuseet i København udstillingen 'Kvindedrab In Memoriam' med malerier af drabsofre efter længere tids kritik.
Udstillingen blev bl.
a.
kritiseret, da ingen af de pårørende til de myrdede kvinder blev orienteret.
'Vi lærte, at vi ikke skal eksperimentere med formen, som vi gjorde ved at blande kunst med kriminalsager, fortæller museumsleder Frederik Strand.
(arkivfoto med museumslederen) Billeder fra 'Amagermandens' drab lå som uopklaretNår en drabssag er afsluttet, og der er faldet dom, må beviserne gerne gives til museet.
Det er set flere gange, at bevismateriale fra nyere sager er blevet vist frem på museet.
Der har blandt andet været udstillet en politiuniform med skudhuller fra terrorangrebet på Krudttønden i 2015.
Museet har også udstillet morderen Peter Lundins drabsvåben, en økse og vinkelsliber, som Peter Lundin parterede Marianne Pedersen og hendes to sønner med i år 2000.
Denne udstilling fik kritik fra Marianne Pedersens pårørende.
Det er typisk politiet, som selv indleverer effekter til politimuseet, der i den forbindelse gør sig forskellige etiske og juridiske overvejelser om en kommende udstilling.
- Tit er der delte meninger, om vi skal vise tingene eller ej.
Mange synes, det er ubehageligt, men politiet beskæftiger sig ofte med ubehagelige ting, og det er farligt at gemme tingene bort af den grund.
Mit indtryk er, at politiet er opmærksomme på, at det er vigtigt at bevare politiets arbejde, siger Frederik Strand.
Læs også:70 år siden brutalt dobbeltmord på Peter Bangs Vej: Sådan forløb ægteparrets sidste timerDa der eksempelvis ikke er en forældelsesfrist på drabssager, kan det forekomme, at genstande indleveret til museet pludselig bliver aktuelle igen.
Det kan blandt andet ske, hvis sager bliver genåbnet, eller effekter viser sig at have betydning for en ny kriminalsag.
I sagen om dobbeltmordet på Peter Bangs Vej fra 1948 overvejede politiet flere år efter at genåbne sagen og undersøge nogle ledningsrester for DNA-spor, som museet havde liggende.
Da Marcel Lychau Hansen kendt som 'Amagermanden' fik livstid for flere drab og voldtægter i 2011, viste det sig sidenhen, at Politimuseet i årevis havde været i besiddelse af billeder med relation til et drab, han begik i 1987 i Valby.
Billederne havde været en del af en udstilling om uopklarede sager.
FacebookTwitterKopier linkEmner:Kim Wall (journalist)|Museer|Mord|Hells Angels|København




https://www.dr.dk/nyheder/udland/vildt-vejr-i-sydney-en-maaneds-regn-paa-bare-timer

UdlandVildt vejr i Sydney: En måneds regn på bare to timerDen vådeste novemberdag siden 1984 har lagt store dele af byen under vand og kostet to mennesker livet.
Af Sofie Dyjak28.
nov.
2018 kl.
16.
43Bemærk: artiklen er mere end 30 dage gammelLæs opTo personer har mistet livet som følge af de ødelæggelser, en historisk våd novemberdag har forårsaget i den australske storby Sydney.
Det skriver The Guardian.
På kun to timer faldt der 91 millimeter regn i byen, hvilket ifølge det meteorologiske institut Bureau of Meteorology (BOM) svarer til den mængde nedbør, Sydney normalt er udsat for på en måned.
Og de store mængder vand har skabt kaos i trafikken.
Flere broer står under vand, store veje er oversvømmet, og 130 flyvninger er blevet aflyst i lufthavnen i Sydney, fordi to landingsbaner har været nødt til at lukke.
Mere regn i venteOnsdag eftermiddag lokal tid udsendte BOM ti varsler om blandt andet tordenstorme, kraftig regn, ødelæggende vinde og hagl.
Det voldsomme vejr fik i dag vicepolitikommissær Michael Corboy til at opfordre borgerne til at blive indendøre.
- De vejrforhold, vi ser i dag, er nogle af de værste, jeg nogensinde har set.
Vi appellerer til alle - både bilister og fodgængere - til at passe på, siger han ifølge AFP.
Mange veje, broer og landingsbaner er dækket af vand i den australske storby Sydney, efter at store mængder regn har ramt byen onsdag.
5000 boliger er uden strøm, og beredskabstjenesten i delstaten New South Wales har onsdag reddet 13 personer fra oversvømmelser.
Det voldsomme regnvejr kommer mindre end en uge efter, at samme område i Australien blev ramt af en massiv støvstorm efter en lang periode med tørke.
Ifølge BOM er der mere hagl og regn i vente i Sydney.
FacebookTwitterKopier linkEmner:Vejret|Sydney|Australien|The Guardian




https://www.dr.dk/nyheder/regionale/sjaelland/ny-forsoegsordning-skal-tiltraekke-yngre-laeger-til-region-sjaelland

SjællandNy forsøgsordning skal tiltrække yngre læger til Region SjællandLæger skal i nyt forsøg kunne tage deres speciallægeuddannelse inden for et geografisk begrænset område, lyder det fra sundhedsministeren.
Sundhedsminister Ellen Trane Nørby (V) har nu godkendt et forsøg i Region Sjælland, som skal få flere yngre læger til at bosætte sig i området.
Af Mads Raagaard og Julie Würtz28.
nov.
2018 kl.
17.
36Bemærk: artiklen er mere end 30 dage gammelLæs opDet har været en succes i Region Nordjylland og Syddanmark.
Nu skal Region Sjælland i et nyt forsøg lokke flere yngre læger til at bosætte sig i områder, der ligger væk fra universitetsbyerne.
Her vil regionen tilbyde et mere sammenhængende forløb for yngre læger, der er ved at tage deres speciallægeuddannelse.
Ifølge sundhedsminister, Ellen Trane Nørby fra Venstre, vil forsøgsordningen forhåbentlig betyde, at flere læger har lyst til at slå sig ned i Region Sjælland.
Hun har netop godkendt et femårigt forsøg, hvor Region Sjælland helt konkret får mulighed for årligt at oprette op til 58 særlige uddannelsesforløb.
- Vi ved godt, at de yngre læger ikke tager deres fulde speciallægeuddannelse kun ét sted.
Men det betyder faktisk noget, hvis man skal bosætte sig med sin familie og måske har børn, der skal i institution eller i skole, at ens speciallægeuddannelse er afgrænset i et geografisk område, siger Ellen Trane Nørby.
Lige nu kan en læge under sin speciallægeuddannelse både have et forløb i Holbæk det første halve år, mens resten af forløbet vil foregå i Nykøbing Falster.
Det betyder, at man har lyst til at slå sig ned og forhåbentligt blive boende i området.
Sundhedsminister, Ellen Trane Nørby- Det gør, at mange bliver boende i København og så pendler ud.
Og det er jo det, vi håber på at undgå ved at tilbyde nogen et mere sammenhængende forløb ude i Region Sjælland, lyder det fra sundhedsministeren.
Den nye forsøgsordning betyder, at hvis en læge eksempelvis skal være speciallæge i almen medicin, kan personen være tilknyttet en almen praksis nær Slagelse, hvor personen også har en del af sit speciallægeforløb på Slagelse Sygehus, og så er personen ude i samme praksis igen.
- Grundlæggende kan man se sig selv i et Slagelse-område i fem til syv år, som en speciallægeuddannelse ofte tager.
Det betyder, at man har lyst til at slå sig ned og forhåbentlig blive boende i området, fortæller Ellen Trane Nørby.
Ifølge hende, kan den nye ordning komme nogle af de udfordringer til livs, hvor det har været svært at rekruttere færdiguddannede læger til Region Sjælland.
Forsøg vækker glæde i Region SjællandGitte Simoni fra Dansk Folkeparti og formand for udvalget for arbejdsmiljø og rekruttering i Region Sjælland er tilfreds med den nye forsøgsordning.
- Det er helt unikt, at vi kan tilbyde et helt komplet uddannelsesforløb for vores lægestuderende, og det tror jeg på, der kommer til at tiltrække flere læger til regionen, siger hun.
Derudover vil regionen i samarbejde med kommunerne også hjælpe lægerne med at finde en bolig under deres uddannelsesforløb.
- Jeg håber, de kan se det som en samlet mulighed, at de på forhånd ved, de kan blive i Region Sjælland i mange år i fremtiden.
- Det tror jeg vil tiltrække rigtigt mange, så de ikke pludselig bliver sendt til Nordjylland i en lodtrækning for at færdiggøre deres uddannelse, selvom de havde valgt at bosætte sig i Region Sjælland, lyder det fra udvalgsformanden.
Læs også:Diabetespatienter får bedre behandlingstilbud i Region SjællandFacebookTwitterKopier linkEmner:Ellen Trane Nørby (politiker)|Gitte Simoni (politiker)|Region Sjælland|Læger|Sjælland




https://www.dr.dk/nyheder/penge/bekymret-lejer-om-udenlandske-opkoeb-de-smadrer-sammenhaengskraften-i-koebenhavn

Dyre lejlighederSe temaPengeBekymret lejer om udenlandske opkøb: De smadrer sammenhængskraften i KøbenhavnBlackstone køber massivt op i ældre, københavnske beboelsesejendomme.
Lejere er bekymrede.
© ScanpixAf Mathias Sommer28.
nov.
2018 kl.
17.
17Læs opUdenlandske penge vælter ind på det københavnske ejendomsmarked.
Alene over de seneste tre år har udenlandske investorer opkøbt ejendomme i København for 60 milliarder kroner.
Dermed er langt over halvdelen af alle investeringer i københavnske mursten kommet fra udlandet.
- Fra 1992 til 2005 udgjorde København 38 procent af de samlede investeringer i Danmark.
Men efter Finanskrisen fra 2012 til 2016 har København udgjort hele 58 procent af den samlede investeringsmasse.
Så København har virkelig været i kikkerten hos udenlandske investorer de senere år, siger Nicholas Thurø, der er direktør for rådgivningsvirksomheden Cushman and Wakefield.
Amerikansk kapitalfond opkøber ældre ejendommeUdviklingen på markedet for investeringer i København er blandt andet drevet frem af verdens største ejendomsinvestor, amerikanske Blackstone, der ifølge sin egen hjemmeside forvalter ejendomme til en værdi af 3.
000 milliarder kroner.
Nu er kapitalfonden på opkøbstogt i København og har på blot to år investeret 5,7 milliarder kroner i primært ældre københavnske beboelsesejendomme.
Snart kan Blackstone føje yderligere tre store ejendomme til porteføljen, når der om få uger formentlig vil blive overført omkring 900 millioner kroner til Frederiksberg Boligfond for i over 400 lejemål i blandt andre 'Den Sønderjyske By'.
Seks uger til at matche tilbud'Den Sønderjyske By' har siden 1930'erne været ejet af Frederiksberg Boligfond, men nu skal lejerne tage stilling til, om de vil overtage boligerne til en pris, der svarer til Blackstones bud, ellers ryger den på amerikanske hænder.
- Jeg har svært ved at forestille mig, at vi kommer til at købe ejendommen.
Vi har en meget bred sammensætning af beboere her, og mange vil have svært ved at låne penge i banken.
Ser vi så vilde stigninger i lejen, har jeg svært ved at forestille mig, at de kan finde et sted at bo, siger Veronica Bay, som er gymnasielærer og blandt lejerne i Den Sønderjyske By, der kan se frem en ny ejer i form af amerikanske Blackstone.
- Den Sønderjyske By er bygget med henblik på at skabe balance og boligsociale tilbud, så København og Frederiksberg kan have en bred befolkningssammensætning.
Her bor alt fra pensionerede advokater over folk på forsørgelse til arbejdere, der har boet her i flere generationer, siger Veronica Bay.
Kæmpe handel undervejs•Blackstone har angiveligt lagt et bud på 900 millioner kroner for:•Den Sønderjyske By, der består af 303 lejemål og 1 erhvervslejemål.
•Svalegården, som består af 80 lejemål og 12 erhvervslejemål•Peter Bangs Vej Hus, der består af 80 lejemål og 1 erhvervslejemål.
•Alle ejendomme er ejet af Frederiksberg Boligfond.
Londonske tilstandeMed Victoria Bays job og uddannelse er hun ikke bekymret for, om hun fortsat vil kunne bo i Hovedstaden.
Hun skal nok klare sig, men hun er på vegne af sine medbeboere bekymret for Blackstones indtog i Den Sønderjyske By og i København generelt.
- Jeg kan slet ikke have, at vores værdier sælges til den slags profitmagere.
Vi bliver overtaget af globale kæmper.
Vi er i gang med at sætte os selv uden for indflydelse, og jeg frygter virkelig, at København er på vej mod londonske tilstande, hvor det ikke er til at bo for almindelige mennesker.
- Vi kan jo se, hvad det betyder for for eksempel New York City, når man ikke sikrer tilstrækkelig regulering.
Jeg mener, at vi er i fuld gang med at smadre sammenhængskraften i København, siger Veronica Bay.
Sammen med det københavnske ejendomsselskab 360 North har verdens største ejendomsforvalter Blackstone de seneste to år købt ejendomme for 5,7 milliarder kroner.
I spidsen for 360 North står Nils Jansson, der blev kendt op til Finanskrisen, da han som 25-årig havde både ferrari og hus på strandvejen.
Senere gik han konkurs med sit ejendomsselskab CPH Ejendomme.
360 North ejes af hans døtre.
Blackstones administrerende direktør, Stephen Allen Schwarzman, optræder som reel ejer for de knap 100 selskaber, som er stiftet i forbindelse med Blackstones opkøb af danske ejendomme.
Blackstone kan ikke uden videre sætte lejen op, fordi lejeniveauet er sikret i lejeloven.
Men går kapitalfonden ind og laver gennemgribende renoveringer af lejlighederne, så kan de løftes op i et helt andet niveau.
Veronica Bay er sikker på, at formålet med investeringerne i ældre københavnske boliger er at få løftet lejemålene ud af de skrappe regler i lejeloven.
- Vi har en del lejligheder, som står tomme.
Og jeg frygter, at de nu går i gang med at skabe nogle helt nye typer lejligheder.
Og jeg frygter, at de vil forsøge at påtvinge os altaner og en højere husleje, siger hun, der i dag betaler 5.
500 om måneden for 62 kvadratmeter i Den Sønderjyske By.
De største investorerHeimstaden (svensk): 20,1 milliarder kronerNiam (svensk): 12,3 milliarder kronerPatrizia (tysk): 10,6 milliarder kroner.
ATP (dansk): 9,9 milliarder kroner.
NREP (dansk): 8,4 milliarder kronerJeudan (dansk): 7,9 milliarder kronerStandard Life Aberdeen (skotsk): 7,5 milliarder kronerCore Bolig (dansk): 7 mia.
kr.
Blackstone (amerikansk): 6,8 milliarder kronerPensionDanmark (dansk): 6,5 milliarder kronerAB Balder (svensk): 5,9 mia kr.
Dades (dansk): 5,8 milliarder kronerPFA Pension (dansk): 4,8 mia krKilde: Red Property.
Bestyrelsesformanden for Frederiksberg Boligfond og medlem af kommunalbestyrelsen i Frederiksberg Kommune, Flemming Brank (K) oplyser via mail, at fonden fortsat ligger i forhandlinger med en potentiel køber om salget af Den Sønderjyske By.
Ejendomsselskabet 360 North, som samarbejder med Blackstone om ejendomseventyret i København har ikke ønsket at give interview til DR Nyheder.
Blackstone har også afvist at medvirke.
Historisk bygning med atelierer i tageetagenOgså den historiske bygning, Holckenhus, der ligger over for Glyptoteket i hjertet af København, er blevet overtaget af Blackstone.
Holckenhus er indrettet med kunstneratelierer i tagetagen og har siden 1892 huset adskillige billedkunstnere heriblandt kunstnere som P.
S.
og Marie Krøyer.
Men efter overtagelsen har Blackstone forsøgt at inddrage ateliererne i tageetagen til luksuslejligheder, en beslutning der dog foreløbigt er sat i bero, efter de vrede beboere igangsatte en målrettet kampagne.
- Grunden til, at de trak det tilbage, var, at de var nervøse, efter vi kunstnere havde skrevet kronikker og debatindlæg om en meget vigtig kulturarv i København, som lige om lidt kan blive smadret.
Derfor har de trukket deres plan tilbage for at se, om de lige kan få lidt tid, siger Maria Wandel fra sit atelier på fjerde sal i Holckenhus i dagens Følg Pengene på P1.
- De har én eneste plan med at købe den her bygning, og det er renovere, så de kan hæve huslejen, optimering, eller hvad de nu kalder det, og så har de her en ekstra fed ting, hvor hele tageetagen består af de gamle, originale atelierer, som de selvfølgelig vil lave om til luksuslejligheder, siger Maria Wandel.
Buy it, fix it, sell itLars Weiss er gruppeformand i Socialdemokratiet i Borgerrepræsentationen i Københavns Kommune.
Han henviser til, at sagen om Holckenhus nu er sendt tilbage til fredningsnævnet, som endnu en gang skal undersøge, om tagetagen kan fredes.
- Jeg ville da blive ked af, hvis kunstnerateliererne bliver sløjfet.
Derfor afventer jeg udfaldet af fredningsnævnets behandling.
Men jeg kan ikke gå ind at sige, at en ejendomsinvestor bryder jeg mig om, og dén bryder jeg mig ikke om.
Blackstone arbejder selv efter forskriften 'Buy it, fix it, sell it', og netop den tilgang bekymrer Lars Weiss:- Jeg foretrækker en investor, som har de lange briller på.
Men i den her sammenhæng er vi myndighed og skal give byggetilladelser efter planloven, og der har vi ikke et særligt værktøj, der kan beskyttet de her atelierer.
FacebookTwitterKopier linkEmner:Flemming Brank (politiker)|København|Lars Weiss (politiker)|SønderjyskE|Bolig




https://www.dr.dk/nyheder/indland/forbrugervagthund-33000-fupsider-lukket-men-det-er-kun-toppen-af-isbjerget

IndlandForbrugervagthund: 33.
000 fupsider lukket, men det er kun toppen af isbjergetDansk politi og internationale myndigheder kan samarbejde mere, lyder det fra e-mærket.
Kun én ud af de 33.
000 lukkede hjemmesider var dansk og endte på .
dk, oplyser bagmandspolitiet.
Arkivfoto.
Af Emma Toft28.
nov.
2018 kl.
16.
59Bemærk: artiklen er mere end 30 dage gammelLæs opSelvom Europol netop har lukket 33.
000 falske webshops, så kan du stadig ende med håret i postkassen i jagten på billige julegaver eller andre gode ting, som du køber over nettet.
Sådan lyder det fra organisationen e-mærket, der har som opgave at skabe sikker nethandel for danske forbrugere.
- Jeg vil mene, at truslen stadig lurer derude, men jeg synes, det er super positivt, at Europol sætter ind over for problemet, siger kommunikationschef hos e-mærket Toke Mølgaard.
E-mærket er stiftet af Forbrugerrådet og Dansk Erhverv og har siden 2014 overdraget informationer om mistænkelige hjemmesider til bagmandspolitiet (SØIK), som sender informationerne videre til folkene i Europol - det europæiske politisamarbejde.
Dansk politi må nemlig ikke lukke hjemmesider, der har hjemme i andre lande end Danmark.
Sådan kan du kende en falsk webshop•De fleste mistænkelige hjemmesider er skabt af udenlandske it-kriminelle, som ikke er gode til dansk, og som oversætter deres priser med maskiner.
Derfor er det stavefejl og skæve beløb i priserne.
•Ofte er der også nogle alt for gode priser.
•Så det skal man som forbruger kigge efter.
•Forbrugere kan også vælge kun at handle på hjemmesider, der har e-mærket, for det betyder, at hjemmesiden overholder de regler, man skal for at føre nethandel i Danmark.
•Kilde: Tore Mølgaard, e-mærketNogle fup-sider fisker kortoplysningerPå falske webshops kan forbrugere købe ulovlige kopivarer og for eksempel medicin, som slet ikke må sælges på nettet.
Men forbrugere risikerer, at varerne aldrig dukker op, eller de får en virus på computeren, når de besøger dem, lyder det fra bagmandspolitiet.
- Der bliver fisket kortoplysninger, når man indtaster dem på de falske hjemmesider, som senere bliver solgt, og så bliver kortoplysningerne brugt i hele verden, fortæller Michael Lichtenstein fra bagmandspolitiet.
Af de 33.
654 fuphjemmesider, som Europol-aktionen nu har lukket, har dansk politi leveret oplysninger om 1.
053 af dem, siger vicepolitiinspektøren.
Men så sent som i sidste uge videregav e-mærket 9.
000 mistænkelige domænenavne til bagmandspolitiet - hjemmesider som var rettet til danske forbrugere.
Derfor er der lang vej endnu, før nethandlen er sikker, lyder det fra e-mærket.
- Det her er toppen af et isbjerg, som man bør kigge meget nærmere på, siger kommunikationschefen.
E-mærket: Godt at gå efter bagmændI Europol-aktionen er 12 personer anholdt - ingen i Danmark.
- Det er meget positivt, at det er bagmændene, der også er blevet taget fat i.
Det er det, der skal til for at gøre noget ved det her problem for alvor, siger Toke Mølgaard fra e-mærket.
For hvis myndighederne kun lukker hjemmesider, som det tidligere er set, så dukker der bare nye op dagen efter, vurderer han.
- Det er lidt ligesom at forsøge at lukke hashboder ude på Christiania.
De popper op, så snart man har forsøgt at lukke dem et sted, siger kommunikationschefenHan håber, at samarbejdet mellem dansk og udenlandsk politi bliver bedre fremover, så endnu flere udenlandske sider kan lukkes.
- Vi kan finde domæner, vi har indgivet til bagmandspolitiet helt tilbage i 2015, som stadig er i live i dag.
Det taler et klart sprog om, at der er plads til forbedring i samarbejdet mellem de danske og internationale politimyndigheder, vurderer Toke Mølgaard.
Michael Lichtenstein fra bagmandspolitiet mener, at dansk politi har et godt samarbejde med Europol.
Han fortæller, at Europol har store lister over fup-hjemmesider, og at de hvert år udvælger et fokusområde - for eksempel hjemmesider, der sælger medicin - som de så går efter at få lukket.
Det kan være forklaringen på, at der er hjemmesider, indgivet til myndighederne i 2015, som stadig er aktive, lyder det fra bagmandspolitiet.
FacebookTwitterKopier linkEmner:Bagmandspolitiet|Europol|Forbrug|Politi|Christiania




https://www.dr.dk/sporten/oevrig/afstemning-ali-bolt-eller-serena-hvem-er-historiens-stoerste-atlet

SupermennesketSe temaØvrig sportAFSTEMNING Ali, Bolt eller Serena – Hvem er historiens største atlet?
Historien er fuld af store sportsikoner.
Men hvem, synes du, er den største?
Og ud fra hvilke kriterier bør man vælge?
Af Peter Kobbersmed og Grafik: Jens Albæk Aarup28.
nov.
2018 kl.
16.
05Læs opHvad er højest: et tordenskrald eller Rundetårn?
Nogle spørgsmål er svære at give et fyldestgørende svar på, men de kan ikke desto mindre give anledning til lange og ophedede diskussioner.
”Hvem er den største atlet i historien?
” er ét af den slags spørgsmål.
For hvilke kriterier lægger vi hver især til grund for at pege på den største?
Læs også:Stærke arme og store lår: Kan du gætte atletens sportsgren?
Er det udelukkende et spørgsmål om antallet af titler i pokalskabet, vi kigger på?
Betyder atleternes forhistorie og samtid noget?
Eller kigger vi udelukkende på deres råstyrke og fysiske formåen?
Vi har bedt tre eksperter – en fysiolog, en historiker og en idrætspolitiker – om at give deres bud på en top fem.
Deres besvarelser er mundet ud i en bruttoliste på 11 store atleter, som du kan stemme på herunder.
Under afstemningen kan du se eksperternes top 5 og læse deres begrundelser.
GIV DIN STEMME - HVEM ER HISTORIENS STØRSTE ATLET?
DU KAN KUN STEMME ÉN GANGFYSIOLOGEN - KASPER DEGN GEJLStudieadjunkt og muskelfysiolog ved Institut for Idræt og Biomekanik, Syddansk UniversitetKasper Degn Gejl har valgt sin top 5 udelukkende på baggrund af atleternes fysiske formåen.
Historisk forhold og atleternes samtid er derfor ikke blevet vægtet.
- Nye træningsmetoder og teknologier har udviklet de fleste sportsgrene helt frem til i dag, og de bedste atleter inden for næsten alle idrætsgrene har konkurreret i nyere tid, siger Kasper Degn Gejl.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Samtidig har fysiologen valgt at fremhæve repræsentanter med fem forskellige fysiske profiler.
Phelps som den mest alsidige atlet, Bolt som den mest eksplosive, Kipchoge som den bedste udholdenhedsatlet, Jordan som den bedste i komplekse sportsgrene og Uchimura som den bedste styrkeatlet.
Og hvorfor har Kasper Degn Gejl så ingen kvinder på listen?
- Jeg har valgt atleterne ud fra et absolut præstationsmæssigt fysiologisk perspektiv.
Ret beset findes der ikke sportsgrene, hvor kvinder er mænd overlegne ud fra et fysiologisk perspektiv.
Jeg ved, det kan lyde diskriminerende, men når nu øvelsen gik på at finde de bedste atleter i verden ud fra et fysiologisk perspektiv, er mænd dominerende.
IDRÆTSPOLITIKEREN - MORTEN MØLHOLMAdministrerende direktør i Danmarks IdrætsforbundMorten Mølholm har skævet til idrætsgrene, som er internationalt meget udbredte, og hvor konkurrencen derfor er hård.
Derudover vejer to kriterier tungt: Flest betydningsfulde titler og personlig indflydelse på atletens sportsgren.
- Fodbold er vel nok den største idræt i verden, og Pele er med sine 3 VM-titler, positionen som den næstmest scorende spiller i historien og ikke mindst det aftryk han har sat på fodbold et oplagt bud på den største fodboldspiller gennem tiderne – tæt fulgt af Maradona.
- Boksning er en rigtig stor idræt både inden for amatørsporten og den professionelle del.
Muhammad Ali har både vundet OL-guld og 3 VM-sværvægtstitler gennem en karriere, hvor han i høj grad satte sit præg på boksesporten – både med sin fornemme bokseteknik og sin personlighed.
HISTORIKEREN – JØRN HANSENProfessor i idrætshistorie ved Institut for Idræt og Biomekanik, Syddansk UniversitetIfølge Jørn Hansen vil nulevende atleter typisk blive opprioriteret i denne slags sammenligninger, men som historiker har han valgt at fremhæve store navne fra det forrige århundrede.
- Jesse Owens fik meget stor symbolsk værdi, da han som afroamerikaner stillede spørgsmålstegn ved nazisternes raceteori - og så vandt han altså fire olympiske guldmedaljer.
- Paul Elvstrøm er med sine guldmedaljer ved fire på hinanden følgende OL fra 1948 til 1960 det mest oplagte danske bud.
- Wilma Rudolph vandt som 20-årig tre guldmedaljer i atletik ved OL i 1960.
En præstation der ikke bliver mindre af, at hun som barn var meget syg og blandt andet led af børnelammelse som følge af polio.
FacebookTwitterKopier linkEmner:Michael Jordan (basketballspiller)|Serena Williams (tennisspiller)|Danmarks Idrætsforbund|Fodbold|Jordan




https://www.dr.dk/nyheder/vejret/fra-koldt-og-klart-til-lunt-og-vaadt

VejretFra koldt og klart til lunt og vådt Fra i morgen kommer der et omslag i vejret.
Et omslag, der kræver regnslag.
Mågerne kæmpede mod vinden i eftermiddag ved Skagens kyst, hvor det blæste med kulingstyrke.
Der kommer også godt gang i vinden i morgen.
Af Louise Gade Sig28.
nov.
2018 kl.
15.
45Bemærk: artiklen er mere end 30 dage gammelLæs opNå.
Det kolde, klare vejr fortrød.
I løbet af det næste døgn skal fronter passere landet - de medbringer regn, men også lunere luft.
Så vi går altså fra klart og koldt vejr til vådt og lidt lunere vejr.
En lille, meteorologisk u-vending kan man vel kalde det.
Men det er slet ikke usædvanligt, at vi oplever en periode med kulde i november for så at blive ramt af lun luft igen for en periode i december.
Våd og blæsende natI løbet af i aften rykker regnvejret ind i Vestjylland og fortsætter sin vej mod øst, så stort set hele landet - med undtagelse af Bornholm - får nattenedbør.
Temperaturene kommer til at ligge mellem frysepunktet og fem plusgrader.
Jo længere væk fra vestkysten, man kommer, jo køligere bliver det, og jo større er sandsynligheden for, at nedbøren falder som slud.
På Sjælland måske endda tøsne.
Samtidig frisker vinden op og blæser med op til kulingstyrke ved kysterne.
Regn med regn påI morgen tidlig og i morgen formiddag er fronten især centreret omkring Sjælland og Sydhavsøerne.
Først på dagen stadig med risiko for slud, så vær opmærksom på det, hvis du bevæger dig ud i trafikken.
De nyeste prognoser lover et lille ophold i regnvejret for jyderne i løbet af formiddagen, men det varer ikke længe, før et nyt regnvejr rykker ind i landet.
Så alt i alt ser torsdag ud til at blive en sjasket omgang.
Go' vindSamtidig ryger termometeret noget højere op, end vi har været vant til i den seneste tid.
Det topper på otte grader ved den jyske vestkyst i løbet af eftermiddagen.
Køligst bliver det for bornholmerne, der kun kan lune sig på to plusgrader i dagens løb.
Vinden kommer fra sydlige retninger og bliver jævn til hård, ved kysterne op til kuling med kraftige vindstød.
FacebookTwitterKopier link




https://www.dr.dk/nyheder/udland/tre-maneders-dodvande-liberalerna-kan-muligvis-stotte-lofven-regering

Valg i SverigeSe temaUdlandTre måneders dødvande: Liberalerna kan muligvis støtte Löfven-regeringLiberalerna er parate til at støtte en regering under ledelse af Socialdemokraterna, siger partiets leder.
(Arkiv)  Liberalernes partileder Jan Björklund siger, at partiet er klar til at støtte en regering med Socialdemokraternas Stefan Löfven i spidsen.
28.
nov.
2018 kl.
16.
02Bemærk: artiklen er mere end 30 dage gammelLæs opLiberalerna er parate til at støtte en regering under ledelse af Socialdemokraternas Stefan Löfven.
Men det er på betingelse af, at vi får en række krav opfyldt, siger partiets leder, Jan Björklund.
Udmeldingen kommer efter, at Centerpartiets leder, Annie Lööf, har sagt, at hendes parti muligvis kan støtte en regering ledet af Löfven.
Det skriver TT.
S-lederen Löfven er i gang med endnu et forsøg på at sammensætte en ny regering.
- Hvis han skal have en chance for at blive statsminister, så må Stefan Löfven indse, at han må føre en borgerlig politik, sagde Annie Lööf tirsdag.
Blandt kravene fra hendes parti og fra Liberalerna er skattelettelser og reformer af ejendoms- og arbejdsmarkedet.
Tre måneder uden ny regeringStefan Löfven er umiddelbart ikke afvisende over for kravene.
- Det er godt, at der er fremgang i processen, siger han og tilføjer, at han må sætte sig nøje ind Centerpartiets krav, før han tager endelig stilling.
Næsten tre måneder efter valget er det stadig ikke lykkedes for nogen partileder at finde frem til et levedygtigt regeringsalternativ.
Læs også:Löfven får chance for at danne regeringHverken blokken på venstrefløjen eller det borgerlige partisamarbejde i Alliansen fik flertal i Riksdagen.
Löfven fik i fredags godt en uge til at samle støtte til en ny regering.
Det har lettet arbejdet, at Lööf allerede har sonderet terrænet og udelukket flere regeringsalternativer, har Löfven pointeret.
Den svenske Riksdags formand, talmann Andreas Norlén, har meddelt, at Riksdagen vil stemme om Stefan Löfvens foreslåede regering den 5.
december.
Senest to dage inden skal Löfven have meddelt, hvilke partier han ønsker med i sin regering.
/ritzau/TTFacebookTwitterKopier linkEmner:Sverige|Stefan Löfven (politiker)




https://www.dr.dk/nyheder/indland/dsb-laengere-rejsetid-i-hele-landet-resten-af-doegnet

IndlandDSB: Længere rejsetid i hele landet resten af døgnetDSB melder stadig om forsinkelser, fordi der kører markant færre regionaltog på Fyn og i Jylland.
(ARKIV) Indtil klokken 18 kører der ingen tog på Fyn eller i Jylland.
Af Stine Delfs28.
nov.
2018 kl.
16.
37 | opdateret 28.
nov.
2018 kl.
19.
18Bemærk: artiklen er mere end 30 dage gammelLæs opDer kører markant færre regionaltog på Fyn og i Jylland resten af døgnet på grund af arbejdsnedlæggelser.
Derfor kan man forvente længere rejsetid i hele landet.
Der kører hverken Lyntog, regionaltog mellem Esbjerg og Aarhus H, regionaltog på Vestfyn, Odense-Middelfart-Fredericia eller tog på Svendborgbanen, Odense-Ringe-Svendborg resten af døgnet.
InterCity-togene mellem København H og Esbjerg/Aarhus/Langå kører.
Der indsættes ikke Togbusser.
De planlagte Togbusser som kører i Nordjylland, kører efter planen, som du kan se på Rejseplanen.
På stationerne i Hedensted, Brejning og Børkop vil der standse flere tog end normalt.
Regionaltog på Sjælland samt InterCity-tog mellem landsdelene kører med forsinkelser på op til 20 minutter.
DSB arbejder på at få tog og personale på plads, så de igen kan køre til tiden.
Aflysningerne oh forsinkelserne skyldes flere overenskomststridige arbejdsnedlæggelser blandt lokomotivpersonalet.
Yderligere information kan findes her.
Omfattende arbejdsnedlæggelse tidligere på dagenTidligere i dag meddelte DSB, at en overenskomststridig arbejdsnedlæggelse blandt lokomotivpersonalet betød, at der ville køre færre tog og komme forsinkelser på Sjælland.
På Sjælland kører regionaltogene stadig med forsinkelser, men DSB forventer ikke yderligere ændringer for regionaltog på Sjælland, ud over de nedenstående:Myldretidstogene på Kystbanen og Helsingør-København H er aflyste resten af dagen.
Der kører færre regionaltog mellem København H/Østerport og Slagelse.
Onsdag i sidste uge var der også en arbejdsnedlæggelse fra lokomotivførerne.
Der var det landets hovedstad som blev ramt, da færre tog drev gæk med morgentrafikken.
FacebookTwitterKopier linkEmner:DSB|Sjælland|Togtrafik|Jylland|Kollektiv trafik




https://www.dr.dk/nyheder/regionale/trekanten/kaempe-forskelle-paa-ventetider-faa-en-handicapbil-fra-15-til-84-uger

TrekantområdetKæmpe forskelle på ventetider for at få en handicapbil: Fra 15 til 84 ugerI flere kommuner tager det halvandet år af behandle en ansøgning om en bil til handicappede.
Bjarke og hans forældre bor i Vejle Kommune.
Her er ventetiden på en handicapbil 15 uger.
 DR)Af Michaela Thulesen, Janus Duus-Larsen og Peter Frandsen Siggaard28.
nov.
2018 kl.
16.
01Bemærk: artiklen er mere end 30 dage gammelLæs opDet er langt fra ligegyldigt hvilken kommune, der modtager ansøgningen, hvis en i din familie har brug for en handicapvenlig bil.
Der er nemlig meget stor forskel på, hvor lang tid kommunerne er om at nikke ja til ansøgningen, viser en opgørelse fra Danmarks Statistik.
Mens det flere steder kan tage mere end 80 uger, før ansøgningen er kommet gennem det kommunale system, så har andre kommuner ventetider på 15 - 16 uger.
© ScanpixLængst og kortest ventetid på handicapbilLængst gennemsnitlig ventetidOdder - 84 uger, 5 sagerStevns - 84 uger, 4 sagerFredericia - 73 uger, 15 sagerJammerbugt - 72 uger, 22 sagerGuldborgsund - 72 uger, 10 sagerKortest gennemsnitlig ventetidVejle - 15 uger, 32 sagerThisted - 15 uger, 21 sagerAlbertslund - 16 uger, 3 sagerSilkeborg - 17 uger, 17 sagerVarde - 19 uger, 8 sagerKilde: Danmarks Statistik (tabel HANDBIL1)Syv kommuner har angivet, at de i 2017 enten ingen sager har haft, eller også mangler oplysningerne i statistikken.
Vejle og Thisted er duksene med en sagsbehandlingstid på 15 uger.
Det hurtige svar betyder meget for familier, der ansøger om handicapbiler.
Bilen betyder alt- Det betyder alt for os, at vi kan komme rundt.
Det betyder også, at vi kan hente vores søn i skolen, hvis han bliver syg, og vi kan køre ham til hans fritidsaktiviteter.
Det betyder alt for os, at vi har den.
Det ville slet ikke kunne fungere uden.
Vi bor ude på landet, så vi ville slet ikke kunne fungere som familie uden bilen, siger Martin Kierby Jørgensen fra Vonge nord for Vejle.
Hans 13-årige søn Bjarke er multihandicappet, og familien har har lige fået ny handicapbil.
Det tog godt tre måneder, og var meget positivt, at det kunne gå så stærkt, mener Martin Kierby Jørgensen.
Vejle Kommune har været hurtige til at sige ja eller nej til en handicapbil siden 2012, hvor to sagsbehandlere er ansat til udelukkende at behandle sagerne om handicapbilerne.
Langsommelighed gavner ingen- Det skal være baseret på noget sagligt.
At beslutningen er hurtig, gør, at folk kan komme videre i livet.
Der er ingen, der har gavn af, at tingene tager lang tid, siger Dennis Jensen, der er afdelingsleder i myndighedsafdelingen i Vejle Kommune.
Der er ingen, der har gavn af, at tingene tager lang tidDennis Jensen, leder af Myndighedsafdelingen, Vejle KommuneHos nabokommunen Fredericia er billedet helt anderledes.
Her tager det i gennemsnit kommunen 73 uger at sige ja til en handicapbil.
Det er ikke en ventetid, som kommunen er stolt af.
- Vi har for lang ventetid, og vi følger det tæt i 2018.
Hvis ikke vi kan se, at vi rykker os, så vil det være noget vi vil være nødt til at lægge ind i budgetlægningen, så vi får en politisk stillingtagen til prioriteringen af det, siger pleje- og omsorgschef i Fredericia Kommune Mona Nederby Larsen.
De lange ventetider er under al kritik, mener formanden for Danske Handicaporganisationer Thorkild Olesen.
- Det er helt uanstændigt, at man skal vente så længe på en afgørelse, som egentlig ikke burde tage så lang tid.
Det er et spørgsmål om, at få afklaret behovet og så få lavet en afgørelse.
Det kan ikke tage så lang tid, siger han.
Den gennemsnitlige ventetid i alle landets kommuner er 36 uger.
FacebookTwitterKopier linkEmner:Handicaps|Vejle Kommune|Vejle|Danske Handicaporganisationer|Fredericia




https://www.dr.dk/nyheder/regionale/nordjylland/hvad-er-det-en-hval-der-svoemmer-rundt-i-havnen-i-hobro-eksperter

NordjyllandHvad er det for en hval, der svømmer rundt i havnen i Hobro?
Eksperter efterlyser billeder En hval har nu i over et døgn svømmet rundt i Hobro Lystbådehavn, men ingen ved med sikkerhed, hvad det er for en hval.
Af Michael Strandfelt28.
nov.
2018 kl.
15.
30 | opdateret 28.
nov.
2018 kl.
15.
30Bemærk: artiklen er mere end 30 dage gammelLæs opHvalen, der i går lå strandet helt inde ved kajen i Hobro Lystbådehavn svømmer stadig rundt i havnebassinet onsdag eftermiddag.
I går blev den ellers skubbet fri, men den søger altså ikke ud af fjorden.
Eksperter vurderer da også, at den formentlig er syg, og derfor meget vel kan kommet til at ligge sig til at dø ved havnen i Hobro.
Hvalen blev tirsdag skubbet fri af bunden af en kvinde og to mænd, der hoppede ned i det iskolde vand.
Men hvilken art hval, det hele drejer sig om, er der faktisk ikke rigtig nogen, der ved.
For selvom der hurtigt blev gættet på, at det er en vågehval, så det aldrig blevet endeligt bekræftet.
Der har simpelthen ikke været billeder, der er gode nok.
- Vi mangler nogle billeder, der viser, hvordan den ser ud under lufferne.
En vågehval har sådan nogle hvide striber under lufferne, og det har vi endnu ikke set, om den har, fortæller Charlotte Bie Tøstesen, der er museumsinspektør på Fiskeri- og Søfartsmuseet.
Send gerne billederDerfor efterlyses der stadig billeder af hvalen, der kan vise, om det ganske rigtigt er en vågehval.
Det kan også være en finhval eller en sejhval - begge arter, der bliver noget større end vågehvaler.
Onsdag eftermiddag er hvalen stadig i live, men svømmer rimelig langt inde i havnen i Hobro.
Det passer da også med vurderingen fra Naturstyrelsen få minutter efter hvalen i går blev skubbet fri.
- Vi ved fra tidligere forsøg, at når vi prøver at hjælpe hvaler fri, så kommer de tit tilbage igen i løbet af et par dage.
Vi ved ikke hvorfor, men de har en tendens til at søge mod land, når de er syge, sagde Ivar Høst, der er vildtkonsulent ved Naturstyrelsen.
Har du gode billeder af hvalen?
Eksperterne kan endnu ikke bestemme, hvilke slag hval, der svømmer rundt i Mariager Fjord.
Hvis du har et godt billede, kan det måske hjælpe.
Indsend bidragFacebookTwitterKopier linkEmner:Fiskeri- og Søfartsmuseet - Saltvandsakvariet|Dyr|Hobro|Naturstyrelsen|Esbjerg




https://www.dr.dk/musik/har-du-hoert-ham-22-aarig-dansk-rapper-staar-over-sit-helt-store-gennembrud

MusikHar du hørt ham?
22-årig dansk rapper står over for sit helt store gennembrudUndergrundsrapperen Baby Bino fra København er bedst kendt for hits som 'Blæst Hver dag' og 'God Mad'.
© drAf Foto og tekst: Andreas Bro og Grafik: Oliver Seppo28.
nov.
2018 kl.
15.
20Læs opHan har hundredetusindvis af streams på Spotify.
Han startede sin karriere som medlem af hip hop-kollektivet Pizza Gang.
Men nu er Baby Bino at finde i kollektiverne RigForEvigt og 25/8, som danner udgangspunkt for hans musik.
Og nu står han overfor det store gennembrud.
Fremtidens rap-stjernerDe har allerede sat ild i musiktjenesten Soundcloud, der bruges af upcoming musikere i hele verden.
Nu er de på vej ind på Spotify-streaminglisterne.
Men hvem er de kommende rapstjerner?
Og hvad har de på hjerte?
- Hvis jeg har følelsen af, at vi hygger, så kan jeg lave musik.
Men hvis det føles som et arbejde, bliver det svært for mig, siger den 22-årige undergrundsrapper fra København.
Baby Bino bruger størstedelen af sin tid i studiet sammen med sine venner.
På den måde bliver musikken aldrig kedelig men altid en fest.
- Det hele skabes i momentet, fortæller han, og så bliver der arbejdet intenst, indtil nummeret fungerer.
Hør 'Blæst Hver Dag', mens du læser videre og ser billeder fra Baby Binos session i studiet.
.
.
Baby Bino - Blæst Hver Dag- Det er sgu meget simpelt.
Jeg går i studiet tomhændet, forklarer Baby Bino, om måden han arbejder på.
Han mødes ofte med produceren i studiet.
De sætter et beat på, og sammen begynder idéerne at opstå.
Baby Bino er i studiet med produceren Chanelbigs, som han arbejder meget sammen med for tiden.
Studiet har de sammen med en flok venner.
Det ligger i en bunker i København.
- Jeg laver musik.
Du kan også kalde det hip hop eller pop, det er lige meget for mig, fastslår han og forklarer, at han hader at putte ting i kasser, specielt sin musik.
Baby Bino arbejder bedst, når det er en fest at være i studiet.
Hvis det minder for meget om et arbejde, hvor han skal levere på kommando, går han i stå, fortæller han.
Klokken nærmer sig midnat, og Baby Bino er gået over jorden for at ringe til sin kæreste.
Bunkeren blokerer alle signaler.
Baby Bino er gået ind i vokal boksen for at rappe til det track, som Chanelbigs og han arbejder på.
Baby Bino er vokset op i et hjem med musik.
Hans far er musiker og spiller saxofon og øvede sig tit i hjemmet, hvor Baby Bino voksede op.
Baby Bino gik til klaver fra han var 8 til han var 12.
Han mistede interessen for det og begyndte i stedet at gå til rap på Københavns Ungdomsskole.
Da han stoppede der, vidste han, at det var rap, som var stilen for ham.
Navnet kommer ikke noget bestemt sted fra.
Det har udviklet sig over årene og blev først til Baby Albino, som referer til hans meget lyse hud.
Det endte med, at alle bare kaldte ham Baby Bino, fordi det var nemmere og lød bedre.
Da Baby Bino fandt ud af, at rap var vejen frem, startede han og nogle venner et crew med navnet Pizzagang.
Det var her, Baby Bino udviklede sin stil og fandt ud af, hvilken slags musik han ville lave.
Efter nogle år opløste de sig selv.
Baby Bino og nogle af de andre fra Pizzagang er i dag med i rapkollektiverne 25/8 og Rigforevigt.
FacebookTwitterKopier linkEmner:København|Spotify




https://www.dr.dk/nyheder/politik/test-dig-selv-har-du-evnerne-til-blive-dansk-statsborger

PolitikTest dig selv: Har du evnerne til at blive dansk statsborger?
Du skal have minimum 32 ud af 40 rigtige for at bestå testen.
Sådan så det ud, da alle nye danske statsborgere fra 2014 blev fejret af Folketinget den 26.
april 2015.
Det var tiende gang, at Folketinget afholdt statsborgerskabsdag.
(arkivfoto) Af Emil Søndergård Ingvorsen28.
nov.
2018 kl.
15.
30Bemærk: artiklen er mere end 30 dage gammelLæs opGodt 4.
000 personer sad dybt koncentreret i 45 minutter på 53 landets sprogcentre her til eftermiddag.
Her har de taget den danske indfødsretsprøve i daglig tale statsborgerskabsprøven, hvor man skal besvare 40 spørgsmål på maksimalt 45 minutter.
For at bestå testen og blive dansk statsborger skal minimum 32 af svarene være rigtige.
35 af spørgsmålene omhandler danske samfundsforhold, dansk kultur og historie.
Læs også:Oliver er brite på brexit-flugt: Tag med ham til indfødsretsprøveDe resterende fem spørgsmål vedrører aktuelle emner og kan omfatte spørgsmål om for eksempel politik eller kulturelle begivenheder.
Prøven kan tages to gange årligt og senest var 3.
463 tilmeldt 7.
juni.
Mere end hveranden bestod dengang.
Du kan tage testen herunder og se hvor mange rigtige, du får.
Der har været en fejl i spørgsmål 1.
Fejlen er nu løst.
FacebookTwitterKopier link




https://www.dr.dk/nyheder/udland/putin-afviser-konflikt-med-ukraine-som-simpel-graensestrid-det-er-ren-provokation

UdlandPutin afviser konflikt med Ukraine som simpel grænsestrid: Det er ren provokationUkraine forsøger at sprede anti-russiske budskaber, lyder det fra Vladimir Putin.
Den russiske præsident, Vladimir Putin, fastholder, at Rusland har retten på sin side ved beslaglæggelsen af tre ukrainske flådefartøjer i weekenden.
Af Louise Brodthagen Jensen28.
nov.
2018 kl.
16.
01Bemærk: artiklen er mere end 30 dage gammelLæs opDet er tale om ren provokation.
Sådan er reaktionen fra den russiske præsident, Vladimir Putin, om den konflikt med Ukraine, som er udsprunget af sammenstødet mellem russiske og ukrainske flådefartøjer i Kertjstrædet søndag.
Det skriver blandt andet den russiske avis Kommersant og det ukrainske nyhedsbureau Unian.
Læs også:OVERBLIK: Derfor er Rusland og Ukraine igen i konfliktEn konflikt, som har ledt til, at der i Ukraine er indført militær undtagelsestilstand i størstedelen af landets regioner, men som den russiske præsident tidligere i dag affærdigede som en simpel grænsedisputs.
Anklager om "anti-russiske" budskaberUnder en tale på åbningsdagen for det årlige økonomiske investeringsforum "Russia Calling" i Moskva anklagede Vladimir Putin den ukrainske præsident, Petro Porosjenko, for at have orkestreret provokationen mod Rusland udelukkende, fordi han frygter at have for lidt opbakning ved det kommende præsidentvalg i marts næste år.
Derfor har den ukrainske regering grebet til billige tricks og forsøger at sælge "anti-russiske" budskaber, lød anklagerne fra Putin.
De tre ukrainske flådefartøjer er nu kontrolleret af russerne og ligger ud for Krim-halvøen.
Samtidig gjorde den russiske præsident det klart, at han anser den militære undtagelsestilstand i nabolandet for en stærkt overdreven handling og henviste til 2014, hvor Rusland annekterede Krim-halvøen og krigen i Østukraine, hvor Ukraine afholdt sig fra lignende reaktioner.
- Under begivenhederne i det sydøstlige Ukraine i Donbas, hvor der både blev indsat regeringstropper, tanks og endda flyvevåben, var det faktisk tale om krig, men selv der blev der ikke indført militær undtagelsestilstand, sagde Vladimir Putin.
Frygter optrappet militær indsatsIfølge Petro Porosjenko har de 30 dages undtagelsestilstand været nødvendig, idet præsidenten hævder, at regeringen har modtaget efterretninger, der indikerer, at Ruslands beslaglæggelse af de ukrainske flådefartøjer i søndags blot er indledningen på en optrappet militær indsats fra russisk side.
I alt er 24 ukrainske marinesoldater tilbageholdt, heraf flere anholdt og sigtet ved en domstol i Simferopol på Krim for ulovligt at have sejlet ind i russisk farvand ved Kertjstrædet, der skiller halvøen fra Rusland.
De ukrainske skibe blev stoppet, da de ville sejle fra Odessa til Mariupol.
Rusland annekterede i 2014 Krim, men resultatet af folkeafstemningen er med få undtagelser ikke anerkendt internationalt.
Ifølge russerne sejlede tre ukrainske skibe ulovligt og uden forudgående varsel ind i den russisk-kontrollerede del af Kertjstrædet på vej mod Mariupol.
Ukraine hævder omvendt at have varslet om gennemsejlingen, men at det var russerne, der indledte aggressionen og beskød de ukrainske fartøjer, inden de blev beslaglagt og ført til Krim.
FacebookTwitterKopier linkEmner:Petro Porosjenko (politiker)|Rusland|Ukraine|Vladimir Putin (politiker)|Militær




https://www.dr.dk/nyheder/indland/naar-bogstaverne-ikke-giver-mening-10-fakta-om-ordblindhed

IndlandNår bogstaverne ikke giver mening: 10 fakta om ordblindhedHvor mange er ordblinde?
Hvordan føles det?
Er det arveligt?
En ekspert svarer.
(© Liv Ajse ©)Af Mark Lindved Norup28.
nov.
2018 kl.
15.
21 | opdateret 29.
nov.
2018 kl.
14.
46Bemærk: artiklen er mere end 30 dage gammelLæs opOrdblindhed er et udbredt handicap, som kan skabe store problemer for dem, der lider af det.
I en ny rapport fra Egmont Fonden fremgår det også, at der endnu er plads til forbedring, hvis vi skal tilbyde den bedst mulige indsats som samfund.
Blandt andet skal langt flere børn testes, så man kan komme i gang med et tilpasset undervisningsforløb.
Læs også:Kommuner skal blive bedre: I Fredensborg har de knækket ordblindekodenBirgit Dilling Jandorf, der er tidligere leder af det forhenværende Dansk Videncenter for Ordblindhed, forholder sig her til en række udsagn om ordblindhed.
Der er rigtig mange, der er ordblinde?
Ja, der er en hel del.
I en opgørelse fra 1991 sagde syv procent, at de selv vurderede at være ordblinde.
Med i forbindelse med den tværgående nationale ordblindetest i 2015 kunne man konstatere, at otte procent var ordblinde, og det betyder jo så, at der potentielt sidder en til to ordblinde i hver klasse.
Særlige ord og bogstaver volder ekstra problemer?
Der er ikke særlige ord eller bogstaver, der volder ordblinde problemer.
Nej, sådan kan man ikke sige.
Det centrale for en ordblind er problemet med at forstå, hvilke lyde de forskellige bogstaver repræsenterer, når man læser og staver.
Der er forskellige grader af ordblindhed?
Ja, der er forskellige grader af ordblindhed.
Nogle har lettere problemer med at læse og stave, andre har mere omfattende vanskeligheder både med at læse og stave og med at få fat i ordene og udtale dem rigtigt.
Man kan blive mindre ordblind ved at øve sig?
Både børn og voksne, der er ordblinde, vil have enorm gavn af undervisning og at øve sig i at læse.
Der kan i hvert fald gøres en rigtig god indsats, og man kan altid blive bedre til at læse og stave.
Derfor er det så vigtigt at opdage det så tidligt, så der kan sættes ind.
En til to procent af gruppen er rigtig hårdt ramt, og de har behov for et mere intensivt læsetilbud kombineret med instruktion i relevante læse- og skriveteknologier.
Der er kun en måde at være ordblind på?
Prøv at være ordblindDet er lisgem at side og se på et teterstyke.
Når jeg kan læse orende, så forgors hadnlin oge på cenen.
Men når jeg mødder et ord, jeg ikke kar læse, så gar lyslet ud.
Og så sider jeg brae og ser på en sort kasse.
Jeg ved, at ordtet er inder i kaser; men jeg kan ikke luke den op.
Hvis det så elndeg lykes at læse ortet, så grar kassnen og, og jeg har sen, havte ordtæt betyles.
Den srtå på tetercemetn.
Men tetrstjket gåne i setå.
Carsten Elbro, 'Læsevanskeligheder'.
Det er et godt spørgsmål, men jeg tror, at det bæres og opleves forskelligt, fordi årsagerne også kan være mange, og det er afhængigt af den hjælp og støtte, man har fået.
Carsten Elbro har i sin bog 'Læsevanskeligheder' givet et godt bud på, hvordan det må føles.
Læs faktaboksen til venstre og læg mærke til, hvad der sker med forståelsen undervejs.
Ordblindhed er arveligt?
Ordblindhed er arveligt, har forskerne fastslået.
(Foto: MR.
Cole_Photographer)Ja, det er delvist arveligt.
Der er fundet genetiske markører for, at risikoen for at blive ordblind er fire gange højere, hvis der er en forælder, der også er det, så problemet løber ofte igennem generationer.
Ordblindhed er forbundet med lavere IQ?
Det er det ikke!
Det er desværre en af de mest sejlivede fordomme, men ordblinde er lige så intelligente som normalbefolkningen, slår forskningen fast.
Den omvendte fordom om at ordblinde skulle være specielt dygtige på andre områder, fx kreativt, holder heller ikke.
Man ved ikke, hvorfor nogle bliver ordblinde?
Man ved, at den neurologiske årsag til ordblindhed skal findes i tindingelappen i venstre hjernehalvdel.
Jo, det ved man en masse om.
Det er som sagt et sprogligt problem, der ofte nedarves.
Det kan også påvises på neurologisk niveau.
Det sker i tindingelappen i venstre hjernehalvdel, der er ansvarlig for at forbinde bogstaver og lyde.
Man kan få hjælpemidler, der gør, at man kan fungere på lige fod med gode læsere?
Ahh, det er meget flot sagt.
Det ved vi faktisk ikke noget om.
Vi ved ikke, om vi får dem ligestillet, og om de klarer sig lige så godt.
Det kræver en del at lære teknologierne at kende og blive fortrolig med dem.
Og så kan der også være en stigmatisering ved at bruge dem, der kan afholde nogen fra at udnytte dem optimalt.
Drenge er oftere ordblinde end piger?
Ja, det tyder det på.
Vi ved ikke så meget om hvorfor.
Men det er oftere også drenge, der har sproglige vanskeligheder og kommer oftere til talepædagog.
Årsagen kan vi ikke sige noget om med sikkerhed.
Måske det er miljømæssigt betinget, at vi forventer mere af pigernes læseudvikling, men vi ved det ikke.
Vi kender alle nogle, der er ordblinde?
Ja, det gør vi nok.
Der er jo en del.
Om ikke andet kender vi nogle fra medierne, for blandt de mest prominente ordblinde er komiker Christian Fuhlendorff, skatteminister Karsten Lauritzen, tv-kokken Jamie Oliver, skuespilleren Tom Cruise, krimiforfatter Sara Blædel og ikke mindst nationalskatten Ghita Nørby.
Ifølge Birgit Dilling Jandorf er det dog mindst lige så vigtigt at få historierne frem om de ordblinde, der lever et liv som sygeplejersker, maskinmestre eller bankansatte.
De er nemmere at spejle sig i, og de viser, at det sagtens kan lade sig gøre at få sig en uddannelse og komme ind på arbejdsmarkedet, selvom ord og bogstaver driller.
Rettelse: Formuleringer i nogle af svarene er ændret efter opfølgende samtale med kilden.
FacebookTwitterKopier linkEmner:Christian Fuhlendorff (komiker)|Ghita Nørby (skuespiller)|Handicaps|Sprog|Egmont Fonden




https://www.dr.dk/nyheder/udland/norsk-eks-minister-tiltalt-seksuelt-misbrug-af-asylansoegere

UdlandNorsk eks-minister tiltalt for seksuelt misbrug af asylansøgereAnklagere mener, at politiker har misbrugt sin stilling som statens repræsentant.
Den tiltalte i sagen, Svein Ludvigsen, fotograferet i 2008.
Af Jakob Busk Olsen28.
nov.
2018 kl.
15.
11Bemærk: artiklen er mere end 30 dage gammelLæs op"Det må være den alvorligste anklage mod en højtstående embedsmand i fredstid.
"Avisen VG har - ligesom resten af de norske medier - fundet de helt store typer og formuleringer frem, når de skal beskrive tiltalen mod tidligere fiskeriminister og amtmand Svein Ludvigsen.
Han bliver anklaget for en stribe seksuelle overgreb mod tre asylansøgere i perioden 2011 til 2014, mens han var amtmand i Tromsø i det nordlige Norge.
I to tilfælde fortsatte overgrebene frem til 2017, siger tiltalen.
Inden tiden som amtmand var Svein Ludvigsen en højtprofileret politiker for partiet Højre, skriver NRK.
Han har været næstformand i Stortinget, og fra 2001 til 2005 var han fiskeriminister.
Han blev amtmand i 2006.
Misbrug af stillingSom amtmand, der er statens repræsentant i Norges 18 amter, førte Svein Ludvigsen blandt andet tilsyn med døgninstitutioner.
Og det er i den funktion, at han har misbrugt sin stilling, siger anklagemyndigheden.
Ifølge tiltalen har Svein Ludvigsen bildt tre mandlige asylsøgere ind, at han direkte kunne påvirke deres asylsager.
Fra denne magtposition har han efterfølgende tvunget mændene til sex.
- Positionen, han havde på det aktuelle tidspunkt, er centralt i sagen, siger statsadvokat Tor Børge Nordmo til NRK.
Gennem sin advokat afviser Svein Ludvigsen alle punkter i tiltalen.
Overgreb mod udviklingshæmmetDen tidligere minister kan nu se frem til en retssag, hvor han ifølge avisen Aftenposten risikerer 12 års fængsel.
Her vil han blandt andet blive konfronteret med en anklage om, at han i 2014 opsøgte en lettere psykisk udviklingshæmmet mand på den institution, hvor manden boede.
Her skal amtmanden have bildt manden ind, at han havde magt til at fratage hans statsborgerskab.
De seksuelle overgreb mod de tre mænd er ifølge tiltalen foregået mange forskellige steder: På hoteller, i amtsmandens hjem, i et sommerhus og i amtets hus i Tromsø.
Svein Ludvigsen blev anholdt af politiet i januar i år og sad varetægtsfængslet i omkring en måned.
Først i dag har myndighederne sat navn på det sigtede, der hidtil har været omtalt i pressen som "samfundsspidsen".
FacebookTwitterKopier linkEmner:Norge|NRK|Lokalpolitik|Kriminalitet|Anklagemyndigheden




https://www.dr.dk/nyheder/politik/politikere-skaerper-krav-om-praktikpladser-i-det-offentlige

PolitikPolitikere skærper krav om praktikpladser i det offentligeFremover skal alle offentlige kontrakter over fem millioner kroner oprette lærepladser, lyder politisk aftale.
(Arkiv) Større anlægsarbejder skal i højere grad oprette praktikpladser til unge.
28.
nov.
2018 kl.
14.
53Bemærk: artiklen er mere end 30 dage gammelLæs opNår det offentlige investerer i nye skoler, hyrer private til at drive kantinen eller bygger nye broer, skal det i højere grad være med til at sikre praktikpladser for unge på erhvervsuddannelserne.
Det er rationalet bag en ny politisk aftale indgået mellem regeringen, Dansk Folkeparti og Socialdemokratiet.
- Det har utrolig stor betydning, at vi fra det offentliges side også gør alt, hvad vi kan, for at sikre flere praktikpladser, siger erhvervsuddannelsesordfører Marlene Harpsøe (DF).
Læs også:Flertal uden om regeringen vil stramme lærlingekrav til virksomheder- For at sikre, at de unge vil søge ind på en erhvervsuddannelse, skal der også være praktikpladser til rådighed.
Det sikrer vi med denne aftale.
Tesfaye: Fremragende aftaleFremover vil der blive stillet krav om at oprette praktikpladser ved statslige udbud til mere end fem millioner kroner.
I dag er grænsen ti millioner kroner.
Socialdemokratiets ordfører, Mattias Tesfaye, kalder det en fremragende aftale, som han forventer vil resultere i hundredvis af nye praktikpladser.
- Vi har et ret velfungerende erhvervsuddannelsessystem, hvor langt de fleste får en praktikplads og gennemfører.
Men der er stadigvæk et stort mindretal, der mangler, siger han:- Det er helt naturligt, når vi køber ind for milliarder af kroner hvert år, at vi så favoriserer de virksomheder, der er med til at løfte et uddannelsesansvar.
/ritzau/FacebookTwitterKopier linkEmner:Dansk Folkeparti|Marlene Harpsøe (politiker)|Mattias Tesfaye (politiker)|Socialdemokraterne|Uddannelse




https://www.dr.dk/nyheder/penge/bagmandspolitiet-sigter-danske-bank-i-hvidvasksag

Hvidvask i Danske BankSe temaPengeBagmandspolitiet sigter Danske Bank i hvidvasksagEfter sag om omfattende hvidvask i Danske Banks estiske filial, har Bagmandspolitiet sigtet banken for fire forhold.
Danske Bank bliver nu sigtet for at overtræde hvidvasklovgivningen.
Af Signe Mai Vilsbøll28.
nov.
2018 kl.
15.
43Bemærk: artiklen er mere end 30 dage gammelLæs opBagmandspolitiet har sigtet Danske Bank for overtrædelse af hvidvaskloven, efter den omfattende sag om hvidvask for et større milliardbeløb i bankens estiske filial.
Det oplyser statsadvokat Morten Niels Jakobsen, der er chef for Statsadvokaten for Særlig Økonomisk og International Kriminalitet (SØIK) i en pressemeddelelse.
- Der er tale om et meget stort og meget omfangsrigt efterforskningsmateriale, men vi er nu så langt, at vi har en sigtelse mod banken.
Det er dog vigtigt at sige, at vi fortsat er på et tidligt tidspunkt af vores efterforskning, siger statsadvokat Morten Niels Jakobsen.
Læs også:Har du mistet overblikket?
Her er de vigtigste nyheder i Danske Banks hvidvask-undersøgelseDanske Bank er sigtet for fire forhold i perioden 2007 til 2016.
Ifølge bagmandspolitiet har Danske Bank ikke har haft tilstrækkelig kontrol eller nok mandskab til at overvåge pengeoverførsler, der strømmede gennem bankens filial i Estland.
Indledte efterforskning i augustTilbage i august oplyste bagmandspolitiet, at der var indledt en strafferetlig efterforskning, da det blev vurderet, at der var rimelig grund til at mistænke banken for at have begået lovovertrædelser i forbindelse med hvidvask-aktiviteterne.
Sammen med de estiske myndigheder er der oprettet et fælles efterforskningshold, som undersøger de mistænkelige transaktioner, og efterforskningen er fortsat i gang.
- Vi arbejder fortsat intenst med efterforskningen.
Det videre forløb skal nu afklare, om der her i landet kan rejses en straffesag mod Danske Bank, udtaler Morten Niels Jakobsen i pressemeddelelsen.
I dag er der alene rejst sigtelse mod Danske Bank som selskab.
Men bagmandspolitiet undersøger med efterforskningen, om der kan rettes et personligt ansvar mod enkeltpersoner i Danske Banks ledelse.
Danske Bank: Vi havde forventet sigtelsenDanske Banks administrerende direktør, Jesper Nielsen, siger i en pressemeddelelse, at banken havde forventet en sigtelse.
Særligt i kølvandet på de konklusioner, banken selv kom med i september, hvor resultatet af to interne undersøgelser af aktiviteterne i Estland blev fremlagt, lyder det.
- Vi havde forventet, at SØIK ville rejse sigtelse (.
.
.
) Det er kun i vores interesse, at sagen bliver undersøgt til bunds, og vi vil naturligvis samarbejde og stille os og den viden, vi har, til rådighed for den videre efterforskning, udtaler Jesper Nielsen.
Læs også:Danske Banks hvidvasksag er omfattende: Men hvad er egentlig op og ned?
Ifølge direktøren samarbejder Danske Bank allerede med myndighederne, og banken ønsker ikke at kommentere efterforskningen yderligere, mens den pågår.
Afsløring på afsløringSagen om omfattende hvidvask i Danske Banks estiske filial kom frem i offentlighedens lys, da avisen Berlingske afslørede, hvordan milliarder af kroner var blevet overført til konti ejet af lyssky selskaber i blandt andet Danske Bank og herefter sendt videre i skattely i perioden 2011-2014.
Afsløring på afsløring om mistænkelige pengeoverførsler i Danske Bank er fulgt, mens omfanget er vokset til at omfatte adskillige milliarder kroner.
I september 2017 kunne Berlingske blandt andet fortælle, at regimet i Aserbajdsjan også havde brugt Danske Banks estiske filial til mistænkelige pengeoverførsler, og i juni i år fik Berlingske adgang til kontooplysninger fra den estiske filial.
Oplysningerne viste, at mindst 53 mistænkelige milliarder kroner var blevet sendt gennem bankens filial for udenlandske kunder i Estland i perioden 2007-2015.
Hvidvask for svimlende summerMen det var ikke alt, har det vist sig.
Da Danske Bank præsenterede konklusionen af to interne undersøgelser af aktiviterne i bankens filial i Estland tilbage i september, blev det klart, at der kan være tale om hvidvask for svimlende summer.
Af rapporten fremgik det nemlig, at banken selv har undersøgt pengeoverførsler for 1.
500 milliarder kroner - og selvom banken ikke har været i stand til at afdække, præcis hvor stor en del af beløbet, der er forbundet med hvidvask, lød konklusionen, at en stor del af de undersøgte overførsler er mistænkelige.
Myndighedernes efterforskning ventes afsluttet ved udgangen af 2019 eller begyndelsen af 2020.
FacebookTwitterKopier linkEmner:Bagmandspolitiet|Danske Bank|Pengeinstitutter|Økonomisk kriminalitet




https://www.dr.dk/nyheder/udland/live-tv-statsministeren-fortaeller-om-eus-fremtid






https://www.dr.dk/nyheder/indland/forsvarer-vil-have-tidligere-pet-chef-frikendt-der-er-ingen-konkrete-beviser

PET-bogSe temaIndlandForsvarer vil have tidligere PET-chef frikendt: Der er ingen konkrete beviserForsvarer Lars Kjeldsen mener ikke, at Jakob Scharf har fortalt mere i bogen, end PET selv offentliggør.
Forsvarer Lars Kjeldsen (foto) vil have den tidligere PET-chef Jakob Scharf frikendt i sag om videregivelse af fortrolige oplysninger.
Af Louise Dalsgaard28.
nov.
2018 kl.
15.
28Bemærk: artiklen er mere end 30 dage gammelLæs opDer er ingen konkrete beviser i sagen mod Jakob Scharf, og den tidligere PET-chef har aldrig haft til hensigt at bryde sin tavshedspligt.
Det var nogle af hovedpointerne fra forsvarsadvokat Lars Kjeldsen i Københavns Byret i dag.
Her var det hans tur til at forklare retten, hvorfor de skal frifinde Jakob Scharf, der er tiltalt for at tale over sig og videregive fortrolige oplysninger i bogen ”Syv år for PET.
”- Jakob Scharf har ikke videregivet noget som hemmelig kilde.
Han har gjort det med navn, og han vidste, at alle citater ville blive kritisk gennemgået, sagde forsvareren.
Anklagemyndigheden kræver Jakob Scharf fængslet i mindst seks måneder, fordi han i 28 passager i bogen fortæller detaljer om personer, operationer og PET’s samarbejdspartnere.
Noget, der ifølge både PET og Anklagemyndigheden er fortroligt.
Men det er absurd, mener Lars Kjeldsen.
- Det er som om, at alle informationer, der generer PET, kan være til skade for statens sikkerhed.
Hvis nogen har piftet dækkene på PET-chefens bil, så er det et anslag mod Danmark, lød det ironisk fra Lars Kjeldsen.
Ingen konkrete beviserIfølge både PET og Anklagemyndigheden har Jakob Scharfs udtalelser skadet efterretningstjenestens arbejde og bragt to enkeltpersoners sikkerhed i fare.
- Men ikke på noget tidspunkt har man været i stand til bare at eksemplificere eller på anden måde konkretisere det.
I en straffesag kræves konkrete beviser og konkrete begrundelser, fremførte Lars Kjeldsen.
Han har under hele sagen efterlyst svar fra PET, og han mener slet ikke, at byretten har det fornødne grundlag til at dømme Jakob Scharf.
- PET beder i denne sag retten om - uden prøvelse af konkrete beviser - at lægge PET-chef Finn Borch Andersens vidneudsagn til grund.
Det er ikke fair trial, sagde forsvareren.
Under dagens retsmøde gennemgik Lars Kjeldsen alle 28 passager fra bogen, hvor Anklagemyndigheden mener, at Jakob Scharf bryder sin tavshedspligt.
Mange af oplysningerne er offentligt kendt i forvejen, argumenterede Lars Kjeldsen undervejs.
Og ved enkelte passager lød det:- Har de konkret bevist, at oplysningen var fortrolig?
Nej.
Har de bevist, at Scharf havde forsæt?
Nej.
”PET har fortalt flere detaljer end Scharf”PET’s nuværende chef Finn Borch Andersen har i sagen fortalt, at selv ubetydelige oplysninger eller oplysninger, der har været omtalt i medierne, ikke må videregives af PET’s medarbejdere.
Statens modstandere kan nemlig bruge dem til at sammenstykke et billede af, hvordan PET arbejder.
Men den vurdering stemmer ifølge Lars Kjeldsen ikke overens med lovgivning på området.
- Det er min opfattelse, at Finn Borch Andersen lider af en retsvildfarelse.
Man kan ikke sige, at der gælder en absolut tavshedspligt for PET-ansatte, eller at noget er fortroligt, fordi det er fritaget fra aktindsigt.
Samtidig mener Lars Kjeldsen, at PET siger én ting, men gør noget andet.
Efterretningstjenesten har nemlig selv givet detaljer om arbejdsmetoder og samarbejdspartnere i årsrapporter og svar til Folketinget.
- Jakob Scharfs udtalelser om arbejdsmetoder ligger lagt under det niveau, som PET selv har udtalt sig om.
For eksempel skriver PET i 2015 til Folketingets Retsudvalg, at en navngiven politiagent fra Tyskland under klimatopmødet i København kunne bidrage med oplysninger til både PET og tyske myndigheder.
- Her omtaler man ikke alene et samarbejde med tyskerne, men også indholdet af samarbejdet og tilmed en navngiven politiagent.
- Hvis man har en holdning om, at man aldrig udtaler sig om samarbejdspartnere, sådan som det lyder fra PET i dag, så er det her Folketingssvar overraskende, lød det fra Lars Kjeldsen.
I morgen forventes Lars Kjeldsen at afslutte sin procedure.
Der forventes dom i sagen i december.
FacebookTwitterKopier linkEmner:Finn Borch Andersen (politichef)|Jakob Scharf (jurist)|Politiets Efterretningstjeneste|Efterretningstjenester|København




https://www.dr.dk/sporten/oevrig/dansk-paddleboarder-vinder-andet-aar-i-traek-vm-bronze

Øvrig sportDansk paddleboarder vinder for andet år i træk VM-bronze28-årige Katrine Zinck vandt onsdag bronze ved verdensmesterskabet i paddleboard, som afholdes i Kina.
Katrine Zinck på sit paddleboard.
Af Johan Haarløv28.
nov.
2018 kl.
14.
26Bemærk: artiklen er mere end 30 dage gammelLæs opFor andet år i træk kan Katrine Zinck tage fra verdensmesterskabet i paddleboard med en bronzemedalje.
28-årige Zinck fra København padlede sig til tredjepladsen ved VM, der afholdes i Kina, i den tekniske disciplin ’proneboarding’, hvor atleterne sidder på knæ på et surfbræt og padler sig rundt på fire omgange på en form for forhindringsbane.
- Det er virkelig, virkelig fedt.
Det er vildt at komme hjem fra VM med en bronzemedalje, siger Katrine Zinck.
Læs også:Dansk paddleboarder vinder VM-bronzeVed VM sidste år i Vorupør i Danmark vandt Katrinze Zinck både bronze i den tekniske disciplin og på den lange distance, hvor atleterne skal padle 20 kilometer.
Zinck håber at kunne gentage bedriften og komme hjem med to medaljer i bagagen.
- Jeg håber at kunne forsvare min bronzemedalje, og det vil være fedt at kunne gøre det endnu bedre.
Katrine Zinck skal dyste på den lange distance på lørdag.
FacebookTwitterKopier link




https://www.dr.dk/nyheder/regionale/bornholm/torskebestanden-oest-bornholm-er-ved-doe-af-sult

BornholmTorskebestanden øst for Bornholm er ved at dø af sultForskere omkring den østlige Østersø ser samme billede: Torskene vokser ikke.
Engang var torskene fra Østersøen store og stærke.
Det er de ikke mere.
De døjer blandt andet med sæl-orm i leveren.
Af Steen Kure og Lis Eilsøe28.
nov.
2018 kl.
14.
30Bemærk: artiklen er mere end 30 dage gammelLæs opFiskerne får kun små, magre torsk i garnet.
Fiskene er tæt på sultegrænsen, og deres lever er fyldt med orm fra sælerne.
Torsken i Østersøen øst for Bornholm er med andre ord ved at dø af sult og sælorm, der æder deres lever.
Det indikerer de foreløbige undersøgelser af torsk, som DTU Aqua og forskere fra de øvrige lande omkring Østersøen er i gang med.
28.
000 torsk med mærkeI 2016 mærkede forskerne omkring Østersøen 28.
000 torsk.
Håbet er, at mærkede torsk bliver sendt tilbage til forskerne, hvis de ryger i garnet.
Der blev sat 5.
000 mærkede torsk ud i den danske del af Østersøen.
Foreløbig er der kommet 300 retur - og selv om det stadig ikke er så mange, tør forskerne altså godt konkludere, at det ser skidt ud, for billedet fra de 300 torsk er helt ens og dermed entydigt.
De foreløbige resultater fra landene omkring den østlige Østersø ligner de danske.
Kilde: Karen Hüssy, DTU AquaForskerne ser på torsk, der blev mærket i 2016 og smidt tilbage i havet.
De har nu fået så mange mærkede torsk retur fra fiskerne, at der begynder at tegne sig et meget dystert billede.
- Små torsk op til 30-35 centimeter vokser som hidtil med cirka ti centimeter om året, men så stopper væksten op.
De vokser kun ganske få centimeter om året derefter - eller slet ikke, siger seniorforsker Karin Hüssy fra DTU Aqua.
De store torsk fra 1980’erne er stort set forsvundet fra den østlige del af Østersøen.
Siden er torskene blevet tyndere og tyndere og ligger nu på sultegrænsen, så de reelt er tæt på ikke at kunne overleve, påpeger Karin Hüssy.
Hun har diskuteret de første forskningsresultater med sin polske kollega Krysztof Radke, og han ser præcis det samme billede i den polske del af Østersøen, men endnu vil de ikke konkludere noget.
Torskens lever er ædt opFisker Mathias Stark fra Nexø er blandt dem, der har sendt mærkede torsk retur til DTU Aqua, og han kan generelt bekræfte, at den er helt gal:- Vi ser lever-orm i torsken i større eller mindre omfang.
Hos nogle torsk er der stort set ikke nogen lever tilbage.
Det ser ikke så godt ud, siger Mathias Stark.
Han er overbevist om, at skurken er ormen, som kommer fra den voksende bestand af sæler i Østersøen.
- Det er blevet værre år for år, siden de rådne sæler kom, som han siger det.
Mathias Stark er på fiskeri lige nu og har været tvunget til at forlade farvandet øst for Bornholm.
Fiskene var i for ringe stand, og der var for få af dem.
Vest for Bornholm ser det helt anderledes ud for både torsk og andre arter som rødspætter.
- Vest for Bornholm går det betydeligt bedre for torsken, som genetisk er en anden bestand, siger Karin Hüssy.
Både den spættede sæl og gråsælen er fredet i Danmark.
Dog kan der gives dispensation til regulering i afgrænsede områder.
Der bliver stort set ikke skudt sæler, for det er dels svært for fiskerne, dels er der nu så mange sæler, at det ikke hjælper at skyde en mindre del af dem.
FacebookTwitterKopier linkEmner:Bornholm|Institut for Akvatiske Ressourcer|Videnskab|Erhvervsfiskeri|Nexø




https://www.dr.dk/nyheder/regionale/fyn/fynboer-buhede-til-informationsmoede-om-kystnaere-vindmoeller-der-bliver-ikke

FynFynboer buhede til informationsmøde om kystnære vindmøller: Der bliver ikke taget hensyn til osBølgerne gik højt tirsdag aften i Helnæs, hvor Sønderborg Kommunes planer om vindmøller i Lillebælt blev fremlagt og debatteret.
Der var fuldt hus til informationsmødet i Helnæs Forsamlingshus, og debatten om den ny havvindmøllepark, som Sønderborg Kommune vil anlægge ud for Helnæs, var livlig.
Af Anne Mette Dam Thrane og Ida-Sofie Sellerup28.
nov.
2018 kl.
13.
59Bemærk: artiklen er mere end 30 dage gammelLæs opFortvivlelse, raseri og desperation.
Det var nogle af de ord, Assens-borgmester Søren Steen Andersen (V) beskrev stemningen med, da han tirsdag aften var til informationsmøde sammen med flere hundrede fynboer i Helnæs forsamlingshus og Thorøhuse forsamlingshus.
Det rødglødende emne er en kommende havvindmøllepark, 'Lillebælt Syd' som Sønderborg Kommune har planer om at anlægge fire kilometer fra kysten på Helnæs.
Til mødet præsenterede Sønderborg Forsyning og Cowi den VVM-rapport, som belyser de miljømæssige konsekvenser af vindmølleparken.
Hvorfor kan de ikke flyttes?
Fynboerne var mødt talstærkt op for at få svar på, hvordan vindmølleparken vil påvirke beboere, natur, turisme og dyreliv på Helnæs og i Assens.
En af dem, der var interesseret i at få mere viden om projektet, var Kamma Hansen, beboer fra Helnæs.
- Der bliver ikke taget hensyn til os.
Til de almindelige mennesker.
Jeg kan ikke forstå, at det ikke kan lade sig gøre at flytte et andet sted hen, siger hun.
Fakta om Lillebælt Syd VindmølleparkDet er Sønderborg Kommune, der ønsker at anlægge en vindmøllepark mellem Nordals og Helnæs.
Vindmølleparken er en del af kommunens ProjectZero-vision, der skal gøre Sønderborg Kommune CO2-neutral i 2029.
Parken bliver i alt på 160 MW og skal enten rumme 20 vindmøller på 192,5 meter eller 40 vindmøller på 165 meter.
Vindmøllerne placeres mellem Fyn og Nordals på et af de 16 områder, som den daværende regering udpegede i 2012.
Vindmølleparken forventes at kunne producere strøm til i 140.
000 husstande.
Vindmølleparken forventes at kunne reducere CO2-udledningen med 250.
000 tons om året.
Kilde: Sønderborg Forsyning A/SRapport med miljøkonsekvensvurderingMiljøkonsekvensvurderingen er endnu ikke offentliggjort, så det var kun de overordnede resultater, som blev præsenteret for borgerne.
Men ifølge projektchef i Cowi, Anne Eibye, er der ikke store konsekvenser for marsvin og fugle.
Vindmølleparken vil dog være et indgreb i landskabet, medgiver hun.
- Vi ødelægger ikke naturen, men det er et markant nyt element i landskabet, når man går ned ved kysten omkring Lillebælt, siger Anne Eibye.
Rapporten faldt ikke i god jord hos de fremmødte, som både buhede og grinte sarkastisk af den.
- De har da gjort nogle ting, men de har ikke gjort det til bunds.
Det er stadig for overfladisk, det, de gør, desværre, siger Kamma Hansen.
Lillebælt Syd Vindmøllepark placeres mellem Fyn og Nordals i et af de 16 områder, som blev udpeget af den daværende regering i 2012.
Et af de steder er Bobakker ud til Helnæs.
Falder mellem to lovgivningerVindmølleparken i Lillebælt er ekstra politisk betændt, fordi den falder mellem to lovgivninger.
I 2012 var det muligt at bygge vindmølleparker fire kilometer fra kysten.
Men senere i 2015 ændrede Energiministeriet på reglerne, så kommuner, der var utilfredse, fik mulighed for at gøre indsigelser til projekter, der ligger op til 15 kilometer fra kysten.
På den måde har kommuner nu en mulighed for at stoppe projekter, der ikke er bred opbakning om.
Men da tilladelsen til Lillebælt Syd blev givet før de nye regler, gælder de ikke.
Derfor er vindmølleparken en kommunal afgørelse, fortæller energi-, forsynings og klimaminister Lars Christian Lilleholt (V).
- Jeg kan ikke lovgive med tilbagevirkende kraft.
Det er kommunalbestyrelsen i Sønderborg, der har mulighed for at ændre på, hvorvidt projektet skal gennemføres eller ej, siger han.
Assens-borgmester går til FolketingetSøren Steen Andersen, borgmester i Assens (V) erkender, at der ikke er meget hjælp at hente fra ministeriets side.
Men han vil tale sin sag i Folketinget, hvor han har bedt om foretræde i Energiudvalget.
Han håber, at politikerne på Christiansborg vil gentænke hele lovgivningen - og med tilbagevirkende kraft.
- De vindmøller er så markante i dag og så store, at de er meget større end dem, der står i landskabet.
Så det kalder simpelthen på et nyt slags landsplandirektiv.
Sønderborg Kommune holder fastSønderborg Forsyning sender i begyndelsen af december miljøkonsekvensrapporten til Energistyrelsen, og herefter offentliggøres den.
Derefter er det op til Energistyrelsen at læse den igennem og indkalde borgerne til høring i 2019.
Trods appel fra både energi-, forsynings og klimaminister Lars Christian Lilleholt (V), vrede fynboer og Assens-borgmester Søren Steen Andersen, holder Sønderborg Kommune fast i placeringen i Lillebælt Syd.
- Jeg synes, at den visuelle påvirkning, der vil være, og som vi ser vist (i visualiseringer, red.
).
Den er af en karakter, som jeg mener, vi mennesker er nødt til at tåle, hvis vi skal gøre noget ved klimaudfordringer.
Og det mener jeg, at vi skal, siger Erik Lauritzen (S), der er borgmester i Sønderborg Kommune.
Læs også:Kommuner får vetoret mod kystnære vindmøller: borgere skal kunne gøre indsigelseFacebookTwitterKopier linkEmner:Erik Lauritzen (politiker)|Fyn|Lars Christian Lilleholt (politiker)|Socialdemokraterne|Vindkraft




https://www.dr.dk/nyheder/indland/dansk-industri-om-regeringens-opholdskrav-det-lovforslag-er-ikke-groet-i-vores-have

Valg til Europa-ParlamentetSe temaIndlandDansk Industri om regeringens opholdskrav: Det lovforslag er ikke groet i vores haveArbejdsgiver- og erhvervsorganisationen advarer mod negative konsekvenser i lovforslag om opholdskrav for dagpenge.
Dansk Industri opfordrer til, at lovforslag om opholdskrav for ret til dagpenge støvsuges for indhold, der afholder medarbejdere fra at gøre karriere i udlandet.
Af Mads Korsager Nielsen28.
nov.
2018 kl.
13.
47Bemærk: artiklen er mere end 30 dage gammelLæs opIndustrigiganten Flsmidth & Co.
A/S advarer mod faldgruberne i regeringens opholdskrav for ret til dagpenge.
Arbejdsgiver- og erhvervsorganisationen Dansk Industri følger nu trop og opfordrer til, at lovforslaget støvsuges for indhold, der afholder medarbejdere fra at gøre karriere i udlandet.
- Det er ikke et lovforslag, som er groet i Dansk Industris have.
Vi forholder os til det og mener, at det er rigtig vigtigt vi får set på, om der er nogle utilsigtede og negative konsekvenser for virksomhederne og deres medarbejdere, vi skal have ryddet ud i, siger Linda Wendelboe, der er chef for Dansk Industris Global Talent-afdeling.
Opholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der et opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 12 år.
Der er dog en række undtagelser.
F.
eks ansatte i danske virksomheder samt besætningsmedlemmer på danske skibe.
Regeringen vil med lovforslaget signalere, at man skal have en tæt tilknytning til det danske samfund, for at få velfærdsydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Kilde: Beskæftigelsesministeriet, Danske A-Kasser.
Dagpengeret ryger efter et årSammen med Dansk Folkeparti vil regeringspartierne fra årsskiftet indføre et såkaldt opholdskrav for retten til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Lovforslaget betyder, at man mister dagpengeretten, hvis man eksempelvis har boet og arbejdet i Kina, USA eller Australien mere end 12 måneder.
Undtaget fra loven er blandt andre danske selskaber og besætninger på danske skibe.
Men undtagelserne er dog fortsat alt for uklare, advarer Dansk Industri.
- Som lovforslagets ordlyd er nu, er der behov for præcisering.
Der er stadig usikkerhed omkring, hvem der er omfattet af undtagelserne, siger Linda Wendelboe, der peger på, at en medarbejder nu risikerer at miste retten til dagpenge alt efter, hvordan virksomhedens organisationsdiagram ser ud.
- Det er vigtigt, at der ikke sondres mellem datterselskab til dansk virksomhed, et hovedkvarter, et søsterselskab eller en filial.
Det skal selvfølgelig være sådan, at man som medarbejder kender dækningen, når man vender hjem igen, understreger Dansk Industri-chefen.
Bekymring hos børsnoteret virksomhedHos et af landets største selskaber, børsnoterede FLSmidth & Co.
A/S, er bekymringen, at lovforslaget kan hæmme internationalt udsyn og erfaring.
- I mere end 125 år har FLSmidth været succesfulde med en dansk base.
Blandt andet fordi vi har kunnet tiltrække unge, danske medarbejdere med internationalt baggrund og tilsnit.
Det gør dem rigtig velegnede til at arbejde i hele verden, siger Carsten Riisberg Lund, senior vice president.
- Vi er bekymrede for, at lovforslaget giver en utryghed for dem, der ønsker at rejse ud i verden i kortere eller længere tid, lyder det fra ingeniørvirksomheden, der har kontorer i mere end 50 lande.
Ifølge Linda Wendelboe, chef for DI Global Talent, opfordrer Dansk Industri til at luge usikkerheden ud af lovforslag.
Hos Dansk Industri deler man bekymringen.
- Alt der bidrager med usikkerhed om, hvordan man er stillet når man vender hjem kan gøre, at ens motivation for at tage ud bliver mindre.
Det kan gøre, at det bliver rigtig svært for virksomhederne at få deres dygtige, danske medarbejdere til at tage ud i verden og bidrage til væksten internationalt, siger Linda Wendelboe.
Ifølge Dansk Industri har det stor værdi for erhvervslivet, at medarbejdere tager på karriereophold i udlandet.
- Man får viden om, hvordan man driver international forretning og får internationale kompetencer der kommer i spil, når man vender hjem til det danske arbejdsmarked.
Samtidig dygtiggør man sig på nogle af de markeder, som det er vigtigt, at virksomhederne har viden om, hvis de skal eksportere til dem, siger Linda Wendelboe fra Dansk Industri.
Minister: Vi lytter til virksomhederneBeskæftigelsesminister Troels Lund Poulsen (V) ønsker ikke at stille op til interview, men har sendt en skriftlig kommentar til erhvervslivets kritik af lovforslaget.
- Vi lytter selvfølgelig til virksomhederne.
Der skal ikke være nogen tvivl om, at vi ikke ønsker at lægge unødige hindringer i vejen for at fastholde og tiltrække kvalificeret arbejdskraft til Danmark, tilskynde til at tage en uddannelse og sikre et velfungerende arbejdsmarked.
- Derfor er der også lagt op til en række undtagelser fra opholdskravet, det gælder f.
eks.
ophold i EU, studerende, der rejser ud og dygtiggør sig og personer, der er udstationeret for en dansk virksomhed eller det offentlige.
- Men grundlæggende mener jeg det er rimeligt, at man skal have en stærk tilknytning til Danmark for at få ret til dagpenge.
Man skal huske på, at omkring halvdelen af det beløb, som udbetales i dagpenge, er betalt af skatteborgerne, skriver Troels Lund Poulsen (V).
FacebookTwitterKopier linkEmner:Dansk Industri|HTS-A Arbejdsgiver- og Erhvervsorganisationen|Troels Lund Poulsen (politiker)|Erhverv|Australien




https://www.dr.dk/nyheder/regionale/hovedstadsomraadet/kommuner-skal-blive-bedre-i-fredensborg-har-de-knaekket

KøbenhavnKommuner skal blive bedre: I Fredensborg har de knækket ordblindekodenDet er en investering at hjælpe ordblinde børn så tidligt som muligt, mener en læsekonsulent.
Ordblinde børn og unge skal opdages og hjælpes tidligere.
Hver tredje unge ordblind gennemfører ikke en ungdomsuddannelse.
Af Karoline Kert og Oliver Breum28.
nov.
2018 kl.
13.
13Bemærk: artiklen er mere end 30 dage gammelLæs opHver tredje unge ordblinde gennemfører ikke en ungdomsuddannelse.
Det viser den hidtil største rapport og undersøgelse om ordblinde børn og unge i Danmark fra Egmont Fonden.
Rapporten slår fast, at kommuner og skoler skal hjælpe ordblinde børn langt tidligere i skoleforløbet, end de gør lige nu.
De fleste kommuner tester børn for ordblindhed i 4.
klasse, men i Fredensborg Kommune har de gjort en indsats for at opdage og hjælpe ordblinde børn så tidligt som muligt, siger Marianne Aaen Thorsen, der er læsekonsulent i Fredensborg Kommune.
- Vi sætter ind allerede i børnehaveklassen.
Og børnene får meget mere selvværd ved at få den rette hjælp og mulighed for at spejle sig i andre, som har tilsvarende udfordringer.
Fredensborg Kommune er blandt landets bedste til at teste børn tidligt, og ifølge Marianne Aaen Thorsen kan de unge komme langt nemmere igennem en ungdomsuddannelse, hvis de bliver hjulpet tidligt.
- Det er en god investering især for børnene, men også for kommunen og skolerne, fordi jo tidligere vi sætter ind, jo mere held har vi med at undgå, at børnene får hårdnakket læseudfordringer.
Andre kommuner følger tropMen det er ikke alle kommuner, der er gode til at tage hånd om ordblindhed tidligt.
I Frederiksberg Kommune viser nye tal fra Undervisningsministeriet, at kommunen kun tester mellem nul og fem procent af deres børn for ordblindhed og først i 4.
klasse.
Men det skal der laves om på, siger viceborgmester og formand for undervisningsudvalget i Frederiksberg Kommune, Michael Vindfeldt fra Socialdemokratiet.
- Vi kommer til at stramme op på vores test af ordblinde børn, og så udvider vi indsatsen, så vi allerede tester vores børn i dagsinstitutionen, samtidig med at der kommer flere test løbende i 2.
, 3.
og 5.
klasse.
Frederiksberg Kommune læner sig dermed op ad Fredensborg Kommune, der investerer i at opspore ordblinde børn allerede i børnehaveklassen med stor succes.
Og Michael Vindfeldt er da heller ikke i tvivl om, at det kommer til at gavne kommunens børn og unge både i skolen og på ungdomsuddannelserne i fremtiden.
- Jeg håber, at ordblindhed i fremtiden bliver en meget mindre hindring, så alle kan forfølge deres drømme og udvikle deres potentiale bedst muligt.
Læs også:Ordblinde kan nå langt med computerhjælp og særlig støtteFacebookTwitterKopier linkEmner:Fredensborg Kommune|Frederiksberg Kommune|Sprog|Michael Vindfeldt (politiker)|Fredensborg




https://www.dr.dk/nyheder/indland/mette-mayli-albaek

IndlandMette Mayli AlbækMette Mayli Albæk er DR's retsanalytiker.
DR's retsanalytiker Mette Mayli Albæk  © dr)28.
nov.
2018 kl.
12.
51Bemærk: artiklen er mere end 30 dage gammelLæs opMette Mayli Albæk er retsanalytiker i DR.
Hun analyserer og rapporterer om krimistof, skudepisoder, tendenser i politiet, fængsler og retssager til dr.
dk og DR's tv- og radiokanaler.
Mette Mayli Albæk har dækket adskillige terrorangreb og har indgående kendskab til politiet og efterretningstjenestens arbejde.
Hun har i 4 år arbejdet som politisk reporter på Christiansborg for DR, inden hun i 2015 blev retsreporter på Jyllands-Posten.
Siden 1.
august 2015 har hun været retsanalytiker i DR.
FacebookTwitterKopier link




https://www.dr.dk/nyheder/regionale/midtvest/politiinspektoer-ikke-mere-kriminalitet-ved-kaershovedgaard-end-andre

Midt- og VestjyllandPolitiinspektør: Ikke mere kriminalitet ved Kærshovedgård end andre steder - men folk er utryggePolitiet bekræfter, at folk er mere utrygge.
Men kriminaliteten er ikke steget, lyder det fra politiinspektør.
Beboerne på Kærshovedgård skaber utryghed blandt beboerne i området.
Af Jesper Nygaard og Mona Aaberg28.
nov.
2018 kl.
13.
52 | opdateret 29.
nov.
2018 kl.
07.
53Bemærk: artiklen er mere end 30 dage gammelLæs opSocialdemokratiet ønsker, at naboer til Udrejsecenter Kærshovedgård skal have kompensation for at bo tæt på centeret som kompensation for den utryghed de oplever på grund af de mange udlændinge i området.
Sådan lyder et af i alt syv forslag fra Socialdemokratiet, der vil "skabe kontrol" med situationen omkring det udskældte midtjyske udrejsecenter.
Men antallet af anmeldelser til politiet er ikke steget i området før og efter udrejsecentret kom til byen.
Det viser en aktindsigt, som DR P4 Midt & Vest har fået hos Midt- og Vestjyllands Politi.
FAKTAAntallet af anmeldelser inden for Straffelov, Lov om euforiserende stoffer og Våbenloven i perioden 1.
januar 2013 til 13.
november 2018 i Bording.
2013: 1312014: 1542015: 125 (Kærshovedgård blev udrejsecenter)2016: 1012017: 1482018: 138 (t.
o.
m 13 november)Kilde: Midt & Vestjyllands PolitiSocialdemokratiets udlændingeordfører, Mattias Tesfay fastholder dog, at borgernes utryghed bør kompenseres med en økonomisk pose penge.
- Det vi hører fra kommunalbestyrelsen, fra borgmesteren og lokale erhvervsdrivende er, at der er sket en forandring, og det vælger vi selvfølgelig at stole på, siger Mattias Tesfay.
Læs også:S: Naboer til udrejsecenter skal have økonomisk kompensationAntallet af anmeldelser inden for Straffeloven, Loven om euforiserende stoffer og Våbenloven har svinget de seneste år.
Men de viser ikke en stigning siden Kærshovedgård blev udrejsecenter for afviste asylansøgere, udvisningsdømte kriminelle og personer på tålt ophold.
Hvorfra ved du, at folk er blevet mere utrygge?
- Vi sidder ikke og opfinder ting og trækker det ned fra en tilfældig hylde.
Vi prøver at lytte til de mennesker, der bor i lokalsamfundet – særligt kommunalpolitikerne i området, og vi får en masse henvendelser fra en masse mennesker.
Af dem har jeg fået et rimelig entydigt billede; nemlig, at trygheden er faldet i området, efter at centret er åbnet, siger Mattias Tesfaye.
Politi: Folk er utrygge, men ikke mere kriminalitetMidt- og Vestjyllands Politi har oprettet tryghedsprojektet co-creation, hvor de blandt andet har haft dialogmøder med naboer til Kærshovedgård, netop fordi borgerne har følt sig utrygge.
Chefpolitiinspektør ved Midt- og Vestjyllands Politi Claus Hilborg bekræfter også, at beboerne er utrygge, men peger dog på, at der er meget psykologi i utrygheden.
- Det er ikke den faktuelle kriminalitet, som er steget, men frygten for, hvad der kunne ske.
Hvem er de mennesker, man ikke kender, og som er et fremmed element i bybilledet.
Der er historier, som måske bliver til mere end de reelt er, siger Claus Hilborg.
- Men det er da enormt irriterende for ejerne af Fakta og Ok, som oplever butikstyverier, og at kunder bliver skræmt væk.
Statistisk set er Bording og området omkring Kærshovedgård ikke overrepræsenteret i kriminalitetsstatistikkerne.
- Reelt ér borgerne mere utrygge, og det er de mere, end i resten af kommunen.
Vi har selvfølgelig haft få sager, men ikke en massiv overhyppighed eller sager, hvor de har brudt ind i folks hjem og eksempelvis overfaldet børn.
Men hører frygten er der, siger Claus Hilborg.
Han anerkender dog fuldt ud, at folk føler sig utrygge, og derfor er både lokalpolitiet og vagtcentralen ekstra opmærksomme på at reagere hurtigt, hvis der er anmeldelser.
- Folks følelser er folks følelser, og jeg kan godt forstå dem, siger Claus Hilborg.
Flere tyverier på tankenEn af dem, som mærker at beboerne på Kærshovedgård skaber utryghed og uro, er Michael Thulstrup Nielsen, der er medindehaver af OK Plus i Bording.
Han oplever alt fra tyveri til verbale overfald og trusler.
- Det er ubehageligt at komme herop, fordi personalet ringer, fordi der er en, der står og råber heroppe.
Personligt er jeg blevet truet med tæsk og med at blive slået ihjel, siger Michael Thulstrup Nielsen.
Han hilser derfor Socialdemokratiet forslag velkomment, hvis de får mulighed for tilskud til en vagt i butikken.
- Det vil give tryghed for både os, vores kunder og især vores personale.
Så det vil jeg kunne bruge til meget, siger Michael Thulstrup Nielsen.
Ingen indflydelse på huspriserSocialdemokratiet påpeger også faldende huspriser i området og mener, at boligejerne skal have en kompensation i stil med den, man kan få, hvis man bor tæt på en motorvej eller op og ned ad en vindmølle.
Men hos Nybolig i Ikast oplever de generelt ikke problemer med, at det er svært at sælge husene i Bording.
- Flere af dem bliver solgt, før de kommer på markedet, så det går rigtig fint i øjeblikket.
Også selv om Kærshovedgård er der, siger Kasper Bek Vestergaard, der er ejendomsmægler og indehaver af Nybolig Ikast.
Han kan derfor heller ikke bekræfte at huspriserne skulle være faldet.
Tværtimod.
- Hvis vi har mærket noget, fra før til nu, er det med et lille plus.
Det kan lige så vel have været en lille markedsudvikling, men generelt set, synes jeg, det er status quo, siger Kasper Bek Vestergaard.
Hvis det er et hus med Kærshovedgård som nærmeste nabo, er det dog et emne, som potentielle huskøbere har med i overvejelserne.
- Det er et tema, for det er noget folk snakker om.
Så vi snakker også med vores kunder om det, siger Kasper Bek Vestergaard og uddyber om Kærshovedgårds betydning:- Det er på linje med, om huset ligger tæt på en daginstitution, er der dagligvarebutikker, og hvad er mulighederne for vores børn.
Det er på linje med det, men det fylder hverken mere eller mindre, siger Kasper Bek Vestergaard.
Rettelse: Rubrikken er præciseret med politiinspektøren.
Desuden er der en præcisering af, at der er tale om huspriserne generelt i Bording, samt en uddybning af betydningen af Kærshovedgård som nærmeste nabo.
Læs også:Borgmester: Økonomisk hjælp til Kærshovedgård-naboer er bare symptombehandlingLæs også:Politi: Tæt dialog og kreative løsninger skal skabe tryghed ved udrejsecenterFacebookTwitterKopier linkEmner:Mattias Tesfaye (politiker)|Midt- og Vestjyllands Politi|Socialdemokraterne|Kriminalitet|Jylland




https://www.dr.dk/nyheder/penge/arbejdsnedlaeggelse-hos-dsb-lokomotivfoerere-er-tilbage-og-togene-er-saa-smaat-begyndt

PengeArbejdsnedlæggelse hos DSB: Lokomotivførere er tilbage, og togene er så småt begyndt at køreTogdriften på Sjælland vil være præget af forsinkelser og aflysninger resten af dagen, oplyser DSB.
(ARKIV) Af Signe Mai Vilsbøll28.
nov.
2018 kl.
13.
13Bemærk: artiklen er mere end 30 dage gammelLæs opDe lokomotivførere, der tidligere i dag nedlagde arbejdet på grund af overenskomststridigheder, er nu tilbage på arbejde.
Det oplyser DSB.
- Vi er nu i en fase, hvor vores medarbejdere er vendt tilbage til arbejdet, og togene begynder derfor så småt at køre normalt igen, siger informationschef hos DSB, Tony Bispeskov.
Regionaltogene på Sjælland kører lige nu en gang i timen til og fra Kalundborg og Nykøbing F, mens regionaltogene til og fra Slagelse samt Holbæk er aflyst.
DSB oplyser dog, at andre tog vil standse mellem Roskilde og Holbæk for at imødekomme passagerer, der er ramt af aflysningerne.
På Kystbanen kører togene cirka hvert tyvende minut med stop ved alle stationer mellem Helsingør og Malmö C.
Myldretidstogene på Kystbanen i eftermiddag er aflyst, skriver DSB på hjemmesiden.
Og IC-tog fra København mod Fyn og Jylland kører stadig med forsinkelser.
Rettet op i løbet af eftermiddagenIfølge Tony Bispeskov vil det tage timer at få togdriften tilbage til normalen efter arbejdsnedlæggelsen.
- Mange tog er lige nu andre steder, end de skulle have været, og derfor vil det tage noget tid at indhente det tabte.
Vi bruger de kommende timer på at rette op på det, og vi regner med, at der er rettet op på togdriften i løbet af eftermiddagen, siger Tony Bispeskov.
Han opfordrer til, at passagerer, der skal rejse med tog, holder øje med rejseplanen.
- Der vil være enkelte aflysninger, lyder det.
Ny arbejdstidsaftale forhandlesDSB og fagforeningen Dansk Jernbaneforbund har i længere tid forhandlet om en ny arbejdstidsaftale.
Der er blandt andet uenighed om, hvor meget indflydelse de ansatte skal have på planlægningen af arbejdet, og parterne er ifølge Dansk Jernbaneforbund langt fra hinanden.
Baggrunden for striden er, at DSB har meldt sig ind i den private arbejdsgiverorganisation Dansk Industri og opsagt overenskomster med staten, så de ansatte hos DSB skal over på private overenskomster.
I den forbindelse har DSB opsagt en lang række lokalaftaler med de ansatte.
FacebookTwitterKopier linkEmner:DSB|Togtrafik|Sjælland|Dansk Jernbaneforbund|Overenskomster




https://www.dr.dk/nyheder/vejret/ugens-sidste-solskinsdag-bliver-blaesende

VejretUgens sidste solskinsdag bliver blæsendeEt gedigent blæsevejr skubber solen ind i næste uge.
Kold morgen i Hanstholm.
Af Nina Bendixen28.
nov.
2018 kl.
12.
35 | opdateret 29.
nov.
2018 kl.
19.
38Bemærk: artiklen er mere end 30 dage gammelLæs opLæ.
Læ er godt, hvis du kan finde det i dag.
For vinden får fart på, og derfor bliver det ekstra koldt om nallerne.
Et højtryk har givet os morgener med knitrende græs og klare solrige dage, men det højtryk bevæger sig nu væk fra Danmark og efterlader os med et mere vådt og blæsende vejrlig.
Onsdagen har dog lidt sol i ærmet til os inden da.
Solstrålerne vil være sporadisk placeret rundt i landet, men fra i eftermiddag vil skyer drive ind fra vest og give skygge først til Vestjylland.
Blæsende koldtNedbøren kommer i løbet af natten, og jeg skriver nedbør, da den kan komme i flere former.
Mest som regn, men den kan også falde som slud, måske endda tøsne, hvor det bliver koldest, hvilket bliver lokalt på Sjælland.
Fælles for alle er, at skiftet mellem høj- og lavtryk giver vind i håret.
Vinden vil typisk være jævn til hård fra syd- og sydvest, men ved kysterne op til kuling med hårde vindstød.
Temperaturen vil ligge mellem 0 og tre graders varme, men på grund af den bidende vind, vil det føles meget koldere.
En hård vindstyrke i nul grader føles som omkring -15 grader.
Brrrrrr!
Læs også:VEJR at vide: Derfor stjæler vinden din varmeFacebookTwitterKopier linkEmner:Vejret|Jylland|Sjælland




https://www.dr.dk/nyheder/penge/erhvervsminister-det-er-vigtigt-afproeve-om-man-kan-doemme-danske-bank

Hvidvask i Danske BankSe temaPengeErhvervsminister: Det er vigtigt at afprøve, om man kan dømme Danske BankBagmandspolitiet har i dag sigtet Danske Bank for at overtræde hvidvasklovgivningen.
Erhvervsminister Rasmus Jarlov (K) ser gerne, at sagerne om hvidvask i Danske Bank bliver prøvet i retten.
Af Emil Eller28.
nov.
2018 kl.
18.
06Bemærk: artiklen er mere end 30 dage gammelLæs opDe omfattende sager om hvidvask for milliarder i Danske Banks estiske filial er nu kommet et skridt nærmere en retssag.
Statsadvokaten for Særlig Økonomisk og International Kriminalitet (SØIK), bedre kendt som bagmandspolitiet, har nemlig i dag sigtet Danske Bank for at overtræde hvidvaskloven.
Læs også:Bagmandspolitiet sigter Danske Bank i hvidvasksagDer er det selvfølgelig vigtigt at få afprøvet, om man kan fælde en dom mod danske bank.
Erhvervsminister Rasmus Jarlov (K)Og det glæder erhvervsminister Rasmus Jarlov (K), der kalder det et vigtigt skridt mod at drage banken til ansvar.
- Der er selvfølgelig vigtigt at få afprøvet, om man kan fælde en dom mod Danske Bank.
Det skal ikke accepteres, at der foregår hvidvask i danske banker.
- Det er vigtigt, at en sag som den her bliver undersøgt til bunds, og at banken drages til ansvar.
Det er det, der sker, når nu bagmandspolitiet vælger at sigte den og formentlig rejse en sag, siger han.
Der er tale om verdenshistoriens måske største hvidvasksag, mener erhvervsminister Rasmus Jarlov (K).
Det er dog vigtigt at understrege, at banken blot er sigtet og ikke tiltalt, og at sagen derfor endnu ikke er sendt i retten.
Danske Bank er sigtet for fire forhold i perioden 2007 til 2016.
"Verdenshistoriens måske største hvidvasksag"Ifølge bagmandspolitiet har Danske Bank ikke har haft tilstrækkelig kontrol eller nok mandskab til at overvåge pengeoverførsler, der strømmede gennem bankens filial i Estland.
- Vi arbejder fortsat intenst med efterforskningen.
Det videre forløb skal nu afklare, om der her i landet kan rejses en straffesag mod Danske Bank, udtaler statsadvokat Morten Niels Jakobsen i en pressemeddelelse.
Jeg har ingen holdning til, om der skal fældes dom eller ej.
Det overlader jeg trygt til retssystemet.
Erhvervsminister Rasmus Jarlov (K)Erhvervsminister Rasmus Jarlov, der kalder det "verdenshistoriens måske største hvidvasksag", vil dog ikke gå så langt som til at sige, at han håber, at banken ender med en dom.
- Jeg har ingen holdning til, om der skal fældes dom eller ej.
Det overlader jeg trygt til retssystemet.
Jeg stoler på, at hvis der kan fældes en dom, så bliver der fældet en dom, siger han.
I dag er der alene rejst sigtelse mod Danske Bank som selskab.
Men bagmandspolitiet undersøger med efterforskningen, om der kan rettes et personligt ansvar mod enkeltpersoner i Danske Banks ledelse.
FacebookTwitterKopier linkEmner:Bagmandspolitiet|Danske Bank|Rasmus Jarlov (politiker)|Pengeinstitutter|Estland




https://www.dr.dk/nyheder/udland/quiz-kan-du-din-eu-abc

Valg til Europa-ParlamentetSe temaUdlandQUIZ Kan du din EU-ABC?
I dag skal statsministeren tale i Europa-Parlamentet.
Men hvad ved du egentlig om EU?
Statsminister Lars Løkke Rasmussen (V) mødtes her til formiddag med formanden for Det Europæiske Råd, Donald Tusk.
Af Per Bang Thomsen - Bruxelles28.
nov.
2018 kl.
13.
31Bemærk: artiklen er mere end 30 dage gammelLæs opNår statsminister Lars Løkke Rasmussen (V) her til eftermiddag går på talerstolen i Europa-Parlamentet, skal han fortælle om, hvordan han ser på EU's fremtid.
Men hvornår var det nu, at Danmark blev medlem af det europæiske samarbejde?
Kan du huske, hvem der er formand for Europa-Parlamentet?
Og hvilken dansk politiker har et barn, der går efter at blive europaparlamentariker?
Læs også:Korrespondent: Trump, brexit og erhvervslivet har gjort Løkke mere EU-positivI dagens anledning har vi lavet en lille quiz, hvor du kan teste din EU-viden.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Venstre|EU|EU-forhold




https://www.dr.dk/sporten/haandbold/em-kvinder/smertefri-haandboldanfoerer-melder-sig-klar-til-em-premiere

EM KvinderSmertefri håndboldanfører melder sig klar til EM-premiereStine Jørgensens knæ har bestået alle test, og alt tyder på, at hun kan være med i EM-åbningen på fredag.
Stine Jørgensen træner med Kvindehåndboldlandsholdet i Anja Andersen-hallen i Idrættens Hus i Brøndby .
28.
nov.
2018 kl.
13.
08Bemærk: artiklen er mere end 30 dage gammelLæs opFor fire uger siden blev håndboldlandsholdets anfører Stine Jørgensen meldt ude af EM.
Senere blev der tændt et lille håb om, at hun kunne træde ind undervejs i turneringen, hvis genoptræningen gik godt.
Nu tyder alt dog på, at Jørgensen er med fra allerførste fløjt.
Hun har allerede meldt sig klar til at spille mod Sverige i premierekampen på fredag.
- Ja, nu er jeg med på de samme vilkår som de øvrige, siger Stine Jørgensen.
Landstræner Klavs Bruun Jørgensen udvidede tirsdag sin EM-trup fra 16 til 17 spillere og tog anføreren med på flyet til Nantes, hvor det danske hold spiller sine kampe ved EM.
Han slår fast, at Stine Jørgensen var blevet hjemme, hvis hun ikke var klar til at spille tidligt i turneringen.
Hun er derfor stærkt inde i billedet til en plads på holdet til svenskerkampen på fredag.
Læs også:Rutineret playmaker og talentfuld fløj fuldender EM-truppen- Selvfølgelig er det noget, jeg har i tankerne, ellers var hun her ikke, siger Klavs Bruun Jørgensen.
Sidste år tog han stregspilleren Stine Bodholt med til VM, selv om hun kæmpede med knæproblemer og ikke havde spillet håndbold i mere end en måned.
Hun blev først skrevet ind i truppen efter de indledende kampe, men situationen omkring Stine Jørgensen er anderledes, fordi der reelt ikke er nogen tvivl om, om hun fysisk er klar til at spille.
- I forhold til Bodholt var der nogle test, hun skulle igennem.
Stine Jørgensen har bestået alle sine test.
Har trænet hårdt- Nu gælder det om at få hende i gang til træningen.
Fysisk virker hun til at være på samme niveau som tidligere, så det handler især om timingen og sådan noget, siger Klavs Bruun Jørgensen.
Stine Jørgensen var en del af truppen, der i sidste weekend var i Norge for at spille tre testkampe ved et Golden League-stævne.
Læs også:Landstræner om EM-udtagelse: 'Åben trup giver os ro på bagsmækken'Her var hun ikke i kamp, men brugte i stedet tiden i Oslo på hård fysisk træning.
- Der var lagt en plan i samarbejde med min klub og med landsholdet.
Den har jeg fulgt, og det er gået godt.
- Jeg har trænet rigtig hårdt, men nu har jeg lige haft en fridag, og det, tror jeg, var tiltrængt.
Ellers er jeg godt kørende, siger Stine Jørgensen.
Danmarks åbningskamp begynder klokken 21 på fredag.
Derefter venter møder med Polen på søndag og Serbien på tirsdag.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Stine Jørgensen (håndboldspiller)|Håndbold|Norge|Frankrig




https://www.dr.dk/nyheder/viden/klima/radioaktive-sten-smelter-antarktis-nedefra

KlimaRadioaktive sten smelter Antarktis nedefraForskere fra blandt andet DTU har opdaget et område på størrelse med Fyn, der smelter hurtigere, end det burde.
Flere af gletsjerne på Antarktis smelter hurtigere og hurtigere.
En del af forklaringen kan måske være smeltevand i bunden af isen, der får dem til at glide lettere i havet.
Af Søren Bjørn-Hansen28.
nov.
2018 kl.
12.
29Bemærk: artiklen er mere end 30 dage gammelLæs opTæt på sydpolen sker der noget mærkværdigt dybt under Antarktis' tykke iskappe.
Tre kilometer under kappen, smelter isen nemlig langt hurtigere, end forskerne forventer, at den burde.
Teorien er, at varme radioaktive sten og vand fra undergrunden måske opvarmer området og smelter isen.
Og samme fænomen kan måske påvirke Grønland.
- Det varme område under isen er en stor overraskelse, siger René Forsberg fra DTU Space:- Man troede dette sted var et stabilt område i de indre regioner af Antarktis.
DTU Space har bidraget til undersøgelsen med radarmålinger fra fly, som har lokaliseret det smeltende område.
Radioaktivitet i naturenRadioaktive stem og klipper lyder måske mystisk.
Men faktisk er fænomenet helt naturligt og en del af det, der giver Jordens indre varme, og som vi fx kan udnytte til geotermisk energi.
Grundstoffer, som er radioaktive, har været en del af Jorden, siden den blev dannet for ca.
4,6 milliarder år siden.
Når radioaktive stoffer henfalder, producerer de varme.
Det udnyttes fx, når rumsonder skal på lange rumrejser, hvor solenergi ikke er nok.
De udstyres med en såkaldt radiotermisk generator (RTG), der leverer varme og dermed energi til rejsen.
Samme princip kan også give varme klipper.
Selv kædereaktioner, der normalt kun sker i atomreaktorer, kan opstå i naturen.
I regionen Oklo i Gabon fandt den franske fysiker Francis Perrin i 1972 sporene efter en naturlig reaktor, der var aktiv for 1,7 milliarder år siden.
Varmen får gletsjere til at glide hurtigereVarmen betyder, at isen på Antarktis smelter hurtigere end de modeller, forskerne normalt arbejder med.
- Varmen forårsager øget smeltning fra bunden af isen og kan derfor betyde, at der her er et hurtigere flow og dermed accelereret massetab af is fra den Antarktiske iskappe, forklarer René Forsberg.
Det helt store problem med det varmere smelteområde er simpelthen, at vandet får gletsjerne til at glide hurtigere ud i havet.
Ifølge René Forsberg kan man også spekulere i, om samme fænomen med radioaktive klipper og varmt vand fra undergrunden kan påvirke indlandsisen i Grønland.
Men der mangler der stadig detaljerede flymålinger.
Vigtigt at tage med i forskningenIfølge British Antarctic Survey har afsmeltningen dog sandsynligvis foregået i årtusinder og er derfor ikke en kritisk faktor i isen på Antarktis tilstand.
Men det kan betyde, at iskappen er mere skrøbelig, end forskerne troede.
Og derfor er det vigtigt, at få de nye opdagelser med i den kommende overvågning af isen på Antarktis og i klimaforskningen.
Det er DTU Space, der har taget initiativ til målingerne omkring Sydpolen.
Radarmålingerne er lavet i forbindelse med tyngdefeltmålinger i projektet 'ESA GOCE Polar Gap'.
Ingen har målt i dette område før.
Den gennemførte undersøgelse er sket i et unikt samarbejde mellem geodæter fra DTU Space, geofysikere fra British Antarctic Survey og glaciologer fra Norsk Polarinstitut, som er partnerne i ESA GOCE Polar Gap-projektet.
Forskningen er publiceret i Nature for nylig.
Tegningen viser hvordan forskerne opdagede det varme område via radar.
FacebookTwitterKopier linkEmner:Antarktis|Danmarks Tekniske Universitet|Videnskab|Grønland|European Space Agency




https://www.dr.dk/nyheder/udland/klimaudspil-fra-eu-kraever-co2-neutralitet-i-2050

UdlandKlimaudspil fra EU kræver CO2-neutralitet i 2050Syv år efter den seneste langsigtede klimaplan lægger EU-Kommissionen op til mere ambitiøst CO2-mål.
Flere rapporter, en fra FN's klimapanel og senest en fra FN's Miljøprogram, har fastslået, at det går for langsomt med at bremse klimaforandringerne.
28.
nov.
2018 kl.
12.
25Bemærk: artiklen er mere end 30 dage gammelLæs opEuropa skal reducere udledningen af drivhusgasser hurtigere, og man skal på EU-plan nå et CO2-mål om nettoudledning på nul i 2050.
Sådan lyder et udspil onsdag fra Europa-Kommissionen en uge før årets FN-klimamøde i Polen.
- Det er nødvendigt, muligt og i Europas interesse at opnå klimaneutralitet.
Det er nødvendigt, at vi når målene fra klimaaftalen i Paris, siger EU's kommissær for klima og energi, Arias Cañete.
Målene skal nås via blandt andet energieffektivisering, udvikling af vedvarende energikilder, CO2-lagring og en grøn transportsektor.
Sidst kommissionen udsendte et langsigtet mål var i 2011, og det nye udspil er mere ambitiøst.
Dengang lagde man op til, at udledningen skulle være reduceret med 80 procent midtvejs i dette århundrede.
Rapporter: Det går for langsomtFlere rapporter, en fra FN's klimapanel og senest en fra FN's Miljøprogram, har fastslået, at det går for langsomt med at bremse klimaforandringerne.
Der skal skrues voldsomt op for ambitionerne.
De nationale løfter i forbindelse med klimatopmødet i Paris er ifølge den seneste rapport ikke nok til at nå det fælles mål.
Målet fra Paris var at holde stigningen i temperaturen på under to grader celsius - og helst blot 1,5 - i år 2100 målt i forhold til førindustrielt niveau.
Det var rygtet fra udspillet, at EU-Kommissionen ville lægge op til en reduktion i CO2 med 45 procent i 2030 målt i forhold til niveauet i 1990, da FN's klimapanel, IPCC, udsendte den første rapport.
Det hed sig, at det var nødvendigt at nå 45 procent i 2030 som en trædesten på vej mod netto nuludledning.
Men den del er ikke med.
- Visionen, der præsenteres i dag, foreslår ingen ændringer af klima- og energimål for 2030, hedder det i kommissionens pakke.
På klimamødet i den polske by Katowice fra 3.
-14.
december skal FN-landene forhandle om, hvordan klimamålene fra FN-aftalen i Paris 2015 skal realiseres.
/ritzau/FacebookTwitterKopier linkEmner:Europa-Kommissionen|Forenede Nationer|Miljøpolitik|Polen|Klimaændringer




https://www.dr.dk/sporten/oevrig/carlsen-er-favorit-i-vm-finalens-omspil-regnemaskinen-faar-knap-tid-til-taenke

Øvrig sportCarlsen er favorit i VM-finalens omspil: ’Regnemaskinen’ får knap tid til at tænkeFinalen ved VM i skak skal afgøres onsdag.
Efter 12 remiser i træk skal finalen nu ud i disciplinen hurtigskak, hvor norske Magnus Carlsen er favorit.
VM i skak skal afgøres onsdag.
Af Johan Haarløv28.
nov.
2018 kl.
11.
56Bemærk: artiklen er mere end 30 dage gammelLæs opI 48 stive timer er det lykkedes Magnus Carlsen og Fabiano Caruana at holde hinanden i ave i VM-finalen i skak.
Nordmanden og amerikaneren har spillet remis 12 gange i træk, men nu skal de op i et andet gear.
Carlsen er favorit.
Men man skal ikke tage fejl af, at intensiteten bliver vanvittigt høj, så det bliver også et nervespil.
Sune Berg-Hansen, stormester og syvddobbelt danmarksmester i skakFinalen skal nemlig afgøres onsdag, når de to duellanter skal dyste i hurtigskak.
En disciplin, hvor tempoet sættes gevaldigt op i forhold til traditionel skak.
Læs også:Skakgeniet Magnus: Fra udstødt til verdenserobrerDe to herrer får blot 25 minutter til deres træk i hvert parti, og det kommer især til at udfordre 26-årige Caruana, som stormesteren i skak, Sune Berg-Hansen, tidligere har beskrevet som en sand ’regnemaskine’:- Caruana vil gerne regne mange træk frem i alle stillinger, men det kan han ikke nå i hurtigskak.
Der skal han træffe hurtigere beslutninger uden at have sekvenser af træk i baghånden, siger Sune BergHansen og uddyber:Sådan skal VM-finalen i skak afgøresFørst skal der spilles bedst af fire partier hurtigskak.
Her har hver spiller 25 minutter til at lave sine træk i et parti, plus ti bonussekunder der bliver lagt til for hvert træk, hver spiller laver.
Point fordeles i omspil som i de 12 partier, der allerede er blevet spillet.
Vinder man, får man ét point.
Ender det med remis, får hver spiller et halvt point.
Hvis de fire partier hurtigskak ender med pointdeling, skifter formatet til lynskak.
Her har hver spiller fem minutter til at lave sine træk plus tre bonussekunder for hvert træk.
Der vil som udgangspunkt blive spillet én kamp af to partier.
Hvis kampen ender med pointdeling, spilles der én kamp mere af to partier.
Der vil maksimalt blive spillet fem kampe - eller ti partier - med lynskak.
Hvis der mod al forventning stadig ikke er fundet en vinder efter både hurtig- og lynskak, spilles der ét parti med formatet armageddon.
Her vil der blive trukket lod om, hvem der får henholdsvis de hvide og sorte brikker.
Spilleren, der får de hvide brikker, har fem minutter til at lave sine træk.
Spilleren med de sorte brikker har fire minutter, men ender som vinder, hvis partiet ender med remis.
Kilder: Det Internationale Skakforbund (FIDE).
- De kan godt regne 20 træk frem, som de ser for sig, i nogle stillinger i traditionel skak.
Men i hurtigskak bliver horisonten mindre, og man er mere nødt til at stole på ens fornemmelse for, hvad der er rigtigt at gøre.
Dårlige åbningerDet er første gang i VM’s 132-årige historie, at finalens første 12 partier alle er endt uafgjort, og de mange remis’er har fået flere i skakverdenen til at kræve en nytænkning af VM-finalens format.
Læs også:Carlsen-manien raser: Nordmændene er gale med skakSpecielt Magnus Carlsen, der tre gange tidligere har vundet verdensmesterskabet, er blevet beskyldt for at gå for passivt til værks i finalen.
Nordmandens åbninger med hvid – hvor spillerne traditionelt set har overtaget, fordi de får lov at starte partiet – har i Sune Berg-Hansens øjne været skuffende:- Han har godt nok aldrig været kendt for sine åbninger, men denne gang har de været så dårlige, at han knap nok har fået lov at spille med hvid, og det er lidt ringe af en verdensmester.
Læs også:Hvorfor spiller Carlsen og Caruana hele tiden remis ved VM i skak?
Mens Calsens og Caruana er henholdsvis nummer ét og to på verdensranglisten i traditionel skak, er skellet mellem de to til at tage at føle på i hurtigskak.
Førstepladsen indtages af Carlsen, men Caruana er blot nummer otte, og amerikaneren har gennem noget tid haft det svært mod de bedste i verden hurtigskak.
Carlsen kan krakelereMagnus Carlsen bliver fra flere sider beskyldt for at have spillet for beregnende i VM-finalen.
 Derfor peger Sune Berg-Hansen, der selv er regerende danmarksmester i hurtigskak, på Carlsen som klar favorit.
Han vil dog ikke helt afskrive Caruanas muligheder for at tage en overraskende sejr og blive den første amerikaner siden Bobby Fischers sejr i 1972 til at vinde verdensmesterskabet i skak:- Carlsen er favorit.
Men man skal ikke tage fejl af, at intensiteten bliver vanvittigt høj, så det bliver også et nervespil.
Og begynder noget at gå galt, kan det godt være, at han krakelerer – det kan man godt frygte lidt for ham.
Mens Caruana nok er i stand til at spille videre på højt niveau.
VM-finalens omspil begynder kl.
16.
00 onsdag eftermiddag.
FacebookTwitterKopier linkEmner:Skak|Bobby Fischer (skakspiller)|Magnus Carlsen (skakspiller)




https://www.dr.dk/sporten/fodbold/lyngby-fyrer-mark-strudal-han-matcher-ikke-vores-klub

FodboldLyngby fyrer Mark Strudal: 'Han matcher ikke vores klub'Mark Strudal kom til Lyngby som cheftræner i sommer, men matchet har ikke været der, siger sportsdirektør.
Mark Strudal træner kvindelandsholdet i Dragør.
28.
nov.
2018 kl.
11.
48Bemærk: artiklen er mere end 30 dage gammelLæs opLyngby Boldklub stopper samarbejdet med cheftræner Mark Strudal.
Det skriver fodboldklubben i en pressemeddelelse.
Fyringen kommer, fordi Strudal ikke passer sammen med Lyngby, siger sportsdirektør Birger Jørgensen.
- Der er ikke tale om, at vi er skuffede over Mark Strudal, eller at vi tror på oprykning med en anden cheftræner.
Matchet er der ganske enkelt ikke.
Læs også:Fodboldklubben AaB fyrer træner Morten Wieghorst- Mark Strudal er et stærkt brand i dansk fodbold, ligesom Lyngby Boldklub er det.
I arbejdet med at få begge dele til at spille optimalt, har vi ikke stået stærkt nok, siger han.
Mark Strudal blev hentet til Lyngby som cheftræner i sommer, efter at klubben fyrede tidligere træner Thomas Nørgaard.
Dermed blev det kun til en halv sæson for Strudal.
- Sådan er fodbold.
Jeg har arbejdet hårdt for Lyngby, som er en rigtig traditionsklub med et kæmpe potentiale via talentafdelingen.
- Men det er rigtigt, at rammerne uden for banen tydeligt har båret præg af, at oprydning af klubben har været førsteprioritet.
- Jeg vil gerne takke alle spillerne og staben for at have kæmpet sammen med mig.
Vi kom langt i mine øjne, og jeg ærgrer mig over, at vi ikke skal videre sammen, siger Strudal i pressemeddelelsen.
Assistent tager midlertidigt overLyngby rykkede ud af Superligaen i maj, da klubben samlet tabte til Vendsyssel FF i de to afgørende nedrykningskampe.
Efter en blandet start på sæsonen ligger klubben aktuelt på en ottendeplads i 1.
division.
Læs også:Nicki Bille er færdig i Lyngby efter anholdelseAssistenttræner Christian Nielsen tager midlertidigt over, mens klubben arbejder på at finde en ny cheftræner.
Christian Nielsen skal med hjælp fra den øvrige trænerstab stå i spidsen for holdet resten af denne sæson.
- Vi henter ikke en ny cheftræner ind her og nu.
- Jeg er ikke et øjeblik i tvivl om, at der vil komme en kæmpe energi i truppen med en af landets dygtigste trænere på det faglige i Christian Nielsen i rollen som cheftræner, siger Birger Jørgensen.
/ritzau/FacebookTwitterKopier link




https://www.dr.dk/nyheder/indland/arbejdsnedlaeggelse-hos-dsb-faerre-tog-og-forsinkelser-paa-sjaelland

IndlandArbejdsnedlæggelse hos DSB: Færre tog og forsinkelser på SjællandEndnu en gang medfører arbejdsnedlæggelse, at der kører færre tog.
S-togene er ikke ramt.
Onsdag i sidste uge var der også en arbejdsnedlæggelse fra lokomotivførerne.
Der var det København, hvor færre tog drev gæk med morgentrafikken.
28.
nov.
2018 kl.
10.
43Bemærk: artiklen er mere end 30 dage gammelLæs opEn overenskomststridig arbejdsnedlæggelse blandt lokomotivpersonalet betyder, at der kører færre tog på Sjælland, og at rejsetiden kan være længere på nogle strækninger.
Det skriver DSB.
Hverken DSB eller lokomotivpersonalets faglige organisation, Dansk Jernbaneforbund, kender omfanget og varigheden af arbejdsnedlæggelsen.
- Vi undersøger i øjeblikket baggrund for arbejdsnedlæggelsen og opfordrer vores medlemmer til at normalisere arbejdet straks, siger Henrik Horup, der er formand Dansk Jernbaneforbund.
DSB oplyser, at der ikke vil blive indsat togbusser og skriver på hjemmesiden, at S-togene ikke bliver ramt af aflysninger og forsinkelser.
Indtil klokken 12 kører Kystbanen og tog til og fra Sverige slet ikke.
Onsdag i sidste uge var der også en arbejdsnedlæggelse fra lokomotivførerne.
Der var det København, hvor færre tog drev gæk med morgentrafikken.
Ny arbejdstidsaftale forhandlesDSB og fagforeningen Dansk Jernbaneforbund har i længere tid forhandlet om en ny arbejdstidsaftale.
Der er blandt andet uenighed om, hvor meget indflydelse de ansatte skal have på planlægningen af arbejdet, og parterne er ifølge Dansk Jernbaneforbund langt fra hinanden.
Baggrunden for striden er, at DSB har meldt sig ind i den private arbejdsgiverorganisation Dansk Industri og derfor har opsagt overenskomster med staten.
De ansatte hos DSB skal derfor over på private overenskomster.
I den forbindelse har DSB opsagt en lang række lokalaftaler med de ansatte.
/ritzau/FacebookTwitterKopier linkEmner:DSB|Sjælland|Dansk Jernbaneforbund|Overenskomster|Strejker og lockouts




https://www.dr.dk/nyheder/udland/forsker-bag-paastand-om-genredigerede-babyer-foraeldre-gav-fuldt-samtykke

UdlandForsker bag påstand om genredigerede babyer: Forældre gav fuldt samtykke Kinesisk professor har talt offentligt for første gang om omstridt indgreb.
Professor He Jiankui præsenterer sin forskning i Hong Kong.
Af Jakob Busk Olsen28.
nov.
2018 kl.
10.
53Bemærk: artiklen er mere end 30 dage gammelLæs opEn kinesisk forsker, som hævder at have skabt verdens første genredigerede babyer, har nu offentligt forsvaret sin omstridte forskning.
Det skete ved en konference om genredigering i Hong Kong.
Professor He Jiankui siger, at han har sendt en dna-saks - den såkaldte CRISPR-teknologi - ind i kvinders æg, som netop var blevet kunstigt befrugtet med en sædcelle fra kvindernes ægtemænd.
Formålet med indgrebet er at ødelægge et bestemt gen, hvorved børnene bliver beskyttet mod at blive smittet med hiv-virus engang i fremtiden.
Tidligere på ugen fortalte He Jinakui, at de første babyer, der har fået foretaget genredigeringen, er blevet født.
Der er tilsynladende tale om to piger, der er tvillinger, og går under navnene "Lulu" og "Nana".
På konferencen i Hong Kong fortalte forskeren, at pigerne er "normale og sunde".
Ikke bekræftetEndnu har He Jiankui ikke fremlagt nogle beviser for sin bedrift, som dog alligevel har vakt stor opstand i forskerverdenen.
Lovligt?
He Jiankuis CRISPR-projekt ville ikke være lovligt i hverken EU eller USA.
Forskeren mener dog selv, at forskningen er lovlig i Kina, fordi landet ikke har nogen lov, der specikt forbyder den.
Kina har en lov, der forbyder kloning af mennesker, og retningslinjer fra 2003 forbyder kliniske eksperimenter, der forbryder sig mod etiske eller moralske principper.
Kilde: AP- Hvis det passer, er eksperimentet afskyeligt.
Genredigering er i sig selv eksperimentel og forbindes stadig med utilsigtede mutationer, der kan skabe genetiske problemer tidligt og senere i livet, inklusiv udviklingen af cancer, siger etikprofessor ved Oxford Universitet Julian Savulescu til BBC.
Forskere rundt om i verden har anbefalet et midlertidigt forbud mod at bruge CRISPR-teknologien andre steder end i laboratorieforsøg, og hundredvis af kinesiske forskere har fordømt deres kollegas projekt.
Den kinesiske regering har beordret en undersøgelse af sagen, mens det universitet i byen Shenzhen, som He Jiankui er tilknyttet, siger, at man ikke har kendskab til projektet.
Læs også:Rystede forskere efter påstand om første genredigerede baby31 fostreI Hong Kong fortalte He Jiankui, at i alt syv par deltager i forskningsprojektet.
Fælles for parrene er - ifølge professoren - at de alle består af en hiv-positiv mand og en kvinde, som ikke er smittet med virusset, der fører til sygdommen aids.
I alt har forskerne indsat dna-saksen i 31 fostre.
He Jiankui fortalte, at ud over moren til tvillingerne "Lulu" og "Nana" er endnu en kvinde, der deltager i projektet, gravid.
Professoren fastholder, at alle parrene er veluddannede og har givet fuldt samtykke til at deltage i projektet, ligesom forskerne grundigt har sat dem ind i, hvad de skrev under på.
De babyer, som kommer ud af projektet, vil efter planen blive overvåget, til de fylder 18 år, siger He Jiankui.
Han forsvarer sin omstridte forskning med, at hiv/aids stadig er et globalt problem, der påvirker millioner af mennesker.
FacebookTwitterKopier linkEmner:Videnskab|Hong Kong|Kina|Sygdomme og lidelser|BBC




https://www.dr.dk/nyheder/regionale/bornholm/bisonflokken-bliver-paa-bornholm-men-bag-hegn

BornholmBisonflokken bliver på Bornholm - men bag hegnRegeringen og DF er enige om at tillade bisonerne permanent, men på mere plads.
Bornholms bisonflok bliver på øen og bag hegn, men de får langt mere plads - faktisk får de i bedste fald lov til at gå rundt i en pæn del af Almindingen, hvis der kan findes penge til indhegningen.
Af Lis Eilsøe28.
nov.
2018 kl.
10.
30Bemærk: artiklen er mere end 30 dage gammelLæs opBisonflokken skal blive i den bornholmske natur - men de får ikke lov til at vandre frit rundt på hele øen.
De skal blive bag hegn i Danmarks femtestørste skov Almindingen, men deres område skal udvides meget og gerne komme til at omfatte en tredjedel af Almindingen.
Det er regeringen og Dansk Folkeparti blevet enige om.
- Bisonerne er enestående dyr til at skabe en mere mangfoldig natur med plads til forskellige andre dyre- og plantearter.
Samtidig er de blevet en turistmagnet på Bornholm, så derfor er det også helt naturligt, at vi har valgt at fortsætte bisonsuccesen på Bornholm og gøre projektet permanent, siger miljø- og fødevareminister Jakob Ellemann-Jensen (V).
Bison på BornholmNaturstyrelsen Bornholm satte de første syv bisoner fra naturområder i Polen ud i en to kvadratkilometer stor indhegning i den østlige del af Almindingen i 2012.
Lige nu er der mellem 10 og 13 dyr i flokken.
De går frit omkring i indhegningen og er derfor svære at tælle.
Syv er døde i løbet af de seneste seks år.
Hvis Naturstyrelsen Bornholm kan finde pengene, skal indhegningen udvides til det firedobbelte og komme til at omfatte blandt andet den store Bastemose og samtidig gå ud til den østligste ende af Ekkodalen.
Projektet er lavet i et tæt samarbejde med både Miljø- og Fødevareministeriet og forskere.
Naturstyrelsen Bornholm har ansvaret for bisonflokken, og skovrider Søren Friese er meget glad for beslutningen om, at flokken skal blive - og at det stadig bliver i en indhegning.
- Der er tale om store dyr, som nogen mennesker er bange for.
Samtidig ved vi ikke, om bisonerne går ind på landmændenes marker eller vil stå på landevejen, så det her er en rigtig fin løsning, siger Søren Friese.
Han er samtidig glad for, at indhegningen kan firedobles, for bisonflokken har for lidt plads i dag, mener han.
- De er blevet lidt for tamme, så de skal have mere plads end de to kvadratkilometer, de har i dag, siger Søren Friese.
Desuden vil det gavne naturen midt på Bornholm.
De danske skovområder skal i højere grad vokse på naturen egne betingelser, og store dyr som bisoner er med til at sikre, at der er åbne områder i skoven og dermed mulighed for flere dyr og planter.
Selvom regeringen og DF nu har besluttet, at bisonerne skal blive på Bornholm og have mere plads, bliver det op til Naturstyrelsen at finde pengene til at udvide hegnet.
FacebookTwitterKopier linkEmner:Bornholm|Naturstyrelsen




https://www.dr.dk/musik/stjerneproducers-vej-ud-af-depression-jeg-var-immun-over-succes

MusikStjerneproducers vej ud af depression: Jeg var immun over for succesMusikken blev Chief 1's redning, da han blev ramt af en depression.
Nu hjælper han andre med at give en sang som gave i tv-programmet 'En sang fra hjertet'.
Chief 1 udgav i 2017 sit første soloalbum, 'Slip'.
Af Andrea Lundstrøm28.
nov.
2018 kl.
09.
31Bemærk: artiklen er mere end 30 dage gammelLæs opUdadtil var Chief 1 på toppen af verden.
Han havde et succesfuldt pladeselskab, RE:A:CH, med kollegaen og vennen Remee, og på deres vægge skinnede guld- og platinplader om kap med hinanden.
Men inden i ham var der noget, der ikke stemte.
- For et år siden lavede jeg min første soloplade efter 30 år, fordi jeg havde været igennem en hård depression, siger Chief 1.
- En del af min depression gik ud på, at min musik var blevet mekanisk.
Jeg var pludselig blevet immun over for succesen og tog det som en selvfølge.
Musikken som terapiChief 1 var i et følelsesmæssigt hul, og en særlig slem aften slog det ham, at han måtte finde tilbage til, hvorfor han begyndte at lave musik.
Derfor skrev han nummeret 'Man skal dø lidt (før man finder vej)'.
Det første nummer, han nogensinde havde skrevet til sig selv og om sig selv.
Hør nummeret herunder, mens du læser videre:Chief 1 - Man skal dø lidt (før man finder vej)Chief 1 anbefaler tre rørende sangeThe Beach Boys med 'God Only Knows' (1966):- Det er helheden.
Det er tiden.
Der er en uskyld i musikken, fra dengang hvor man ikke sad og holdt møder om, hvor lange sangene skulle være og hvilken målgruppe, den skulle ramme.
Håkan Hellstrøm med 'Brännö Serenad' (2005):- Håkan hellström er en af de artister, der rører mig allermest på grund af hans nærvær og intensitet.
Outlandish med 'Warrior // Worrier' (2012):- Det er teksten og den måde, Isam synger det på.
Han gik bare ind og neglede den i et one take, siger Chief 1, der var med til at producere Outlandish's sidste album.
- Det var der, at musikken reddede mig.
Jeg var så langt ude i mørket, at jeg blev nødt til at finde et eller andet inde i mig, der kunne gøre mig glad eller give mig noget håb og tro tilbage.
Det var ikke meningen, at det skulle udgives, men fungere som en form for terapi.
- Da jeg hørte sangen næste morgen, føltes den som et klap på skulderen, og sangen viste, at jeg skulle gøre det, der gjorde mig glad, siger Chief 1.
Selvom det ikke var meningen, endte Chief 1 med at udgive albummet 'Slip' i 2017.
Et album, som ikke gav endnu en platinplade til væggen, men alligevel er det den musik, han er allergladest for at have lavet.
- Jeg stod ikke med et fyldt Skanderborg Festival som på nogle af mine andre projekter, men den respons, jeg fik fra de mennesker, der hørte pladen og havde været i samme situation, var fuldstændig overvældende, siger Chief 1.
- Folk skriver til mig, at sangen 'Man skal dø lidt (før man finder vej)' gør, at de kan komme igennem dagen.
Gruppen Anti Social Media vandt Dansk Melodi Grand Prix i 2015 med sangen 'The Way You Are', der er skrevet af Chief 1 og Remee.
 Scanpix)Chief 1 har dedikeret hele pladen til sin søn, og sangen 'Sommernætter' er skrevet specifikt til ham.
Han håber, at både sønnen, men også andre, der indimellem taber modet, kan finde støtte og håb i sangen.
- 'Sommernætter' handler om troen på, at ingenting er for evigt, og at alting vender.
Dårlige tider kommer i bølger, og så pludselig er de væk igen.
Det er bare om at gribe de gode tider, for der kommer også lort.
Hør nummeret herunder:Chief 1 - Sommernætter Chief 1's liv har altid været gennemsyret af musikken, som han kalder sit 'DNA':- Musikken kommer fra urkraften i mennesket.
Andre kulturprodukter kræver for eksempel et lærred eller et kamera, men sangen kommer helt inde fra mennesket.
Tatoveringer og grådMusik kan samle mennesker, og tidlige eksempler på Chief 1's 'DNA' giver stadig genklang hos fans - især Rockers by Choice-hittet 'Engel' fra 1989.
- Folk er blevet gift til 'Engel' og har fået dele af teksten tatoveret på kroppen.
Det er vanvittigt, at nogle kan få så meget ud af noget, man har lavet.
- Det er sindssygt at se store tatoverede mænd på forreste række til koncerter, der står og tudbrøler.
Når de hører musikken, er de tilbage til uskylden og tiden dengang, hvor alting var godt.
Musik er jo minder.
Chief 1 er en af producerne i DR1-programmet 'En sang fra hjertet'.
(© (c) DR)Når Chief 1 går på gaden eller er i byen, hiver mange fat i ham og fortæller, hvor meget hans musik har betydet i deres liv, og hvordan de stadig ser tilbage på hans koncerter som kæmpe oplevelser.
Og det kan han næsten ikke rumme.
- Jeg bliver nødt til at rose tilbage.
Det bliver for meget.
Det er ikke, fordi jeg er utaknemmelig, det bliver bare for overvældende for mig, siger Chief 1.
Se programmetI programmet 'En sang fra hjertet' stiller DR orkestre, kor og studier til rådighed for mennesker, der vil give en sang til en, der betyder noget helt særligt.
Lina Rafn, Cutfather, Lars Ankerstjerne og Chief 1 står klar til at hjælpe deltagerne.
'En sang fra hjertet' kan ses hver onsdag klokken 20.
45 på DR1 eller på DRTV.
- Det er vildt, for det lagde man slet ikke mærke til dengang, man var i det og gik rundt med hovedet oppe i sin egen røv.
Læs også:Da Danmark blev street: Sådan tog dansk hiphop turen fra Burger King til hitlisterneHvis du ikke kan sige det, syng det!
I 'En sang fra hjertet' på DR1 åbner DR sine musikstudier for danskere, så de kan indspille en sang til en, der betyder noget helt specielt - med hjælp fra Lina Rafn, Cutfather, Lars Ankerstjerne og selvfølgelig Chief 1.
Chief 1 har produceret mange hits for andre kunstnere - for eksempel nummeret herunder fra L.
I.
G.
A:L.
I.
G.
A.
- Skylder dig ik' noget- Jeg er vanvittigt stolt over at være med.
Det er ikke et program, der handler om, hvem der er bedst, men derimod handler det om at bruge musikken som en gave.
Der er alting i det program, og jeg elsker det!
, siger Chief 1.
- Det handler om at komme ud af sin comfort zone og indspille en sang for at forære den til et andet menneske, der har betydet noget for en.
Læs også:’En sang fra hjertet’ med DR’s kor og orkestreChief 1 bruger, ligesom deltagerne i 'En sang fra hjertet', musikken til at udtrykke det, som nogle gange kan være svært at sige, men det betyder ikke, at musik kun skal give tårer i øjnene.
- Alt musik behøver ikke at handle om melankoli og store følelser.
Det er det, jeg elsker.
Man kan danse og græde til musik, man kan det hele, siger Chief 1.
FacebookTwitterKopier linkEmner:DR1|Depressioner|Pop og rock




https://www.dr.dk/sporten/fodbold/boca-juniors-kraever-copa-libertadores-trofae-uden-kamp

FodboldBoca Juniors kræver Copa Libertadores-trofæ uden kampBoca Juniors anmoder om at få aflyst returkamp i Copa Libertadores-finale og få River Plate diskvalificeret.
Boca Juniors' præsident Daniel Angelici er ikke enig i Det Sydamerikanske Fodboldforbunds beslutning om at finde en ny dato til finalen.
28.
nov.
2018 kl.
09.
56Bemærk: artiklen er mere end 30 dage gammelLæs opI går blev det besluttet, at returkampen i Copa Libertadores-finalen mellem River Plate og Boca Juniors skal spilles uden for Argentina 8.
eller 9.
december.
Men Boca Juniors er slet ikke interesseret i at spille kampen.
Sådan lyder det fra klubbens præsident Daniel Angelici ifølge det spanske medie AS, skriver Ekstra Bladet.
Klubben har officielt anmodet om at få aflyst kampen ved at få diskvalificeret River Plate og dermed få tildelt trofæet.
Vil tage sagen til højere niveauDet Sydamerikanske Fodboldforbund (Conmebol) afgør i disse dage, om River Plate skal straffes yderligere.
- Vi er ikke interesseret i at spille kampen overhovedet, men vi vil afvente disciplinærinstansens beslutning.
Vi mener, at der er præcedens for en dom i vores favør, siger Daniel Angelici ifølge AS.
Han henviser til, at Boca Juniors blev diskvalificeret i Copa Libertadores-ottendedelsfinalen i 2015, efter at holdets fans angreb River Plates fans med noget, der lignede peberspray.
- Hvis afgørelsen ikke tilgodeser vores anmodning, vil vi appellere den, og hvis den appel også bliver afvist, vil vi tage sagen op på et højere niveau.
Vi er ikke i en tilstand, hvor vi kan spille finalen, siger Daniel Angelici.
Læs også:'Millionærerne' mod 'hestelortsamlerne': Hadet i verdens største rivalopgør stammer fra én bydelAngreb på spillerbusDet er endnu ikke besluttet, hvor finalekampen mellem de to argentinske rivaler skal spilles.
11.
november mødtes de to hold på Bocas hjemmebane, La Bombonera, hvor de spillede 2-2.
Det var meningen, at returkampen skulle have været afviklet i den forgangne weekend, men lørdagens opgør på River Plates hjemmebane, Estadio Monumental, kom aldrig i gang.
Det skyldtes, at River-fans gik til angreb på Boca Juniors spillerbus på vej til kampen.
Det viste sig, at flere Boca Juniors-spillere var så hårdt medtagede efter angrebet med sten, peberspray og tåregas, at de ikke var i stand til at spille kampen.
Netop på grund af tilskueruroligheder i argentinsk fodbold har udehold ikke kunnet have fans med til fodboldkampe siden 2013 på grund af mange tilfælde af tilskueruroligheder.
Det er første gang i historien, at River Plate og Boca Juniors mødes i Copa Libertadores-finalen.
Opgøret er kendt under navnet Superclasico og vurderes til at være verdens mest hadefulde rivalisering mellem to fodboldklubber.
/ritzau/FacebookTwitterKopier linkEmner:Boca Juniors|River Plate|Ekstra Bladet|Argentina|Fodbold




https://www.dr.dk/nyheder/udland/700-britiske-undervisere-strejker-vi-faar-lidt-i-loen

Udland700 britiske undervisere strejker: Vi får for lidt i løn!
Lærerne er gået 25 procent ned i løn over ti år, siger fagforening.
ARKIV Undervisere ved Bradford College ved en tidligere strejke.
Af Camilla Markvardsen28.
nov.
2018 kl.
09.
19Bemærk: artiklen er mere end 30 dage gammelLæs opI hundredvis af britiske undervisere strejker i dag og i morgen i håb om at få mere i løn.
Der er tale om første bølge af strejker blandt undervisere på seks mellemuddannelsesinstitutioner i Storbritannien.
Samtidig vil 26 andre uddannelsesinstitutioner i dag begynde at stemme om, hvorvidt de også skal gå i strejke, skriver ITV News.
- Vi strejker, fordi de mellemlange uddannelser er blevet beskåret i Storbritannien gennem mange år.
Og vores løn har været stort set fastfrosset i 10 år, siger fagforeningsformand på Bradford College, Geriant Evans.
Mindre i løn end skolelærereDe manglende lønstigninger betyder ifølge fagforeningen University and College Union, UCU, at lærerne har oplevet en nedgang på 25 procent i realløn over 10 år.
I forvejen får en lærer på en mellemuddannelsesinstitution, som briterne kalder et "college", mindre i løn end universitetslærere og skolelærere.
I gennemsnit tjener de 70.
000 kroner mindre end en skolelærere.
- Vi får mindre i løn, men laver det samme.
Det bliver sværere at tiltrække kvalificerede lærere, og i sidste ende går det ud over de studerende, siger Geriant Evans fra Bradford College.
Bradford College nær Leeds i Nordengland udbyder en lang række uddannelser til unge fra 16 år og op inden for blandt andet frisørfaget, bygningsarbejde, turisme og medier.
Færre timer og fag til ungeUnderviserne får betalt deres løn af uddannelsesinstitutionerne.
Men det er svært at komme igennem med kravet om mere løn, når skiftende regeringer år efter år har beskåret skolerne, siger Geriant Evans.
De offentlige kroner, der tilføres britiske mellemuddannelsesinstitutioner, er fra 2009 til 2019 faldet med 30 procent, skriver BBC.
Og det betyder i praksis, at der er færre undervisningstimer og færre fag for de unge at vælge imellem.
En tredjedel af lærerstillinger nedlagtStorbritanniens uddannelsesministerium erkender, at nogle mellemuddannelsesinstitutioner har svært ved at få enderne til at mødes.
Derfor investerer regeringen i år næsten syv milliarder pund i et forsøg på for at sikre, at der er en uddannelses- eller læreplads til alle briter mellem 16 og 19 år.
Men leder af University and College Union, Sally Hunt, kaldte allerede i september situationen fuldstændig uholdbar.
- Hvis regeringen virkelig ønsker at sikre, at alle har adgang til de færdigheder, de har brug for at komme videre i livet, skal den hurtigt investere i videregående uddannelsesinstitutioner og deres personale, sagde Sally Hunt til BBC.
Ifølge UCU blev flere end 23.
000 stillinger på mellemuddannelsesinstitutionerne nedlagt mellem 2010 og 2017, hvilket svarer til en tredjedel af lærerpersonalet.
FacebookTwitterKopier linkEmner:Storbritannien|Uddannelse|BBC|Strejker og lockouts|England




https://www.dr.dk/nyheder/indland/fra-vestegn-til-vesterhav-her-bor-de-ikke-vestlige-indvandrere-og-deres-efterkommere

IndlandFra Vestegn til Vesterhav: Her bor de ikke-vestlige indvandrere og deres efterkommereSe hvor stor en andel af indvandrere og efterkommere, der bor i hver af de 98 kommuner.
Af Theis Lange Olsen28.
nov.
2018 kl.
13.
58Bemærk: artiklen er mere end 30 dage gammelLæs opDet er en klar tendens, at ikke-vestlige indvandrere og efterkommere bor i områder omkring de store byer i Danmark - København, Aarhus og Odense.
I hele landet bor i dag 493.
468 personer med ikke-vestlig baggrund - i 2060 vil det tal være vokset til 867.
258, viser en ny fremskrivning fra Danmarks Statistik.
Kigger man på de enkelte kommuner i dag skiller én sig særligt ud - I Ishøj udgør ikke-vestlige indvandrere og efterkommere 32,6 procent af den samlede befolkning.
I den anden ende af skalaen er der Læsø Kommune, hvor ikke-vestlige indvandrere og efterkommere udgør kun 1,2 procent af den samlede befolkning.
FacebookTwitterKopier linkEmner:Befolkning|København|Danmarks Statistik|Læsø Kommune|Aarhus




https://www.dr.dk/nyheder/regionale/hovedstadsomraadet/du-kender-ikke-kian-endnu-men-juleaften-har-du-vaeret-med-ham

KøbenhavnDu kender ikke Kian endnu – men juleaften har du været med ham på en magisk rejseMød hovedrollen i DR’s nye julekalender.
En dreng, som ikke ser sig selv som andre på sin alder, for han drømmer om en fremtid blandt filmfolk.
© (c) DRAf Kathrine Ejdum Kjølberg28.
nov.
2018 kl.
09.
38 | opdateret 28.
nov.
2018 kl.
10.
25Læs opSelvom der ikke er mange tomme kvadratmeter mellem det fuldvoksne trommesæt, det computerdominerede skrivebord og enkeltsengen med det blå- og hvidstribede sengetøj, så er der masser af plads til store drømme på teenageværelset i rækkehuset i det nordlige Herlev, hvor 13-årige Kian Lawson-Khalili bor.
- Jeg har altid drømt om at lave en film, spille skuespil, lave et musikalbum – jeg har bare altid drømt om at gøre noget mere.
Jeg drømmer stort og har store ambitioner.
Navnet er anderledes.
En kombination af en engelsk mor og iransk far.
Det er endnu ikke folkeeje, men det bliver ansigtet med de store mørke øjne, runde briller og pjuskede hår snart.
Kian Lawson-Khalili bliver nemlig dagligt selskab i mange danske hjem i december måned, når han toner frem på skærmene som Theo i DR’s julekalender ’Theo & Den Magiske Talisman’.
Blå bog om Kian Lawson-Khalili13 år, født den 28.
december 2004.
Bor i rækkehus i Herlev med sin mor og far, 18-årige søster og katten Tarzan.
Går i 7.
klasse på Hareskov skole i VærløseSpiller Theo i DRs julekalender Theo & Den Magiske Talisman.
Underlig, nej…AnderledesVed siden af en stor perleplade af superhelten Wolverine står en række Funko Pop-figurer med de karakteristiske store hoveder og kuglerunde, sorte øjne.
De forestiller Jokeren fra Batman og børnene fra TV-serien Stranger Things.
Også plakaten med seriens hovedpersoner Mike, Eleven, Justin og Lucas, der kigger ned over Kian Lawson Khalilis seng er en påmindelse om interessen for film og serier, og hans store beundring af børneskuespillerne, som er forbilleder.
Serien handler også om det usædvanlige, det unormale, og et af Kian Lawson Khalilis yndlingscitater bliver nævnt i seriens anden sæson:- Ingen normale har nogensinde opnået noget meningsfuldt.
Der er ingen tvivl om, at Kian Lawson-Khalilis bare 13 år ikke forhindrer ham i at drømme stort og gå målrettet efter det, han ønsker sig.
Han beskriver først sig selv som underlig, men retter det undervejs til anderledes.
Han er ikke bidt af en gal fodbold eller drømmer om at bruge sin tid i en håndboldhal som mange af sine jævnaldrende.
I stedet bliver fritiden brugt på at lave små film, spille trommer, og skrive manuskripter.
- Du kan ikke vise, hvem du er gennem fodbold, du kan ikke sige din mening ved at spille en bold.
Du kan vinde eller tabe, og så er det det.
Med film og skuespil kan du vise, hvad du føler og gerne vil sige, siger Kian Lawson-Khalili.
Kian Lawson-Khalili har altid været vild med superhelte, fx Wolverine og Batman.
Da han var yngre og legede superhelte med sine kammerater, fandt han altid på historier om heltenes baggrund for at kunne leve sig bedre ind i karaktererne.
 DR)Han ved godt, at han virker mere end almindelig målrettet, og den målrettethed opstår, da han for et par år siden begynder at skrive et manuskript til en film.
Tidligere har han optaget nogle sjove videoer sammen med vennerne, men pludselig får han lyst til at lave noget større, noget mere – og kaster sig over computeren for at skrive.
Og når Kian Lawson-Khalili kaster sig over en ny interesse, er det med dedikation.
Sådan har det altid været.
Først var det Thomas Tog, senere græsk mytologi og nu film og skuespil.
- Det handler om viljestyrke.
Hvis du har et mål, så skal du gå efter det og kæmpe for det.
Jeg bruger min tid på det, jeg synes er sjovt, og det jeg drømmer om.
Jeg vil ikke bruge tid på for eksempel atletik eller Fortnite, hvis det ikke bringer mig tættere på min drøm, siger Kian Lawson-Khalili.
Den spinkle 13-årige krop er endnu ikke vokset til, så den passer til de eftertænksomme ord og store tanker.
Kian Lawson-Khalili tror ikke på, at han er specielt disciplineret, men mere på, at han er drevet af passion og trangen til at blive bedre hele tiden:- Hvis du drømmer om noget nu, så gør det.
Så snart jeg får en gnist eller en ide, så kaster jeg mig over det, forklarer han.
”Du er Theo nu"Kian Lawson-Khalili sidder i bilen sammen med sin mor.
Han er ifølge moderen usædvanligt stille og synker langsomt ned i sædet, mens han prøver at fordøje, hvad der netop er sket.
Er du okay, spørger hans mor.
Ja, nikker han.
Han er helt okay, for han har lige fået af vide, at han har fået hovedrollen som Theo i DRs kommende julekalender.
Kort forinden fyrer han replikker af til anden-casting i TV Byen i Søborg.
Han er forvirret over, at der ikke er en masse andre drenge til stede, men at det tilsyneladende kun er ham, der skal sige replikker og spille scener.
Men så siger folkene omkring ham: ”Vi vil gerne have dig med, du er Theo nu”.
Hvis du falder ned syv gange, så rejs dig op otte gange.
Det citat tog mig bare fremad.
Kian Lawson-KhaliliTilbage i rækkehuset i Herlev begynder virkeligheden at gå op for dengang 12-årige Kian Lawson-Khalili og sammen med sin familie danser og synger han til Michael Jackson og diverse julemusik.
- Jeg var så glad.
Det er min drøm, jeg har altid drømt om at være med i en film eller TV-serie, fortæller han smilende.
Han er klar over, at hans vej til skærmene har været kortere end for andre.
Den begynder på en teaterskole i Kulturhuset Galaksen i Værløse, hvor han ser et opslag om at være med i en film.
Hans venner råder ham fra at skrive til casteren, men han vil alligevel prøve.
Filmen, der er annonceret om, er allerede blevet castet, men Kian Lawson-Khalili bliver indkaldt til en anden casting - til en ny julekalender.
- Jeg ved ikke, hvad det er, jeg kan.
Jeg tror det, det er en blanding af held, men så også om at tro på sig selv.
Folk har også altid sagt til mig, at jeg skulle noget større, siger Kian Lawson-Khalili med hudløs oprigtighed.
Ligesom figuren Theo, så er Kian Lawson-Khalili også vild med at tegne.
Hans interesse for at tegne var en fordel under optagelserne, fordi hans håndbevægelser sagtens kunne bruges, når man ser Theo tegne.
 DR)Hans syn på, hvad der skal til for, at han kan lykkes med at opnå det, han gerne vil, bliver gjort tydeligt af hans andet yndlingscitat, som han ikke selv ved, hvor stammer fra, men som ifølge en hurtig Google-søgning ser ud til at stamme fra Japan.
- Hvis du falder ned syv gange, så rejs dig op otte gange.
Det citat tog mig bare fremad.
Om Theo og Den Magiske TalismanTheo går i 6.
klasse, men han har ingen venner i skolen.
Hans eneste og bedste ven i verden er morfaren Harald.
Det er derfor overvældende for Theo, da morfaren lige inden jul falder om.
Der er udsigt til, at Theo kan miste sin bedste ven, og det vil han for alt i verden ikke lade ske.
Han rejser derfor ind i den magiske verden Thannanaya sammen med den nye pige fra klassen, Simone, for at få sin morfar tilbage.
Og her starter rejsen for Theo & Den Magiske Talisman.
Theo & Den Magiske Talisman er en magisk og tidløs fortælling om tre generationers måder at sige farvel på; en ung drengs farvel til sin morfar, en mors farvel til sin far og en gammel mands farvel til livet på Jorden.
Theo & Den Magiske Talisman er moderne eventyrfortælling for hele familien, hvor vi bliver taget med på en rejse til naturriget Thannanaya, som Theo og morfaren sammen har skabt.
Her opdager Theo og Simone, at der er lys og håb, og at livet fortsætter – dem, vi har sagt farvel til, vil altid være med os og leve videre, så længe vi mindes dem.
Sendes den 1.
-24.
december klokken 19.
30 på DR1.
Kilde: DR PresseKian Lawson-Khalili genkender meget af sig selv i den rolle, han spiller i julekalenderen, faktisk så meget, at han tænkte på, om skaberne bag mon havde stalket ham eller taget elementer fra hans karakter i beskrivelsen af drengen Theo.
- Jeg ser Theo som mig selv.
Han er virkelig ligesom mig; tegner, har briller, hader fodbold og er lidt nørdet.
Det er en rolle, som jeg havde let ved at leve mig ind i – også selvom jeg ikke er blevet mobbet eller har en morfar, der er i komaagtig søvn.
At være nogens barndomsmindePå hylden over skrivebordet står børnenes U-landskalender.
Alle lågerne er åbnede, selvom det endnu ikke er december.
Kian Lawson-Khalili købte fire kalendere, da de blev sat til salg.
Fristelsen i at se sig selv tegnet på en julekalender og finde ud af, hvordan historien om Theo & den magiske talisman bliver fortalt i den traditionelle papkalender er for fristende til, at lågerne kunne bevare deres hemmeligheder til december.
Det er noget helt særligt, at det netop er en julekalender, der er Kian Lawson-Khalilis første professionelle møde med skuespil og film.
- Jeg synes, det er vildt at være med i en julekalender.
Når man taler om julekalendere, så har alle en julekalender fra deres barndom, hvor de har forhold til nogle af figurerne.
- Jeg vil gerne være et minde for dem, der vokser op og ser den her julekalender.
Det er en vild tanke at få lov at være nogens barndomsminde.
Da børnenes U-landskalender kom til salg, købte Kian Lawson-Khalili sammen med sin medspiller i julekalenderen Safina Coster-Waldau hele fire julekalendere.
Den ene skal gemmes og en af de andre er allerede blevet åbnet.
 DR)Hans egne kalenderminder centrerer sig om Tidsrejsen og Pagten, som han slugte, da han var yngre.
Han elsker december, både fordi han har fødselsdag, men bestemt også på grund af julen.
- Det er nærvær og sammenhold med familien, og den kærlighed man føler der.
Det er min yndlingsmåned, og den bedste tid på året.
Og det er fantastisk at være med i julekalender, når man nu elsker julen så meget, som jeg gør, siger han.
Hvis julekalenderen skulle være tilpasset Kian Lawson-Khalili, så burde den nok have haft 25 afsnit og 25 låger at åbne i kalenderen.
Han er nemlig vokset op med at holde jul den 25.
december, fordi hans mor er englænder, og julen oftest er fejret i England med kalkun på bordet.
Det er min yndlingsmåned, og den bedste tid på året.
Og det er fantastisk at være med i julekalender, når man nu elsker julen så meget, som jeg gør.
Kian Lawson-KhaliliI år glæder Kian Lawson-Khalili sig nok mest af alt til at se julekalenderen med ham selv rulle hen over skærmene og også til at se, hvordan den bliver modtaget.
- Jeg ved ikke, om folk kommer til at se op til mig, men mindre børn synes måske, jeg er sej, så jeg har tænkt meget over, hvad mit budskab er.
Resultatet af de overvejelser er han ikke helt sikker på endnu, men han er stolt af de emner, som Theo & den magiske talisman tager op.
Historien handler om drengen Theo, der bliver drillet i skolen, men finder tryghed og selskab i sin morfar og deres magiske verden Thannanaya, som de skaber og tegner sammen.
Da morfaren bliver syg, rejser Theo sammen med sin nye klassekammerat Simone (spillet af Safina Coster-Waldau) ind i den magiske verden.
Udover optagelser i Danmark, så er dele af Theo & den magiske talisman også optaget i Polen, hvor Kian Lawson-Khalili sammen med resten af holdet var i fem uger.
 DR)Ifølge DR's egen pressetekst, er julekalenderen en historie om at lære at sige farvel og om at leve videre, selvom vi har mistet nogen.
- Det er en meget ærlig og empatisk historie, der er tæt på hjertet.
Det er vigtigt, at der er nogen, der snakker om døden, for det er et emne, der ikke bliver talt om så meget, mener Kian Lawson-Khalili, som er fascineret af eventyrverdenen Thannanaya, hvor hans karakter i fortællingen rejser hen.
- Jeg elsker fantasien omkring den magiske verden, Thannanaya.
Måske er det et sted, der kan hjælpe nogen, for det er godt at have et symbol for, hvad der sker med folk, når de står over for døden, siger han.
Voksede fysisk og mentalt med julekalenderenBag opslagstavlens grønne, blå og gule tegnestifter gemmer der sig et endags-adgangskort til DR Byen og et billede af Freddie Mercury, forsangeren for Queen.
Han er en af Kians store helte, fordi han turde være anderledes og kæmpe for sine drømme, og så hænger der polaroidbilleder fra optagelserne til julekalenderen.
Optagelserne finder blandt andet sted på optagelse i Polen, hvor Kian sammen med resten af holdet er af sted i fem uger.
Og der sker der noget.
- Der er stor forskel på den person, jeg var før Polen og den, jeg var efter, siger Kian, mens han tænker tilbage på de fem uger, hvor han pludselig selv var ansvarlig for at sætte alarmen, så han kunne komme op om morgenen, selv huske at han skulle lære sine replikker og på mange måder stå på egne ben.
Lær Kian Lawson-Khalili bedre at kendeHans yndlingsjulekalendere er Tidsrejsen og Pagten.
Han har dog aldrig set en julekalender færdig, for han holder normalt jul i England hos sin mors engelske familie, hvor de fejrer jul den 25.
december og spiser kalkun.
Var starstruck, da han skulle spille sammen med Nicolas Bro i julekalenderen– de fandt dog hurtigt ud af, at de havde en fælles passion for tegneserier.
Det første filmmanuskript, han skrev hed Sunny day.
Han ønsker sig et smartwatch i julegave, så han kan holde øje med evt.
castings og sit skema.
Han bliver ofte sammenlignet med Harry Potter og havde derfor også en overgang bevidst valgt firkantet briller for at gøre ligheden mindre synlig.
Har 153 følgere på instagram (pr.
midt november 2018, før julekalenderen bliver vist).
Ifølge hans mor Rachel Lawson er Kian Lawson-Khalili perfektionistisk og dedikeret lige meget, hvad han interesser sig for.
Det har tidligere været Thomas Tog, Ben10 og superhelte som Batman og Wolverine.
I begyndelsen var det overvældende at være på settet, for hvad gør man, når man er 12 år og pludselig bliver inviteret ind i en verden, man drømmer om at blive en del af uden helt af vide, hvordan den fungerer.
- I starten tænkte jeg, at jeg er bare en 12-årig, der godt kan lige at spille skuespil, men hvordan gør man det, og lige pludselig er vi fem måneder inde i optagelserne, og jeg føler, jeg har styr på det, siger Kian Lawson-Khalili, der ikke bare er vokset adskillige fysiske centimeter i de måneder, hvor optagelserne står på.
Når usikkerheden alligevel rammer ham, så tænker han på, at der er nogle, der har forstand på det, som han valgt ham.
- Jeg har altid fået fortalt, at jeg var skidegod, og jeg stolede på, at når de andre sagde, jeg var god, så skulle jeg ikke tvivle, siger han.
Drømmen om to store passionerPå gulvet i teenageværelset står en række bøger om film, The film book, Movie Geek og The Movie Book og ovenpå ligger en bunke trommestikker.
Det symboliserer meget godt drømmene for fremtiden.
Kian Lawson-Khalili håber på, at han kan kombinere sine to store passioner: musik og skuespil.
- Det er en stor drøm at være med i den industri, for jeg er betaget af, at man kan være sig selv og få lov at udtrykke sig gennem kunst, siger han og nævner George Clooney, som et af sine store idoler, fordi han både skriver, instruerer, producerer og er skuespiller.
Om ti år ser han sig selv som skuespiller og instruktør, men også musiker, og han er ikke bange for at være for målrettet eller lægge for mange kræfter i fremtidsplanerne for tidligt i livet:- Det er godt at starte tidligt, for det er nemmere at blive god til noget, hvis man begynder tidligt, siger han.
Kian Lawson-Khalili elsker også at spille musik.
Han øver på sit trommesæt et par gange om ugen og bruger også tid på at komponere musik.
 DR)Du kan se 'Theo & Den Magiske Talisman' på DR1 fra den 1.
december og hver aften frem til juleaften.
På rollelisten ses blandt andre også skuespillerne Bjarne Henriksen, Maria Rossing, Jens Jacob Thychsen, Safina Coster-Waldau og Nicolas Bro.
FacebookTwitterKopier linkEmner:Jul|Teater|DR1|DR Byen|Søborg




https://www.dr.dk/sporten/oevrig/carlsen-er-selvsikker-forud-omspillet-ved-vm-i-skak

Øvrig sportCarlsen er selvsikker forud for omspillet ved VM i skakOnsdag skal verdensmesterskabet i skak afgøres i omspil, hvor eksperterne ser Magnus Carlsen som favorit.
Magnus Carlsen og Fabiano Caruana skal ud i disciplinen hurtigskak for at afgøre VM-finalen.
 28.
nov.
2018 kl.
07.
23Bemærk: artiklen er mere end 30 dage gammelLæs opDen regerende norske skakmester, Magnus Carlsen, føler, at han har gode chancer mod amerikaneren Fabiano Caruana ved onsdagens omspil i VM i skak.
Sådan skal VM-finalen i skak afgøresFørst skal der spilles bedst af fire partier hurtigskak.
Her har hver spiller 25 minutter til at lave sine træk i et parti, plus ti bonussekunder der bliver lagt til for hvert træk, hver spiller laver.
Point fordeles i omspil som i de 12 partier, der allerede er blevet spillet.
Vinder man, får man ét point.
Ender det med remis, får hver spiller et halvt point.
Hvis de fire partier hurtigskak ender med pointdeling, skifter formatet til lynskak.
Her har hver spiller fem minutter til at lave sine træk plus tre bonussekunder for hvert træk.
Der vil som udgangspunkt blive spillet én kamp af to partier.
Hvis kampen ender med pointdeling, spilles der én kamp mere af to partier.
Der vil maksimalt blive spillet fem kampe - eller ti partier - med lynskak.
Hvis der mod al forventning stadig ikke er fundet en vinder efter både hurtig- og lynskak, spilles der ét parti med formatet armageddon.
Her vil der blive trukket lod om, hvem der får henholdsvis de hvide og sorte brikker.
Spilleren, der får de hvide brikker, har fem minutter til at lave sine træk.
Spilleren med de sorte brikker har fire minutter, men ender som vinder, hvis partiet ender med remis.
Kilder: Det Internationale Skakforbund (FIDE).
For første gang i VM-historien er alle 12 partier i kampen om titlen som verdensmester endt i remis.
Med seks point hver skal de to skakgenier derfor ud i omspil.
I første omgang står omspillet på hurtigskak.
Og findes der ikke en vinder, vil spillerne efterfølgende skulle dyste i lynskak.
Læs også:Skakgeniet Magnus: Fra udstødt til verdenserobrer- Jeg synes, jeg har gode chancer, naturligvis.
Men jeg ved ikke, hvad der vil ske, siger Magnus Carlsen på en pressekonference.
Eksperterne er enige om, at Carlsen er favorit i omspillet.
Han har siden 2007 vundet ni ud af ni omspil.
Og så er han for tredje gang blevet verdensmester i lynskak i 2017.
Caruana havde gerne fortsatDet var en overraskelse for både eksperter og den amerikanske modspiller, da Carlsen mandag valgte at tilbyde remis i det 12.
og afsluttende parti efter bare 31 træk.
- Jeg ville have en position, som jeg var helt tryg ved, men hvor jeg kunne holde noget pres på ham, forklarer Carlsen.
- Hvis ikke remis havde været et godt resultat, så havde jeg selvfølgelig haft en anden tilgang.
Mens nordmanden foretrækker at afgøre årets VM i et omspil, giver Fabiano Caruana udtryk for, at han gerne havde spillet flere klassiske skakspil for at afgøre kampen.
Læs også:Hvorfor spiller Carlsen og Caruana hele tiden remis ved VM i skak?
- Jeg ville ikke have sagt nej til flere runder.
16-18 runder havde været godt, siger Caruana.
Onsdag starter omkampen med fire partier hurtigskak, hvor hver spiller har 25 minutter til at lave sine træk.
Ender de uden en vinder, skal der spilles lynskak, hvor hver spiller har fem minutter.
Hvis det også ender med remis, spilles der armageddon, hvor spilleren med hvide brikker har fem minutter, mens spilleren med sorte brikker har fire minutter.
Spilles der også her til remis, vil spilleren med de sorte brikker blive kåret som vinder.
Omspillet om VM-titlen begynder klokken 16.
00.
/ritzau/FacebookTwitterKopier link




https://www.dr.dk/nyheder/udland/189-doede-i-lion-air-flystyrt-piloter-kaempede-desperat-mod-sikkerhedssytem-ude-af

Udland189 døde i Lion Air-flystyrt: Piloter kæmpede desperat mod sikkerhedssytem ude af kontrolEn vigtig sensor havde vist fejl i fire dage op til Lion Air-styrt, som kostede 189 livet.
Chef for havariefterforskningen, Nurcahyo Utomo, forklarer styrtet på gårsdagens pressemøde.
Af Andreas Lindqvist28.
nov.
2018 kl.
09.
02Bemærk: artiklen er mere end 30 dage gammelLæs opDet indonesiske lavprisflyselskab Lion Air skal forbedre sin sikkerhedskultur, efter at alle 189 ombordværende blev dræbt, da et splinternyt Boeing 737-fly fra selskabet styrtede i havet i slutningen af oktober.
Sådan lød det fra lederen af den indonesiske havariefterforskning, Nurcahyo Utomo, da han i går på et pressemøde gav en opdatering på efterforskningens resultater.
Her fortalte han, at flyet i efterforskernes vurdering slet ikke var luftdygtigt, da det blev sendt af sted på indenrigsruten fra Jakarta til Pangkal Pinang.
Flyet styrtede kort efter start.
I fire dage op til ulykken havde flyet haft problemer med sensorer, som sandsynligvis var udslagsgivende i styrtet.
- Dette er grundlaget for vores anbefaling.
Som vi ser det, var flyet ikke luftdygtigt, siger Nurcahyo Utomo ifølge The Guardian.
Troede flyet stalledeHavariefterforskerne koncentrerer sig om de såkaldte AOA-sensorer, som måler, hvorvidt flyet er ved at "stalle" - altså om flyets næse er vinklet så højt op i forhold til bagenden, at vingerne ikke længere kan bære flyet.
Sensoren bliver aflæst af et automatiseret sikkerhedssystem, som er blevet opdateret i den seneste udgave af flytypen, Boeing 737 MAX.
Er flyet ved at stalle, slår systemet til og peger selv næsen ned, så flyet igen kan få luft under vingerne og fart på.
Men i dagene op til styrtet var der fejl på AOA-sensorerne, hvilket medførte, at sikkerhedssystemet fejlagtigt troede, at flyet stallede og derfor koblede til.
Dagen før målte sensorerne for eksempel fejlagtigt, at flyets snude var vinklet 20 grader højere fra halen, end den var.
Det fik piloterne til at lukke for sikkerhedssystemet og flyve manuelt.
Samme aften udskiftede flyselskabets teknikkere angiveligt en af AOA-sensorerne.
Piloter kæmpede uafbrudtTilsyneladende fortsatte problemet dog.
Ifølge information fra flyets sorte bokse, som er blevet forelagt det indonesiske parlament, var det netop fejlen på AOA-sensoren og det nye sikkerhedssystem, som forårsagede styrtet.
Informationen tyder på, at de erfarne piloter kæmpede med systemet næsten så snart, flyet var i luften.
Undervejs nåede piloterne også at anmode Jakartas kontroltårn om at måtte vende tilbage.
Læs også:Indonesisk fly med 188 om bord styrtet i havetIkke mindre end 26 gange forsøgte systemet at pege flyet ned i jorden for at kompensere for de fejlagtige indikationer.
Hver gang fik piloterne kæmpet næsen op igen, for så at have samme problem fem sekunder senere, skriver New York Times.
Til sidst tabte piloterne kontrollen med flyet, som styrtede i havet med over 700 kilometer i timen.
- Piloterne kæmpede uafbrudt, indtil flyvningen sluttede, sagde Nurcahyo Utomo på pressemødet i går.
Amerikansk pilotforening kritisererHvorfor piloterne ikke slog det automatiske sikkerhedssystem fra, som de andre piloter på tidligere flyvninger gjorde, er endnu ikke opklaret.
Tilsyneladende havde piloterne hverken fået overleveret information om fejlene på tidligere flyvninger, eller hvordan de kunne overkommes.
Ifølge informationer fra den sorte boks forsøgte piloterne den genopretningsprocedure, som havde virket på tidligere udgaver af flyet.
Men på den nyeste version skal der yderligere handlinger til for at slå sikkerhedssystemet fra.
Efter det indonesiske flystyrt har fagforeningen for piloter hos det amerikanske American Airlines udtalt, at hverken flyselskaber eller piloter er blevet informeret om det ændrede sikkerhedssystem af Boeing, siden 737 MAX-flyene blev introduceret sidste år.
Boeing fastholder, at de nye procedurer er at finde i manualerne, men har siden styrtet udgivet flere opdateringer til flyselskaber og piloter.
Flere efterladte til styrtets ofre har allerede sagsøgt flyproducenten.
Den indonesiske havariefterforskning afviste i går at udpege sikkerhedssystemet som udslagsgivende, indtil havariefterforskningen er tilendebragt.
Det forventes først at ske i det nye år.
FacebookTwitterKopier linkEmner:Boeing|Flyselskaber|Ulykker|Jakarta|American Airlines




https://www.dr.dk/nyheder/indland/rapport-der-vil-vaere-867258-indvandrere-i-danmark-i-2060

IndlandRapport: Der vil være 867.
258 indvandrere i Danmark i 2060Omkring hver syvende i Danmark vil være en ikkevestlig indvandrer eller efterkommer i 2060, viser rapport.
Antallet af ikkevestlige indvandrere og efterkommere vil stige med 373.
790 frem mod 2060, viser fremskrivning fra Danmarks Statistik.
(Arkivfoto) 28.
nov.
2018 kl.
07.
55Bemærk: artiklen er mere end 30 dage gammelLæs opI fremtiden vil endnu flere indbyggere i Danmark have udenlandsk baggrund.
I 2060 vil der være 867.
258 ikkevestlige indvandrere eller efterkommere.
Det viser en ny fremskrivning fra Danmarks Statistik.
Tallet er i dag 493.
468.
Det skriver Berlingske og Jyllands-Posten.
Ifølge fremskrivningen vil de ikkevestlige indvandrere og efterkommere i 2060 udgøre 13,1 procent af befolkningen mod 8,5 procent i dag.
Behov for en stram kursHos Venstre mener udlændingeordfører Mads Fuglede, at tallene understreger behovet for en stram kurs over for flygtninge.
- Det siger mig, at det er meget vigtigt, at vi får styr på vores asyltilstrømning til Danmark.
- Det er mindre problematisk, når man har folk, der kommer og arbejder, end hvis der kommer nogen, der ikke er villige til at integrere sig og har nogle evner, der er svære at bruge på vores arbejdsmarked, siger han til Ritzau.
Samme toner lyder fra Socialdemokratiets udlændingeordfører, Mattias Tesfaye.
Han peger på, at der over de sidste ti år er udskrevet over 100.
000 opholdstilladelser til flygtninge og familiesammenføringer.
- Mange af dem har brug for de psykologer, der i forvejen ikke er for mange af, og der er tale om ufaglært arbejdskraft.
- Det kan vi godt håndtere et år eller to, men nu har vi gjort det ti år i træk, og det er for meget, siger han til Berlingske.
Kan gå ud over velfærdenDet stigende antal ikkevestlige indvandrere kan risikere gå ud over den danske velfærd, hvis integrationen ikke bliver bedre.
Det advarer flere forskere om over for Jyllands-Posten.
- Finansieringen af vores velfærdsstat bygger på, at en rigtig stor del af befolkningen er ude på arbejdsmarkedet, siger Jan Rose Skaksen, der er forskningschef ved Rockwool Fonden.
- Hvis de ikke er det, bidrager de ikke, og nogle vil koste penge i form af overførselsindkomster, siger han til Ritzau.
Lige nu er 55 procent af de mandlige ikkevestlige indvandrere i beskæftigelse, mens tallet tilsvarende er 46 procent for kvinderne.
Til sammenligning er henholdsvis 77 procent og 74 procent etnisk danske mænd og kvinder i arbejdeHos Dansk Industri peger underdirektør Steen Nielsen på, at der er et stort potentiale for at forbedre integrationen.
- Der skabes masser af nye job, og der er brug for folk.
Så det er et rigtig godt tidspunkt at gøre noget for en bedre integration, siger han til Jyllands-Posten.
/ritzau/FacebookTwitterKopier linkEmner:Mads Fuglede (politiker)|Mattias Tesfaye (politiker)|Befolkning|Berlingske Media|Udlændingepolitik




https://www.dr.dk/nyheder/udland/korrespondent-trump-brexit-og-erhvervslivet-har-gjort-loekke-mere-eu-positiv

Valg til Europa-ParlamentetSe temaUdlandKorrespondent: Trump, brexit og erhvervslivet har gjort Løkke mere EU-positivStatsministeren skal i dag holde tale om EU's fremtid i Europa-Parlamentet.
Af Per Bang Thomsen - Bruxelles og Rasmus Christiansen (Video)28.
nov.
2018 kl.
09.
27Bemærk: artiklen er mere end 30 dage gammelLæs opDet kan godt være, at statsminister Lars Løkke Rasmussen (V) ikke ligefrem tropper op med EU-sokker i skoene, når han her til eftermiddag skal holde tale i Europa-Parlamentet om sit syn på EU's fremtid.
Derfor skal Løkke tale om EU's fremtidEuropa-Parlamentet har i den seneste tid inviteret EU's stats- og regeringschefer til Strasbourg og Bruxelles for at debattere fremtidens EU med parlamentarikerne.
Lars Løkke Rasmussen bliver den 13.
stats- eller regeringschef, der gør det, og han følger i sporene på blandt andre den tyske kansler, Angela Merkel, og den franske præsident, Emmanuel Macron.
Du kan følge dækningen her på dr.
dk fra 15.
00 til 17.
30.
Men det er en noget mere EU-begejstret dansk statsminister, som skal debattere med europaparlamentarikerne, end han var for blot et par år siden.
Hvor han i 2014 kritiserede Thorning-regeringen for at lægge sig ”mavepladask ned for nogle EU-teknokrater”, taler han i dag om at ”hejse Europa-flaget og med overbevisning og stolthed sige: Vi er danskere, men vi er også europæere”.
Ifølge DR’s EU-korrespondent, Karin Axelsson, er det især i forhold til sprogbruget, at der er sket et skifte i de senere år.
- På det politiske plan er han eksempelvis fortsat imod, at EU skal udvikle sig til en social union, eller at det skal blande sig i alle småting.
Men på det retoriske plan er han blevet mere EU-positiv, siger hun og peger på tre hovedårsager til kursskiftet:Brexit, presset fra det danske erhvervsliv samt den amerikanske præsident, Donald Trump.
I billedserien herunder kan du læse 10 af Løkkes mest markante EU-citater i de seneste år: "Vi kan ikke have et system, hvor man, bare fordi man planter sine træsko i en jordbærmark en dag, så kan sende store børnechecks hjem til lande, hvor leveomkostningsniveauet er meget, meget lavere, og hvor antallet af børn måske også er højere.
" (Februar 2014, Berlingskes Nyhedsbureau).
 "Mit angreb på regeringen er, at den lægger sig mavepladask ned for nogle EU-teknokrater uden overhovedet at gå i juridisk infight, uden overhovedet at søge parlamentarisk rygdækning på Christiansborg, uden overhovedet at udfolde, den mindste fantasi til, hvad man kunne gøre alternativt.
Det, synes jeg, er svagt og ringe.
" (Februar 2014, Berlingskes Nyhedsbureau).
 "Men hvis det i virkeligheden dækker over, at statsministeren (Helle Thorning- Schmidt.
red.
) er så glad for det hele, og at man bare skal sige » javel « til alt, hvad der kommer fra Bruxelles, så kan jeg ikke gøre noget ved det.
" (Marts 2014, Ritzau)  "Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent.
" (December 2015, Ritzau)  "Vi hører til i EU.
Jeg opererer ikke med, at vi skal have nogen folkeafstemning om det grundspørgsmål (.
.
.
) Vi har den relation til EU, vi har, og den hviler på de danske undtagelser.
Jeg forudser så heller ikke, at der kommer en situation inden for en overskuelig fremtid" (Juni 2016, Ritzau)  "Det europæiske samarbejde har problemer.
Vi kan ikke bare fortsætte som før.
Der er en skepsis i befolkningerne.
Den skal vi tage alvorligt.
Det har jeg sagt længe.
Og i dag deler de fleste af mine europæiske kolleger det synspunkt.
Men vi må heller ikke bare give EU skylden for alle problemer.
Vi har selv et ansvar for at få samarbejdet til at fungere.
Vi har en stærk interesse i det.
" (Oktober 2016, Folketingets åbning)  "Den helt afgørende platform til at varetage danske interesser i verden er EU.
Samarbejdet er ikke perfekt – men det er uendeligt bedre end alternativet: Et splittet Europa, hvor alle er sig selv nærmest.
Vi må ikke tage gevinsterne ved EU for givet.
Det har Brexit mindet os om.
Fordelene virker måske usynlige i det daglige.
Men de er store.
" (Oktober 2017, Folketingets åbning)  "Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen.
Og kun tage det frem og støve det af, når vi skal stemme ja eller nej til noget.
Det er da tankevækkende, at vi putter sådan med det.
På en dag som i dag – Europadagen den 9.
maj – skal vi da hejse Europa-flaget og med overbevisning og stolthed sige: Vi danskere, men vi er også europæere.
I 45 år har vi nydt godt af fællesskabet.
Vi nærmer os et guldbryllup.
Vi fejrer sølvbryllup for Det Indre Marked.
For mig er det noget, vi skal se frem til at fejre.
" (Maj 2018, Europa-dagen)  "Jeg vedstår alt, hvad jeg har ment.
Jeg synes bare nok – især pga.
brexit og det, der sker i USA – at vi er nødt til at fokusere på det store billede og ikke kun håret i suppen.
Men jeg vedstår at de hår, jeg fandt i suppen, de er der.
" (August 2018, Jyllands-Posten)  "Der er ikke en modsætning mellem dansk suverænitet og et stærkt engagement i Europa.
Tværtimod.
Vi skal stå sammen med resten af Europa.
Deltage aktivt.
Tage ansvar for udviklingen.
Og gøre hvad vi kan for at trække samarbejdet i vores retning.
For vi har masser at byde ind med.
" (Oktober 2018, Folketingets åbning).
1 / 10"Vi kan ikke have et system, hvor man, bare fordi man planter sine træsko i en jordbærmark en dag, så kan sende store børnechecks hjem til lande, hvor leveomkostningsniveauet er meget, meget lavere, og hvor antallet af børn måske også er højere.
" (Februar 2014, Berlingskes Nyhedsbureau).
1 / 10"Mit angreb på regeringen er, at den lægger sig mavepladask ned for nogle EU-teknokrater uden overhovedet at gå i juridisk infight, uden overhovedet at søge parlamentarisk rygdækning på Christiansborg, uden overhovedet at udfolde, den mindste fantasi til, hvad man kunne gøre alternativt.
Det, synes jeg, er svagt og ringe.
" (Februar 2014, Berlingskes Nyhedsbureau).
2 / 10"Men hvis det i virkeligheden dækker over, at statsministeren (Helle Thorning- Schmidt.
red.
) er så glad for det hele, og at man bare skal sige » javel « til alt, hvad der kommer fra Bruxelles, så kan jeg ikke gøre noget ved det.
" (Marts 2014, Ritzau) 3 / 10"Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent.
" (December 2015, Ritzau) 4 / 10"Vi hører til i EU.
Jeg opererer ikke med, at vi skal have nogen folkeafstemning om det grundspørgsmål (.
.
.
) Vi har den relation til EU, vi har, og den hviler på de danske undtagelser.
Jeg forudser så heller ikke, at der kommer en situation inden for en overskuelig fremtid" (Juni 2016, Ritzau) 5 / 10"Det europæiske samarbejde har problemer.
Vi kan ikke bare fortsætte som før.
Der er en skepsis i befolkningerne.
Den skal vi tage alvorligt.
Det har jeg sagt længe.
Og i dag deler de fleste af mine europæiske kolleger det synspunkt.
Men vi må heller ikke bare give EU skylden for alle problemer.
Vi har selv et ansvar for at få samarbejdet til at fungere.
Vi har en stærk interesse i det.
" (Oktober 2016, Folketingets åbning) 6 / 10"Den helt afgørende platform til at varetage danske interesser i verden er EU.
Samarbejdet er ikke perfekt – men det er uendeligt bedre end alternativet: Et splittet Europa, hvor alle er sig selv nærmest.
Vi må ikke tage gevinsterne ved EU for givet.
Det har Brexit mindet os om.
Fordelene virker måske usynlige i det daglige.
Men de er store.
" (Oktober 2017, Folketingets åbning) 7 / 10"Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen.
Og kun tage det frem og støve det af, når vi skal stemme ja eller nej til noget.
Det er da tankevækkende, at vi putter sådan med det.
På en dag som i dag – Europadagen den 9.
maj – skal vi da hejse Europa-flaget og med overbevisning og stolthed sige: Vi danskere, men vi er også europæere.
I 45 år har vi nydt godt af fællesskabet.
Vi nærmer os et guldbryllup.
Vi fejrer sølvbryllup for Det Indre Marked.
For mig er det noget, vi skal se frem til at fejre.
" (Maj 2018, Europa-dagen) 8 / 10"Jeg vedstår alt, hvad jeg har ment.
Jeg synes bare nok – især pga.
brexit og det, der sker i USA – at vi er nødt til at fokusere på det store billede og ikke kun håret i suppen.
Men jeg vedstår at de hår, jeg fandt i suppen, de er der.
" (August 2018, Jyllands-Posten) 9 / 10"Der er ikke en modsætning mellem dansk suverænitet og et stærkt engagement i Europa.
Tværtimod.
Vi skal stå sammen med resten af Europa.
Deltage aktivt.
Tage ansvar for udviklingen.
Og gøre hvad vi kan for at trække samarbejdet i vores retning.
For vi har masser at byde ind med.
" (Oktober 2018, Folketingets åbning).
10 / 10Afsmitning på befolkningenSiden briterne meldte sig ind i unionen i 1973, har de været kendt for deres forholdsvis kritiske kurs over for EU-samarbejdet.
Og selvom forhenværende premierminister David Cameron, der udskrev brexit-afstemningen i 2016, selv bakkede op om det britiske medlemskab, var han ikke bleg for at udbasunere EU’s fejl og mangler.
- Med briternes farvel til EU tror jeg, at Løkke - på linje med de fleste andre - indså, at måden, man som politiker omtaler unionen på til hverdag, smitter af på befolkningens holdning i det lange løb, siger Karin Axelsson og fortsætter:- Man kan ikke bare klandre EU for alle de dårlige beslutninger og selv tage æren for de gode resultater.
Som politiker har man et medansvar for at forklare, hvad man vil med samarbejdet, og hvorfor man overhovedet mener, det er godt for Danmark at være medlem.
Læs også:Løkke løfter sløret for valgdato: Her skal vi stemme til Europa-ParlamentetTrump har presset LøkkeKarin Axelsson peger desuden på, at der siden brexit-afstemningen har vist sig en stigende opfattelse i befolkningen af, at EU-samarbejdet gavner Danmark, og at vælgerne er mere EU-positive ifølge målingerne, end de har været i årtier.
- Det gør det mindre risikabelt at iføre sig de blå-gule sokker som statsminister, siger hun med henvisning til den tidligere Venstre-formand Uffe Ellemann-Jensen.
Han havde et par EU-sokker, som han tog på for at vise sin EU-begejstring.
Fra erhvervslivet side er der ifølge DR's EU-korrespondent også et stigende pres på regeringen for, at Danmark kommer endnu tættere på unionen.
På den måde kan den bedre præge de beslutninger, der bliver taget, samt forsvare frihandlen og det indre marked mod nationalisme og protektionisme.
Desuden har både brexit og en række andre udenlandske begivenheder, ikke mindst valget af Donald Trump til amerikansk præsident, fået regeringen til at genoverveje Danmarks position i forhold til EU.
Den amerikanske præsident, Donald Trump, er en af årsagerne til statsministerens EU-kursskifte.
Forsvarssamarbejdet rykkerUSA’s præsident har flere gange sået tvivl ved Nato-samarbejdet, som Danmark er en del af, og det har ifølge Karin Axelsson været med til at sætte fart på EU’s forsvarssamarbejde, som ellers har slumret i årevis.
Den del af EU-samarbejdet står Danmark udenfor som følge af forsvarsforbeholdet, der blev indført efter det danske nej til Maastricht-traktaten i 1992.
Men nu vil Venstre af med det.
- Med en utilregnelig Trump ved roret i USA og en truende Vladimir Putin i Moskva, er der kommet meget mere smag på tættere samarbejde i Europa for at gøre os mere uafhængige af amerikanerne, siger Karin Axelsson.
De andre EU-lande har på det seneste sat skub i fælles indkøb og udvikling af droner, ubåde og andet fælles militært isenkram, som briterne tidligere har spændt ben for.
- Det rykker virkelig i øjeblikket, og dermed er det også blevet meget mere synligt for statsministeren, hvad det er, Danmark står udenfor, siger DR's korrespondent.
Hjemlige udfordringerStatsministerens tale er en del af en længere talerrække, hvor europæiske stats- og regeringschefer får mulighed for at diskutere europæiske fremtidsvisioner med medlemmerne af Europa-Parlamentet forud for parlamentsvalget i maj næste år.
Ifølge Karin Axelsson er den nye kurs fra Lars Løkke Rasmussens side blevet noteret i EU-kredse.
- Løkke oplever, at det i EU-kredse giver pote, at han nu tager mere medansvar.
Den franske præsident, Emmanuel Macron, har eksempelvis taget initiativ til offentlige debatter om EU-samarbejdet, og det har Løkke taget til sig.
Det kvitterede Macron tidligere på året med, da han kom på statsbesøg i Danmark, siger Karin Axelsson.
Til gengæld har statsministeren ikke gjort det lettere for sig selv på den hjemlige fløj, hvor regeringens støtteparti, Dansk Folkeparti, har en meget mere skeptisk tilgang til EU.
- Det bliver en kæmpe udfordring for samarbejdet fremad.
Især hvis de to partier på et tidspunkt vil i regeringen sammen, siger hun.
Du kan følge dækningen her på dr.
dk fra klokken 15.
00 til 17.
30.
FacebookTwitterKopier linkEmner:Emmanuel Macron (politiker)|EU-forhold|Lars Løkke Rasmussen (politiker)|Storbritannien|Frankrig




https://www.dr.dk/nyheder/indland/i-2060-er-der-markant-flere-indvandrere-i-danmark-her-er-de-3-stoerste-udfordringer

IndlandI 2060 er der markant flere indvandrere i Danmark: Her er de 3 største udfordringerEn kode skal knækkes, så flere ikke-vestlige indvandrere og efterkommere får et arbejde, lyder det.
I 1980 udgjorde indvandrere og efterkommere med ikke-vestlig oprindelse omkring 1 procent af Danmarks befolkning.
I dag har omkring 8,5 procent af befolkningen en ikke-vestlig baggrund.
Det vil ændre sig til 13,1 procent i 2060.
Af Theis Lange Olsen og Magnus Dam Nielsen28.
nov.
2018 kl.
12.
23Bemærk: artiklen er mere end 30 dage gammelLæs opI dag er der 493.
468 - i 2060 vil der være 867.
258 ikke-vestlige indvandrere eller efterkommere, viser en ny fremskrivning fra Danmarks Statistik.
Det skaber en række udfordringer, fordi denne befolkningsgruppe i øjeblikket halter efter personer med dansk oprindelse, når det eksempelvis handler om beskæftigelse og uddannelse.
Herunder gennemgår vi tre store udfordringer ved, at gruppen af ikke-vestlige indvandrere og efterkommere vil stige markant i de næste 40 år:Færre arbejderLoading preview.
.
.
Som befolkningsgruppe arbejder ikke-vestlige indvandrere og efterkommere mindre end gruppen af personer med dansk oprindelse.
Frem mod 2008 lykkedes det at få langt flere af dem ind på arbejdsmarkedet, men finanskrisen ramte ikke-vestlige indvandrere og efterkommere hårdt.
Loading preview.
.
.
Skal den danske arbejdsstyrke fortsat opretholdes frem mod 2060, er det nødvendigt at få langt flere ikke-vestlige indvandrere i arbejde, lyder det fra Torben Tranæs, forskningsdirektør i Det Nationale Forskningscenter for Velfærd.
- Det her mindretal i befolkningen arbejder markant mindre end flertallet, men mindretallet bliver et stadig større mindretal, så deres andel af beskæftigede begynder at betyde mere og mere for den samlede beskæftigelse, siger han.
Torben Tranæs er lettere optimistisk i forhold til fremtiden, fordi det nuværende økonomiske opsving ser ud til at have en positiv effekt på ikke-vestlige indvandrere og efterkommere.
- Det ligner, at indvandrerne ikke kommer med i det opsving, der er kommet efter finanskrisen fra cirka 2013, men det gør de faktisk.
De indvandrere, der bor i landet i forvejen, er med i opsvinget fra start.
Det kan man bare ikke se i de samlede tal, fordi der kom så mange nye flygtninge i årene 2013 til 2015, siger Torben Tranæs.
Dansk Industri har beregnet, at det kan give et løft i beskæftigelsen på 139.
000 personer i 2030, hvis beskæftigelsesfrekvensen for indvandrere og efterkommere på alle alderstrin når samme niveau som for personer med dansk oprindelse.
Flere i uddannelseLoading preview.
.
.
Hvis du som indvandrer kommer til Danmark og har en lægeuddannelse med i bagagen fra dit hjemland, er det ikke sikkert, at den er gyldig i Danmark.
Og det er ifølge Marie Louise Schultz-Nielsen, der er seniorforsker ved Rockwool Fondens Forskningsenhed, problematisk.
Loading preview.
.
.
Hun har blandt andet forsket i indvandrere og efterkommeres uddannelse og mener, at man bedre kunne udnytte de kompetencer, som indvandrere kommer med.
- Man bør gøre overførslen af udenlandske uddannelser mere transparent, så man kan bruge den i Danmark.
Det vil gøre, at man kan komme hurtigere ind på det danske arbejdsmarked og indenfor noget, der passer til ens uddannelsesniveau, siger Marie Louise Schultz-Nielsen.
For mange efterkommere går det generelt bedre for især de unge kvinder, der i stigende får en uddannelse.
Men det halter lidt mere for de unge mænd, hvor mange ikke får en uddannelse, der giver dem kompetencer til erhvervslivet.
Ifølge Marie Louise Schultz-Nielsen kan det komme de ikke-vestlige indvandrere og efterkommere til gode, at regeringen for nylig har besluttet at poste fire milliarder i erhvervsuddannelserne over de næste fire år.
- Erhvervsskolerne er et oplagt bud for de unge efterkommere, og allerede nu prøver man jo at få folk ind på erhvervsuddannelserne.
De fremtidige ændringer vil derfor også gælde for dem, og det kan forhåbentligt få flere til at gennemføre uddannelserne, konstaterer hun.
Problemerne starter dog allerede i folkeskolen, hvor indvandrere og efterkommere sakker bagud.
Men faktisk skal man gribe ind langt tidligere.
For når de starter i folkeskolen, kan det allerede være for sent, lyder det.
- Undersøgelser viser, at det er vigtigt, hvor meget dansk, man har med sig fra eksempelvis børnehaven.
For du kan faktisk allerede være bagud på point i første klasse.
Derfor bør man gribe ind så tidligt som muligt, siger Marie Louise Schultz-Nielsen.
Højere kriminalitetsrateLoading preview.
.
.
Det er velkendt, at kriminalitetsniveauet er højere blandt ikke-vestlige indvandrere og efterkommere end blandt personer med dansk oprindelse.
Særligt unge efterkommere fra ikke-vestlige lande fylder i kriminalitetsstatistikkerne.
Meget kan dog forklares med, at der er stor forskel på alderssammensætningen i grupperne med efterkommere og gruppen med personer af dansk oprindelse, fortæller seniorforsker Lars Højsgaard fra Rockwool Fonden.
- Efterkommerne er som gruppe væsentligt yngre end gruppen af personer med dansk oprindelse.
Og kriminalitet er primært noget, der begåes af unge mænd.
Så hvis du sammenligner to grupper, hvor den ene gruppe i gennemsnit er yngre end den anden, så kan du også forvente et højere kriminalitetsniveau, siger han.
Loading preview.
.
.
I de seneste år er kriminaliteten faldet drastisk i det meste af den vestlige del af verden, og det gælder også for ikke-vestlige indvandrere og efterkommere, der dog stadig fylder meget i statistikkerne.
Ifølge Lars Højsgaard kan kriminalitet fortolkes på to måder:- Det kan ses som personer, der opfører sig på en uhensigtsmæssig måde, og det straffer man så.
Eller man kan betragte kriminalitet som et symptom på en problematisk livssituation:- Og kigger vi i tallene for beskæftigelse, uddannelse, og hvordan børnene klarer sig i skolen, så er der tale om grupper (ikke-vestlige indvandrere og efterkommere, red.
), som også på de parametre klarer sig rigtig dårligt.
Så fremadrettet har man flere forskellige muligheder for at påvirke kriminalitetstrykket, og det er op til politikerne, siger seniorforskeren.
FacebookTwitterKopier linkEmner:Befolkning|Kriminalitet|Uddannelse|Folkeskolen (Danmark)|Det Nationale Forskningscenter for Velfærd




https://www.dr.dk/nyheder/politik/tag-flaget-fra-dem-nu-leder-tibet-kommissionen-igen-efter-sandheden

Tibet-sagenSe temaPolitik'Tag flaget fra dem': Nu leder Tibet-kommissionen igen efter sandhedenCentrale e-mails blev aldrig en del af oprindelig kommission.
Nu prøver man så igen.
ARKIVFOTO 2012 af demonstration mod Kinas menneskerettighedsovertrædelser over for Tibet, Støttekomiteen for Tibet, på Højbro Plads i København fredag d.
15.
juni 2012 i forbindelse med den kinesiske præsident Hu Jintaos statsbesøg i Danmark.
Af Nicolas S.
Nielsen28.
nov.
2018 kl.
08.
55Bemærk: artiklen er mere end 30 dage gammelLæs opHvem fandt på at stække fredelige Tibet-demonstranter under en række kinesiske statsbesøg i blandt andet 2012 og 2013?
Det forsøger den politisk nedsatte Tibet-kommission - igen - at finde svaret på, når kommissionen genoptager afhøringerne af en række politifolk, der alle har spillet en rolle under de intet mindre end 199 besøg fra Kina i Danmark.
Man kan med en vis ret hævde, at navnet Tibet-kommissionen trods sit mundrette navn, ikke er fyldestgørende for, hvad sagen egentlig handler om.
For Tibet-kommissionens arbejde er primært at placere et ansvar for, at fredelige demonstranters ytringsfrihed blev knægtet under de kinesiske statsbesøg.
Én enkelt sætning går i den forbindelse igen og er blevet spillet igen og igen.
Ordren i politiradioen- Tag flaget fra dem, kom.
Ordene lyder over politiradioen den 15.
juni 2012 under statsbesøget af den kinesiske præsident Hu Jintao.
Herefter gik menige betjente i gang med at tage Tibet-flag fra borgere.
Da sagen kom frem i medierne, besluttede daværende justitsminister Søren Pind (V) i 2015 at nedsætte en kommission, der skulle afdække, hvordan politiet kom frem til den ordre.
70 personer fra Politiets Efterretningstjeneste, Københavns Politi og Udenrigsministeriet satte sig efter tur på afhøringsbænken i lokalerne på Fremtidsvej i Buddinge nord for København.
Her afsluttede kommissionen for knap et år siden sit arbejde, afgav sin beretning, placerede ansvaret i sagen hos to mellemledere i politiet og satte punktum i sagen.
Forstå sagen om Tibet-kommissionen: Herunder forklarer journalist Jesper Tynell fra P1 Orientering om, hvordan kommissionen endte med at blive genåbnet.
Artiklen fortsætter efter videoen.
Sagen genåbnetEt punktum der endte med at blive et komma i Tibet-føljetonen, for det har senere vist sig, at kommissionen ikke havde adgang til alt relevant materiale i sagen.
En lang række akter i form af e-mails fra blandt andet Københavns Politi indgik ikke i den oprindelige undersøgelse.
De var slettet, lød forklaringen.
En række af de slettede mails er siden dukket op.
Dels i Udenrigsministeriet, hvor det viste sig, at departementets it-folk havde udført backup af mails i et andet system.
Dels i Københavns Politi, der efter Udenrigsministeriets fund, også fandt frem til selvsamme backup-system - og dermed en række - måske - centrale mails.
Efter fundene i Udenrigsministeriet afviste justitsminister Søren Pape Poulsen (K) i første omgang at genåbne Tibet-kommissionen.
Men i juni i år meddelte Rigspolitiet, at man pludselig havde fundet en række ældre mailarkiver.
Det fik ministeren til at ombestemme sig.
En årelang kultur?
Ugen efter stod en række tidligere politichefer frem og fortalte, at de ved kinesiske besøg i både 1995 og 2002 havde flyttet Tibet-demonstranter rundt på forskellige adresser i København med det formål, at de dermed ikke var synlige for de kinesiske gæster.
Et klart brud på grundloven, vurderede en juraprofessor ved den lejlighed.
Nu prøver kommissionen så igen at finde frem til sandheden og placere et ansvar.
Buddinge er byttet ud med Frederiksberg som hjemsted for afhøringerne.
Materiale fra Rigspolitiet, Københavns Politi, PET, Udenrigsministeriet, Statsministeriet, Justitsministeriet, Forsvarsministeriet og Hofmarskallatet indgår i undersøgelsen.
P1-journalist bag afsløringerneEn del af afsløringerne, der har været medvirkende til, at kommissionen nu er genåbnet, har været bragt i P1 Orientering, hvor journalist Jesper Tynell har stået for dækningen.
Han har i dag et særligt øje på, hvorvidt der kommer nye dokumenter fra Københavns Politi frem.
- Det kan blive spændende, om kommissionen i forbindelse med afhøringerne har fået udleveret operationsbefalinger og taktiske befalinger, således at man kan se, hvad hensigten var sort på hvidt, fortæller han.
En del af afsløringerne på P1 har kredset om, hvorvidt politiet har forsøgt at inddæmme tibetanske demonstranter før 2012 - altså tidligere end hvad man hidtil har antaget.
Det har en række tidligere politifolk hævdet, og det har betydet, at kommissionens opgave nu er større end før, forklarer Jesper Tynell.
- Da kommissionen sad i første omgang, var man kun opmærksom på, at der havde været forsøg på at forhindre demonstranter i at blive set i 2012, 2013 og 2014.
Så kunne vi i juni måned vise, det også var sket ved tidligere besøg, siger han.
Afhøringerne begynder klokken 9.
00 i dag.
Justitsminister Søren Pape Poulsen har anmodet kommissionen om at afslutte sit arbejde inden for to år.
Du kan høre Jesper Tynells radiodokumentar om Tibet-sagen her.
FacebookTwitterKopier linkEmner:Søren Pape Poulsen (politiker)|Søren Pind (politiker)|Tibet|Venstre|Politi




https://www.dr.dk/nyheder/regionale/oestjylland/laveste-antal-tuberkulosesmittede-nogensinde-opsoegende-indsats-0

ØstjyllandLaveste antal tuberkulosesmittede nogensinde: Opsøgende indsats virkerI denne uge tager et team ud for at undersøge socialt udsatte i Aarhus.
Det virker, viser erfaringer fra København.
Sådan ser det ud i den midlertidige undersøgelsesrum i Kirkens Korshærs varmestue i Aarhus.
Af Gitte Hansen og Emma Lichscheidt28.
nov.
2018 kl.
07.
03 | opdateret 28.
nov.
2018 kl.
07.
45Bemærk: artiklen er mere end 30 dage gammelLæs opI denne uge er et team med mobilt røntgen-apparat og glas til hosteprøver til stede på væresteder, varmestuer og herberger i Aarhus.
Det nytter nemlig at sende sundhedspersonale på gaden til væresteder og herberge for at opspore tuberkulosesmitte.
Det viser erfaringer fra København, hvor der har været en opsøgende indsats siden år 2000.
TuberkuloseTuberkulose er en infektionssygdom, der først og fremmest rammer lungerne, men den kan også angribe andre organer.
Tuberkulose smitter via små vandpartikler fra lungerne, når den smittede hoster, nyser eller taler.
Bakterierne kan indåndes af andre, som er tæt på den syge.
Ved tuberkulose ses normalt hoste og opspyt, som også kan være blodigt.
Tuberkulose kan behandles med antibiotika.
Er skyld i langt over en million dødsfald på verdensplan om året.
Kilde: Statens Serum Institut/RitzauSidste år blev der fundet i alt 278 tilfælde af tuberkulosesmittede herhjemme.
Det er det laveste antal nogensinde.
Den opsøgende indsats har tilsyneladende været med til at knække kurven, fortæller overlæge på Gentofte Hospital Niels Seersholm.
- Vi regner med, at det er vores indsats, der har gjort, at antallet falder, og at vi ikke finder så mange tilfælde længere, siger han.
Den dødelige sygdom florerer især blandt hjemløse, misbrugere og andre udsatte borgere.
Blandt cirka 1.
000 udsatte findes der hvert år omkring 12 tuberkulosesmittede.
Selvom det måske ikke lyder af mange, er tallet faktisk forholdsvis højt.
- Når man sammenholder det med, at der i Danmark bliver registreret cirka fire per hundrede tusinde, er det en ”pæn gevinst”, om jeg så må sige.
Tidligere har vi faktisk fundet nogle flere, så det tyder på, at vi er ved at være til bunds i tuberkulosen, siger Niels Seersholm.
Ifølge Niels Seersholm er de folk, han møder, også meget interesserede i undersøgelserne.
- De er godt klar over, hvad tuberkulose er for en sygdom, og at den dels er smittefarlig, og at man kan dø af den, så de er meget interesserede i at blive undersøgt, for man kan jo dø af det, siger han.
Målet var 100 på en uge - 24 henvendte sig på fire timerSygdommen er smittefarlig, og det er de danske regioners ansvar at opspore tuberkulose blandt borgere med særlig høj risiko for sygdommen.
I denne uge er Aarhus kommune og Aarhus Universitetshospital i samarbejde med Region Midtjylland derfor taget ud for at gøre København kunsten efter.
Jane Salby er projektleder for særligt udsatte borgere og medarrangører af den opsøgende indsats.
Hun mener, det giver rigtig god mening netop at fokusere på de udsatte borgere.
- Denne her målgruppe af borgere har et svagt immunforsvar, og mange af dem kan risikere at smitte hinanden, mener hun.
Målsætningen er at nå 100 på en uge, men alene på de første fire timer i det midlertidige undersøgelsesrum i Kirkens Korshærs varmestue i Aarhus kom der 24 gennem røntgenapparatet.
Hør, hvordan en undersøgelse forløberEn af dem er Stefan Nielsen, der bor på gaden.
Han ved godt, at sygdommen findes derude, og derfor tager han imod tilbuddet om at lade sig røntgenfotografere og aflevere en spytprøve i Kirkens Korshærs varmestue i Aarhus.
- Jeg tror ikke, jeg har noget.
Det er jeg ikke i tvivl om, men det er bedre at være sikker, forklarer han.
Efter testen går der to måneder, inden der er svar på prøverne.
Men selvom det er lang tid, er erfaringen fra København, at det lykkes at genfinde de udsatte og at fastholde dem i en antibiotika behandling, der strækker sig over et halvt år.
- Det er meget, meget få, vi må opgive, slår Niels Seersholm fast.
FacebookTwitterKopier linkEmner:København|Aarhus|Sygdomme og lidelser|Kirkens Korshær|Socialforhold




https://www.dr.dk/sporten/oevrig/hvorfor-er-sportens-stoerste-genier-saa-overlegne

SupermennesketSe temaØvrig sportHvorfor er sportens største genier så overlegne?
Messi, Federer og Gretzky.
Unikke atleter, som hverken er størst, hurtigst eller stærkest.
De har alligevel formået at være de bedste inden for deres sportsgren.
Hvad er deres hemmelighed?
Af Peter Kobbersmed, Grafik af Vibeke Kjær Lund og Jens Albæk Aarup28.
nov.
2018 kl.
07.
05Læs opMichael Laudrup fik det til at se let ud.
Med sit ubesværede glid med bolden, sit sublime blik for spillet og sin kreative sans skabte han muligheder for sig selv og sine holdkammerater, som andre ikke så.
Ét af hans mest ikoniske landsholdsøjeblikke fandt sted i ottendedelsfinalen mod Nigeria ved VM i 1998:Michael Laudrup var aldrig verdens hurtigste fodboldspiller.
Han var heller ikke den stærkeste.
Og da han som 33-årig deltog ved slutrunden i 1998, var han langt fra det absolutte topniveau, som han imponerede en hel fodboldverden med gennem slutningen af 1980’erne og starten af 1990’erne.
Vi ser lignende talent udfolde sig hos de store kunstnere – uanset om det så er Picasso eller MozartHana Malá Rytter, NeuropsykologOg alligevel besad han også i karrierens efterår evnen til at spotte de muligheder, som ikke ret mange andre fodboldspillere ser.
Og han kunne stadig handle ud fra den forudseenhed.
Evnen til at være forud i tanke og handling uden nødvendigvis at være et fysisk unikum går igen ved en lang række af de største navne i sportens verden.
Tennis har Roger Federer, ishockeyen Wayne Gretzky og i fodbold har verden nok ikke set et renere eksempel end Lionel Messi.
Men hvis ikke sporstjernerne har det fysiske overtag, hvad er deres hemmelige våben så?
Et gudsbenådet talent?
Ifølge Hana Malá Rytter har de store sportsfænomener et kognitivt overskud.
Hun er lektor og neuropsykolog ved Københavns Universitet og Neurologisk Afdeling ved Bispebjerg Hospital.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Stjerner som Federer, Gretzky og Messi har gennem tusindvis af timer med repetitioner af spilsituationer og kampmønstre finjusteret deres netværk i hjernen til at træffe lynhurtige og rigtige beslutninger.
- De rigtig øvede atleter bruger mindre hjernekraft på at træffe beslutninger, og så bliver ressourcerne frigivet til allerede at tænke et skridt frem, fortæller Hana Malá Rytter.
- Kroppen tager over.
Det bliver ikke en rationel overvejelse om, hvad der skal til i en given situation.
Handlingerne bliver automatiseret, og for atleterne bliver det en vanesag at træffe de rigtige beslutninger hurtigt og handle i samme moment.
Men den form for ekspertintuition burde alle professionelle atleter oparbejde gennem tusindvis af træningstimer.
Hvorfor er der stadig forskel på, hvad en superliga-profil og Lionel Messi formår på en grønsvær?
Kan man sammenligne talentet hos sportens største navne med Mozarts?
Ja, siger videnskaben.
(© RITZAU/SCANPIX)Her bliver videnskaben straks mere tilbageholdende, og ideerne om de ubesmittede og nærmest overnaturlige begavelser gør sit indtog.
- Vi ser lignende talent udfolde sig hos de store kunstnere – uanset om det så er Picasso eller Mozart.
De ville ikke kunne udfolde sig på det kunstneriske niveau, hvis ikke de havde de genetiske anlæg.
Det er det komplekse samspil mellem de kognitive evner og deres motoriske talent, som har givet sportens største navne en fordelHana Malá Ryter, Neuropsykolog- Hvis jeg besluttede mig for, at mine børn skulle blive den næste Mozart, så kunne jeg selvfølgelig presse dem til en vis grad.
Men hvis ikke de har nemt ved musikken, og selv synes det er sjovt, når de jo aldrig i nærheden.
Der er jo tit en tæt sammenhæng mellem, hvad man har let ved, og hvad man synes er sjovt, siger Hana Malá Rytter.
Så ville det jo være skønt, hvis man kunne pege på de specifikke genetiske byggesten, som geniet er gjort af.
Men ifølge Hana Malá Rytter er videnskaben endnu ikke i stand til at kunne pege på konkrete genetiske koder.
Samtidig udgør ydre faktorer en væsentlig andel af geniets grundstamme.
De rette trænere, forbilleder, øvelser og omgivelser.
- Det er det komplekse samspil mellem de kognitive evner og deres motoriske talent, som har givet sportens største navne en fordel.
Det er muliggjort af det genetiske materiale, men udfoldet gennem masser af træning, siger Hana Malá Rytter.
Når Federer spiller kan han afkode sin modstanders bevægelser og læse, om han slår den ned langs linjen eller på tværs af banenDamian Farrow, idrætsforskerMan kunne stoppe jagten på en forklaring bag sportgeniernes overlegenhed her og konstatere, at videnskaben stadig leder efter svar.
Men måske kan vi alligevel komme lidt tættere på at forstå fænomenernes kognitive superevner.
En biomekanisk mesterRoger Federer bliver af de fleste eksperter regnet som den største tennisspiller nogensinde.
Og han har bygget en flot karriere med hele 20 Grand Slam-titler på at finde de bedste løsninger, når det har været påkrævet.
Læs også:Mere fedt og mindre muskler – men kvindekroppen har hemmelige superevnerOg ifølge den australske forsker og træningsekspert Damian Farrow er Federers kognitive overskud på banen den væsentligste forklaring på hans succes.
- Når Federer spiller kan han afkode sin modstanders bevægelser og læse, om han slår den ned langs linjen eller på tværs af banen.
Det kan de øvrige topspillere også, men Federer gør det bare tidligere og mere effektivt.
- Når du har den evne til at se spillet tidligt, kan du selv komme i en gunstig position og får dermed mere tid til at udføre din aktion.
Der får du så igen en højere kvalitet, fordi du ikke behøver at stresse med din aktion – dit nervesystem har overskud, siger Damian Farrow.
Han nyder titlen ”Professor of Skill Acquisition” og samarbejder lige nu med det australske tennisforbund om, hvordan man kan programmere eksempelvis Federers slagserier og bevægelsesmønstre ind i Virtual Reality-simulationer, som kan bruges i træningen af beslutnings- og reaktionskompetencen hos unge tennistalenter.
Ligesom Federer får skabt sig mere tid til sine aktioner på tennisbanen, har forskerne Sajad Jafari og Leslie Samuel Smith spekuleret i, at Lionel Messi formår at sløve tiden, når han er på banen.
Og de formoder, at Messis suverænitet har en neurobiologisk forklaring: Hans hjerne fordøjer ganske enkelt hurtigere de sanseindtryk, han får, og han er dermed foran sine modstandere i tanke og handling.
Den vigtigste færdighed for os er jo evnen til at læreFlemming Pedersen, teknisk direktør i FCNFederers evner bliver ifølge Damian Farrow særligt tydelige i de interne opgør mod en anden af tennissportens største: Rafael Nadal.
Den spanske stjerne er modsat Federer et fysisk pragteksemplar, som med sine tunge slag fra baglinjen og imposante fysik har vundet 17 Grand Slam-titler.
- Mod mindre dygtige spillere blæser Nadal dem jo ud af stadion med sit spilmønster, mens Federer har færdighederne og kontrollen til at omdirigere det pres.
De to spillere vinder deres interne opgør på vidt forskellige måder, og Federer vil i høj grad leve på sine overlegne perceptuelle evner, vurderer Damian Farrow.
Man scouter efter kognitivt talentI FC Nordsjælland er man meget bevidst om, hvor vigtigt det er at have fodboldspillere, som har hovedet ordentligt skruet på.
Og selvom spillere med et talent som Laudrups eller Messis ikke er hverdagskost, arbejder man alligevel specifikt med at dyrke spillernes perceptuelle overskud.
Læs også:Stærke arme og store lår: Kan du gætte atletens sportsgren?
Flemming Pedersen er teknisk direktør med ansvar for klubbens akademi og har beskæftiget sig med talentudvikling og -træning siden 1982.
Han beskriver en udvikling gennem de seneste årtier, hvor de kognitive færdigheder og det abstrakte ”blik for spillet” er blevet afgørende komponenter i uddannelsen af morgendagens stjerner.
Derfor træner man også beslutningstagen og mønstergenkendelse systematisk i FC Nordsjælland ved eksempelvis hele tiden at øge antallet af valgmuligheder i de konkrete øvelser.
Læs også:Opdagelsesrejser og parringsritualer: Derfor stræber atleter efter storhedOg man nøjes ikke med at forsøge at kvalificere hjernekraften hos de unge spillere: Man scouter også efter den.
- Den vigtigste færdighed for os er jo evnen til at lære.
Så kan du have mindre god arvemasse, men hvis du har en tilsvarende stor evne til at lære at genkende mønstre, så kan du nå meget langt.
Forståelsen for spillet og evnen til at læse spillet kan du sagtens se hos spillere fra 7-8 års alderen, fortæller Flemming Pedersen.
Øjnene, der serSportshistoriens største stjerner har et neuralt overtag.
De lever i høj grad af deres evne til at træffe rigtige beslutninger på et splitsekund og har samtidig de motoriske færdigheder til at udføre dem.
Hvis du for første gang i dit liv overværer en fodboldkamp, er det måske kaotisk, og du ser blot en masse mennesker løbe rundt efter en bold.
Ekspertisen består i at bryde helheden ned i mindre og mere overskuelige enheder - og derefter at handle hensigtsmæssigt på den information, du får.
Og du opøver ekspertisen over tid.
Læs også:VIDEO Sofaatleten mod Supermennesket: Tv-vært får tæsk af danske OL-deltagereMen selvom du brugte resten af dit liv på at få samme kognitive overskud som spillets største navne, ville du formentligt ikke nå i mål.
Videnskaben har endnu ikke det endelige svar på hvorfor og hvordan, men der er grundlæggende forskel på, om øjnene, der betragter banen, sidder i hovedet på dig eller Michael Laudrup.
FacebookTwitterKopier linkEmner:Lionel Messi (fodboldspiller)|Michael Laudrup (fodboldtræner)|Tennis|FC Nordsjælland|Nigeria




https://www.dr.dk/nyheder/penge/11-dobling-paa-fem-aar-udenlandske-investorer-stormer-ind-paa-ejendomsmarkedet

Dyre lejlighederSe temaPenge11-dobling på fem år: Udenlandske investorer stormer ind på ejendomsmarkedetSidste år købte udenlandske investorer danske ejendomme for 50 milliarder kroner.
© ScanpixAf Mathias Sommer28.
nov.
2018 kl.
07.
00Læs opDanske ejendomme er blevet en lækkerbisken for udenlandske investorer, der de senere år har satset milliarder på danske mursten.
På fem år er andelen af udenlandske penge investeret i danske ejendomme mere end tidoblet: fra 4,4 milliarder kroner i 2012 til knap 50 milliarder kroner sidste år, viser tal fra rådgivningsfirmaet Cushman & Wakefield.
Dermed udgjorde udenlandske investeringer 54 procent af den samlede investeringsmasse sidste år.
- I 2011 var der stort set ingen udenlandske investorer.
Der har vi siden oplevet en kraftig vækst og kan se, at udenlandsk kapital i 2017 udgjorde mere end halvdelen af opkøbene, siger Nicholas Thurø, der er partner hos Cushman & Wakefield.
Ketchup-effekten2017 var på mange måder rekordår med høj efterspørgsel og store investeringer.
Samlet set købte pensionskasser, ejendomsfonde og investorer danske ejendomme for 92 milliarder kroner, en stigning på hele 34 procent i forhold til 2016.
- Vi har oplevet en faldende og lav rente.
Samtidig har vi meget lave handelsomkostninger på det danske marked.
Det faktum, sammenholdt med at dansk økonomi er en sikker havn, hvis man sammenligner med sydeuropæiske økonomier, gør, at det har været sikkert at investere i det danske marked gennem krisen, siger Nicholas Thurø.
De største investorerHeimstaden (svensk): 20,1 milliarder kronerNiam (svensk): 12,3 milliarder kronerPatrizia (tysk): 10,6 milliarder kroner.
ATP (dansk): 9,9 milliarder kroner.
NREP (dansk): 8,4 milliarder kronerJeudan (dansk): 7,9 milliarder kronerStandard Life Aberdeen (skotsk): 7,5 milliarder kronerCore Bolig (dansk): 7 mia.
kr.
Blackstone (amerikansk): 6,8 milliarder kronerPensionDanmark (dansk): 6,5 milliarder kronerAB Balder (svensk): 5,9 mia kr.
Dades (dansk): 5,8 milliarder kronerPFA Pension (dansk): 4,8 mia krKilde: Red Property.
- Alt det har gjort, at det øvrige Norden og USA har fået øjnene op for det danske marked, og så kommer der lidt en ketchup-effekt, som vi så sidste år, fortsætter han.
Drevet af beboelseStigningen er særligt drevet af investeringer i boliger, som er mere end firdoblet siden 2012.
Sidste år rundede investeringer i beboelsesejendomme 38,2 milliarder kroner.
Ikke mindst boliger i København har været populære blandt udenlandske investorer, som sidste år stod for 71 procent af boligkøbene.
- Uanset om vi taler danske eller internationale investorer, er der typisk tale om investeringer fra 75 millioner kroner og op efter.
Den type ejendomme er der ikke så mange af uden for byerne.
Så det er mest i København og Aarhus.
- Men vi kan også se, at Aalborg og i nogen grad Odense er kommet på investeringskortet.
Men overvægten er klart mod København, hvor over halvdelen af kapitalen føres til, siger Nicholas Thurø.
I 2016 stod udenlandske penge bag 78 procent af investeringerne i københavnske beboelsesejendomme.
Norden og USADe udenlandske investeringer kommer især fra Norge, Sverige, Tyskland og USA.
Den svenske ejendomsinvestor Heimstaden har opbygget det største ejendomsemperie i Danmark og sidder nu på en tung portefølje til en værdi af knap 20 milliarder kroner.
Alene i Hovedstaden ejer Heimstaden 2.
500 boliger og yderligere 800 er ifølge Dagens Byggeri under opførelse.
Sidste år investerede Heimstaden hele 10 milliarder kroner i boliger i Danmark.
Også den amerikanske kapitalfond Blackstone har de sidste år købt massivt op i københavnske ejendomme og ejer nu boliger for 5,7 milliarder kroner i Danmark.
Blackstone har 3.
000 milliarder kroner bundet i ejendomme og beskrives som verdens største ejendomsforvalter.
Kapitalfonden arbejder ud fra devisen 'Buy it, fix it, sell it'.
Frygt for 'fuprenoveringer'Dén strategi har skabt bekymringer på lejemarkedet i København, hvor man frygter, at renoveringer skruer huslejen op og presser mangfoldigheden ud af hovedstaden.
- Så længe, der er tale om lange penge, så ser jeg ikke noget problem i, at udenlandske investorer køber københavnske boliger.
Problemet for mig opstår, når der er tale om, hvad jeg vil kalde 'fuprenoveringer', altså hvor man udelukkende istandsætter en lejlighed for at flytte den fra ét lejeregime til et andet, siger Lars Weiss, der er Socialdemokratiets gruppeformand i Borgerrepræsentationen i København.
- Så er der tale om spekulation for at opnå en hurtig gevinst, siger han.
Lars Weiss vil ikke kommentere på Blackstones fremfærd på det københavnske boligmarkedet.
Men han følger udviklinge tæt, fortælle han.
Weiss medvirker i øvrigt i P1-programmet Følg Pengene i dag klokken 9 om de voldsomme stigninger i salget af investeringsejendomme.
Blackstone er i Danmark repræsenteret ved Nils Jansson, der er direktør for ejendomsselskabet 360 North.
DR Nyheder har været i kontakt med Jansson, som ikke ønsker at give en kommentar til denne artikel.
Sammen med det københavnske ejendomsselskab 360 North har verdens største ejendomsforvalter Blackstone de seneste to år købt ejendomme for 5,7 milliarder kroner.
I spidsen for 360 North står Nils Jansson, der blev kendt op til Finanskrisen, da han som 25-årig havde både ferrari og hus på strandvejen.
Senere gik han konkurs med sit ejendomsselskab CPH Ejendomme.
360 North ejes af hans døtre.
Blackstones administrerende direktør, Stephen Allen Schwarzman, optræder som reel ejer for de knap 100 selskaber, som er stiftet i forbindelse med Blackstones opkøb af danske ejendomme.
Ifølge Berlingske er Blackstone involveret i 56 sager i huslejenævnet.
Flader udDet er dog vurderingen fra Nicholas Thurø, at markedet toppede i første kvartal i år.
Siden er det fladet ud, og de udenlandske investorer har ind til november i år stået for 39 procent af ejendomsopkøbene i Danmark.
- Priserne har udviklet sig positivt med sælgers øjne.
hvor der har været store prisstigninger siden 2012 og frem til i dag.
Køberne har været villige til at betale de stigende priser.
Men det vi kan se nu er, at vi har nået et mætningspunkt på priserne.
Der er fortsat meget kapital til rådighed til at investere i ejendomme.
Men volumen er gået ned, siger Nicholas Thuro.
- Prislappen er bare kommet fem-ti procent for højt op i forhold til, hvad køber vil betale, og det, tror jeg, er årsagen til, at vi ser et fald på 10-15 procent i handelsvolumen.
Men det er også et meget højt niveau, vi opererer på i øjeblikket, siger han.
FacebookTwitterKopier linkEmner:København|Lars Weiss (politiker)|Virksomhedsøkonomi|Økonomi|DR P1




https://www.dr.dk/nyheder/indland/danske-industrigiganter-nye-dagpengeregler-haemmer-lysten-til-karrieren-i-udlandet

Valg til Europa-ParlamentetSe temaIndlandDanske industrigiganter: Nye dagpengeregler hæmmer lysten til karrieren i udlandetLovforslag om opholdskrav for ret til dagpenge kan påvirke rekruttering negativt hos børs-giganter.
Attraktive og fleksible rammevilkår er vigtige, når en global koncern som Mærsk skal tiltrække internationale talenter til Danmark.
Af Mads Korsager Nielsen28.
nov.
2018 kl.
09.
04Bemærk: artiklen er mere end 30 dage gammelLæs opRegeringens lovforslag om et opholdskrav for ret til dagpenge vækker skepsis hos en række af de største, danske industrikoncerner.
Nye regler betyder, at man for fremtiden skal have opholdt sig i Danmark eller i et andet EU-land i mindst syv ud af de seneste otte år for at få dagpenge.
Det kan hæmme lysten til at arbejde nogle år i udlandet og få international erfaring, da det senere kan være en forhindring for at få dagpenge i Danmark, lyder det.
Hos landets absolut største virksomhed målt på omsætning - A.
P.
Møller-Mærsk A/S - holder man nøje øje med, hvordan lovforslaget vil påvirke muligheden for at rekruttere de bedste talenter til Danmark.
Ingeniørvirksomheden FLSmidth & Co.
A/S mener, at lovforslaget sender et problematisk signal, der i sidste ende kan betyde, at virksomheden må ansætte udenlandske kandidater frem for danske, fordi de mangler international erfaring.
Det viser en rundspørge blandt en række af selskaberne i aktiemarkedets superliga, C20, der tæller de mest handlede og lettest omsættelige aktier på børsen.
Opholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der et opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 12 år.
Der er dog en række undtagelser.
F.
eks ansatte i danske virksomheder samt besætningsmedlemmer på danske skibe.
Regeringen vil med lovforslaget signalere, at man skal have en tæt tilknytning til det danske samfund, for at få velfærdsydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Kilde: Beskæftigelsesministeriet, Danske A-Kasser.
Dermed er flere af de største selskaber på linje med fagbevægelsen.
LO og FTF har tidligere, på vegne af halvanden million lønmodtagere, frarådet regeringen at indføre et opholdskrav til gengæld for dagpenge.
- Alle lønmodtagere, som overvejer et udlandsophold, vil opleve at miste lidt af trygheden og værdien ved at være forsikret i dagpengesystemet.
Det er skadeligt for den danske arbejdsmodel, skriver LO og FTF i sit høringssvar til beskæftigelsesminister Troels Lund Poulsen (V).
Dansk Folkeparti sikrer sammen med regeringspartierne flertal for lovforslaget, der fra årsskiftet indfører et såkaldt opholdskrav for retten til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Som lovforslaget ligger nu oplever vi, at det vil øge usikkerheden og bekymringen for at rejse ud og arbejde blandt vores danske medarbejdere.
Carsten Riisberg Lund, Senior Vice President, FLSmidth & Co.
A/SI en skriftlig kommentar slår beskæftigelsesministeren fast, at han fortsat finder opholdskravet rimeligt.
- Vi lytter selvfølgelig til virksomhederne.
Der skal ikke være nogen tvivl om, at vi ikke ønsker at lægge unødige hindringer i vejen for at fastholde og tiltrække kvalificeret arbejdskraft til Danmark, tilskynde til at tage en uddannelse og sikre et velfungerende arbejdsmarked, skriver Troels Lund Poulsen (V), der nævner, at opholdskravet undtager visse personer, blandt andet ansatte ved danske virksomheder og ombord på danske skibe.
FLSmidth & Co.
A/SIngeniørkoncernen FLSmidth & Co.
A/S har omkring 50.
000 ansatte.
- Det største problem i forslaget er nok det signal, der sendes om at ‘ophold i udlandet er en dårlig ide, hvis du arbejder for andre end Danmark’.
Som lovforslaget ligger nu oplever vi, at det vil øge usikkerheden og bekymringen for at rejse ud og arbejde blandt vores danske medarbejdere.
- Det vil derfor mindske den eksponering, danskere får til verden og derfor mindske vores muligheder for at finde folk med den rette baggrund, det vil sige den rette tilgang eller forståelse, da færre vil have en dansk baggrund kombineret med international erfaring.
- Derfor vil det mindske vore muligheder for at sende folk ud eller udstationere dem og derved øges sandsynligheden for, at vi fremover må rekruttere mere internationalt erfarne medarbejdere med udgangspunkt i andre lande end Danmark.
(Besvaret af: Carsten Riisberg Lund, Senior Vice President, Regional President of Europe, Russia and North Africa)A.
P.
Møller-Mærsk A/SMed 88.
000 ansatte indenfor transport, energi og logistik er A.
P.
Møller - Mærsk A/S blandt landets største virksomheder.
- Mærsk opererer i mere end 120 lande og beskæftiger en global arbejdsstyrke.
Attraktive og fleksible rammevilkår er vigtigt med henblik på at udstationere ansatte i udlandet såvel som at tiltrække internationalt talent til Danmark.
Selv om vi ikke har et stort antal danskere ansat på lokale kontrakter i udlandet, så er vi nu i færd med at bedømme lovforslagets påvirkning.
(Besvaret af: Lejla Charif på vegne af A.
P.
Møller-Mærsk A/S)DSV A/STransport- og logistikkoncernen DSV A/S har omkring 45.
000 ansatte.
- Vi ser ikke umiddelbart, at det vil gøre det sværere at tiltrække attraktiv arbejdskraft til Danmark.
Udenlandske medarbejdere kender ikke umiddelbart det danske dagpengesystem og er sikkert heller ikke vant til et lignende system hjemmefra.
- Omvendt vil det nok i nogen grad hæmme lysten hos dansk arbejdskraft til at styrke karrieren udenlands.
I hvert fald vil det være med en bevidsthed om, at der ikke er noget sikkerhedsnet at komme tilbage til.
- DSV benytter sig i høj grad af lokale ansættelseskontrakter uden for Danmark, men vi kan ikke umiddelbart vurdere, om den nye lov vil medføre en administrativ byrde.
(Besvaret af: Tina Hindsbo, Head of Corporate Communication)ISS A/SDen globale service-, rengørings- og faciliteringskoncern ISS A/S har 488.
000 ansatte.
- Nej, så vidt vi kan vurdere, så vil loven ikke ramme medarbejderes lyst til udstationering.
Dertil vurderer vi, at lovgivningen ikke på nuværende tidspunkt vil mindske vores mulighed for at tiltrække højt kvalificeret arbejdskraft.
- Størstedelen af vores udstationerede forbliver på danske kontrakter når de udsendes, hvorfor vi ikke forventer at dette vil have en stor effekt rent administrativt.
I øvrigt følger det af lovforslaget, at medarbejdere der ansættes på lokale vilkår i et af vore udenlandske datterselskaber ikke vil blive berørt i forhold til optjeningskrav.
(Besvaret af: Kasper Ortvald Larsen - Group Communications)FacebookTwitterKopier linkEmner:Troels Lund Poulsen (politiker)|Venstre|Arbejdsmarked|FLSmidth & Co|Arbejdspladser




https://www.dr.dk/nyheder/udland/efter-russisk-beslaglaeggelse-af-skibe-trump-truer-med-aflyse-putin-moede

UdlandEfter russisk beslaglæggelse af skibe: Trump truer med at aflyse Putin-mødeSøndag skød Rusland mod tre ukrainske skibe og tog deres besætninger til fange.
En ukrainsk soldat holder vagt på krigsskibet "Dondass" i Mariupol.
Søndag blev tre ukrainske skibe standset og beslaglagt af Rusland på vej hertil.
Af Andreas Lindqvist28.
nov.
2018 kl.
07.
10Bemærk: artiklen er mere end 30 dage gammelLæs opDen amerikanske præsident, Donald Trump, kritiserer Rusland for aggressive handlinger over for Ukraine i forbindelse med sammenstød ved Krim søndag.
Her forsøgte tre skibe fra det ukrainske søværn at sejle fra Odessa i Sydvestukraine til Mariupol i Østukraine, men blev stoppet af Rusland, da de ville runde Krim, som Rusland annekterede i 2014.
Undervejs affyrede Rusland skud mod to af skibene og sårede mindst tre sømænd.
Efterfølgende blev skibene beslaglagt og besætningen på 24 tilbageholdt.
De ukrainske skibe blev stoppet, da de ville sejle fra Odessa til Mariupol.
Rusland annekterede i 2014 Krim, men resultatet af folkeafstemningen er med få undtagelser ikke anerkendt internationalt.
Den opførsel mener Donald Trump er langt over stregen.
- Jeg kan ikke lide den aggression.
Jeg vil ikke have den aggression overhovedet.
Slet ikke, siger Trump til Washington Post.
Skulle blandt andet snakke UkraineDen amerikanske præsident skal mødes med sit russiske modstykke Vladimir Putin i forbindelse med G20-topmødet senere på ugen.
Men på baggrund af udviklingen ved Sortehavet overvejer han nu at aflyse mødet, hvor de to skulle have talt om blandt andet sikkerhedspolitik, Mellemøsten og situationen med Ukraine.
Læs også:Ukraine indfører 30 dages undtagelsestilstand- Jeg får en fuld rapport om det i aften.
Den vil være meget afgørende, siger Trump i interviewet, som blev givet tirsdag.
- Måske vil jeg slet ikke have mødet (med Putin, red.
).
Vi må se, alt efter hvad der kommer frem i aften, siger Donald Trump til Washington Post.
Risiko for regulær krig12 af de ukrainske flådefolk blev i går sigtet efter den russiske straffelov og varetægtsfængslet frem til den 25.
januar 2019.
Endnu ni forventes fremstillet i dag, imens tre sårede ligger på hospitalet.
Læs også:Efter Kertj-konflikt: 12 ukrainske marinesoldater sigtet for at krænke russisk grænseI går offentliggjorde den russiske sikkerhedstjeneste videoer, hvor flere af dem giver udtalelser.
Det ukrainske søværn afviste straks udtalelserne som givet under tvang.
Mandag vedtog Ukraine undtagelsestilstand i 10 regioner, som grænser op mod Rusland.
Den træder i kraft i dag.
Og i går sagde den ukrainske præsident, Petro Porosjenko, ifølge BBC, at der var risiko for regulær krig med Rusland.
- Antallet af (russiske, red.
) kampvogne på baser langs vores grænser er blevet tredoblet, sagde præsidenten.
FacebookTwitterKopier linkEmner:Donald Trump (politiker)|Petro Porosjenko (politiker)|Rusland|Ukraine|Washington Post




https://www.dr.dk/nyheder/viden/kroppen/hver-fjerde-dropper-vigtig-kraeft-screening-hjemmetest-kan-vaere-loesningen

Hpv-vaccineSe temaKroppenHver fjerde dropper vigtig kræft-screening: Hjemmetest kan være løsningenDet kan være ubehageligt og bøvlet at blive screenet for livmoderhalskræft.
Men hvis det kan klares hjemmefra, vil flere kvinder gerne være med.
Udsigten til en gynækologisk undersøgelse får hver fjerde kvinde til at droppe screenings-programmet for livmoderhalskræft.
Men risikoen for at blive alvorligt syg er højere, hvis man ikke bliver screenet.
Af Emilie Aagaard28.
nov.
2018 kl.
06.
31 | opdateret 28.
nov.
2018 kl.
13.
58Bemærk: artiklen er mere end 30 dage gammelLæs opDet er nok de færreste kvinder, der ligefrem glæder sig til deres næste gynækologiske undersøgelse.
Ikke desto mindre bliver alle kvinder mellem 23 og 64 år i Danmark inviteret til screening for livmoderhalskræft regelmæssigt.
For jo tidligere man opdager sygdommen, desto større er chancen for at overleve.
Men hver fjerde kvinde tager ikke imod invitationen til screening.
Læs også:Er du kvinde og mellem 30-59 år skærper ministeren nu din kræft-screening- Mange bryder sig ikke om den gynækologiske undersøgelse, og så er der det praktiske med at få lavet aftalen og få det passet ind i kalenderen, fortæller Mette Tranberg, der er forsker ved Afdeling for Folkeundersøgelser på Regionshospitalet Randers.
Der er er brug for mere viden og erfaring inden hjemmetesten potentielt kan blive det primære tilbud for alle kvinder.
Mette Tranberg, forskerOg det kan have store konsekvenser at sige nej til screening.
For op imod halvdelen af de kvinder, der får livmoderhalskræft, har ikke været afsted til de screeninger, de er blevet inviteret til.
Men der findes i dag ’hjemmetests’ eller prøver, som giver kvinderne muligheden for selv at tage en vaginal prøve hjemme på badeværelset.
- På den måde kan mange kvinder helt undgå turen til lægen, siger Mette Tranberg, der forleden udgav en videnskabelig status om emnet i Ugeskrift for Læger sammen med ledende overlæge Berit Andersen fra Regionshospitalet Randers.
Screening for livmoderhalskræftAlle danske kvinder inviteres til at få foretaget undersøgelse af celler fra livmoderhalsen hvert tredje år i alderen 23-49 år og hvert femte år i alderen 50-59 år.
Undersøgelsen giver mulighed for at opdage celleforandringer i et tidligt stadie og derfor mulighed for behandling, før forstadiet eventuelt udvikler sig til manifest cancer.
Undersøgelsen foretages som regel ved egen læge.
Kilde: SundhedsstyrelsenHjemmeprøver tester for HPVHvert år rammes omkring 400 kvinder af livmoderhalskræft.
Og cirka 100 kvinder dør af sygdommen.
Men jo tidligere, man opdager sygdommen, desto bedre er diagnosen.
Derfor tilbydes danske kvinder screening.
Her tager lægen celleprøver fra kvindens livmoderhals, som efterfølgende bliver undersøgt for celleforandringer; som kan være forstadier til livmoderhalskræft.
Men næsten alle tilfælde af celleforandringer skyldes faktisk HPV (Human Papilloma Virus).
Og der findes flere hjemmetest, som afslører HPV.
Og det er netop sådan en test, der kan være alternativet til den traditionelle screening.
Læs også:Annette fik livmoderhalskræft: "Det er aldrig noget, som man helt kommer sig over"- Der er evidens for, at HPV analyse på vaginale hjemmeprøver er en lige så sikker metode til at påvise svære celleforandringer i tide som HPV analyse på lægeopsamlede prøver, forudsat at der anvendes specifikke analysemetoder, vurderer Mette Tranberg.
Screeningen starter og slutter på badeværelsetHvis en kvinde viser sig at have HPV, skal hun efterfølgende til gynækologisk undersøgelse.
- I den gynækologiske undersøgelse ser man, om HPV-infektionen har givet anledning til celleforandringer - for det er ikke sikkert, forklarer Mette Tranberg.
Læs også:Hpv-vaccinen virker: Markant fald i forstadier til kræftFor langt de fleste kvinder, som ikke har HPV, slutter screeningen altså ude på eget badeværelse, efter at prøven er taget.
- Og det er noget, der får signifikant flere kvinder, der ellers ikke kommer til screening, til at deltage, siger Mette Tranberg.
Skal have tilsendt hjemmetesten automatiskMette Tranberg understreger, at det især batter noget, hvis kvinderne får hjemmetesten tilsendt automatisk, hvis ikke de har reageret på hverken invitation eller første påmindelse om screening.
- Men der er også en økonomisk afvejning, for det ser ud til, at tilbuddet om hjemmeprøver får kvinder, som hidtil vedvarende har udeblevet fra screening, til at deltage, når hjemmeprøven sendes direkte.
Men samtidig sender man også mange hjemmeprøver ud, som ikke bliver brugt, siger Mette Tranberg.
Læs også:Mette på 23 år: Der er rigtig mange dårlige grunde til ikke at få lavet den undersøgelseForskerne peger desuden på, at kvinder, der får konstateret HPV ved at tage hjemmeprøven, kan opleve en unødig bekymring.
- For flere af kvinderne har ikke celleforandringer, siger Mette Tranberg.
Men det får de altså først at vide, når resultatet fra den efterfølgende gynækologiske undersøgelse er klar.
Sundhedsstyrelsen har lavet anbefalingerI maj i år lavede Sundhedsstyrelsen nye anbefalinger for regionernes håndtering af screeningsprogrammet.
Her anbefalede styrelsen, at regionerne begynder at bruge den nye mulighed.
- Sundhedsstyrelsen anbefaler, at regionerne nedsætter en national styregruppe for livmoderhalskræftscreening, som understøtter implementeringen af HPV-testen og sørger for den nationale koordinering, skriver de på deres hjemmeside.
Læs også:Til kamp mod livmoderhalskræft: Sundhedspersonale cykler igennem EuropaHvornår HPV-testen bliver et fast tilbud til de kvinder, der ikke går til screening hos lægen, er dog endnu usikkert.
Kun én af de fem regioner har på nuværende tidspunkt lavet et standarttilbud med hjemmetest til de kvinder, der ikke har været med til det ordinære screeningstilbud.
Region Hovedstaden går forrestSiden 2017 har Region Hovedstaden inviteret kvinder, der ikke har været screenet i mindst fire år, til at lave en hjemmetest.
- Det er et tilbud til de kvinder, der ikke har været til screening, selv om de har modtaget invitationen og to rykkere, fortæller Jesper Bonde, der er seniorforsker på Hvidovre Hospital.
Han fortæller videre, at regionen har inviteret over 60.
000 kvinder til HPV hjemmetest det seneste år.
Af dem har omkring 15.
000 bestilt hjemmetesten.
- Så det kommer til at have en markant effekt på vores screeningsdeltagelse, og det er præcist formålet: At danske kvinder deltager i screeningen så de kan beskyttes mod livmoderhalskræft, siger Jesper Bonde.
Kan blive et tilbud til alle kvinderMen hvad med de kvinder, der tager til screening?
Mange kvinder ville sikkert gerne slippe for et besøg hos lægen, hvis sikkerheden er den samme.
Mette Tranberg ser et potentiale i hjemmetesten, men mener dog, at flere ting skal afklares, inden det skal være standarttilbuddet til alle kvinder.
Læs også:Kræftens Bekæmpelse: Usikker på effekt af ny test mod livmoderhalskræft- Der er er brug for mere viden og erfaring inden hjemmetesten potentielt kan blive det primære tilbud for alle kvinder, siger Mette Tranberg.
Artiklen er opdateret: Afsnittet 'Region Hovedstaden går forrest' er kommet til artiklen efter udgivelse.
FacebookTwitterKopier linkEmner:Sygdomme og lidelser|Sundhedsstyrelsen|Regionshospitalet Randers|Kønssygdomme|Randers




https://www.dr.dk/nyheder/udland/europol-lukker-over-33000-falske-webshops-og-anholder-12

UdlandEuropol lukker over 33.
000 falske webshops og anholder 12På tværs af 26 lande er 33.
654 hjemmesider, der sælger falske produkter, blevet beslaglagt af Europol.
28.
nov.
2018 kl.
02.
33Bemærk: artiklen er mere end 30 dage gammelLæs opSom del af en stor, international aktion har Europol beslaglagt 33.
654 domænenavne, der sælger falske varer online.
Hjemmesiderne sælger blandt andet forfalskede lægemidler, piratkopierede film, tv-serier og musik samt software og elektronik og andre falske produkter.
I den koordinerede aktion, der fandt sted på tværs af 26 lande, har det europæiske politisamarbejde anholdt 12 personer og beslaglagt en million euro - knap 7,5 millioner kroner.
Det oplyser Europol i en pressemeddelelse.
Operation "In Our Sites" er en tilbagevendende global aktion, der blev lanceret i 2014 og siden er vokset markant.
Under den seneste operation har adskillige myndigheder fra forskellige lande været involveret for at hjælpe Europol mest muligt.
Således er der også sket en væsentlig stigning i antallet af falske webshops, der beslaglægges.
Under den foregående operation var antallet af beslaglagte domænenavne 20.
520 sammenlignet med 33.
654 under denne operation.
Ud over de mange beslaglagte hjemmesider har Europol anholdt 12 personer, ligesom at politisamarbejdet har indefrosset mere end en million euro på flere bankkonti.
Blandt de 26 lande, der var del af operationen, er Danmark.
Det er ikke oplyst i pressemeddelelsen fra Europol, hvor de 12 anholdte personer er fra.
/ritzau/FacebookTwitterKopier link




https://www.dr.dk/nyheder/politik/tidligere-betjent-udenrigsministeriet-bad-politiet-om-indgreb-ved-kina-besoeg

Tibet-sagenSe temaPolitikTidligere betjent: Udenrigsministeriet bad politiet om indgreb ved Kina-besøgUdenrigsministeriet bad om, at kinesisk leder ikke så demonstration, siger betjent under Tibet-afhøring.
En tidligere betjent forklarer i retten, at Udenrigsministeriet havde anmodet om at skærme demonstranterne.
Det fremgår dog ikke af den endelige operationsanbefaling.
28.
nov.
2018 kl.
11.
15 | opdateret 28.
nov.
2018 kl.
13.
48Bemærk: artiklen er mere end 30 dage gammelLæs opDet var Udenrigsministeriet, som i 2002 bad politiet om at sikre, at en højtstående kinesisk leder på besøg ikke fik set demonstranter.
Den opsigtsvækkende udtalelse kommer onsdag under en afhøring i Tibetkommissionen.
Det er en pensioneret vicepolitikommissær, som kommer med oplysningen om, hvad der i et par sætninger tilsyneladende stod i en tidlig version af den såkaldte operationsbefaling.
- Der stod, at vi efter anmodning fra Udenrigsministeriet skulle sikre, at kortegen ikke kom forbi negative demonstranter, siger Henning Peter Dahl.
Dengang var han leder af hundeafdelingen i Københavns Politi.
Ved store operationer var han en af de såkaldte indsatsledere.
Han skulle stå på gaden.
Besøget i 2002 er blot et af flere.
Tibetkommissionen har hidtil koncentreret sig om kinesiske statsbesøg i 2012 og 2013, men den gennedsatte kommission har udvidet undersøgelsen til at omfatte kinesiske besøg længere tilbage i tiden.
Fremgik aldrig af endelig befalingOplysningen om opfordringen fra Udenrigsministeriet fremgår dog ikke af den version af operationsbefalingen, som Tibetkommissionen har fået udleveret, fremgår det af afhøringen.
Her vil udspørger Jakob Lund Poulsen vide, om der blev talt blandt betjentene om opfordringen.
- Det gav anledning til, at vi snakkede om, at med den formulering må det være politisk afstemt, at vi skulle sikre, at der ikke var negative demonstranter, forklarer den tidligere vicepolitikommissær.
Han udtaler sig som vidne.
Det vil sige, at han har pligt til at tale sandt.
Læs også:Tidligere politichef afviser aftalt spil: Kina måtte gerne se demonstranterBefaling blev omtalt som politisk bestemtSnakken om, at det måtte være politisk bestemt, gik over en kop kaffe, beretter han.
Udspørgeren vil vide, om han så gik til ledelsen med spørgsmål om forholdsordren.
- Nej, personligt tog jeg det sådan, at det var handlet af, at det skulle vi ikke forholde os til, forklarer Henning Peter Dahl.
Under planlægningen af større opgaver kom operationsbefalingen i en serie forskellige versioner, fordi der jævnligt kom tilføjelser eller ændringer, oplyser han.
Den kinesiske premierminister besøgte Danmark i september 2002.
Ligesom en anden pensioneret leder forklarer Henning Peter Dahl, at politiets ledere søgte at hindre, at gæsten fik øje på demonstranter.
- Det blev slået fast, at det var vigtigt, at gæsten ikke så noget negativt, siger Dahl.
Onsdag finder de første afhøringer sted i Tibetkommissionen, efter at den blev gennedsat i sommer.
Du kan høre Jesper Tynells radiodokumentar om Tibet-sagen her.
/ritzau/FacebookTwitterKopier linkEmner:Udenrigsministeriet|Politi|Københavns Politi|Kina|Tibet




https://www.dr.dk/nyheder/regionale/midtvest/faa-kritikere-til-320-meter-hoejt-bestseller-taarn-det-skal-vaere-mere

Midt- og VestjyllandFå kritikere til 320 meter højt Bestseller-tårn: Det skal være mere klimavenligtHøringsfristen slutter i dag.
Bestseller kritiseres for ikke at tage hensyn til bæredygtighed.
Det er Bestseller-milliardæren Anders Holch Povlsen, der står bag planen om at skabe en hel ny bydel med navnet "Bestseller Village & Tower" i Brande.
Af Maiken Friis Lange og Mona Aaberg28.
nov.
2018 kl.
06.
00Bemærk: artiklen er mere end 30 dage gammelLæs opEt højhus på 320 meter i Brande har ikke fået mange kritikere op af stolen.
I dag er der høringsfrist på Bestsellers store byggeprojekt Bestseller Tower & Village, og selvom projektet bliver højere end Eiffeltårnet, har kommunen kun modtaget seks kritiske høringssvar.
- Jeg er forundret over, hvor få bemærkninger vi har fået til planforslaget.
Jeg havde forventet, at der var flere, der havde en holdning, de gerne ville give til kende, siger Karina Kisum Jensen, der er planchef i Ikast-Brande Kommune, og som sidder med høringsvarerne.
Læs også:Begejstring på borgermøde: Ser frem til at få 320 meter højt tårn til naboEn af dem, der har sendt en indsigelse til Ikast-Brande Kommune, er Trine Kammer, der selv er arkitekt.
Hun mener, at byggeriet sender et forkert signal i en tid, hvor CO2-udledning og klimaaftryk er på dagsordenen.
Det kræver nemlig ekstra mængder cement og stål at bygge den type byggeri – og det går imod den trend, der er i arkitektbranchen med at bygge klimavenligt.
- Det er en helt forkert adfærd at vise i vores tid.
Bestseller skal også levere klimaregnskab, og jeg synes ikke, de tager ansvaret på sig i den her retning, siger Trine Kammer og frygter, hvad der sker med byggeriet, hvis Bestseller enten får økonomiske problemer eller vælger at flytte.
- Hvem ved, hvordan Bestsellers organisation ser ud om 10-15 år.
Vi har set med Vestas og Nokia, at det går op og ned, og så er der måske ikke brug for byggeriet på sigt.
I den forbindelse har højhuse en meget rigid struktur, og man kan ikke så nemt bygge om eller få et fritidshjem ind på 15.
etage, siger Trine Kammer.
Danmarks Naturfredningsforening håber også på, at Bestseller vil tage mere ansvar for miljøbelastningen.
- Desværre er Bestseller Tower & Village ikke et eksempel, der viser omverdenen, at mega- byggeri og drift af mega-byggeri kan blive grønt, 100 procent CO2-neutral og klimatilpasset, skriver Jens Thomsen, der er formand for Danmarks Naturfredningsforening Ikast-Brande i deres indsigelse.
Illustration af lokalplanforslag om Bestseller Village & Tower.
Forsvaret er bekymret for flysikkerhedenEt 320 meter højt tårn er aldrig tidligere set i Danmark, og blandt de løftede pegefingre er en indsigelse fra Forsvaret.
De ønsker at få undersøgt, om det vil påvirke flysikkerheden og mulighederne for at overvåge det danske luftrum.
- Det er første gang, man har planer om at bygge så højt, og det er klart, at det giver en ekstraordinær situation for os, at vi skal ind og have kigget på, hvordan kan det her skygger eller blokerer for vores radarbillede, siger Martin Særmark Thomsen, der er kommunikationsmedarbejder ved Forsvarsministeriets Ejendomsstyrelse.
Viser undersøgelsen, at bygningen vil påvirke forsvarets aktiviteter, og kan der ikke findes en løsning på dem, så har styrelsen faktisk vetoret.
- Det vil vi meget, meget nødigt.
Men hvis der vitterlig ikke er nogen andre muligheder for, at vi kan sikre de interesser, vi nu engang er sat i verden for at varetage, så har vi muligheden for at nedlægge veto, siger Martin Særmark Thomsen og uddyber:- Der findes andre steder i verden, hvor man har bygget i højden, så det er ikke umuligt at bygge i 320 meter, siger Martin Særmark Thomsen.
Ikast-Brande Kommune forventer ikke, at Forsvarets indsigelse hverken vil forsinke eller bremse byggeriet.
- Vi er i en tæt dialog med Forsvarsministeriet, og vi ser det som en formalitet.
Der er en analyse, der skal laves, og når den ligger, forventer vi, den vil sige, at der ikke er en udfordring, og at vi kan godkende planerne endeligt, siger planchef Karina Kisum Jensen i Ikast-Brande Kommune.
Hun forventer, at byrådet vil kunne tage endelig stilling til projektet i februar.
Bestseller ønsker ikke at forholde sig til kritikken før, de har modtaget høringssvarene fra kommunen.
FacebookTwitterKopier linkEmner:Ikast-Brande Kommune|Ikast|Danmarks Naturfredningsforening|Brande|Miljø og natur




https://www.dr.dk/nyheder/udland/omstridt-senator-sikrer-republikanernes-53-senatsplads

UdlandOmstridt senator sikrer Republikanernes 53.
senatspladsSelv om der var tæt løb til sidst, vandt Cindy Hyde-Smith som ventet over demokraten Mike Espy i Mississippi.
Den republikanske senator Cindy Hyde-Smith (til venstre) krammer sin datter på valgaftenen i Jackson, Mississippi.
)28.
nov.
2018 kl.
06.
08Bemærk: artiklen er mere end 30 dage gammelLæs opDen republikanske senator Cindy Hyde-Smith vinder den sidste senatsplads i USA's midtvejsvalg.
Således vinder Hyde-Smith den 53.
republikanske senatsplads.
Det sker ved anden runde af midtvejsvalget i Mississippi.
Ifølge CNN står Cindy Hyde-Smith til at få 54,3 procent af stemmerne mod demokraten Mike Espys 45,7 procent af stemmerne.
Mike Espy erkender nederlaget på Twitter.
Espy var landbrugsminister under tidligere præsident Bill Clinton og før det medlem af Repræsentanternes Hus.
Trump viste sin støtte til Hyde-SmithPræsident Donald Trump var mandag i Mississippi for at vise sin støtte til Hyde-Smith forud for valgdagen.
Sent tirsdag aften amerikansk tid lykønsker han hende med sejren på sit foretrukne sociale medie:- Tillykke til senator Cindy Hyde-Smith med din store sejr i den fantastiske stat Mississippi.
Vi er alle sammen meget stolte af dig, skriver han på Twitter.
Læs også:Hængnings-kommentar kan koste Republikanerne en plads i SenatetCindy Hyde-Smith kunne have sikret sig pladsen i Senatet ved valget 6.
november, hvis hun havde vundet med mere end 50 procent af stemmerne.
Men fordi Republikanerne ikke nåede et primærvalg inden midtvejsvalget i begyndelsen af november, var Hyde-Smith ikke den eneste republikaner på stemmesedlen.
Det var Chris McDaniel også.
Men da ingen af de to republikanere eller demokraten Mike Espy fik over 50 procent af stemmerne, skulle der tirsdag holdes en anden og afgørende runde mellem Hyde-Smith og Espy.
Burde have været en sikker sejrMississippi er en konservativ sydstat, og egentlig burde det have været en sikker republikansk senatsplads, men Cindy Hyde-Smith snublede op til valget blandt andet med en række racistiske udtalelser.
Det skriver nyhedsbureauet AP.
Især har en videooptagelse trukket stor opmærksomhed.
Den viser Cindy Hyde-Smith, der under et vælgermøde siger om en tilhænger:- Hvis han inviterede mig til en offentlig hængning, ville jeg sidde på forreste række.
Mississippi har en lang historie bag sig med lynchning af tusindvis af sorte borgere.
Med sejren i Mississippi har Republikanerne 53 pladser i Senatet mod Demokraternes 47.
Inden midtvejsvalget lød fordelingen på 51-49 i republikansk favør.
/ritzau/FacebookTwitterKopier linkEmner:Bill Clinton (politiker)|Donald Trump (politiker)|USA|Twitter|Valg og folkeafstemninger




https://www.dr.dk/nyheder/regionale/hovedstadsomraadet/eksternt-ekspertraad-maa-ikke-fraraade-sundhedsplatformen

SundhedsplatformenSe temaKøbenhavnEksternt ekspertråd må ikke fraråde SundhedsplatformenRegion Hovedstaden har nedsat et ekspertråd, som skal følge Sundhedsplatformen.
Men eksperterne må ikke fraråde systemet.
Politiker kalder det for en mundkurv.
Medarbejdere på Region Hovedstadens hospitaler har løbende påpeget problemer med implementeringen af Sundhedsplatformen.
Af Line Gudnitz Baun og Marcel Mirzaei-Fard28.
nov.
2018 kl.
06.
01 | opdateret 28.
nov.
2018 kl.
07.
17Bemærk: artiklen er mere end 30 dage gammelLæs opEfter skarp kritik fra Rigsrevisionen har Region Hovedstaden valgt at nedsætte et hold af seks eksterne eksperter, der skal kigge it-systemet Sundhedsplatformen efter i sømmene.
Men nu viser det sig, at ekspertpanelet ikke får helt frie hænder.
Af panelets kommissorium, som P4 København har fået adgang til, fremgår det nemlig, at panelet ikke må anbefale en tilbagerulning af it-systemet.
Og den præmis møder kritik fra Dansk Folkepartis medlem af regionsrådet, Henrik Thorup:- Hvad i alverden er det, de skal sidde og lave?
De skal sidde og arbejde fuldstændigt positivt for Sundhedsplatformen, siger han og fortsætter:- Det, synes jeg, er højst usædvanligt for at sige det mildt.
Jeg har aldrig hørt noget lignende.
Med vores investeringer signalerer vi til vores medarbejdere og til omverdenen, at vi ønsker at beholde Sundhedsplatformen.
Det er således også en grundlæggende præmis for Ekspertrådets arbejde.
Region HovedstadenMen ifølge Jens Gordon Clausen, som er koncerndirektør i Region Hovedstaden, så giver det god mening, at de eksterne eksperter skal arbejde med præmissen om at beholde Sundhedsplatformen.
- Det er en klar grundlæggende politisk forudsætning for vores arbejde, at vi ønsker at bevare Sundhedsplatformen i Region Hovedstaden.
Det er en del af budgetaftalen, som blev indgået for 2019, og det er det, som vi arbejder inden for, siger Jens Gordon Clausen.
Nyt system kan være dyrtDet er politikerne i forretningsudvalget, der har efterspurgt de eksterne eksperter.
Eksperterne skal blandt andet hjælpe med regionens forberedelser til den kommende opgradering af Sundhedsplatformen i februar 2019.
- Det er jo fuldstændig en mundkurv.
Hvad skal man bruge ekspertpanelet til?
Regionsrådspolitiker Henrik Thorup (DF)Ifølge Bent Greve, som er professor i samfundsvidenskab ved Roskilde Universitet, er det meget normalt, at der bliver opsat rammer for eksperternes arbejde:- Her har man formentlig valgt det af to grunde.
Man vil have nogle relativt hurtige råd, og man vil ikke risikere at skulle ud i et nyt system, som måske kan være meget dyrt at få, siger Bent Greve.
Men eksperterne burde få helt frie hænder, mener Jacob Rosenberg, der er overlæge på Herlev Hospital og regionsrådsmedlem for Liberal Alliance.
- Hvis eksperterne er så gode, som vi håber, så kan det jo godt være, at de finder ud af, at det er smartere ikke at have Sundhedsplatformen, og så må de selvfølgelig gerne fortælle det, siger Jacob Rosenberg.
Afviser mundkurvOg det bakkes op af Henrik Thorup.
- Det (præmissen, red.
) er jo fuldstændig en mundkurv.
Hvad skal man bruge ekspertpanelet til?
Hvis der skulle gøres noget effektivt, så må det være, at man gav eksperterne frie hænder til at gennemgå det, som man burde have gjort for 2,5 år siden, inden man startede med Sundhedsplatformen, siger Henrik Thorup.
Jens Gordon Clausen afviser, at ekspertrådet skulle have fået mundkurv på.
- Jeg synes på alle måder, at vi har givet ekspertrådet en klar og meningsfuld opgave, og det er inden for de rammer, at de så skal rådgive os, siger han.
Ekspertrådet skal rapportere til Region Hovedstaden frem til 1.
juli 2019.
Læs også:Sundhedsplatform: Nye dødsfald skal undersøges efter medicinfejlFacebookTwitterKopier linkEmner:Dansk Folkeparti|Henrik Thorup (politiker)|Region Hovedstaden|Sundhedsvæsen|Sjælland




https://www.dr.dk/sporten/oevrig/de-mentale-superkraefter-hjernen-kan-aede-frygt-og-smerte

SupermennesketSe temaØvrig sportDe mentale superkræfter: Hjernen kan æde frygt og smerte Psykologien har gjort sit indtog i de professionelles virke.
De største atleter besidder evnen til at presse kroppen til det yderste, og måske kan motionisten lære af de bedste.
Af Peter Kobbersmed og Grafik af Vibeke Kjær Lund28.
nov.
2018 kl.
12.
48Læs opDet er én af boksehistoriens mest ikoniske kampe.
Muhammad Ali mod Joe Frazier i The Thrilla in Manila i 1975Efter 14 udmagrende runder beslutter Fraziers træner at give op på sin boksers vegne, og Ali tager sejren efter et opgør, hvor de to legender presser hinanden til det alleryderste.
Muhammad Ali svinger først sin venstre så sin højre i 14.
runde af den legendariske kamp mod Joe Frazier i Manila, 1.
oktober 1975.
(© AP Photo / Scanpix)- If my mind can conceive it, and my heart can believe it - then I can achieve it, er sidenhen blevet én af Muhammad Ali mange berømte citater og kunne på et forfladiget dansk oversættes til:- Hvis mit sind kan begribe det, og mit hjerte kan tro det, kan jeg også opnå det.
Muhammad Alis evne til at grave dybt i sig selv efter de allersidste ressourcer gjorde ham til “the greatest”, og er det der i mange tilfælde adskiller de bedste fra de næstbedste.
Den legendariske britiske løber Roger Bannister er citeret for at sige:- Det er hjernen, ikke hjertet eller lungerne, som er det afgørende organ.
Hvis ikke det gør ondt, så holder man noget tilbageGregory Diment, sportspsykologisk konsulentDerfor er sportspsykologer og mental coaches også en naturlig del af staben bag nutidens eliteatleter.
I egen andedam arbejder Team Danmark ligefrem med en “sportspsykologisk filosofi”; 12 sider med værdier og metoder bag organisationens mentale indsats over for atleter.
Gregory Diment er én af de personer, som forsøger at løfte Team Danmarks visioner på området.
Han er sportspsykologisk konsulent og har blandt andet arbejdet intensivt med de bedste danske roere.
Og han kan tilslutte sig Roger Bannisters grundtanke.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
- Selvfølgelig er den fysiske forfatning afgørende, når vi snakker store sportspræstationer.
Kroppen kan i høj grad være en begrænsning i forhold til succes, hvis ikke man formår at bruge hele sin kapacitet.
Men Bannister sætter ord på et valg, enhver idrætsudøver må træffe: Når kroppen gør ondt, kan man fortsætte, eller man kan stoppe.
Hvis man altid vælger den nemme løsning og stopper, når man ikke ligeså langt.
En bremseklods i hjernen?
Evnen til at kende sine egne grænser, og når det er gavnligt også at gå ud over dem, er afgørende i Gregory Diments arbejde med eliteatleter.
Den proces kan vise sig at være naturstridig - bogstaveligt talt:- Nyere forskning tyder faktisk på, at hjernen har nogle mekanismer, som fungerer som bremseklodser - en sikkerhedsmekanisme, som forhindrer kroppen i at tage skade, forklarer Gregory Diment.
Den sydafrikanske idrætsprofessor Timothy Noakes har lanceret teorien om “central governor” - et centralt ledelsesorgan i hjernen, som skrider ind og bremser kroppen fra at brænde helt ud - også selvom der stadig kan være brændstof på tanken.
Evnen til at omgås den sikkerhedsmekanisme kan i mange tilfælde være nøglen til at forbedre præstationen.
- Hvis man gør det rigtigt, jamen så gør det ondt.
Det er et supervigtigt punkt i mit arbejde med eliteatleter: Det er faktisk ok, at det gør ondt.
Det er ikke behageligt, men det er helt normalt.
Det betyder bare, at man giver alt, hvad man har.
Hvis ikke det gør ondt, så holder man noget tilbage, siger Gregory Diment.
Læs også:Stærke arme og store lår: Kan du gætte atletens sportsgren?
Han understreger samtidig, at evnen til at presse sig selv i høj grad er en ekspertise som opbygges over tid, og som eliteatleter dermed har mere finjusteret end motionister.
Han lader ikke frygten styre sin opførselMark Greenlee, Hjerneforsker- Det handler om at få så meget erfaring som muligt, så man kan udvikle strategier til at håndtere smerten.
Man skal blive bevidst om, hvordan det føles, når man presser sig selv til det punkt, hvor man tror, at man ikke kan mere.
Man lærer at lytte til de signaler kroppen sender og at forstå de følelser, som dukker frem, og som fjerner vores lyst til at fortsætte.
Den norske frygtdræberAksel Lund Svindal er én af Norges største skistjerner med både OL- og VM-guld på sit CV.
Han er styrtløbskonge og et levende bevis på, at arbejdet med de mentale ressourcer ikke kun begrænser sig til et spørgsmål om at presse ekstra kræfter ud af musklerne: Aksel Lund Svindals hjerne er nemlig særlig god til at tæmme frygt.
Læs også:Hvorfor er sportens største genier så overlegne?
I 2007 styrtede Svindal under opvarmningen til styrtløbet i Beaver Creek, Colorado.
Han brækkede adskillige knogler i ansigtet og fik en dyb flænge i lyske- og maveregionen, og dermed sluttede sæsonen brat.
Men et år efter stod nordmanden igen klar til start i Beaver Creek.
Og trods den usikkerhed og frygt, som satte ind på toppen af pisten, vandt Svindal på skæbnebjerget.
I 2009 fik den amerikanske professor og hjerneforsker Mark Greenlee anledning til at MR-scanne Svindals hjerne for at se, hvordan styrtløberen håndterede fare- og stresssignaler.
- Svindal havde en særlig kapacitet til at koncentrere sig under høje stressniveauer.
Han lader ikke frygten styre sin opførsel, og det er det, som gør ham til en så god alpin skiløber, har Mark Greenlee forklaret til NRK.
Vi skal ind i smertenSvindals evne til at acceptere de ubehagelige følelser uden at lade dem blokere, er eksemplarisk for både topatleter og glade motionister.
Kristoffer Henriksen er lektor og forskningsleder ved Institut for Idræt og Biomekanik ved Syddansk Univeristet, og så har han også i mere end 10 år været tilknyttet som sportspsykologisk konsulent ved Team Danmark.
Vi løber med lydbøger, podcasts og høj musik i ørerne, men måske skulle vi være bedre til at mærke efter, hvad der foregår i kroppenKristoffer Henriksen, forskningslederIfølge ham er det vigtigt at vige bort fra tanken om uberørte overmennesker - også blandt eliteatleter.
- De oplever stort set allesammen svære tanker og følelser i forbindelse med konkurrencer.
Kan jeg holde tempoet?
Er jeg nu stærk nok?
Er de andre ikke langt hurtigere end mig?
Det er helt naturligt.
Problemet opstår, hvis tankerne får én til at afvige ens planer.
- I Team Danmark definerer vi mental styrke som evnen til at handle i overensstemmelse med sine værdier og motiver - også når man står til ansigt med svære tanker og følelser, siger Kristoffer Henriksen.
For at arbejde med smertehåndtering og trangen til at opgive skelner man mellem en dissociativ og en associativ tilgang.
Ved den dissociative tilgang forsøger man som idrætsudøver at distancere sig fra smerten.
Man går ind i en boble og gør alt for at glemme ubehaget i kroppen, men derved risikerer man også at fjerne sig selv fra opgaven.
Man er mindre optaget af at løse tingene rigtigt rent teknisk, og kvaliteten i ens præstation daler.
I den associative tilgang går man derimod ind i smerten.
Man registrerer kroppens signaler, men accepterer smerten, som et naturligt led i at præstere så godt som muligt.
Og den tilgang er uden tvivl at foretrække for både de bedste atleter og de dødelige motionister, forklarer Kristoffer Henriksen.
Læs også:Opdagelsesrejser og parringsritualer: Derfor stræber atleter efter storhed- Vi løber med lydbøger, podcasts og høj musik i ørerne, men måske skulle vi være bedre til at mærke efter, hvad der foregår i kroppen.
Både så vi formår at presse os selv meget længere, men også så vi formår at sige stop i tide og ikke løber ind i unødige skader.
Opgøret i oktober 1975 mod Joe Frazier kaldte Muhammad Ali efterfølgende “det tætteste på døden”, han havde oplevet.
Men med sine uforlignelige evner til at gå dybt og finde de sidste ressourcer lykkedes det for Ali at vinde over Frazier og sin egen smerte.
FacebookTwitterKopier linkEmner:Team Danmark|Skisport|Motion|Muhammad Ali (bokser)|Norge




