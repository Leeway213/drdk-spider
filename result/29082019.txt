https://www.dr.dk/nyheder/politik/barsel-splitter-folketinget-eu-skal-ikke-blande-sig

PolitikBarsel splitter Folketinget: 'EU skal ikke blande sig'Socialdemokratiet har på få dage ændret holdning til omdiskuteret direktiv.
Statsminister Mette Frederiksen sagde på Socialdemokratiets sommergruppemøde, at EU-direktivet om delt barsel ikke vil falde i god jord i Folketinget.
Af Kasper Duncan Gram29.
aug.
2019 kl.
22.
53Bemærk: artiklen er mere end 30 dage gammelLæs opDanske mænd vil fremover skulle tage mindst to måneders lønnet barsel - ellers miste den i det samlede barselsregnskab.
Sådan er udsigten, efter statsminister Mette Frederiksen (S) i dag har bekræftet, at regeringen laver et kursskifte og efterkommer et EU-direktiv, som skal øge ligestillingen på arbejdsmarkedet gennem øremærket barsel:- De EU-direktiver, der vedtages, er vi jo forpligtet til at implementere.
Så det kan der ikke være en diskussion omkring, understregede hun.
FAKTA: EU-krav øremærker to måneders barsel til faderenEU-direktiv* Den centrale del af direktivet er, at forældre i EU skal have ret til fire måneders betalt barselsorlov, hvoraf to af månederne skal være øremærket faderen.
* Hvis faderen ikke kan eller vil tage de to måneder, kan de ikke overtages af moren.
* Målet med direktivet er at sikre en balance mellem arbejdsliv og privatliv for EU-borgere og at modarbejde ulighed mellem mænd og kvinder på arbejdsmarkedet.
* Der sigtes mod, at reglerne træder i kraft i EU-landene inden for tre år.
Danske barselsregler* Som det er i dag, har danske forældre tilsammen ret til 52 ugers orlov med barselspenge, når de får barn.
* Kvinder har ret til fire ugers orlov før fødslen efterfulgt af 14 ugers barselsorlov.
* Mænd har ret til to ugers fædreorlov, der skal holdes inden for de første 14 uger efter fødslen.
* Efter de første 14 uger har begge forældre ret til at holde tilsammen op til 32 ugers orlov.
Forældrene bestemmer selv, hvor mange uger henholdsvis faderen og moren tager i den periode.
Det kan de ikke længere selv bestemme, når EU-direktivet er trådt i kraft.
Kilder: EU-Kommissionen, EU-Parlamentet, Ritzau.
Dagens udtalelse efter Socialdemokratiets sommergruppemøde sker, efter ligestillingsminister Mogens Jensen (S) i går havde slået fast, at regeringen alligevel ikke vil søge dispensation fra EU-direktivet.
Så sent som i lørdags bakkede han ellers op om en dispensation i Politiken, og kursskiftet ærgrer oppositionspartierne:- Vores barselsordning er en af de bedste i EU, så den er værd at søge en dispensation for.
De danske familier ved bedst selv, så det er ærgerligt, at man nu kalder det for en misforståelse, siger Fatma Øktem, der er ligestillingsordfører i Venstre.
Læs også:Minister i ko-vending om barsel: Bøjer sig for EU-kravDF: S laver ko-vendingMette Frederiksen fastslog på sommergruppemødet, at implementeringen af EU's krav ikke ville falde i god jord hos en stor del af Folketinget:- Det er ikke et direktiv, der er vokset i det danske folketing, i hvert fald ikke i flertallet, udtalte hun.
Dansk Folkepartis formand, Kristian Thulesen Dahl, kalder beslutningen om at droppe en ansøgning om dispensation for 'en ko-vending fra Socialdemokratiets side':- Socialdemokratiet har tidligere stået fast på, sammen med os andre, at barsel er noget, forældrene selv skal bestemme.
Og nu lægger man sig fladt ned for det EU-direktiv, der jo laver om på reglerne her i Danmark, og det synes jeg er rigtig trist, siger han.
Hos Det Konservative Folkeparti anser ligestillingsordfører Birgitte Bergman ikke barselsområdet for et EU-emne:- Som konservativ mener jeg, at det burde være op til familierne selv at bestemme fordelingen af barsel.
Og EU bør ikke blande sig i det enkelte medlemslands familie- og arbejdsmarkedspolitik.
Så derfor forventer jeg, at ligestillingsministeren vil gøre alt, hvad han kan, for at sikre størst mulig frihed og fleksibilitet til danske familier.
Læs også:Danmark tager førstepladsen i ligestilling - men der er stadig lang vej endnuStøttepartier bakker opMens beslutningen vækker kritik hos oppositionen, så bliver den hilst velkommen hos regeringens støttepartierSF's ligestillingordfører, Astrid Carøe, kalder ligefrem øremærket barsel for 'en hjertesag' for sit parti:Og De Radikales politiske leder, Morten Østergaard, ser EU som en godt platform til at lave fremskridt inden for ligestilling:Ligestillingsminister Mogens Jensen har ikke ønsket at stille op til interview i dag, men i næste uge mødes han med arbejdsmarkedets parter for at diskutere barselsreglerne.
Rettelse: Det er lønnet barsel og ikke barselstid som sådan, der bliver øremærket fædrene.
FacebookTwitterKopier linkEmner:EU|Fatma Øktem (politiker)|Kristian Thulesen Dahl (politiker)|Socialdemokraterne|Ligebehandling




https://www.dr.dk/nyheder/udland/donald-trump-aflyser-et-planlagt-besoeg-i-polen

Trumps aflyste besøgSe temaUdlandDonald Trump aflyser et planlagt besøg i PolenOrkan på vej mod Florida får USA's præsident til at aflyse besøg.
Den amerikanske præsident, Donald Trump, aflyser et planlagt besøg i Polen på grund af orkan.
Sandra Meersohn Meinecke, Anna Sol Jørgensen og Kasper Duncan Gram (video)29.
aug.
2019 kl.
22.
27 | opdateret 30.
aug.
2019 kl.
07.
49Bemærk: artiklen er mere end 30 dage gammelLæs opDonald Trump aflyser et planlagt besøg i Polen.
Det skriver Reuters.
Den amerikanske præsident skulle have været i Polen i weekenden, men han har angiveligt valgt at blive hjemme på grund af orkanen Dorian, der har kurs mod staten Florida.
Præsidenten og førstedame Melania Trump skulle besøge Polen i forbindelse med 80-året for begyndelsen af Anden Verdenskrig.
Til Bloomberg News udtaler Donald Trump, at han ønsker at blive i Washington, for at sikre "at regeringens ressourcer er fokuseret på den kommende storm".
- Stormen ser ud til, at den faktisk kan gå hen og være en meget, meget stor storm, siger Trump til Bloomberg.
Polen byder velkommenI stedet for Donald Trump vil vicepræsident Mike Pence rejse til Polen og deltage i markeringen af 80-årsdagen for udbruddet af Anden Verdenskrig.
- Mike tager afsted, siger Donald Trump til Bloomberg.
Donald Trump har angiveligt talt med den polske præsident Andrzej Duda for at informere ham om ændringerne i planerne.
En talsmand for Andzej Duda oplyser til nyhedsbureauet Reuters, at Polen er klar til at arrangere et nyt weekendbesøg i løbet af de kommende måneder, og det har de to statsledere også diskuteret under deres telefonsamtale.
- Et besøg i løbet af de kommende måneder vil være realistisk med sådan en kalender, siger talsmanden til Reuters.
Anden aflysning på otte dageDet er anden gang på otte dage, at Donald Trump aflyser et planlagt besøg i Europa.
I sidste uge valgte Donald Trump som bekendt at melde afbud til et planlagt statsbesøg i Danmark i september.
Begrundelsen var, at statsminister Mette Frederiksen (S) havde afvist at diskutere Trumps tanke om at købe Grønland.
Orkanen, som har fået navnet Dorian, forventes at ramme Floridas kyst mandag.
Floridas guvernør, Ron DeSantis, har erklæret en undtagelsestilstand i hele staten.
Opdateret med video.
FacebookTwitterKopier linkEmner:Andrzej Duda (politiker)|Donald Trump (politiker)|Polen|Socialdemokraterne|Orkaner




https://www.dr.dk/nyheder/indland/joergen-poulsen-er-ekspert-i-ballepressere-hoesten-er-hans-fest

IndlandJørgen Poulsen er ekspert i ballepressere: Høsten er hans festDer arbejdes på fuld damp på de danske marker i disse dage for at få høsten i hus.
For landbrugsmekaniker Jørgen Poulsen er høsten årets højdepunkt.
Vestjyden rykker ud, når der er problemer med halmballepresserne i høstsæsonen.
Af Mickey Kruse29.
aug.
2019 kl.
21.
35Bemærk: artiklen er mere end 30 dage gammelLæs opDe danske landmænd kæmper i disse dage med at få årets høst i hus.
Regnen er en af de helt store udfordringer, en anden udfordring er, når maskineriet går i stykker.
Derfor bimler og bamler telefonen hos landbrugsmekanikeren, Jørgen Poulsen fra Holstebro.
Han er nemlig ekspert i halmballepressere, eller som en af hans kunder, landmand Brian Rahbek, udtrykker det.
- Jørgen har jo en doktorgrad i det her.
August er den helt travle måned, hvor stort set alle Jørgen Poulsens vågne timer er fuldt booket på grund af høsten.
I dag er Jørgen mødt klokken 7.
30.
Det lyder umiddelbart ikke så vildt, men omvendt fik han først fri klokken 02.
00 i nat.
De seneste 11 måneder har Jørgen arbejdet med at forberede en lang række landmænds ballepressere, så de er klar til at rykke ud på markerne i høstperioden.
For Jørgen er de mange timers forberedelse med eftersyn og klargøring en slags opvarmning til kulminationen i august.
- Høsten er en skøn tid, det er her, jeg får energien til de andre 11 måneder.
Inden Jørgen bliver hidkaldt til defekte ballepressere rundt i landet, skal kornet høstes, og det har i år givet landmændene nervøs hjertebanken, da en lang række skybrud har huseret i den danske sensommer.
Landbrugets videnscenter Seges forventer dog på nuværende tidspunkt, at årets høst kommer til at ligge over middel.
FacebookTwitterKopier linkEmner:Landbrug|SEGES|Holstebro




https://www.dr.dk/nyheder/udland/han-var-en-af-hovedmaendene-bag-fredsaftalen-i-colombia-nu-opfordrer-han-til-vaebnet

Fredsaftale i ColombiaSe temaUdlandHan var en af hovedmændene bag fredsaftalen i Colombia: Nu opfordrer han til væbnet kamp Den colombianske regering har "forrådt" fredsaftalen, mener tidligere Farc-leder.
En screenshot fra video, hvor Ivan Marquez (i midten) annoncerer, at Farc genoptager den væbnede kamp mod den colombianske stat.
Af Maya Nissen29.
aug.
2019 kl.
21.
45Bemærk: artiklen er mere end 30 dage gammelLæs opDet er kun små tre år siden, at forhandlere mellem den colombianske regering og oprørsgruppen Farc skrev historie, da de nåede til enighed om en fredsaftale, der satte punktum på en 52 år lang konflikt.
Men i dag meddelte en af Farcs tidligere ledere og chefforhandler under den fire år lange fredsproces, at 'en ny fase af den væbnede kamp' er begyndt.
Det skriver blandt andre BBC.
Hvem er Ivan Marquez?
Ivan Marquez, hvis borgerlige navn er Luciano Marin Arango, var nummer to i Farc, inden guerillagruppen underskrev fredsaftalen.
Han var en af nøglefigurerne bag fredsaftalen i november 2016.
Ivan Marquez fik som en af hovedforhandlerne bag aftalen tildelt et af Farcs fem sæder i det colombianske senat.
Han nægtede dog at indtage posten i protest mod anholdelsen af et andet tidligere Farc-medlem.
Kort tid efter gik han i skjul.
Kilde: BBCUdtalelsen fra Ivan Marquez kommer i en 30 minutter lang video, hvor han iført militærtøj og omgivet af bevæbnede mænd og kvinder, heriblandt flere tidligere Farc-ledere, læser højt fra et talepapir.
Læs også:Colombias militær dræber tidligere højtstående Farc-lederStatens vigtigste løfteI videoen siger han blandt andet, at han vil genoptage den væbnede kamp, fordi den colombianske stat har 'forrådt' den fredsaftale, som han i sin tid var med til at forhandle på plads.
- Da vi underskrev fredsaftalen i Havana, gjorde vi det med den overbevisning, at det var muligt at ændre livet for de mest ydmyge og bortviste.
Men staten har ikke opfyldt sit vigtigste løfte, nemlig at sikre sine borgeres liv og særligt at undgå politisk motiverede snigmord, siger han og fortsætter:- På to år er mere end 500 samfundsledere blevet dræbt og 150 guerillakrigere er døde på grund af regeringens ligegyldighed og magelighed, siger han med henvisning til det høje antal aktivister og Farc-medlemmer, der er blevet dræbt, siden landets konservative præsident, Ivan Duque, kom til magten sidste år.
Sådan så det ud, da Ivan Marquez (t.
v.
) som chefforhandler for Farc underskrev fredsaftalen i 2016.
Til højre regeringens chefforhandler, Humberto de Calle, og i midten Cubas udenrigsminister, Bruno Rodriquez.
Cuba var vært for forhandlingerne mellem de to parter.
Ikke nogen overraskelseDagens annoncering har fået den colombianske præsident, Ivan Duque, til at udstede en arrestordre og udlove en dusør på en million dollars for Ivan Marquez og de andre medlemmer af oprørsgruppen.
Den colombianske regering kalder udmeldingen "stærkt bekymrende", men ikke overraskende.
Hvad er Farc?
Farc - eller Fuerzas Armadas Revolucionarias de Colombia (Colombias væbnede revolutionære styrker) - er en venstreorienteret oprørsbevægelse.
Bevægelsen blev stiftet i 1964, hvor konflikten i Colombia, der har involveret en række venstreorienterede militser, højreorienterede paramilitære grupper og narkobander, begyndte.
Konflikten menes at have kostet over 220.
000 mennesker livet og tvunget mere end seks millioner mennesker væk fra deres hjem.
Kilde: Ritzau- Det er ikke nogen overraskelse for regeringen.
Desværre har disse mennesker gjort det klart med deres opførsel, at de har vendt fredsaftalen ryggen, siger den colombianske regerings fredskommissær, Miquel Ceballos, til radiostationen Blu Radio.
Regeringens chefforhandler under fredsprocessen, Humberto de Calle, opfordrer samtlige colombianere til at 'beskytte fredsprocessen':- Vi anerkender, at størstedelen af medlemmerne af Farc har overholdt aftalen, og vi inviterer dem til at fortsætte processen med igen at blive en del af civilsamfundet, siger han ifølge BBC.
Udmeldingen fra den tidligere Farc-leder har samtidig vakt vrede blandt dem, der mener, at guerillabevægelsen blev skånet i fredsaftalen, som gav tidligere medlemmer straffrihed for blandt andet kidnapninger, kokainhandel og rekruttering af børnesoldater.
De tidligere medlemmer, der bryder fredsaftalen, vil ifølge Colombias regering nu blive frataget samtlige privilegier, heriblandt straffrihed, ligesom de heller ikke længere vil blive beskyttet mod udlevering til USA, hvor flere markante medlemmer er efterlyst for kokainhandel.
Det skriver nyhedsbureauet AP.
En ny strategiDen nye guerilla-gruppe, der bærer det gamle navn Farc-EP, vil ifølge Ivan Marquez ikke benytte sig af Farcs tidligere teknikker, som blandt andet bestod af kidnapninger, nogle af ideologiske årsager, andre for løsesum.
Derimod vil de "søge dialog" med lokale landejere og forretningsfolk og forsøge at omvende dem til Farcs sag, lyder det ifølge BBC i videoen.
Som led i fredsaftalen blev Farc omdannet til et politisk parti, og mere end 7.
000 krigere overgav deres våben til FN.
Det vurderes, at 90 procent af de Farc-krigere, der dengang opgav guerilla-livet, fortsat overholder fredsaftalen i dag.
Farc fra 1964 til 2019:•1964: Farc bliver skabt som en væbnet del af Kommunistpartiet•2002: Da Farc er på sit højeste, har bevægelsens hær mere end 20.
000 guerillakrigere og har kontrol med op mod en tredjedel af landet.
•2012: Fredsforhandlingerne mellem Farc og den colombianske regering begynder.
•2016: En fredsaftale bliver underskrevet i november.
•2017: Farc ophører officielt med at være en væbnet gruppe•2019: Tidligere kommandør i Farc Ivan Marquez annoncerer, at "en ny fase i den væbnede kamp er begyndt.
•Kilde: BBCFacebookTwitterKopier linkEmner:Ivan Duque (politiker)|BBC|Krige og væbnede konflikter|Colombia|Bortførelser




https://www.dr.dk/sporten/fodbold/kvindelandsholdet/karakterbogen-arbejdsloes-abel-larsens-droemmecomeback-og

KvindelandsholdetKARAKTERBOGEN Arbejdsløs Abel, Larsens drømmecomeback og tempofyldt TroelsgaardLæs hvilke karakterer DR Sportens kommentatorer, Arnela Muminovic og Henrik Liniger, giver spillerne på det danske kvindelandshold efter 8-0 sejren over Malta.
Det danske kvindelandshold maltrakterede Malta 8-0 i EM-kvalifikationen.
Af Emil Halkier29.
aug.
2019 kl.
21.
22Bemærk: artiklen er mere end 30 dage gammelLæs opKvindelandsholdet fik en perfekt start på EM-kvalifikationen med 8-0 over Malta.
En flot dansk indsats, men også mod en modstander med meget begrænset kvalitet.
Derfor er karaktererne fra vores kommentatorer, Arnela Muminovic og Henrik Liniger, også flotte, uden at være helt oppe i skyerne.
Katrine Abel – UBDet vil ikke være seriøst at give karakter til den danske målvogter, som var arbejdsløs i 99 procent af opgøret.
Malta havde én eneste afslutning i hele kampen, og den tog Abel sig af uden problemer.
Sara Thrige – 7Den største overraskelse i den danske startopstilling levede op til tilliden og spillede en fin kamp, hvor hun især tilbød sig meget offensivt.
Ikke alt lykkedes, men meget gjorde.
Stine Ballisager – 7Blev ikke udfordret i defensiven, og det gav centerforsvareren en sjælden mulighed for at vise sine offensive kvaliteter.
Havde blandt andet et par fine langskud.
Rikke Sevecke – 10Rikke Sevecke var en sikker stopklods i den danske defensiv.
Altdominerende i forsvaret og det danske genpres og krydrede en flot indsats med sit første landskampsmål.
Katrine Veje – 7I en kamp som denne er det næsten spild af Katrine Vejes offensive evner at spille venstre back.
Men hun gjorde det fint, især efter pausen, hvor hun tog mere ansvar og udfordrede mere.
Emma Snerle – 7Havde en stor andel i, at Danmark formåede at holde Malta presset langt op på deres egen banehalvdel.
Det var hendes første kvalifikationskamp, men hun spillede med stor rutine.
Sanne Troelsgaard – 10Sanne Troelsgaard var særdeles målfarlig og scorede to gange i Viborg.
En af Danmarks allerbedste spillere.
Holdt tempo i spillet, turde at spille fremad og krydrede indsatsen med to flotte mål.
Denne udgave af Sanne Troelsgaard bliver vigtig for Danmark i fremtidenNicoline Sørensen – 10Konstant udfordrende i sit spil og var en evig trussel for Maltas vaklende forsvar.
Krydrede en flot indsats med både mål og assists.
Sofie Svava – 1019-årige Svavas landskamp nummer tre, men hun spillede som havde hun halvtreds mere i bagagen.
Flotte hjørnespark førte til to mål i første halvleg.
Pernille Harder – 7Landsholdsanfører Harder blev skiftet ud i pausen.
Kunne ikke rigtig finde sig til rette i det danske overtag i 1.
halvleg.
Scorede dog et fint mål og var meget bevægelig.
Skiftet ud i pausen for at bliver skånet til Israel-kampen på tirsdag.
Nadia Nadim – 7En svær første halvleg, hvor Nadim stort set ikke fik noget at arbejde med.
Det gjorde hun efter pausen, hvor hun i flere omgange var tæt på den scoring, hun jagtede så inderligt.
Hun måtte dog nøjes med en flot assist til Stine Larsens første mål.
Stine Larsen – 10To mål i sit comeback.
Stine Larsen spillede en stor kamp efter 17 måneder på tribunen.
Drømmecomeback efter en lang skadespause.
To mål og et oplæg var højdepunkterne i en flot halvleg som indskifter.
Stine Larsens tilbagevenden giver Lars Søndergaard mange nye muligheder i angrebsspillet – og i forsvaret, hvis det bliver nødvendigt.
Nanna Christiansen – 7Gik problemfrit ind og holdt fast i tempoet på midtbanen i kampens sidste halve time.
Mille Gejl – 7Fik på 23 minutter vist mange af de ting, der gør hende til et af landets største talenter.
Og fik scoret et fint mål.
Lars Søndergaard – 10Landstræner Lars Søndergaard havde næppe meget at indvende mod sine spilleres indsats i 8-0 sejren over Malta.
Fik sat holdet optimalt op til en kamp, som der ikke var tvivl om, at de ville vinde.
Satsede på flere unge spillere, og det virkede fint.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Malta|Fodbold|Arbejdsløshed




https://www.dr.dk/sporten/fodbold/europaleague/fck-overlever-nervekamp-og-sikrer-13-europaeiske-gruppespil-paa-14-aar

Europa LeagueFCK overlever nervekamp og sikrer 13.
europæiske gruppespil på 14 årFC København tabte 0-1 i Riga, men er alligevel klar til Europa Leagues gruppespil.
FC København er klar til gruppespillet i Europa League efter 3-2 samlet over Riga.
29.
aug.
2019 kl.
20.
59Bemærk: artiklen er mere end 30 dage gammelLæs opFC København er for 13.
gang på 14 år klar til et europæisk gruppespil, selv om de danske mestre led et nederlag på 0-1 i returkampen mod Riga FC i Europa League-playoff.
Københavnerne vandt det første opgør i Parken med 3-1, og dermed er Ståle Solbakkens tropper med i bowlen, når 48 hold fredag skal fordeles i 12 puljer.
Det blev rigtigt nervepirrende, da Felipe Brisola et kvarter før tid bragte Riga foran med et fladt spark fra kanten af feltet, men danskerne red stormen af i den hektiske slutfase.
Europa League-kvalifikationskamp Riga FC - FC København på Skonto stadion i Riga torsdag den 29.
august 2019.
.
  Europa League-kvalifikationskamp Riga FC - FC København på Skonto stadion i Riga torsdag den 29.
august 2019.
.
 1 / 2Europa League-kvalifikationskamp Riga FC - FC København på Skonto stadion i Riga torsdag den 29.
august 2019.
.
 1 / 2Europa League-kvalifikationskamp Riga FC - FC København på Skonto stadion i Riga torsdag den 29.
august 2019.
.
 2 / 2Længe så FCK ellers ud til at have begivenhederne under kontrol.
Med Carlos Zeca og Jens Stage på den centrale midtbane havde danskerne bolden meget og havde intet hastværk med føringen fra den første kamp i ryggen.
Kuglen blev spillet rundt med sikre afleveringer, men det blev sjældent farligt, for hverken Viktor Fischer eller Pieros Sotiriou blev for alvor sat i scene.
Fischer i fokusFischer fik en hovedrolle efter pausen, hvor han blev jaget vildt blandt hjemmeholdets spillere.
Først ville den tidligere landsholdsspiller have straffespark, da han tilsyneladende blev tacklet på knæet i straffesparksfeltet.
Viktor Fischer og FC København kom under pres mod kampens slutning efter Riga-scoringen.
Og kort efter blev Fischer så nedlagt bagfra med en grov tackling, og Vladimir Kamess var heldig med at slippe fra forseelsen med det gule kort.
Gemytterne var i kog, ikke mindst hos hjemmeholdets spillere, der var tydeligt frustrerede over ikke at kunne trænge igennem den københavnske defensiv.
FCK red stormen afMed 20 minutter tilbage valgte Solbakken at skåne Fischer for flere provokationer ved at pille ham ud og sætte nyerhvervelsen Michael Santos på banen.
Kort efter gik det dog galt, da Brisola udplacerede Sten Grytebust på Rigas første forsøg inden for målrammen.
Rutinerede Andreas Bjelland blev efter en skadespause sendt i aktion for at få ro på tropperne i det forventede lettiske stormløb.
Sotiriou burde havde gjort sagen klar for FCK, da han fire minutter før tid blev spillet helt fri, men den cypriotiske forward sendte en tam afslutning langt forbi målet.
Det kunne være blevet dyrt, for Riga-spillerne var flere gange tæt på i de sidste minutter, hvor det københavnske målfelt blev bombarderet med høje indlæg.
Grytebust reddede det mest nærgående forsøg, og efter fem minutters overtid kunne den polske dommer blæse af for en uskøn og hårdt spillet kamp, som endte med at sikre FC København endnu et europæisk efterår.
/ritzau/FacebookTwitterKopier link




https://www.dr.dk/nyheder/regionale/trekanten/hvem-samlede-egentlig-det-danske-rige-fund-ved-fredericia-kan-lukke-hul

TrekantområdetHvem samlede egentlig det danske rige?
Fund ved Fredericia kan lukke hul i danmarkshistorienUndersøgelser bestyrker formodning om, at Harald Blåtand måske ikke var danernes første konge.
Af Michaela Thulesen, Rasmus Dyrberg Hansen og Peter Frandsen Siggaard29.
aug.
2019 kl.
20.
42Bemærk: artiklen er mere end 30 dage gammelLæs opMåske smurte Harald Blåtand lidt tykt på, da han forfattede teksten på den store Jellingsten, hvor han bekendtgjorde, at han samlede Danmark og Norge.
Nye undersøgelser af en gammel vikingeborg i Erritsø ved Fredericia gør det nemlig mere sandsynligt, at der et par hundrede år før Harald Blåtand allerede var en form for Danmark.
Vikingeborgen dukkede op af mulden i 2006 i forbindelse med en rutineundersøgelse ved et nybyggeri, og siden da har borgen været leveringsdygtig i flere nye oplysninger om vores fortid.
Harald konge lod gøre disse kumler efter Gorm sin fader og efter Thyra sin moder - den Harald som vandt sig Danmark al og Norge og gjorde danerne kristneHarald Blåtand, vikingekonge på den store JellingstenNu har arkæologer fra VejleMuseerne afdækket en 50 meter lang bygning.
Vikingehallen har stolpehuller på næsten en meters bredde, og beregninger har tidligere vist, at lignende bygninger kan have haft en loftshøjde på op mod ti meter.
Bygningen i Erritsø ligner på mange måder stormandsgårdene i Lejre og Tissø, der er kendte opholdssteder for kongemagten i 600-800.
Derfor kan det være den samme konge, der har haft besiddelser både på Sjælland - og i Jylland.
Finder måske flere overraskelserEr antagelsen rigtig, betyder det, at der allerede var et dansk rige før Harald Blåtand lod runerne riste på Jellingstenene omkring år 965.
Det er nøglen til en ny danmarksfortælling om de tidlige konger.
Mads Ravn, forskningschef og arkæolog, VejleMuseerne- Det er kæmpestort.
Det er nøglen til en ny danmarksfortælling om de tidlige konger.
Det er en ret ny lokalitet, og den spiller ind i et sort hul for den her periode.
Jeg synes, det er vildt, siger forskningschef og arkæolog ved VejleMuseerne, Mads Ravn.
Han er ikke bleg for at placere fundet i Erritsø helt i top.
- På en skala på 10, vil jeg sige 9,95.
Grunden til det er, at vi ikke har gravet det endnu, så det kan være, at vi finder noget, der er endnu større, lyder det begejstret fra Mads Ravn.
Læs også:Danmarks vugge er væltet: Kongesæde i Erritsø er ældre end det i JellingDen nyfundne vikingehal er en del af et større fund, som blev opdaget i 2006 i forbindelse med byggeri.
1 / 6Mads Ravn er forskningschef og arkæolog på VejleMuseerne, der har stået udgravningerne sammen med Nationalmuseet.
2 / 6Blandt fundene er rester af knogler.
3 / 6Der har både været store gravemaskiner og små murerskeer i brug ved udgravningen.
4 / 6Den store hal er omkring 50 meter lang og vurderes til at have været op til 10 meter høj.
5 / 6Den 'nye' hal ses til venstre i billedet og er del af et større fund.
6 / 6FacebookTwitterKopier linkEmner:VejleMuseerne|Historie|Erritsø|Sjælland|Fredericia




https://www.dr.dk/nyheder/politik/venstres-joergen-winther-i-debatten-et-kongemord-paa-loekke-vil-vaere-forfaerdeligt

Krise i VenstreSe temaPolitikVenstres Jørgen Winther i debatten: Et 'kongemord' på Løkke vil være forfærdeligtClaus Hjort Frederiksen holdt fast i, at formandens fremtid skal afgøres på landsmødet.
Af Mette Richardt og Sandra Meersohn Meinecke29.
aug.
2019 kl.
21.
36Bemærk: artiklen er mere end 30 dage gammelLæs opBølgerne gik højt i aften, da Venstre-baglandet debatterede i Debatten på DR2.
Her mødtes Lars Løkke Rasmussens trofaste støtte Claus Hjort Frederiksen med Venstre-baglandet, og det helt store emne var, om Lars Løkke Rasmussen bør fortsætte som formand og tegne fremtidens Venstre.
Et 'kongemord' ville være så forfærdeligt.
Men hvis han går ud i morgen, og siger, han trækker sig, så vil han få en jublende velkomst på landsmødet, og vi vil klappe ad hamJørgen Winther, regionsmedlem for Venstre i MidtjyllandJørgen Winther, som er regionsmedlem for Venstre i Midtjylland, lagde hårdt ud med at opfordre Lars Løkke Rasmussen til at trække sig som formand.
- Han svinger frem og tilbage.
Det er som om, han ejer partiet.
Det er finere, at han trækker sig, så vi kan klappe ad ham for alle hans år, sagde Jørgen Winther henvendt til Claus Hjort Frederiksen.
- Han lever i sin egen verden, han er omgivet af rygklappere hele tiden, tilføjede han.
Claus Hjort Frederiksen understregede, at det må være op til landsmødet at afgøre Lars Løkke Rasmussens fremtid.
- Det, Jørgen Winther gør, er, at fratage ham hans ret til at afprøve sit mandat på landsmødet, sagde Claus Hjort Frederiksen.
Læs også:Claus Hjort er 'meget bedrøvet': Stop mobningen af Lars LøkkeJørgen Winther sagde, at han frygter et såkaldt 'kongemord'.
- Et 'kongemord' ville være så forfærdeligt.
Men hvis han går ud i morgen, og siger, han trækker sig, så vil han få en jublende velkomst på landsmødet, og vi vil klappe ad ham.
For han har været så fantastisk god hele tiden.
Og så har vi en masse gode kandidater, som sagtens kan komme til, siger Jørgen Winther og spørger:- Hvorfor er Lars Løkke Rasmussen så meget bedre end en masse andre kandidater?
, spurgte Jørgen Winther og kiggede direkte på Claus Hjort Frederiksen.
Lars Løkke Rasmussen fulgte også med i Debatten her til aften, og kom med denne kommentar på Twitter:- Sidder og ser debatten.
Helt vildt - og en gang råben og skrigen.
Håber godt nok der er mere ro og omtanke i mit eget parti.
Ikke bare et håb.
.
.
Jeg ved det!
'Det er ikke fair'Claus Hjort Frederiksen holdt dog fast i, at Lars Løkke Rasmussen skal blive som formand.
- Han har bevist, hvad han kan opnå, sagde han.
- Vi lytter til hovedbestyrelsen, og selvfølgelig gør det indtryk.
Men hvis jeg har forstået det rigtig, så bliver der lige nu lagt et pres, der skal få Lars Løkke til at trække sig.
Det er ikke fair, sagde Claus Hjort Frederiksen.
- Men jeg er bare også, som gammel organisationsmand og partisekretær i Venstre, nødt til at holde fast i, at vi altså følger vedtægterne i Venstre, og det er Venstres landsmøde, der kan vælge eller ikke vælge partiets formand, sagde Claus Hjort Frederiksen.
Lars Løkke Rasmussen og næstformand Kristian Jensen har foreslået, at landsmødet rykkes fra midt i november til den 21.
september, da de gerne vil have klare linjer i partiet inden Folketingets åbning den 1.
oktober.
FacebookTwitterKopier linkEmner:Lars Løkke Rasmussen (politiker)|Venstre|DR2|Jylland|Claus Hjort Frederiksen (politiker)




https://www.dr.dk/nyheder/udland/ukraine-har-faet-en-ung-og-staerkt-liberal-regering-efter-komikers-storsejr

UdlandUkraine har fået en ung og stærkt liberal regering efter komikers storsejr- Lad os gennemføre de reformer, som hele verden er træt af at vente på, siger præsident Zelenskij.
)29.
aug.
2019 kl.
20.
35Bemærk: artiklen er mere end 30 dage gammelLæs opUkraines nationalforsamling har udnævnt den 35 år gamle advokat Oleksij Gontsjaruk til landets nye premierminister.
Gontsjaruk blev udnævnt som regeringschef, da den nye nationalforsamling holdt sin første samling i dag.
Han er et fuldstændigt ubeskrevet blad i det politiske liv.
Han er dog allerede med i præsidentens administration, der har ansvaret for økonomiske spørgsmål.
Som regeringschef får han nu ansvaret for at føre den politik, som præsident Volodimir Zelenskij og hans nydannede parti Folkets Tjener har lovet befolkningen.
Den 41-årige Zelenskij blev klar vinder af parlamentsvalget i juli.
Zelenskij, der er tidligere komiker, udskrev straks efter sin sejr ved præsidentvalget i maj et parlamentsvalg i håb om at få et parlament, han lettere kunne samarbejde med.
Han vandt en storsejr, og hans parti har 254 af de 450 pladser nationalforsamlingen.
Godkendt uden problemerZelenskij og Honcharuk har derfor nu et godt udgangspunkt for at få deres økonomiske reformprogram igennem.
Den nye ukrainske regering under Honcharuk, hvor den siddende finansminister Oksana Markarova, fortsætter, blev godkendt af nationalforsamlingen uden problemer.
Zelenskij advarede om, at han vil opløse nationalforsamlingen, hvis den benytter sig af en forhalingsstrategi i forhold til reformprocessen.
- Jeg er virkelig glad for, at vi nu har et parlament, som virkelig er klar til at bestille noget, erklærede Zelenskij i en tale og tilføjede:- Giv Jer ikke af med populisme, og lad være med at stoppe vigtige beslutninger ved at fremsætte tusindvis af ændringsforslag, men lad os gennemføre de reformer, som Ukraines indbyggere og hele den civiliserede verden er træt af at vente på.
Volodimir Fesenko, analytiker ved tænketanken Penta i Kijev, siger, at den nye regering under Zelenskij "er den mest liberale i Ukraines historie".
Han pointerer, at reformprocessen nu vil blive intensiveret.
Ukraines måske største problem er udbredt korruption, som igennem årene har undergravet det ene reformprogram efter det andet.
/ritzau/AFPFacebookTwitterKopier link




https://www.dr.dk/nyheder/indland/laura-og-kamilla-er-blandt-720-kvinder-i-katalog-det-vaerste-er-ikke-vide-hvad-det

IndlandLaura og Kamilla er blandt 720 kvinder i katalog: 'Det værste er, ikke at vide hvad det er for nogle billeder'Politiet kan ikke oplyse kvinderne om, hvad det er for billeder af dem, der er i et onlinekatalog.
Af Anna Sol Jørgensen29.
aug.
2019 kl.
21.
31Læs opHvem har hacket min telefon?
Hvem har filmet mig i et opklædningsrum?
Hvad er det for nogle billeder og videoer?
Det er de spørgsmål, som Laura, der er i midt i 30'erne, stiller sig selv, da hun tidligere på måneden modtager et brev fra politiet i sin e-boks.
I brevet står, at hendes navn figurerer på en indholdsfortegnelse af en mappe, der kan indeholde krænkende billeder af omkring 720 kvinder.
Jeg får fuldstændig knuder i maven.
Det er så scary.
LauraPræcis hvilke billeder, der ligger af Laura i kataloget, aner hun ikke.
Det gør politiet heller ikke, for i efterforskningen er det ikke lykkedes at få adgang til mapperne, men kun til en indholdsfortegnelse.
- Jeg forstår ikke, hvad det er for nogle billeder.
Jeg tænker, om jeg er blevet offer for fake porno, eller har nogen været inde og filme mig i et omklædningsrum, fortæller hun.
Sagen kortKøbenhavns Politi fik første gang anmeldelse om sagen i 2017.
Siden har også Nordjyllands Politi efterforsket den.
I efterforskningen har politiet fundet et online katalog med omkring 720 kvindenavne i alfabetisk rækkefølge.
Efterforskningen peger i retning af, at kataloget indeholder krænkende materiale af kvinderne.
En 24-årig mand fra Nordjylland er sigtet for at have tilføjet skærmbilleder af kvindernes Facebook-profiler.
Materialet er fortrinvis kommet i gerningsmandens besiddelse via hacking og ulovlig deling.
Bagmanden er ikke identificeret.
Kilde: Nordjyllands PolitiDa hun kontakter politiet, får hun at vide, at der ligger mere end 40 billeder og nogle videoer af hende.
Men uden at kunne fortælle mere.
Og det undrer i den grad Laura, at hun er endt i sådan en indholdsfortegnelse.
Hun fortæller, at hun har været sammen med sin mand, som hun har børn med, i 15 år.
Hverken alene eller sammen med ham har hun taget nøgenbilleder eller billeder med en erotisk undertone.
- Det er så fjernt fra min verden.
Det er også derfor, at jeg gerne vil være anonym.
Jeg har ikke engang lagt et bikinibillede på Instagram.
Så langt fra min verden er det, siger hun og fortsætter:- Jeg får fuldstændig knuder i maven.
Det er så scary.
Jeg tænker, om der er nogen, der har hacket min computer og fundet nogle billeder af mig i bikini og gjort dem til fake porno?
Er der nogen, der har filmet mig i et omklædningsrum?
Er det billeder, der findes, eller er de fake?
Jeg har ingen ro i maven, før jeg får det at vide.
Læs også:Ung nordjyde sigtet i sag om deling af 720 kvinders billeder'Man bliver paranoid'Lidt anderledes ser det ud for Kamilla på 30 år.
Hun har ligesom Laura modtaget et brev fra politiet, om at hendes navn står i indholdsfortegnelsen.
Kamilla har en ret god idé om, hvor billederne kommer fra.
Da hun var yngre, fik hun og en veninde taget billeder hos en fotograf.
Billeder med en seksuel over- eller undertone, hvor de var iklædt undertøj.
De lagde selv billederne på et online forum, der var fremme i midten af 00'erne og nogle år frem.
Derfor er hun også afklaret med, at der florerer billeder af hende på nettet, og hun har også set nogle af dem på 4Chan.
Men det katalog, som politiet efterforsker, indeholder ikke kun billeder.
Uddrag af det brev, politiet har sendt til kvinderne, som betragtes som forurettede i sagen.
(© dr)Indholdsfortegnelsen er sorteret i alfabetisk rækkefølge, og der er uploadet skærmbilleder af kvindernes Facebook-profiler i listen, ligesom den by, de bor i, fremgår.
Der står også, hvilken type billeder, der er tale om - for eksempel nøgenbilleder, bikinibilleder eller sexvideoer.
- Det, der gør mig ubehageligt til mode, er, at billederne bliver kædet sammen med min personlige information.
Så er man ikke bare et billede, men en person de kan få adgang til, siger Kamilla.
Og selvom hun har en idé om, at det kan være de billeder, hun selv har lagt ud, er hun bekymret for, om der er andre billeder derude.
- Det gør mig bekymret og giver mig en knude i maven, om det kun er de billeder?
Har min computer været hacket?
- Sådan en sag her med privat information gør, at man bliver paranoid overfor mænd.
Og jeg er single, og når jeg så er på en datingside, er der så nogen, der har set mig?
Ved de, hvem jeg er?
Skal jeg til at screene folk, før jeg indleder noget med dem?
Det kan man jo ikke, siger hun.
'Det er kæmpe overgreb hver gang'Størstedelen af kvinderne i kataloget har fået orientering fra Nordjyllands Politi, der har kontaktet flere end 500 kvinder.
Omkring 130 forurettede hører til under Københavns Politi, der ikke har ønsket at udtale sig om sagen.
28-årige Louise har fra sin advokat fået besked om, at hendes navn fremgår af kataloget.
Hun har tidligere været udsat for at få delt nøgenbilleder uden samtykke.
Louise på 28 år har før oplevet at få delt nøgenbilleder uden hendes samtykke.
Nu figurerer hendes navn også i kataloget.
(© dr)Hun fik beskeden for en uge siden og får stadig tårer i øjnene, når hun fortæller, hvad nyheden gør ved hende:- Det er et kæmpe overgreb hver gang.
Hver gang får jeg en følelse af ikke at kunne trække vejret, føler ikke, at jeg har kontrol over mig selv og den måde folk ser mig.
Bange for at stole på folk.
- Noget, der for mig var meget intimt og personligt, er blevet lagt ud til nogle syge mennesker, som bruger det som kort i et samlerkatalog.
Det er så vildt at miste sit selvbillede på den måde, siger Louise.
Første besked kom i 2016Sagen om kataloget er blevet efterforsket i to og et halvt år.
Det var Københavns Politi, der modtog den første anmeldelse om det i 2017, og efterforskningen har ført til en anholdelse og sigtelse af en 24-årig mand fra Nordjylland.
Og Laura havde faktisk godt fået nys om det allerede for tre år siden, men reagerede ikke på henvendelsen.
Det er ikke kun noget, teenagere gør.
Det er også voksne mennesker.
KamillaI 2016 fik hun en besked fra en Facebook-bruger, hvis profil i dag er lukket.
I den stod der, at vedkommende var ked af at skulle oplyse det, men at hendes navn fremgik på en mappe med potentielt krænkende billeder.
Året efter fik hun endnu en besked.
Denne gang fra en journalist på Kanal 5, der var i gang med at lave et program om deling af nøgenbilleder på nettet.
- Jeg så beskeden på det tidspunkt, men valgte ikke at reagere på det, fordi jeg jo aldrig har sendt den slags billeder eller taget nøgenbilleder til privat brug.
Så jeg tænker, at hun må have fat i den forkerte.
- Og jeg har jo fået den her første besked i 2016.
Det er pænt klamt, siger Laura.
Voksne menneskerDen nuværende sag er bare den seneste i en række af sag om deling af nøgenbilleder på nettet, hvor den på billedet ikke har givet samtykke til, at billedet blev delt.
Tidligere har der blandt andet floreret en mappe, der gik under navnet 'Viborg-mappen'.
Den var bygget op som et slags kartotek med flere undermapper, der hver især var navngivet med navnet på den pige, som der var billeder af i mappen.
Andre steder på nettet har drenge og unge mænd - i ly af hjemmesider på russiske servere - udvekslet og byttet intime billeder af piger med hinanden, ligesom der er blevet delt sådanne billeder på Facebooksiden Offensimentum med mere end 100.
000 medlemmer.
Senest har den såkaldte 'Umbrella-sag' trukket overskrifter i medierne.
Her blev flere end 1.
000 unge sigtet for at have delt en video af to 15-årige, der har sex.
Herunder viser en video, hvad man skal gøre, hvis man bliver krænket over nettet.
I mange af sagerne har det handlet om billeder af teenagere og ganske unge kvinder.
Men det er anderledes i denne omgang.
Ifølge Nordjyllands Politi er alle kvinder i kataloget over 18 år - med undtagelse af en enkelt, der er 17 år.
Kamilla har meldt sig ind i en støttegruppe bestående af de berørte i sagen om kataloget.
I gruppen er flere af kvinderne ifølge Kamilla mere end 30 år.
- I forbindelse med andre sager har der meget været en indstilling om, at det var dårlig opdragelse og noget teenagepjat.
Men det er ikke kun noget, teenagere gør.
Det er også voksne mennesker, siger Kamilla.
Gruppen er skjult for offentligheden, men berørte kan få adgang til den ved at kontakte gruppen Pulterkammerets Aktivister, der arbejder mod digitale krænkelser, på Facebook.
Laura og Kamilla er ikke kvindernes rigtige navne.
De ønsker begge at være anonyme.
DR er bekendt med deres identitet.
Louise ønsker ikke sit efternavn oplyst.
FacebookTwitterKopier linkEmner:Facebook|Københavns Politi|Jylland|Politi|København




https://www.dr.dk/sporten/fodbold/kvindelandsholdet/efter-17-maaneder-paa-tribunen-maal-og-et-comeback-stine-larsen

KvindelandsholdetEfter 17 måneder på tribunen: To mål og et comeback Stine Larsen 'slet ikke turde håbe på'Med to mål mod Malta fik kvindelandsholdets Stine Larsen noget af et drømmecomeback efter sin korsbåndsskade.
Af Emil Halkier og Niklas Brandt Pedersen29.
aug.
2019 kl.
20.
42Bemærk: artiklen er mere end 30 dage gammelLæs opKorsbåndsskader kan være karrieredefinerende.
For hvad så, når man kommer tilbage?
Er farten der stadigvæk?
Hvad med timingen?
Alle de tanker har formentlig snurret rundt i hovedet på kvindelandsholdets Stine Larsen, da hun torsdag aften gjorde comeback i rødt og hvidt efter 17 måneder på tribunen.
Udfaldet?
Den danske altmulig-kvinde kvitterede med storspil og to gange blafrende netmasker bag det chanceløse maltesiske forsvar.
- Det var noget af et drømmecomeback.
Det havde jeg slet ikke turde håbe på.
Det var helt fantastisk, siger Stine Larsen til DR Sporten, som længe havde set frem til at være tilbage på landsholdet.
- Det var dejligt.
Fantastisk stemning.
Og at være sammen med pigerne inde på banen igen var helt klart federe end at sidde oppe på tribunen, siger hun.
Det hele værdHvis man først har sagt A, må man også sige B.
I hvert fald, hvis man som Stine Larsen vil gå fra krykker til fodboldbane på bagkant af en korsbåndsoperation.
De mange, mange timer i træningslokalet har dog været det hele værd.
- 100 procent.
Det er det her, jeg har forestillet mig i alt de hårde tider.
Så at stå her, og at det er lykkedes, jamen jeg ved ikke hvilket ord, der beskriver det.
Danmarks Stine Larsen scorede to gange i EM-kvalifikationskampen mod Malta.
Danmarks 8-0 sejr over Malta var samtidig danskernes første kamp i EM-kvalifikationen.
Det kunne ikke være skrevet meget bedre, mener den dobbelte målscorer.
- Det er en helt fantastisk start, og vi er mange målscorere, hvilket også er et rigtig godt tegn.
Jeg synes, at vi lykkedes med rigtig mange ting, siger Stine Larsen.
FacebookTwitterKopier linkEmner:Malta




https://www.dr.dk/nyheder/kultur/gift-ved-foerste-blik-dennis-vejede-118-kilo-og-har-aldrig-haft-en-kaereste-det-var

GIFT VED FØRSTE BLIK 2019Se temaKulturGift ved første blik-Dennis vejede 118 kilo og har aldrig haft en kæreste: 'Det var et fedtfængsel'Nu har Dennis tabt sig 50 kilo og føler sig klar til at finde kærligheden.
© (c) DRAf Sebastian Stokkebo Sørensen29.
aug.
2019 kl.
20.
45Læs opDe fleste 'Gift ved første blik'-deltagere har flere forliste forhold i bagagen.
Men ikke 28-årige Dennis Krogsdal Madsen.
Da han sagde 'ja' til at blive gift med Anja Mølgaard Jakobsen, sagde han også ja til sit livs allerførste kærlighedsforhold.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
- Jeg har aldrig haft selvtillid til at opsøge forhold.
Jeg har været overvægtig en stor del af min barndom og ungdom.
Og jeg føler, at min krop har begrænset mig i at udleve den, jeg var indeni, fortæller Dennis.
- Det var et fedtfængsel.
Overvægtig fra barnsbenOvervægten begyndte, da Dennis var barn.
Som 11-årig vejede han allerede 78 kilo.
Men det var først, da hans mormor blev dødeligt syg, det rigtig tog fart.
- Der har helt sikkert været noget trøstespisning inde over, siger Dennis.
Det kulminerede, da han var 21 år gammel.
Her toppede vægten, og han vejede 118 kilo.
Overvægten blev styrende i Dennis’ liv.
Han var overopmærksom på at undgå situationer, hvor han kunne komme til at svede.
Som på ungdomsjobbet i caféen i den lokale sportshal, hvor han for alt i verden ville undgå at blive sat til at skære kød, fordi det fik sveden til at pible.
Han kæmpede med dårligt selvværd og isolerede sig.
- Jeg har altid haft et stort socialt behov, men jeg kunne alligevel godt finde på at takke nej til fester, fordi jeg følte mig udstillet, hvis jeg kom til at sidde der og svede.
Har tabt 50 kiloDennis iført sine gallabukser fra år 2012.
Billedet er taget i 2015, og Dennis havde på daværende tidspunkt tabt sig omtrent 40 kilo.
Dennis meldte sig ind i en lokal gå- og løbeklub.
Her blev han hurtigt en del af fællesskabet og oplevede at blive presset på en god måde.
Dennis satte sig for at træne op til at løbe 5 kilometer.
Undervejs i træningen tabte han 7 kilo, og det bemærkede folk omkring ham.
De gav opmuntrende kommentarer, og det gav ham ekstra motivation.
Så han begyndte også at ændre på sin kost, og så tog det fart – Dennis tabte 18 kilo det første år.
I dag har han tabt sig i alt 50 kilo.
- Man siger, at vægttab er 20 procent kost og 80 procent træning.
Men jeg vil sige, det er 100 procent mentalitet.
Folk har forskellige barrierer, men alle kan tabe sig, hvis de virkelig vil det.
Dennis holder foredrag om vægttab i forbindelse med sit arbejde som sundheds- og forebyggelseskonsulent i Viborg Kommune.
Og der er en bestemt pointe, han er særligt opmærksom på at formidle til sine tilhørere.
- Det vigtigste er tålmodighed.
Jeg havde måneder, hvor der slet ikke skete noget.
Men så havde jeg andre måneder, hvor det gik rigtig stærkt.
Det sværeste ved et vægttab er at holde sig til planen – også når der ikke sker noget.
Se Dennis fortælle om sit vægttab:Bevidst at fravælge kærlighedenI dag vil Dennis gerne have en kæreste.
Men han fortryder ikke, at han først går på jagt efter et forhold nu.
- Jeg var meget bevidst om at lade være med at finde en kæreste.
Jeg var bange for at opbygge et selvbillede baseret på et forhold.
Bange for at mit selvværd ville gå i vasken, hvis forholdet brast.
Så jeg var bevidst om at arbejde med mit selvbillede inden, jeg begyndte at opsøge kærligheden.
I dag føler Dennis sig klar til at finde en kæreste.
- Vægttabet gav mig en tro på mig selv.
Jeg tænkte, at hvis jeg kan klare det, kan jeg også klare alt muligt andet, siger han.
Han savner tosomhed; en partner at dele tilværelsen med.
Derfor har han meldt sig til ’Gift ved første blik’.
- Mine tætteste venner og veninder er i forhold, og det, de har, vil jeg også gerne have.
Jeg er ikke jaloux, og jeg synes, jeg har et rigtig godt liv.
Jeg mangler bare tosomheden.
At gå en tur sammen, opleve ting sammen, at vende dagen efter arbejde, og generelt følelsen af at være to om tingene.
Dennis Krogsdal Madsen blev gift med Anja Mølgaard Jakobsen i andet afsnit af 'Gift ved første blik'.
Anja er 31 år, marketingkoordinator og bor i Tilst.
(© dr)Gift ved første blik-ekspert: 'Han er en fantastisk fyr'Gert Martin Hald er psykolog og specialist i klinisk sexologi.
Han var med til at starte 'Gift ved første blik' som koncept i 2013.
Gert Martin Hald forklarer, at Dennis' manglende erfaring med at være i et forhold stiller Dennis og Anja over for nogle udfordringer.
Dennis skal lære nogle ting om forhold og følelsesmæssig intimitet fra bunden, mens Anja bibringer noget erfaring.
Den erfaringsmæssige forskel kan der være både nogle fordele og ulemper i, og det bliver spændende at følge, lyder det fra eksperten.
Gert Martin Hald forstår ikke, at Dennis har holdt sig tilbage på kærlighedsfronten.
For Gert synes, Dennis er en fantastisk fyr med meget at tilbyde.
- Jeg tror, han har følt, at han ikke har levet op til forudsætningerne for at indgå i et forhold.
Han har tænkt, at det at være slankere var en præmis for at opsøge et forhold.
Og derfor har hans daværende vægt afholdt ham fra at gøre det.
Og ofte har andre det faktisk ikke på samme måde, fortæller Gert Martin Hald.
- I virkeligheden er det som regel en katastrofetanke eller en slags selvoplevet virkelighed.
- Nu er Dennis så kommet ud på den anden side, og han er en flot mand, og derfor tør han opsøge forholdet.
Men det er jo ikke udseendet, der giver ham ret til at indgå i et forhold.
Han havde lige så stor ret til det før.
Forskellen er, at nu tror han på sig selv.
FacebookTwitterKopier linkEmner:Sundhed og velvære|Parforhold|Ernæring|Fedme|Viborg Kommune




https://www.dr.dk/sporten/fodbold/championsleague/haanden-har-vaeret-i-lodtraekningsbowlen-se-champions-league

Champions LeagueHånden har været i lodtrækningsbowlen: Se Champions League-grupperne herDer er trukket lod til gruppespillet i årets Champions League-turnering.
Den tidligere hollandske landsholdsspiller Wesley Sneijder agerede lykkens gudinde ved årets lodtrækning til Champions League-gruppespillet.
29.
aug.
2019 kl.
19.
22Bemærk: artiklen er mere end 30 dage gammelLæs opDer venter nogle fodboldbrag i gruppe F i Champions League i denne sæson, hvor FC Barcelona får nok at se til i gruppespillet.
Torsdag blev der trukket lod til de otte grupper, og her blev Lionel Messi og co.
parret med Borussia Dortmund med danskerne Thomas Delaney og Jacob Bruun Larsen i truppen.
Champions League-grupperneGruppe A: Paris Saint-Germain, Real Madrid, Club Brugge, Galatasaray.
Gruppe B: Bayern München, Tottenham, Olympiakos, Røde Stjerne.
Gruppe C: Manchester City, Shakhtar Donetsk, Dinamo Zagreb, Atalanta.
Gruppe D: Juventus, Atlético Madrid, Leverkusen, Lokomotiv Moskva.
Gruppe E: Liverpool, Napoli, RB Salzburg, Genk.
Gruppe F: FC Barcelona, Dortmund, Inter, Slavia Prag.
Gruppe G: Zenit, Benfica, Lyon, RB Leipzig.
Gruppe H: Chelsea FC, Ajax, Valencia, Lille.
Som om det ikke var nok, så blev også italienske Inter trukket op fra tredje seedningslag, og dermed ligner gruppen et godt bud på en dynamitgruppe, da to hold går videre til knockoutfasen.
Sidste mandskab i den gruppe blev tjekkiske Slavia Prag.
Liverpool, der vandt Champions League i maj møder Napoli igen, hvilket også var tilfældet i den seneste udgave af turneringen.
De to klubber skal i gruppe E også møde østrigske Salzburg med Rasmus Nissen Kristensen og belgiske Genk, der har Joakim Mæhle i staben.
Eriksen møder FCK's overmændTottenham og Christian Eriksen, der var i finalen senest, skal i gruppe B møde det tyske storhold Bayern München samt græske Olympiakos og serbiske Røde Stjerne, som sendte FC København ud i kvalifikationsspillet.
I gruppe H bliver der også potentielt danskermøde, når Chelsea og Andreas Christensen skal møde Ajax og Valencia med Daniel Wass, mens også franske Lille er i den gruppe.
Christian Eriksen og Tottenham kan blandet andet se frem at møde Bayern München, som har vundet det tyske mesterskab syv sæsoner i træk.
 Dortmund-danserne Jacob Bruun Larsen (tv.
) og Thomas Delaney (th.
) er landet i en dynamitgruppe med Barcelona, Inter og Slavia Prag.
1 / 2Christian Eriksen og Tottenham kan blandet andet se frem at møde Bayern München, som har vundet det tyske mesterskab syv sæsoner i træk.
1 / 2Dortmund-danserne Jacob Bruun Larsen (tv.
) og Thomas Delaney (th.
) er landet i en dynamitgruppe med Barcelona, Inter og Slavia Prag.
2 / 2Real Madrid og Paris Saint-Germain brager sammen i gruppe A og ligner umiddelbart de to hold, der avancerer.
Belgiske Club Brugge og tyrkiske Galatasaray er også med der.
De fire hold i hver gruppe møder hinanden ude og hjemme, og de to bedste hold går videre fra gruppespillet.
Der er 114 millioner kroner i startpenge til hver klub, og vinderen af turneringen tjener mindst 747 millioner kroner.
I alt konkurreres der om hele 14,53 milliarder kroner i Champions League i denne sæson.
Første spillerunde i gruppespillet afvikles fra 17.
og 18.
september, mens de sidste gruppekampe spilles 10.
og 11.
december.
30.
maj er der finale i Istanbul.
/ritzau/FacebookTwitterKopier linkEmner:Daniel Wass (fodboldspiller)|Jacob Bruun Larsen (fodboldspiller)|Paris Saint-Germain|Spanien|Fodbold




https://www.dr.dk/sporten/fodbold/kvindelandsholdet/danmark-knuser-maltesere-i-em-kvalifikationen

KvindelandsholdetDanmark knuser maltesere i EM-kvalifikationenMalta var ingen udfordring for det danske landshold, der vandt med 8-0 i første EM-kvalifikationskamp.
29.
aug.
2019 kl.
20.
04Bemærk: artiklen er mere end 30 dage gammelLæs opTre point og færdigt arbejde.
Det danske kvindefodboldlandshold åbnede EM-kvalifikationen helt efter bogen med den forventede klare sejr over Malta, som blev banket med 8-0 på Viborg Stadion.
Efter næsten 11 måneder uden betydende kampe slog de danske spillere sig løs i en målfest og kan tage en god oplevelse med til de kommende - og noget sværere - opgaver.
Der var naturligvis tale om en pligtsejr, for Malta er en af europæisk fodbolds miniputter og nede som nummer 102 på verdensranglisten, hvor Danmark er nummer 15.
Danmarks Stine Larsen (nr.
12) lukkede ballet med sin scoring til 8-0.
 Dansk jubel var der masser af.
Otte gange kunne de rød-hvide stimle sammen efter blafrende netmasker i Maltas ende.
1 / 2Danmarks Stine Larsen (nr.
12) lukkede ballet med sin scoring til 8-0.
1 / 2Dansk jubel var der masser af.
Otte gange kunne de rød-hvide stimle sammen efter blafrende netmasker i Maltas ende.
2 / 2Den store kvalitetsforskel blev hurtigt udstillet, og der var kun spillet fire minutter, da Danmark nettede for første gang.
Gæsternes opdækning på et dansk hjørnespark lod en del tilbage at ønske, og ved bageste stolpe kunne Sanne Troelsgaard uden problemer heade bolden ind til 1-0.
Det skulle vise sig at blive et mønster, der gentog sig flere gange.
Dansk storføring til pauseEfter knap 20 minutter kunne Pernille Harder heade endnu et hjørnespark i mål, og inden der var gået en halv time, satte Rikke Sevecke en lang tå på bolden og sørgede for 3-0 på Danmarks tredje hjørnesparksscoring.
Umiddelbart før pausefløjtet øgede Troelsgaard til 4-0, da hun fik hovedet på Harders præcise fremlægning, og spillerne blev sendt ud i omklædningsrummet med klapsalver fra tribunerne.
Anfører Pernille Harder bragte Danmark foran 2-0 efter 19 minutter.
Landstræner Lars Søndergaard gav Pernille Harder fyraften fra anden halvlegs start, men trafikken var fortsat ensrettet mod Maltas mål.
Harders afløser, Stine Larsen, gjorde det til 5-0, og et kvarter før tid kom endnu en indskifter, Mille Gejl, også på måltavlen.
Målfesten fortsatteMed fire minutter igen var endnu et dansk hjørnespark startskuddet til et mægtigt klumpspil, men til slut lykkedes det Stine Larsen at sende bolden ind i panden på Nicoline Sørensen, som gjorde det til 7-0.
I overtiden var rollerne byttet om, da Sørensen servicerede Larsen, der headede Danmarks ottende scoring i nettet.
De danske spillere fik et skud selvtillid, men ikke meget modstand i en kamp, hvor det mest overraskende velsagtens var, at ihærdige Nadia Nadim ikke fik scoret trods en stribe gode muligheder.
Jagten på EM-billetter fortsætter på tirsdag på udebane mod Israel, som torsdag aften tabte 2-3 til gruppefavoritten Italien.
/ritzau/FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fodbold|Malta|Viborg Stadion




https://www.dr.dk/nyheder/regionale/nordjylland/ny-sag-om-deling-af-private-og-kraenkende-billeder-uforstaaeligt

NordjyllandNy sag om deling af private og krænkende billeder: 'Uforståeligt', 'ulækkert' og 'trist' Det vækker undren, at personer igen kan finde på at dele intime billeder af andre.
Af Klaus Videbæk og Heidi Trillingsgaard29.
aug.
2019 kl.
20.
00Bemærk: artiklen er mere end 30 dage gammelLæs opEndnu en sag om deling af private og krænkende billeder er havnet på politiets bord.
Denne gang er det gået ud over omkring 720 danske kvinder, der optræder i et onlinekatalog, som er delt med et ukendt antal personer.
Politiet har ikke haft adgang til selve billedarkivet, men beskrivelser af det peger på, at det indeholder billeder af intim karakter, som for eksempel nøgenbilleder.
Læs også:720 danske kvinder kan have fået delt krænkende billeder: Bagmand stadig på fri fodMed billederne følger også navne samt oplysninger om det sted, de kommer fra.
Sagen kommer oveni den såkaldte Umbrella-sag, som sidste år træk overskrifter i medierne, da flere end tusind unge blev sigtet for at have delt en specifik video med seksuelt indhold.
På gaden i Aalborg vækker det ærgrelse, at personer på ny kan finde på at dele krænkende billeder af uskyldige personer.
Det fortæller de til DR Nyheder.
Josefine Heger Søndergaard, Aalborg- Som ung kvinde kan jeg godt sætte mig ind i, at det er grænseoverskridende at få delt ting, der er private.
- Jeg stiller mig uforstående over for, hvorfor man skulle have lyst til at dele private ting.
Jeg ved ikke, om det er ensomme mennesker, der prøver at komme i kontakt med andre på den måde.
Men jeg forstår ikke helt, hvad det skal til for.
Frederikke Ploug Holm, Aarhus- Det er trist og også håbløst, for du kan ikke gøre noget, når de her billeder er ude.
Det skræmmer også en fra nogensinde selv at skulle have noget liggende.
Det ville jeg være bange for.
- Vi er i forvejen en generation, der har et meget bornert forhold til nøgenhed, og så er det ærgerligt, at du skal være bekymret for, at det, der er din egen private sag, også bliver delt med andre.
Sascha Jensen, Aalborg- Det kan være lidt et mysterie for mig, at det ikke bare er en normal indstilling, at det her er noget, man ikke skal gøre mod andre.
Det er mærkeligt for mig, hvordan man kan tænke, at man kan være entitled til, at man godt må dele de her pigers nøgenbilleder.
I indholdsfortegnelsen til kataloget med billederne har der stået både navn og by på de berørte kvinder:- Det, at man deler deres navn, så man kan finde dem, kan jo også gå hen og blive farligt og udfordre deres sikkerhed.
Magnus Justenborg, Aalborg- Jeg har aldrig selv prøvet det, men jeg kan kun forestille mig, at det er ganske forfærdeligt for dem, der er blevet udsat for det.
- Jeg synes, de typer, der synes, det her er fedt at sidde og kigge på, skulle skamme sig.
Det er usmageligt.
Jeg synes, det er ulækkert.
FacebookTwitterKopier linkEmner:Aalborg|Aarhus




https://www.dr.dk/nyheder/politik/lokke-vil-udsaette-debat-om-formandskab-forst-skal-politikken-pa-plads

Krise i VenstreSe temaPolitikLøkke vil udsætte debat om formandskab: Først skal politikken på pladsPå et landsmøde vil Løkke tale politik før personer.
Han forsøger at klamre sig til magten, mener partifælle.
Der skal først lægges en klar politisk linje for Venstre, mener Lars Løkke Rasmussen.
29.
aug.
2019 kl.
20.
00Bemærk: artiklen er mere end 30 dage gammelLæs opVenstres formand, Lars Løkke Rasmussen, vil ikke acceptere, at partiets næste landsmøde i første omgang skal handle om, hvorvidt han kan beholde sin post.
I stedet ønsker Løkke, at landsmødet først fastlægger en klar politisk linje for Venstre.
Det skal ske med en "politisk udtalelse", som de delegerede skal tage stilling til.
Først herefter er det relevant at diskutere, hvem der skal lede partiet, hvis det står til Løkke.
Det skriver Jyllands-Posten.
- Jeg vil foreslå landsmødet, at vi laver en politisk udtalelse, der er mit konsoliderede bud på, hvor det er, Venstre skal være.
Og så derefter bede landsmødet tage stilling.
- Vi skal vide, hvilken politisk linje der er blevet lagt.
Og med den kan vi så tage stilling til, hvem der skal føre den linje, siger Lars Løkke Rasmussen til Jyllands-Posten.
Venstre er havnet i uro, og dele af baglandet samt enkelte medlemmer af Folketinget har bedt Løkke og næstformand Kristian Jensen (V) om at gå af.
Midtjylland i opsigtsvækkende kritikMest opsigtsvækkende har Region Midtjylland offentligt udtrykt mistillid til formandskabet.
De bør overlade ledelsen til nye kræfter inden landsmødet, som Løkke og Jensen selv foreslår fremrykket til 21.
september.
Sådan lyder det i en indstilling til partiets hovedbestyrelse og forretningsudvalg.
Løkke har dog afvist at gå af, mens Kristian Jensen venter med at udtale sig.
Den "politiske udtalelse" er Løkkes forsøg på at få det til at handle om politik og ikke personer.
Medlem af hovedbestyrelsen og formand for Venstre i Aarhus Kommune Susanne Green ønsker en omvendt rækkefølge.
- Der skal ro på personspørgsmålene, og så kan vi tale politik, siger Susanne Green til avisen.
Jan Gade, der er formand for Venstres kommuneforening i Odder, mener, at Løkkes nye procedureforslag er et forsøg på at "klamre sig til magten".
- Vi har gang på gang hørt Løkke sige, at det er formanden, der skal lægge den politiske linje.
Hvis det er det, er vi nødt til at vide, hvem der er formand, inden vi diskuterer den politiske linje, siger Jan Gade til avisen.
/ritzau/FacebookTwitterKopier linkEmner:Kristian Jensen (politiker)|Lars Løkke Rasmussen (politiker)|Venstre|Jylland|Folketinget




https://www.dr.dk/nyheder/indland/politiet-dropper-drabssigtelse-i-sag-om-parteret-lig

IndlandPolitiet dropper drabssigtelse i sag om parteret ligEn 68-årig kvinde er fortsat sigtet for at parterere sin afdøde mand og gemme ligdelene flere steder.
29.
aug.
2019 kl.
19.
14Bemærk: artiklen er mere end 30 dage gammelLæs opDa en 68-årig kvinde i november sidste år blev anholdt, lød sigtelsen på drab og usømmelig omgang med lig.
Politi og anklagemyndighed mente, at hun i juli havde dræbt sin mand i deres fælles bolig i Herlev, parteret liget og gemt ligdelene flere forskellige steder.
Kvinden har hele tiden afvist, at hun skulle have dræbt sin mand, og nu er sigtelsen for drab frafaldet.
Hun sigtes alene for usømmelig omgang med lig, oplyser Københavns Vestegns Politi.
Da sigtelsen mod kvinden blev læst op i grundlovsforhøret den 6.
november sidste år, kom det frem, at hun var mistænkt for at have gemt sin mands hoved og ene ben i en fryser, mens resten af liget blev gemt i en blomsterkumme i haven.
Senere blev ligdelene gravet op og efterladt på Krebsdammen - også i Herlev.
Manden var dødeligt sygFlere måneder senere - natten til den 5.
november - skulle hun have taget hovedet og benet op og gravet det ned i haveforeningen Hjortespring i Herlev.
Det var i den forbindelse, at politiet kom ind i billedet, og ved middagstid den 5.
november blev hun anholdt.
Grundlovsforhøret blev holdt for lukkede døre, så det er uvist, hvad der blev forklaret.
Men det kom frem, at manden var dødeligt syg.
- Vi har fået at vide, at din mand var terminal syg, og at du beskrives som omsorgsfuld over for din mand, sagde dommer Anne Berg og afviste at varetægtsfængsle kvinden.
- Jeg varetægtsfængsler dig ikke, hverken på mistanken for drab eller medlidenhedsdrab.
Der er helt sikkert begrundet mistanke om usømmelig omgang med lig.
Men der er ikke hjemmel og grundlag for en varetægtsfængsling, sagde hun.
Sigtelsen for drab blev dog i første omgang opretholdt, men den er altså nu frafaldet.
Sagen om usømmelig omgang med lig ventes at blive behandlet som en tilståelsessag til november.
/ritzau/FacebookTwitterKopier link




https://www.dr.dk/nyheder/indland/live-tv-venstres-bagland-diskuterer-fremtiden-partiet-i-debatten-paa-dr2






https://www.dr.dk/sporten/fodbold/kvindelandsholdet/minut-minut-danmark-faar-storsejr-mod-chanceloese-malta






https://www.dr.dk/musik/fbi-tilkaldt-efter-upassende-flyvetur-derfor-er-amerikansk-rapstjerne-saa-kontroversiel

MusikFBI tilkaldt efter 'upassende' flyvetur: Derfor er amerikansk rapstjerne så kontroversielDet lå ikke i kortene, at Azealia Banks skulle blive kendt for så mange kontroverser, siger ekspert om rapperen.
Azealia Banks gæstede Roskilde Festival i 2013.
Nu har hun lige besøgt Sverige - og dét besøg er ikke gået stille for sig.
Af Kasper Madsbøll Christensen29.
aug.
2019 kl.
18.
33Bemærk: artiklen er mere end 30 dage gammelLæs opFor et par dage siden skabte det overskrifter i hele Skandinavien, da rapperen Azealia Banks under et besøg i Sverige skrev på sin Instagram, at landet burde bombes, og i øvrigt mente hun, at landets befolkning var en samling passivt-aggressive racister.
Nu er hun igen havnet i mediernes søgelys - denne gang på vej hjem fra sit besøg i Sverige.
Azealia BanksFødt Azealia Amanda Banks den 31.
maj 1991 i Harlem, New York.
Debuterede med hitsinglen '212' i 2011 og udgav i 2014 sit hidtil eneste album 'Broke with Expensive Taste'.
Har været i kontroverser med - blandt andre - Lady Gaga, Lil Kim, Iggy Azalea, Rihanna og Sia.
Og nu altså også vores naboland, Sverige.
For hendes flyvetur fra Stockholm til Los Angeles har mildest talt været ramt af turbulens, skriver blandt andre Aftonbladet.
Undervejs på flyveturen beskyldte Banks en kvinde på sædet bag hende for at diskrimenere hende på baggrund af hendes hudfarve, og efterfølgende anklagede Banks en SAS-stewardesse for at slå hende.
Flyveturen endte med, at politiet og FBI blev tilkaldt.
SAS har bekræftet hændelsen over for Aftonbladet, hvor flyselskabet udtaler følgende:- Vi kan bekræfte, at der var en episode på flyet til Los Angeles fra Arlanda (lufthavn i Stockholm), hvor en passager opførte sig meget upassende over for andre passagerer og vores personale ombord.
Politiet og FBI måtte kontaktes, da flyet landede i Los Angeles, siger Camilla Runberg fra SAS' pressetjeneste til Aftonbladet og slutter:- Vi har nultolerance, hvis man ikke følger SAS' regler ombord på vores flyvninger.
Hvorvidt episoderne i forbindelse med turen til Sverige kommer til at få konsekvenser for rapperen vides endnu ikke.
Hun har dog siden skrevet et indlæg på Instagram om, at hun alligevel ikke vil have, at Sverige skal bombes.
Lyt til Azealia Banks' hit '212', mens du læser videre:Azealia Banks feat.
Lazy Jay - 212'Det lå ikke i kortene, at hun skulle blive kontroversiel'Det er langt fra første gang, Azealia Banks er kommet i karambolage med sin omverden, fortæller radiovært på P3, Fie Neergaard.
Nu har jeg droppet at lytte til hende.
Jeg orker ikke rigtig at beskæftige mig med hende længere.
Fie Neergaard, radiovært på P3- Det lå ikke i kortene, at hun skulle blive en kontroversiel type, da hun kom frem.
Men da hendes popularitet som rapper begyndte at falde, steg antallet af kontroverser.
Jeg tror nærmest, hun har haft kontroverser med samtlige andre rappere, du kan komme i tanke om, siger Fie Neergaard og uddyber:- Jeg ved ikke, om hun gør det bevidst, eller om hun bare er et spøjst menneske.
Det kunne sagtens være, hun bare søgte opmærksomhed via kontroverserne, nu hvor hun ikke får det via musikken; men det spænder virkelig også ben for hende.
Så jeg tror faktisk ikke, det er så udspekuleret, som man måske godt kunne fristes til at tro.
Blandt de talrige kontroverser kan nævnes tilsvininger af musikalske kollegaer som Lana Del Ray, Cardi B og Nicki Minaj.
Nu er turen så kommet til Danmarks broderfolk og SAS.
De mange kontroverser har bevirket, at Fie Neergaard ikke længere beskæftiger sig med den amerikanske rapper.
- Jeg har virkelig været vild med hendes musik, men nu har jeg droppet at lytte til hende.
Jeg orker ikke rigtig at beskæftige mig med hende længere.
Azealia Banks optrådte på Cosmopol-scenen på Roskilde Festival i 2013.
Blev spået stor karriereDet tegnede ellers lyst for Azealia Banks, da hun debuterede for efterhånden ti år siden.
- Hun fik sit gennembrud tilbage i 2011 med sangen '212', som blev et kæmpehit.
Hun blev dengang udråbt til at være det nye fede navn, og der kom også nogle sange fra hende efterfølgende, så hun formåede ligesom at holde gryden i kog, siger Fie Neergaard og fortsætter:- Men hendes debutalbum var rigtig lang tid om at lande, og så udgav hun det lige pludselig selv uden om sit pladeselskab, hvilket også skabte en kontrovers.
Så hun indfriede ligesom aldrig løftet om at blive den store stjerne, hun var spået til at blive.
Hvordan kan hendes pladeselskab blive ved med at stå på mål for hende?
- Hendes seneste nummer, der hedder 'Anna Wintour', er fra sidste år og bliver stadig streamet ret pænt, så hendes pladeselskabet vurderer vel, at hun stadig er en god forretning.
Men ellers aner jeg virkelig ikke, hvorfor hun stadigvæk er signet, slutter Fie Neergaard.
Læs også:Rapstjerne angriber Sverige: 'Jeg vil virkelig elske at se en eller anden bombe det her sted'FacebookTwitterKopier linkEmner:Cardi B (musiker)|SAS Group|Aftonbladet|Sverige|Flyselskaber




https://www.dr.dk/nyheder/politik/foerste-maaling-siden-valget-enhedslisten-gaar-frem

PolitikFørste måling siden valget: Enhedslisten går fremEnhedslisten står til den største fremgang i meningsmålingen.
Pernille Skipper kan glæde sig over fremgang i den første Epinion-måling, siden Mette Frederiksen overtog magten fra Lars Løkke Rasmussen.
Af Peter Boier29.
aug.
2019 kl.
19.
00 | opdateret 09.
sep.
2019 kl.
13.
53Bemærk: artiklen er mere end 30 dage gammelLæs opDet er knap tre måneder siden, der var folketingsvalg i Danmark, og magten skiftede fra blå til rød blok.
Socialdemokratiet har i mellemtiden dannet en etparti-regering, og siden da er et af regeringens støttepartier vokset signifikant.
Det viser den første Epinionmåling siden valget.
Ved valget opnåede Enhedslisten 6,9 procent af stemmerne, mens partiet i den nyeste måling står til 8,9 procent.
Det er dermed sikkert, at partiet har vundet vælgere siden valget, også selv om Enhedslistens tilslutning i målingen har en statistisk usikkerhed på 1,3 procent.
På samme måde viser målingen, at Alternativet med sikkerhed går tilbage.
Målingen sender partiet i nærheden af spærregrænsen med 2,1 procents tilslutning mod 3,0 procent ved valget i juni.
Den nuværende tilslutning har dog en statistisk usikkerhed på 0,7 procent.
Rettelse: Tidligere har denne artikel været udgivet i en forkert version.
Her fremgik det, at målingen gav regeringen og dens støttepartiet en øget tilslutning – det er imidlertid ikke muligt at konkludere pga.
den statistiske usikkerhed.
Artiklen er derfor skrevet om, så den fokuserer på Enhedslistens fremgang og Alternativets tilbagegang, som begge er signifikante.
DR beklager fejlen.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Enhedslisten|Folketinget|Valg og folkeafstemninger




https://www.dr.dk/nyheder/indland/advokat-om-ny-kraenkelsessag-paa-nettet-politiet-tager-det-mere-serioest

IndlandAdvokat om ny krænkelsessag på nettet: Politiet tager det mere seriøst720 danske kvinder er involveret i sag om deling af billeder på nettet uden samtykke.
Det er en god idé at tale med dine nærmeste, hvis du opdager intime billeder af dig selv på nettet, som du ikke har sagt god for.
Sådan lyder det fra psykolog Anna Bjerre.
Af Sophie Bavnhøj29.
aug.
2019 kl.
17.
24Bemærk: artiklen er mere end 30 dage gammelLæs opPolitiet har sendt breve ud til 720 danske kvinders e-boks siden sidste uge.
Det er breve om, at der ligger billeder af dem på nettet i en mappe, som kvinderne ikke selv har givet samtykke til.
Metoden har Miriam Michaelsen, der er advokat og partner i Njord Law Firm og formand for foreningen Digitalt Ansvar, ikke set før.
Men hun ser det, som en god udvikling.
- Det er et klart signal, om at digitale krænkelser bliver taget mere seriøst, og man nu begynder at forstå, at de forurettede har rettigheder, de skal orienteres om, siger hun.
Brev i e-boks er et chokMiriam Michaelsen er bistandsadvokat for flere af de kvinder, hvis billeder er med i mappen.
Ifølge hende blev de chokeret over at se brevet i deres e-boks.
Brevene kommer, efter at politiet har opsporet et onlinekatalog med billeder af danske kvinder, hvor hundredvis har fået delt billeder uden samtykke.
Politiet har kendt til sagen siden marts 2017, men det var først i går, at de bekræftede historien.
Indtil videre er en 24-årig mand sigtet i sagen, men det er ikke ham, som er den reelle bagmand til kataloget, lyder det fra politiet.
Hvad skal jeg gøre?
Tal med pårørende eller en organisation.
Det er vigtigt at tale om, hvilke følelser man har.
Få et overblik over tankerne.
Man kan komme til at tænke de værste ting i sådan en situation.
Men det er vigtigt at tænke over, om de tanker er realistiske.
Få hjælp til at fjerne billederne.
Red Barnet har platformen SletDet, hvor rådgivere kan hjælpe en.
Kilde: Anna Bjerre, psykolog og direktør for GirltalkMen selv om brevmetoden er ny for Miriam Michaelsen, er sagens type det ikke.
Derfor kommer sagens omfang heller ikke bag på hende.
Men ikke desto mindre mener hun, det er vigtigt for kvinderne, at handlingerne har konsekvenser.
- Jeg synes, det er rigtig vigtigt, at der bliver taget hånd om det, og at politiet rent faktisk orienterer de forurettede i de her sager.
For dem der ved, at der eksisterer materiale, er det vigtigt at få det fjernet og se, at det har konsekvenser, og at de bliver retsforfulgt, siger advokaten.
Kvinderne har modtaget brevet over e-boks.
Det er typisk et sted, hvor borgere modtager lønsedler og breve fra kommunen.
Og netop fordi, at e-boks som udgangspunkt er til mere formel kontakt med myndighederne, er det et ekstra stort chok, at der lander et brev om, at de er involveret i en sag krænkelser på nettet, lyder det fra advokaten.
- Det er ikke noget, de har prøvet før og det sætter en masse tanker og spørgsmål i gang, som der skal følges op på, siger hun.
Deling kan føles som et overgrebAnna Bjerre er psykolog og direktør for Girltalk.
Organisationen har som mål at hjælpe unge kvinder og tilbyder samtalegrupper, anonym chatrådgivning og psykologsamtaler.
Ifølge hende kan kvinder, der får delt intime billeder uden samtykke, få reaktioner, man typisk ser efter et overgreb.
- På mange måder kan det føles som et overgreb.
Det er så intimt, at man kan have nogle af de samme reaktioner, siger hun og kommer med eksempler som at miste tilliden og føle sig nedgjort.
Men det er vigtigt at få talt om det og ikke føle et behov for at holde det hemmeligt, lyder det fra Anna Bjerre.
Man kan også prøve at søge hjælp hos organisationer, der kan hjælpe med at fjerne billederne fra nettet.
Ifølge advokat Miriam Michaelsen kan kvinderne også prøve at få hjælp fra politiet til at fjerne billederne.
FacebookTwitterKopier linkEmner:e-Boks|Politi|NJORD Lawfirm




https://www.dr.dk/sporten/fodbold/europaleague/minut-minut-fck-sikrer-europaeisk-gruppespil-i-riga






https://www.dr.dk/sporten/cykling/teuns-traekker-vuelta-foerertroejen-af-fuglsangs-kaptajn

CyklingTeuns trækker Vuelta-førertrøjen af Fuglsangs kaptajnDylan Teuns har overtaget føringen i Vuelta a Espana efter 6.
etape, der blev vundet af Jesús Herrada.
Dylan Teuns vandt tidligere på sommeren 6.
etape af Tour de France.
29.
aug.
2019 kl.
17.
12 | opdateret 29.
aug.
2019 kl.
17.
43Bemærk: artiklen er mere end 30 dage gammelLæs opDylan Teuns (Bahrain Merida) er ny mand i den røde førertrøje i cykelløbet Vuelta a España efter 6.
etape, selv om han tabte kampen om etapesejren til Jesús Herrada (Cofidis).
Dermed blev det også i denne omgang kun til en enkelt dag i rødt for Miguel Ángel López.
Colombianeren førte også løbet efter 1.
etape, men mistede trøjen dagen efter.
For anden dag i træk sluttede etapen med en stigning, og her kom Teuns og Herrada til mål sammen.
Teuns så ud til at være tilfreds med at tage førertrøjen og var chanceløs i afslutningen.
Jesus Herrada (Cofidis) jubler, da han vinder 6.
etape af Vueltaen.
 Danske Jakob Fuglsangs holdkammerat Miguel Angel Lopez mistede for anden gang under Vueltaen den røde førertrøje.
1 / 2Jesus Herrada (Cofidis) jubler, da han vinder 6.
etape af Vueltaen.
1 / 2Danske Jakob Fuglsangs holdkammerat Miguel Angel Lopez mistede for anden gang under Vueltaen den røde førertrøje.
2 / 2Med sejren gjorde Jesús Herrada, hvad storebror José ikke formåede på 5.
etape, hvor han blev slået i opløbet af to Burgos-ryttere.
Et styrt midtvejs på 6.
etape kom til at koste den videre deltagelse for flere prominente navne.
Blandt andre gik det ud over Nicolas Roche (Sunweb), der tidligere i løbet kørte tre dage i rødt.
Også de to Education First-profiler Rigoberto Urán og Hugh Carthy måtte opgive at fortsætte.
Udbrud kørte den hjemEn gruppe på 11 ryttere skilte sig ud i front, og Lopez' Astana-hold virkede ikke til at være interesseret i at bruge for mange kræfter på at lukke hullet og forsvare kaptajnens føring.
Klassement efter 6.
etapeDylan Teuns (Bahrain - Merida)David De La Cruz (Team INEOS) +'38Miguel Angel Lopez (Astana) + 1'00Primoz Roglic (Jumbo - Visma) + 1'23Nairo Quintana (Movistar) + 1'23Robert Gensink (Jumbo - Visma) + 1'23Alejandro Valverde (Movistar) + 1'28Esteban Chaves (Michelton - Scott) + 2'17Rafal Majka (Bora - Hansgrohe) + 2'18Tadej Pogacar (UAE) + 2'47Frontgruppen gik efterhånden i opløsning, og forrest kørte Herrada i mål i suveræn stil og kunne fejre sejren med en triumferende knytnæve.
Favoritterne sad samlet op ad målstigningen mod Ares del Maestrat, der ikke var udfordrende nok til at gøre en forskel blandt de største navne, som kom i mål 5 minutter og 44 sekunder efter Herrada.
Dylan Teuns kan nu se frem til at køre i førertrøjen på fredagens 7.
etape, som han indleder med et forspring på 38 sekunder til David de la Cruz (Ineos).
Miguel Ángel López er yderligere 22 sekunder efter.
/ritzau/FacebookTwitterKopier linkEmner:David de la Cruz (cykelrytter)|Rigoberto Urán (cykelrytter)|Cykelsport|Spanien|Bahrain-Merida




https://www.dr.dk/nyheder/indland/se-svarene-der-er-ingen-sikre-steder-paa-nettet-til-intime-billeder






https://www.dr.dk/nyheder/regionale/bornholm/18-skibe-og-19-kubikmeter-usaltede-popcorn-kom-med-paa-miljoeoevelse-i

Bornholm18 skibe og 19 kubikmeter usaltede popcorn: Kom med på miljøøvelse i ØstersøenI disse dage øver otte Østersø-lande deres miljøberedskab i Østersøen.
Af Morten Søgård Volff29.
aug.
2019 kl.
19.
30Bemærk: artiklen er mere end 30 dage gammelLæs opDer er travlt ud for Bornholms kyst i øjeblikket.
For i denne uge gik otte Østersø-nationer sammen for at træne deres beredskab mod olieforurening, og hvordan de sammen kan redde Østersøens fugle, fisk og fauna mod et altødelæggende olieudslip.
Den årlige øvelse afholdes for 29.
gang i år, og samtlige Østersø-lande på nær Letland og Rusland deltager.
DR var med tidligt onsdag morgen på Forsvarets miljøskib Gunnar Thorson, der er en del af det danske bidrag til øvelsen.
Øvelsen startede tirsdag og slutter i dag.
Klokken er fem om morgenen, og besætningen ombord på Gunnar Thorson er så småt ved at få søvnen ud af øjnene, inden øvelsen for alvor begynder.
 DR Bornholm)1 / 9Inden skibet stævner ud af Rønne Havn, skal Dannebrog hejses.
Danmark er bare én af de i alt otte Østersø-nationer, som deltager i øvelsen.
Normalt deltager ti lande, men i år har Letland og Rusland valgt at melde afbud.
Samtlige lande har forpligtet sig til at værne om Østersøens havmiljø i den såkaldte Helsinki-konvention fra 1990.
 DR Bornholm)2 / 9Bornholms største by, Rønne, sover stadig, da Gunnar Thorson stævner ud.
Byens havn fungerer som udskibningshavn for flere af fartøjerne under den tre dage lange øvelse.
 DR Bornholm)3 / 9Når solen står op, afventer Gunnar Thorson og besætningen resten af de deltagende fartøjer.
Det betyder også, at besætningen kan nå at slappe lidt af, inden øvelsen for alvor begynder.
Skibet har 16 besætningsmedlemmer.
 DR Bornholm)4 / 9Imens en del af besætningen slapper af på det laveste dæk, er officererne på broen i gang med at gøre klar til dagens øvelse.
Gunnar Thorsons mission er at benytte sig af en ny type udstyr fra EMSA, som er det Det Europæiske Agentur for Søfartssikkerhed.
Det er første gang, at det tages i brug under Balex Delta-øvelsen.
 DR Bornholm)5 / 9Når øvelsen endelig går i gang klokken 7.
30, skal det nye udstyr, som ses på billedet her, foldes ud.
Der er tale om en såkaldt "Current Buster", som ved første øjekast ligner en stor gummibåd, men det kan meget mere end at flyde.
 DR Bornholm)6 / 9"Current Buster" sendes langsomt ud i den blå Østersø fra Gunnar Thorsons bagende, imens det langsomt fyldes med luft fra en kæmpe pumpe på skibets laveste dæk.
Observatører er med fra EMSA for at sørge for, at opgaven bliver løst til fulde.
 DR Bornholm)7 / 9Når udstyret er i vandet, folder det sine lange arme ud som et "V".
Selve busteren trækkes bag ved Gunnar Thorson, og de 30 meter lange "fangarme" indfanger olien.
Her bliver olien så samlet, hvorefter den kan pumpes ind i skibets tanke.
Gunnar Thorson kan med sit normale udstyr indsamle olie på åbent hav med cirka én knob svarende til to kilometer, men med det nye udstyr kan det gå fem gange så hurtigt.
Det betyder, at beredskabet hurtigere kan få olien væk fra havet, inden det ender på kysterne.
 DR Bornholm)8 / 9For at simulerer et oliespild bruges der usaltede popcorn.
Faktisk er der indkøbt 19 kubikmeter popcorn, som skal bruges under den tre dage lange øvelse.
Popcorn ter sig som olie, da både vind og strøm kan tage fat i de poppede majskerner, og det er samme effekt, vejret kan have på olien.
 DR Bornholm)9 / 9FacebookTwitterKopier linkEmner:Forurening|Bornholm|Letland|Rusland




https://www.dr.dk/sporten/fodbold/foerst-skov-nu-dolberg-kaempehandler-varmer-i-silkeborg-if

FodboldFørst Skov, nu Dolberg: Kæmpehandler varmer i Silkeborg IFAugust måneds salg af først Robert Skov og sidenhen Kasper Dolberg gør en verden til forskel i Silkeborg IF´s budget.
Tilbage i 2018 solgte Silkeborg IF Robert Skov til FC København.
Herfra røg det hjemmeavlede talent i sommer til den tyske Bundesliga.
Af Mikkel Gøtzsche29.
aug.
2019 kl.
17.
51Bemærk: artiklen er mere end 30 dage gammelLæs opDet har været en begivenhedsrig dag på direktionsgangene i Superligaklubben Silkeborg IF.
Fra morgenstunden kunne klubben først præsentere et halvårsregnskab, der viste et rungende underskud på 10,7 millioner for fodboldklubben.
Få timer senere var der så endnu engang nyt fra Silkeborg, men denne gang opjusterede klubben i stedet forventningerne for 2019 fra et overskud på mellem fem og ti millioner til et overskud på mellem 15 og 20 millioner.
Årsagen til de høje forventninger skal findes ude i Fodboldeuropa, hvor to landsholdsaktuelle og tidligere Silkeborg-drenge er i høj kurs.
Salgene styrker vores troværdighed og troen på, at Silkeborg er et godt sted for unge talenter.
Kent Madsen, administrerende direktør i Silkeborg IFTidligere på måneden skiftede Robert Skov fra FC København til TSG Hoffenheim i Tyskland, og kort tid før opjusteringen fra Silkeborg blev det meldt ud, at angriberen Kasper Dolberg skifter Ajax Amsterdam ud med Nice i Frankrig i en handel på hele 153 millioner kroner.
Samlet set er de blevet handlet for over 200 millioner kroner, og det betyder, at der falder en klækkelig sum af til deres tidligere klub, Silkeborg IF.
- Salgene betyder, at vi for andet år i træk kan præsentere et overskud i fodboldklubben alene.
Det er så nok også de eneste to år i de sidste ti, griner administrerende direktør i Silkeborg IF, Kent Madsen.
Kasper Dolberg i aktion for sin nu tidligere klub Ajax i Champions League.
 Sidste sæsons topscorer i Superligaen, Robert Skov, har med sit skifte til Bundesligaen også kastet millioner i retning af Silkeborg IF.
1 / 2Kasper Dolberg i aktion for sin nu tidligere klub Ajax i Champions League.
1 / 2Sidste sæsons topscorer i Superligaen, Robert Skov, har med sit skifte til Bundesligaen også kastet millioner i retning af Silkeborg IF.
2 / 2Det er dyrt at drive en fodboldklub, siger Kent Madsen.
Derfor falder pengene også et tørt sted.
Men hvor mange penge Silkeborg kan lune sig med i forbindelse med salgene, vil Kent Madsen ikke ud med.
Pengene kommer i forbindelse med videresalgsklausuler, samt den regel, at spillerhandler på tværs af landegrænser bevirker, at fem procent af salgsprisen skal sendes videre til de klubber, som har givet spillerne deres fodbolduddannelse i ungdomsårene.
Derfor pointerer Kent Madsen også, at det kunne være dejligt, hvis de to talenter bliver ”nogle store kanoner”, og senere hen bliver handlet til en endnu højere pris.
Styrker troværdighedenDet halvårlige underskud som Silkeborg præsenterede fra morgenen af, kommer blandt andet efter at superligaoprykkerne har været nede og vende i 1.
division.
Det hænger sammen med, at en nedrykning til Danmarks anden bedste række betyder færre transfer- og sponsorindtægter samt færre tilskuere.
Det nytter ikke noget at bruge alle pengene, for så har vi ikke noget at stå imod med.
Kent Madsen, administrerende direktør i Silkeborg IFDerfor er handlerne med Kasper Dolberg og Robert Skov ikke kun gode rent økonomisk, men også et signal over for de unge talenter, som Kent Madsen og resten af Silkeborg IF håber, kan komme op og holde klubben i Danmarks bedste række i fremtiden.
- Det viser, at vi har medvirket til, at de har fået en god fodboldopdragelse.
Det gør vores akademi lækkert og indbydende overfor nye, unge talenter, at der hænger et billede af landsholdsspillerne Kasper og Robert på væggen.
Det styrker vores troværdighed og troen på, at Silkeborg er et godt sted for unge talenter.
Handler om at bevare roenNår så man får en masse penge i kassen, skulle man tro at Silkeborg IF havde travlt med at fare ud på transfermarkedet for at forstærke den trup, som i øjeblikket gør sig som Superligaens bundprop.
Men jyderne har ikke tænkt sig at gå ud og spendere alle pengene.
I hvert fald ikke flere end de i forvejen havde budgetteret med.
- Det nytter ikke noget at bruge alle pengene, for så har vi ikke noget at stå imod med.
Vi har hele tiden haft en plan om at finde en forstærkning eller to inden transfervinduet lukker, men de penge vi får ind for Dolberg, ændrer ikke på vores transferplaner.
Salgene af Kasper Dolberg og Robert Skov viser de lokale talenter i Silkeborg, at Superligaklubben er i stand til at sende egne spillere videre til større klubber, mener administrerende direktør, Kent Madsen.
Det handler nemlig om at bevare roen.
Både når det går skidt, men i særdeleshed også når det går godt.
I de senere år har Silkeborg nemlig pendlet mellem 1.
division og Superligaen, og det kræver, at man bevarer besindelsen.
- Det er svært at rykke både op og ned, selvom vi i Silkeborg er trænet i det, fordi omstillingen er så svær.
Vi rykkede for eksempel ned sammen med Helsingør i 2018, og hvor vi nu er tilbage i Superligaen, strøg de jo direkte igennem, og ned i 2.
division.
FacebookTwitterKopier linkEmner:Kasper Dolberg (fodboldspiller)|Silkeborg|Silkeborg IF|Fodbold|FC København




https://www.dr.dk/nyheder/politik/loekkes-bagland-oensker-ekstraordinaert-landsmoede-med-kun-et-punkt-paa-dagsordenen

PolitikLøkkes bagland ønsker ekstraordinært landsmøde med kun ét punkt på dagsordenenMen Løkke fastholder, at han blot vil fremrykke det ordinære landsmøde.
Venstre i Region Sjælland ønsker et ekstraordinært landsmøde for at afklare formands-diskussionen i partiet, men formand Lars Løkke Rasmussen vil blot fremrykke det ordinære landsmøde.
Af Morten Henriksen, Rikke Gjøl Mansø og Anders Byskov Svendsen29.
aug.
2019 kl.
16.
54Bemærk: artiklen er mere end 30 dage gammelLæs opDer skal holdes ikke bare ét, men to landsmøder i Venstre dette efterår.
Det ønske vil Lars Løkke Rasmussens eget bagland i Region Sjælland møde op med på lørdagens længe ventede hovedbestyrelsesmøde i Venstre, fortæller formand for Venstre i Sorø, Jørgen Larsen.
Først skal der i september holdes et ekstraordinært landsmøde, hvor det alene skal afgøres, hvem der skal være formand og næstformand for Venstre.
Dernæst skal man til november holde det planlagte ordinære landsmøde, hvor man kan drøfte politik, lyder det fra de sjællandske Venstre-folk.
Ordinært eller ekstraordinært landsmøde?
Ordinært landsmøde:Ordinært landsmøde skal afholdes hvert år og skal indkaldes med mindst 14 dages varsel.
Hovedbestyrelsen beslutter tidspunkt og sted.
Vedtægterne beskriver en række punkter, som landsmødet skal indeholde.
Det er blandt andet en åbningstale fra Venstres formand.
Ekstraordinært landsmøde:Kan indkaldes af formanden eller af en tredjedel af hovedbestyrelsens medlemmer.
Venstres hovedbestyrelse består i dag af 132 medlemmer, hvilket vil sige, at der skal 44 til for at indkalde til et ekstraordinært landsmøde.
Vedtægterne siger ikke, hvilke punkter et ekstraordinært landsmøde skal have på dagsordenen.
Kilde: Venstres vedtægter.
- Hvis ting ikke fungerer, så indkalder man jo til et ekstraordinært landsmøde.
Og så får man afklaret det, som er problemet, siger Jørgen Larsen, der dermed mener, at et ekstraordinært landsmøde vil rense luften forud for et ordinært landsmøde, der så kan handle om politik.
Det går imod Lars Løkke Rasmussens forslag om blot at fremrykke det ordinære landsmøde, som Venstre efter planen skulle have afholdt i november, til september - så man kan få afklaring om formandskabet, før Folketingets åbning i oktober.
Hvorvidt det fremskudte september-landsmøde skal være ordinært eller ekstraordinært, lyder måske som en ikke så vigtig detalje i det store drama, der lige nu udspiller sig i partiet, men djævlen ligger som bekendt i detaljen.
På et ordinært landsmøde er der nemlig en række pligt-punkter på dagsordnen - blandt andet partisekretærens beretning og en redegørelse fra kassereren.
Det er fastlagt i partiets vedtægter.
Derimod siger vedtægterne intet om, hvilke punkter et ekstraordinært landsmøde skal have på dagsordenen.
Her kan man altså nøjes med et punkt: Hvem skal være formand og næstformand?
Løkke: 'Det koster en del at holde ekstraordinært landsmøde'Lars Løkke Rasmussen er ikke umiddelbart med på at imødekomme ønsket fra sin kreds:- Det skal vi jo diskutere i weekenden i hovedbestyrelsen.
Mit forslag går ud på at fremrykke det landsmøde, som vi skulle have haft den 16.
-17.
november, siger Lars Løkke Rasmussen til P4 Sjælland.
Men kan du gå med til at det bliver et ekstraordinært landsmøde?
- Jamen altså, det må vi jo snakke om.
Der er også en del praktik i det her.
Det koster ret mange penge at holde landsmøder i Venstre.
Så jeg tror, det klogeste er, at vi fremrykker landsmødet.
- Og jeg vil også sige, at det giver jo ikke meget mening kun at tage stilling til, hvem der skal stå på broen, hvis man ikke samtidig diskuterer, hvor skibet skal sejle hen.
Vi har brug for et landsmøde, hvor vi både diskuterer politik – hvad retningen er for Venstre – og hvem er så kaptajn på broen, siger Lars Løkke Rasmussen.
44 medlemmer kan indkalde til ekstraordinært landsmødeJørgen Larsen fra Sorø er den eneste af de 17 kommuneforeningsformænd, der i går mødtes i Region Sjælland, som har ønsket at stille op til interview, men DR Nyheder har fået bekræftet fra andre, at regionen ønsker et ekstraordinært landsmøde.
Det kræver 44 medlemmer af den i alt 132 store hovedbestyrelse at indkalde til ekstraordinært landsmøde.
Ønsker I, at det skal til afstemning på hovedbestyrelsesmødet, at der skal holdes et ekstraordinært landsmøde - og ikke bare en fremrykning af det ordinære landsmøde, der oprindeligt er planlagt i november?
- Det er noget, som er sendt frem til Venstres forretningsudvalg, som vil diskutere det fredag aften.
Og så vil hovedbestyrelsen også få det fremlagt på mødet om lørdagen, siger Jørgen Larsen og tilføjer:- Jeg ved ikke om, det skal til afstemning, men hvis 44 medlemmer af hovedbestyrelsen ønsker et ekstraordinært landsmøde, så bliver det jo et ekstraordinært landsmøde.
Og så er vi fremme ved ønsket om Venstre-landsmøde nummer to i dette efterår: Det er nødvendigt med det ordinære landsmøde til november for at få Venstres politik på dagsordenen, mener Jørgen Larsen:- Når der bliver valgt en ledelse, så skal den ledelse også have mulighed for at fremlægge sin politik for Venstres medlemmer.
Det handler om at få det politiske indhold på dagsordenen igen, for lige nu handler det kun om personer, og det fører jo ikke til noget.
Løkke blev valgt på et ekstraordinært landsmødeHvis det ender med, at Venstre holder et ekstraordinært landsmøde, vil det ikke være første gang.
Det skete eksempelvis også i 1998, da Uffe Ellemann-Jensen gik af som partiformand og blev afløst af Anders Fogh Rasmussen.
Ved samme lejlighed blev Lars Løkke Rasmussen valgt som næstformand i et kampvalg, hvor han slog Peter Brixtofte og Eva Kjer Hansen.
Også i 2009 blev der indkaldt til ekstraordinært landsmøde - igen for at udskifte på formandsposten.
Her gik Anders Fogh Rasmussen nemlig af til fordel for et topjob i Nato og blev med øjeblikkelig virkning afløst af Lars Løkke Rasmussen – mens Kristian Jensen overtog Lars Løkke Rasmussens næstformandspost.
FacebookTwitterKopier linkEmner:Anders Fogh Rasmussen (politiker)|Eva Kjer Hansen (politiker)|Venstre|Region Sjælland|Sjælland




https://www.dr.dk/nyheder/udland/brasilien-forbyder-afbraending-i-amazonas-i-60-dage

Skovbrande i AmazonasSe temaUdlandBrasilien forbyder afbrænding i Amazonas i 60 dageForbud skal dæmme op for den seneste tids mange brande i landets regnskove.
Røgen stiger fra et skovområde, som er ved at blive ryddet ved afbrænding.
Af Maya Nissen29.
aug.
2019 kl.
17.
16Bemærk: artiklen er mere end 30 dage gammelLæs opDen brasilianske regering har i dag nedlagt forbud mod ellers lovlige skovafbrændinger i Amazonasregnskoven i de næste 60 dage.
Det skriver nyhedsbureauet AP.
Forbuddet mod afbrændingerne, som bliver brugt til at rydde store skovområder efter fældning, bliver nedsat i et forsøg på at lægge en dæmper på de mange brande, der har plaget landets regnskove i den seneste tid.
Mere end 80.
000 brande er ifølge blandt andre BBC brudt ud i regnskoven i løbet af 2019 - det er en stigning på 77 procent sammenlignet med samme periode sidste år.
Læs også:Bolsonaro indsætter hæren i kampen mod brændende regnskovInternational kritik over landbrugspolitikTiltaget finder sted efter landets præsident, Jair Bolsonaro, har været udsat for voldsom kritik over sin manglende evne og lyst til at beskytte Brasiliens regnskov mod landbrug og afbrænding.
Præsidenten har stærke bånd til landbruget og mener, at beskyttelsen af regnskoven, som populært kaldes 'verdens lunger' på grund af dens evne til at producere ilt og optage C02, står i vejen for Brasiliens økonomiske udvikling.
Brasiliens præsident, Jair Bolsonaro.
Kritikere frygter, at Bolsonaros holdning har opildnet landmænd og skovhugstfirmaer til yderligere afbrænding af regnskoven.
Præsidenten selv har til gengæld anklaget NGO'er for at påsætte brandene med det formål at sværte hans regering til.
Anklagen blev dog ikke underbygget med dokumentation.
Tre undtagelser til forbuddetDet er normalt fuldt tilladt under Brasiliens lovgivning for blandt andet landmænd at påsætte brande, så længe de har tilladelse fra landets miljømyndigheder.
Ulovliggørelsen af påsatte brande falder sammen med tørkeperioden i Amazonas, som er det tidspunkt på året, hvor der bliver påsat flest skovbrande, og hvor brandene har størst risiko for at sprede sig til beskyttede dele af skoven.
En brandmand på arbejde i skoven nær Porto Velho, Brasilien, i går.
Det er dog tre undtagelser til forbuddet.
Det er nemlig fortsat tilladt for miljømyndigheder at påsætte brande i forbindelse med 'plantesundhed', som et forbyggende tiltag for at standse skovbrande og som led i det traditionelle landbrug, som regnskovens oprindelige befolkning dyrker.
Siger ja - og nej tak til hjælpPræsident Bolsonaro har samtidig takket ja til Chiles tilbud om at sende tre brandslukningsfly til Amazonas og indsat 44.
000 soldater i syv stater for at hjælpe med at bekæmpe brandene.
Han har dog i første omgang takket nej til et tilbud om 20 millioner euro - knap 150 millioner danske kroner - fra G7-gruppen til brandslukning.
Afvisningen kommer efter en strid med den franske præsident, Emmanuel Macron, som i weekenden var vært for G7-topmødet, efter at Macron kaldte Amazonas for "vores hus" i et tweet om skovbrandene.
- Vores hus brænder.
Bogstaveligt talt, skrev den franske præsident blandt andet på Twitter.
Det vakte anstød i den brasilianske regering og udløste skarp kritik fra Jair Bolsonaro, som bad den franske præsident om at holde nallerne for sig selv.
- Den brasilianske regering er fortsat åben for dialog med gensidig respekt.
Den franske præsidents forslag om at skulle drøfte Amazonas på G7-topmødet, som er et møde, hvor Brasilien ikke deltager, vidner om en kolonialistisk tankegang, skrev han som modsvar.
Den brasilianske præsident er dog klar til at tage imod pengene, hvis Emmanuel Macron siger undskyld, lød det i går.
FacebookTwitterKopier linkEmner:Emmanuel Macron (politiker)|Jair Bolsonaro (politiker)|Brasilien|Skove|Twitter




https://www.dr.dk/nyheder/politik/venstre-er-splittet-paa-sjaelland-ingen-fuldtonet-stoette-til-loekke-fra-hans-eget

Krise i VenstreSe temaPolitikVenstre er splittet på Sjælland: Ingen fuldtonet støtte til Løkke fra hans eget baglandNogle vil af med næstformanden, nogle vil også af med formanden - andre har tillid til begge.
Regionsbestyrelsesformand i Sjælland, Elo Jensen (V), ville efter mødet i går aftes ikke udtale sig om, hvad de sjællandske lokalformænd mener om partiets formandskab.
Af Rikke Gjøl Mansø, Morten Henriksen og Anders Byskov Svendsen29.
aug.
2019 kl.
15.
13 | opdateret 29.
aug.
2019 kl.
17.
58Bemærk: artiklen er mere end 30 dage gammelLæs opDer er store uenigheder om Venstres ledelse i Region Sjælland, hvor formand Lars Løkke Rasmussens selv er valgt.
Både han og næstformand Kristian Jensen var til debat på et møde blandt regionens kommuneforeningsformænd onsdag aften.
Efterfølgende lød den kortfattede melding fra regionsformand Elo Jensen, at han først vil løfte sløret for mødets konklusion på weekendens møde i partiets hovedbestyrelse.
Men nu fortæller en række af kommuneforeningsformændene til DR Nyheder, at lokalforeningerne på Sjælland var så splittede, at man ikke var i stand til at komme med en fælles indstilling.
Nogen mener, at Kristian Jensen kan blive siddende, andre mener Lars Løkke kan blive siddende.
Nogen mener, at Kristian Jensen skal gå af, nogle mener, at Lars Løkke skal gå af.
Nogle mener, at de begge skal gå af – og nogle mener, at de kan blive siddende begge to.
Jørgen Larsen (V), kommuneforeningsformand i Sorø- Nogen mener, at Kristian Jensen kan blive siddende, andre mener Lars Løkke kan blive siddende.
Nogen mener, at Kristian Jensen skal gå af, nogle mener, at Lars Løkke skal gå af.
Nogle mener, at de begge skal gå af – og nogle mener, at de kan blive siddende begge to, siger Jørgen Larsen, der er kommuneforeningsformand i Sorø.
Han vil ikke selv udtale sig om, hvorvidt han selv ønsker Lars Løkke Rasmussens og Kristian Jensens afgang eller ej.
- Vi vil gerne se, hvad der er af kandidater, for der må være nogen, der står frem, til de forskellige poster udover Lars Løkke og Kristian Jensen, siger Jørgen Larsen.
Er det ikke bemærkelsesværdigt, at der ikke er enstemmig opbakning til Lars Løkke i den storkreds, hvor han opstiller?
- Jo, det kan man måske godt sige.
Men der er nogle gløder og gnister, og det er ved at udvikle sig til en brand.
Og enten skal man have slukket branden, eller også skal man lade det brænde ud, og det er der forskellige holdninger til, siger Jørgen Larsen.
Køge har tillid til både Løkke og JensenFlere af lokalformændene vurderer over for DR Nyheder, at de var delt nogenlunde lige over i formandsspørgsmålet.
I Køge, som er Lars Løkke Rasmussens egen kreds, bakker kommuneforeningsformand Søren Møller Kristensen fuldtonet op om hele formandskabet.
Vores indstilling fra Venstre i Køge er, at vi bakker op om ledelsen, fordi vi har haft et rigtigt godt forår med et godt europaparlamentsvalg og et godt folketingsvalg, så vi har egentlig tillid til vores ledelse.
Søren Møller Kristensen (V), kommuneforeningsformand i KøgeMen hvad siger det om opbakningen til formandskabet, at I ikke kan give en fælles konklusion?
- Det må betyde, at vi nok ikke kunne blive enige, siger Søren Møller Kristensen.
Hvad var din egen indstilling?
- Vores indstilling fra Venstre i Køge er, at vi bakker op om ledelsen, fordi vi har haft et rigtigt godt forår med et godt europaparlamentsvalg og et godt folketingsvalg, så vi har egentlig tillid til vores ledelse.
Hvor udbredt er den holdning i jeres region?
- Det vil jeg ikke sige noget om, for jeg vil ikke rapportere om, hvad andre foreninger har meldt om den her sag på et lukket møde.
Men vi kan konstatere, at der ikke er enighed om ledelsen?
- Det er nok korrekt, siger Søren Møller Kristensen.
Løkke: Virker lidt forhastetVenstres formand, Lars Løkke Rasmussen, svarer afværgende på kritikken:- Jeg noterer mig at der er folk – også i det sjællandske – som synes, at vi skal viske hele tavlen ren, afsætte næstformanden og alt muligt andet.
Jeg synes, at det er lidt forhastet, fortæller han til DR P4 Sjælland.
Han har nu foreslået at få Venstres landsmøde afviklet på et tidligere tidspunkt, så man kan få afklaret Venstres politiske linje og hvorvidt, han stadig skal være partiets formand.
- Det klogeste er at fremrykke landsmødet, og det giver ikke meget mening kun at tage stilling til, hvem der skal stå på broen, hvis ikke man samtidig diskuterer, hvor skibet skal sejle hen, mener Lars Løkke Rasmussen.
Tidspunktet for landsmødet bliver diskuteret i den kommende weekend.
'Kristian Jensen skal nok finde sig noget andet at lave'Med onsdagens møde har alle fem af Venstres regioner drøftet formandskabet forud for weekendens hovedbestyrelsesmøde.
Kun én af regionerne, nemlig Midtjylland, har meldt klart og enstemmigt ud, at de ønsker en udskifning på både formands- og næstformandsposten:- Af hensyn til Venstres fremtid, troværdighed og stabilitet opfordrer vi formandskabet til, at de omgående trækker sig, lød udtalelsen fra de 23 medlemmer af hovedbestyrelsen fra Region Midtjylland mandag.
Lars Løkke Rasmussen skal fortsætte som formand for Venstre, men Kristian Jensen skal nok finde sig noget andet at lave end at være næstformand.
Malene Snedgaard (V), kommuneforeningsformand i FaxeDe resterende regioner har ikke meldt en fælles holdning ud, men flere lokalformænd, borgmestre og folketingsmedlemmer har udtrykt mistillid til formandskabet - mens andre har udtrykt støtte.
Før mødet i Region Sjælland i går aftes bekræftede kommuneforeningsformand i Faxe, Malene Snedgaard, at flere ønskede hele formandskabets afgang.
Hendes egen indstilling til mødet var, at Lars Løkke Rasmussen "selvfølgelig" skal fortsætte som partiformand.
- Lars Løkke Rasmussen skal fortsætte som formand for Venstre, men Kristian Jensen skal nok finde sig noget andet at lave end at være næstformand, sagde hun og uddybede:- Hvis jeg som formand melder noget ud i pressen og så har en næstformand, der går ud i medierne og laver en kontra, så ville jeg blive virkelig, virkelig vred.
Det er illoyalt over for formandskabet og partiet.
Dermed henviser hun til det interview i Berlingske med Kristian Jensen, som kickstartede hele balladen i Venstre.
Her undsagde Kristian Jensen de tanker om en SV-regering, som Lars Løkke Rasmussen lagde frem under valgkampen.
Kaotisk måned i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
Mandag den 26.
august: Venstres kommuneforeningsformænd i Region Midtjylland mødes for at diskutere deres holdning til partiets fremtidige ledelse.
Mødet slutter med, at der bliver sendt en mail på vegne af 23 midtjyske medlemmer af Venstres hovedbestyrelse med en opfordring tli Lars Løkke og Kristian Jensen om at trække sig.
Tirsdag den 27.
august: Lars Løkke Rasmussen afviser opfordringen fra det midtjyske bagland.
Han siger, at han vil søge genvalg som formand på Venstres landsmøde.
17:58 Opdateret med udtalelser fra Lars Løkke Rasmussen (V).
FacebookTwitterKopier linkEmner:Lars Løkke Rasmussen (politiker)|Venstre|Sjælland|Køge|Valg og folkeafstemninger




https://www.dr.dk/nyheder/penge/vestas-vader-i-succes-alligevel-er-der-fyringsrunde-i-ringkoebing-her-er-forklaringen

PengeVestas vader i succes - alligevel er der fyringsrunde i Ringkøbing: Her er forklaringenVestas stormer frem i hele verden - men ikke på landjorden i Europa.
90 medarbejdere på Vestas' fabrik i Ringkøbing kan se frem til at få en fyreseddel.
Af Mathias Sommer29.
aug.
2019 kl.
16.
40Bemærk: artiklen er mere end 30 dage gammelLæs opOmkring 90 medarbejdere på Vestas' fabrik i Ringkøbing kan se frem til en fyreseddel.
Det fik de 530 ansatte på fabrikken i dag besked om på et morgenmøde.
Vestas-fabrikken i Ringkøbing producerer de såkaldte naceller, som sidder øverst på en vindmølle og huser de systemer, der binder møllens komponenter sammen.
Men der er faldende efterspørgsel efter landvindmøller i Nordeuropa, og det er forklaringen på den kommende fyringsrunde, forklarer Vestas.
- For at imødekomme det nuværende dyk i efterspørgslen på det europæiske marked samt fastholde vores konkurrencedygtighed er vi nødsaget til at nedskalere produktionen af naceller, lyder det i en skriftlig kommentar fra Vestas.
Vælter sig i succesVestas vælter sig ellers i succes.
Vindmøllegiganten regner med at slå ny omsætningsrekord i år og kunne i seneste kvartalsregnskab fortælle, at ordreindgangen var steget med 84 procent, så beholdningen nu er historisk stor og har rundet 200 milliarder kroner.
- Vestas ekspanderer med nye fabrikker forskellige steder rundt om i verden, hvor lokalmarkedet vokser.
Men det kan ikke svare sig at transportere vindmøller over lange distancer, og da efterspørgslen efter landvindmøller krymper i Europa, betyder det altså, at der bliver skåret i produktionen, siger Jacob Pedersen, der er aktieanalysechef i Sydbank.
Ikke mindst i USA vælter ordrerne i øjeblikket ind i ordrebøgerne hos Vestas.
Også i Sydamerika og særligt i Brasilien har Vestas travlt med at rejse vindmøller.
Derfor bliver der hyret nye medarbejdere på fjerntliggende kontinenter, mens de omkring 5.
000 Vestas-ansatte i Danmark skal være mere nervøse for deres job, hvis de producerer landvindmøller.
- Der er ingen tvivl om, at markedet i nogle dele af Europa er ved at være mættet.
Samtidig er det faste tilskud fra staterne forsvundet, fordi vindenergi er blevet så billigt.
Det betyder, at man må gå ud i nogle hårde budrunder, og det har også været med til at bremse markedet op, siger Jacob Pedersen.
Havvind i vækstMen mange af de fabriksansatte, som har produceret landvindmøller, kan med fordel se ud mod havet.
Her er der nemlig masser af plads - og en øget efterspørgsel hos en lang række nordeuropæiske stater.
Derfor forventer Jacob Pedersen, at en del af produktionen i Danmark langsomt vil blive omstillet til at producere gigantiske vindmøller, som skal opstilles på havet.
- En del af de mennesker, som hidtil har produceret til landjorden, vil få mulighed for at producere havvindmøller ikke kun til kysten ud for Danmark, men også Holland og Storbritannien.
- Jeg forventer egentlig, at andelen af havvindmøller herhjemme vil blive væsentligt større end tidligere.
Og det er den gulerod, der er for de medarbejdere, som står til at miste deres job, siger Jacob Pedersen.
FacebookTwitterKopier linkEmner:Vestas Wind Systems|Vindmølleindustri|Vindkraft|Ringkøbing|Jacob Pedersen (analytiker)




https://www.dr.dk/nyheder/regionale/midtvest/vaertshusgaesters-spareklub-lukket-paa-grund-af-hvidvaskregler-vi-sender

Midt- og VestjyllandVærtshusgæsters spareklub lukket på grund af hvidvaskregler: 'Vi sender ikke penge til Panama'Banker vil ikke tage imod kontanter, og derfor har spareforening været nødt til at lukke.
Syv forskellige banker har Spareforeningen Butlerbars Venner, forsøgt at placere en konto ved.
Af Allan Bo Poulsen og Maiken Friis Lange29.
aug.
2019 kl.
18.
23Bemærk: artiklen er mere end 30 dage gammelLæs opJohn Mogensen spiller på anlægget, og fadøllene er skænket på Butlerbar i Aarhus.
Alt er, som det plejer.
Bortset fra én ting: Værtshusgæsternes spareforening er lukket.
Her har de hver uge lagt penge til side, så de har råd til julen.
En gammel tradition, som måtte stoppe på grund af nye strammere hvidvaskregler.
- Det er at skyde spurve med kanoner, når vores og mange andre spareklubber må lukke ned, siger stamgæst og formand for Spareforeningen Butlers Venner, Kim Kristensen.
I næsten 50 år har stamgæsterne her på Butlerbar haft deres spareforening.
Der er plads til 40 medlemmer, fordi ’spareboksen’ har 40 små rum, som pengene skal i.
- Jeg havde nummer 19.
Det skal der stå på min gravsten.
Her hviler nummer 19, siger Kim Kristensen og kommer en seddel i sin boks, selvom spareforeningen egentlig er lukket.
En af medlemmerne, Pernille Kylling, ventede et halvt år, før der var plads til, at hun kunne få en spareboks.
Hvert medlem skulle hver uge smide mindst 50 kroner i spareboksen.
Pengene, som tilsammen kunne løbe op i flere hundrede tusind kroner, blev udbetalt til medlemmerne sidst i november.
- Da vi var nede mandag for at aflevere ugens opsparing, så var der en bankrådgiver, der gerne lige ville tale med os.
Bankens forklaring var, at de ikke længere kunne tage imod kontanter fra foreninger, hvor de ikke kender alle kunderne.
Lovgivningen, der blev vedtaget efter hvidvask-skandalen i Danske Bank, pålægger bankerne at skulle vide, hvor alle pengene kommer fra.
- Der var 40 medlemmer.
Jeg tør lægge hovedet på blokken: Der var altså ikke nogen af dem, der sendte penge til Panama.
Heller ikke involveret i våbenhandel eller narkohandel.
Banker siger nejDet kan være svært for spareforeninger at finde en bank, der vil tage imod kontanterne fra spareforeningerne.
For eksempel har Danske Bank lukket for tilgangen af nye spareforeninger.
HvidvaskIfølge hvidvaskningsloven, der gælder i hele EU, skal banker og andre finansielle virksomheder kontrollere identiteten på dem, som ønsker at blive kunde i virksomheden.
Det gælder også, hvis en kunde, der ikke er kendt i virksomheden, ønsker at foretage en større transaktion.
Reglerne er blandt andet blevet lavet for at bekæmpe hvidvask og terrorfinansiering.
- Det er vigtigt for os at bidrage til gode muligheder for dansk foreningsliv.
Samtidig er det dog også afgørende, at vi lever op til hvidvasklovens krav om at kende vores kunder og forstå, hvor de midler, der står på kundernes konti, kommer fra, skriver banken i en mail.
- Kontante indbetalinger kan være svære at spore, og derfor foretrækker vi, at overførsler til spareforeninger sker via bankoverførsler eller andre elektroniske løsninger, fx Mobile Pay.
Sydbank og Ringkøbing Landbobank har samme politik.
Butlerbar prøvede syv bankerSpareforeningen på Butlerbar i Aarhus prøvede syv andre banker, men de kom med samme forklaring: Hvidvaskloven.
Så gav foreningen op.
- Det synes jeg er helt vildt ærgerligt.
Fordi jeg ved, at det fællesskab, vi har haft på grund af sparekassen, det får vi ikke på samme måde, siger Pernille Kylling, der er medlem af spareforeningen.
For selvom fadøllene stadig bliver skænket, og John Mogensen stadig spiller, så er en del af fællesskabet gået tabt, siger hun.
- Ja, jeg kan forstå, hvorfor de restriktioner er kommet fra banken af.
Det kan jeg godt sætte mig ind i.
Men det tager ikke ærgrelsen fra os, siger Pernille Kylling.
Hvidvasksagen i Danske BankDanske Bank er havnet midt i en sag om hvidvask af milliarder af kroner.
Det er den estiske afdeling af Danmarks største bank, der flere gange er blevet brugt af forskellige bagmænd.
Blandt andet har regimet i Aserbajdsjan og Vladimir Putins familie samt den russiske efterretningstjeneste FSB hvidvasket store beløb gennem banken.
Men hvorfor kan spareforeningen Butlerbars Venner ikke bare bruge elektroniske bankoverførsler eller Mobilepay?
- Når én dimension blev væk, så var der ikke rigtig nogen grund til det mere.
Så kunne man lige så godt selv lave en opsparingskonto.
Eller gemme pengene under hovedpuden eller et eller andet, siger formand Kim Kristensen.
FacebookTwitterKopier linkEmner:Danske Bank|MobilePay|Pengeinstitutter|Økonomisk kriminalitet|Aarhus




https://www.dr.dk/nyheder/indland/vaert-blev-likvideret-teledatasag-kan-sende-sigtede-pa-gaden

Nedim Yasar dræbtSe temaIndlandVært blev likvideret: Teledatasag kan sende sigtede på gadenDen 13.
september afholder Retten på Frederiksberg et særskilt retsmøde i sagen, hvor Nedim Yasar blev dræbt.
Nedim Yasar blev dræbt, da han var på vej hjem fra sin egen bogreception.
(Arkivfoto) 29.
aug.
2019 kl.
16.
17Bemærk: artiklen er mere end 30 dage gammelLæs opTo mænd har siden vinter siddet varetægtsfængslet i sagen om likvideringen af radioværten Nedim Yasar.
Mændene er sigtede, og anklagemyndigheden har sågar fået sagen forhåndsberammet til januar.
Men tvivlen om kvaliteten af teledata i straffesager betyder nu, at der skal være et særskilt retsmøde.
Her skal en dommer tage stilling til, om de to sigtede fortsat kan sidde varetægtsfængslet, hvis man piller teledata ud af vurderingen.
Det bekræfter advokat Mai-Brit Storm Thygesen, der er forsvarer for den ene af de sigtede mænd.
Det er hende, der har bedt om det ekstraordinære retsmøde.
- Hele sagen er kørt bag lukkede døre, så jeg kan ikke sige så meget.
Men jeg kan sige, at jeg har fundet grundlag for at bede om et nyt grundlovsforhør, fortæller hun.
Normalvis er der ikke afsat meget mere end en halv times tid til retsmøder, hvor man skal forlænge en varetægtsfængsling.
Derfor kan man ikke nå det, når den foreløbige fængsling udløber fredag, hvorfor der er blevet afsat to og en halv time til vurderingen den 13.
september ved Retten på Frederiksberg.
I alt fire er sigtede, men de øvrige to sidder ikke varetægtsfængslet.
Læs også:Mand anholdt og sigtet for medvirken til drabet på Nedim YasarBlev skudt i hovedetNedim Yasar mistede livet, efter at han blev skudt i hovedet, da han var på vej hjem fra en bogreception på Hejrevej i Københavns Nordvestkvarter i november sidste år.
Receptionen var i anledning af bogen "Rødder - en gangsters udvej", som journalist Marie Louise Toksvig har skrevet sammen med Nedim Yasar.
Yasar ved medvært på radioprogrammet "Politiradio" på Radio24syv med netop Marie Louise Toksvig.
Programmet behandler og diskuterer tidens store retssager og dykker ned i tidens kriminalitetsbillede.
Politiet mener, at de fire mænd var sammen om at slå Nedim Yasar ihjel.
Mens tre af dem har været sigtet siden december, kom den fjerde sigtelse i januar.
Alle fire menes ifølge politiet at have tilknytning til rockergruppen Satudarah.
De nægter sig skyldige.
/ritzau/FacebookTwitterKopier linkEmner:Kriminalitet|Radio24syv|Retten på Frederiksberg|Retsvæsen|Frederiksberg




https://www.dr.dk/sporten/oevrig/billet-til-ol-2020-sikret-kvindefirer-roer-sig-til-tokyo

Øvrig sportBillet til OL 2020 sikret: Kvindefirer roer sig til Tokyo Den danske kvindefirer er klar til OL, efter de roede sig i VM-finalen.
De fire kvinder i firerbåden kan glæde sig til at rejse OL i Tokyo om et års tid.
(© Dansk Forening for Rosport)Af Kasper Heide Lund29.
aug.
2019 kl.
13.
45 | opdateret 29.
aug.
2019 kl.
14.
14Bemærk: artiklen er mere end 30 dage gammelLæs opKvindernes firer uden styrmand havde en forrygende dag på vandet i dag.
Ved VM i roning roede danskerne sig i finalen, og det sikrer samtidig en billet til OL i Tokyo næste år.
I VM-semifinalen blev den danske båd med Frida Sanggaard Nielsen, Lærke Berg Ramussen, Christina Juhl Johansen og Ida Gørtz Jacobsen nummer to i deres semifinale-heat, hvilket altså gav en plads i VM-finalen og OL-kvalifikation.
- Det bliver rigtig fedt, og det er enhver sport drøm at komme til OL.
Det er noget helt særligt, siger Christina Juhl Johansen, der er olympisk debutant.
- Det er første gang, jeg skal til OL, så det er megastort.
Lærke (Berg Rasmussen, red.
) var til OL i 2016 og tog en bronzemedalje.
Hun glæder sig også rigtig meget til at skulle af sted igen.
Danske guldforhåbningerPå lørdag roer de fire danskere så om VM-guld i finalen.
Her håber Christina Juhl Johansen, at de kan sætte en lidt bedre tid end i semifinalen, hvor den danske båd kun roede den syvende bedste tid på tværs af de to semifinaler.
- Det var et lidt anderledes løb med et lidt andet pres, fordi der var OL-kvalifikation på spil.
Det er vi normalt ikke vant til at ro om i semifinalen, så der har været pres på os.
Vi var virkelig også spændte og nervøse inden løbet, forklarer Juhl Johansen.
- På lørdag ved vi, at OL-kvalifikationen er i hus, så håber jeg, at vi kan være lidt mere til stede, slappe mere af og give den en skalle.
Det skulle gerne være med til at sikre fire sæt danske fødder på det øverste trin ved den efterfølgende medaljeceremoni.
- Det ville være helt fantastisk at tage medaljer og helt fantastisk at vinde, men vi ved også, at det er marginalerne, som afgør det.
OL-kvalifikationen er sikret, og alt der kommer herefter er en bonus – men der er ingen tvivl om, at vi går efter guldet.
Den er den første danske båd, som sikrer OL-kvalifikation ved VM i Østrig.
Kun en dansk finaleplads i dagMathilde Persson har også været i vandet i semifinalen i kvindernes letvægt single sculler.
Det gik dog ikke på samme måde som i kvindefireren.
På trods af en lovende de første 100 meter, så blev det kun til en femteplads.
Det betyder, at Persson skal ro B-finale.
FacebookTwitterKopier linkEmner:De Olympiske Lege|Østrig|Tokyo




https://www.dr.dk/nyheder/politik/live-tv-socialdemokratiet-holder-sommergruppemoede






https://www.dr.dk/nyheder/udland/kina-sender-militaere-koeretoejer-ind-i-hongkong-rullende-kameraer

Protester i HongkongSe temaUdlandKina sender militære køretøjer ind i Hongkong for rullende kameraerDet er ren rutine, siger Kina, mens ekspert kalder de kinesiske tropper for en skræmmekampagne.
Af Catharina Maria Skov Lassen og Robin Patrick Stampe Seierby29.
aug.
2019 kl.
16.
15Bemærk: artiklen er mere end 30 dage gammelLæs opStore, sorte, pansrede mandskabsvogne med militærklædte soldater ruller i dag afsted med hastig fart mod den konfliktramte by Hongkong.
Udskiftningen af tropperne finder sted samtidig med tiltagende spændinger i området, hvor der er blevet demonstreret siden foråret mod det kinesiske regime.
Læs også:OVERBLIK Derfor protesterer de i HongkongDen kinesiske regering har tidligere afvist at ville tage del i den hede konflikt militært, men i dag ankommer tropper både i vogne, i både og traskende i store støvler ind over grænsen.
Men det er ikke usædvanligt, at Kina skifter soldaterne ud, når de har været i regionen i et stykke tid.
Kina har permanent omkring 3.
000 mand udstationeret i Hongkong, som indtil videre har holdt sig væk fra de store demonstrationer.
Det usædvanlige er, at Kina denne gang har sendt et statsstøttet tv-hold til grænsen for at dokumentere, hvordan soldaterne marcherer ind i Hongkong.
Hvorfor er der uro i Hongkong?
Demonstrationerne i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef, Carrie Lam, opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har ændret sig til at være en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav området til Kina i 1997.
Siden dengang har Hongkong været en del af Kina under devisen 'et land, to systemer'Kilde: BBC og South China Morning Post.
En skræmmekampagneDen kinesiske regering har siden 1997, hvor Kina overtog Hongkong fra Storbritannien, haft faste tropper i området.
Derfor forklarer Kina deres tilstedeværelse i regionen som en rutinemæssig rotation af tropper, der sker en gang om året.
De tidligere rotationer har dog været langt mere diskrete, fortæller Flemming Ytzen, som er journalist på Politiken og ekspert i asiatiske forhold.
- Det er en skræmmekampagne.
Hensigten er at skræmme aktivister og demonstranter fra at fortsætte vejen til drømmen om at få opfyldt deres krav om selvstændighed.
Tropperne ankommer få dage før, at en demonstration er planlagt til at finde sted i Hongkong på lørdag.
Demonstrationen har dog endnu ikke fået den nødvendige tilladelse, hvilket kan få betydning for myndighedernes beføjelser.
- Skulle demonstrationen gennemføres lørdag, kan myndigheder skride ind og kalde det for en ulovlig aktivitet, siger Flemming Ytzen.
Det kinesiske militær er nu tilstede i regionen.
 Det kinesiske militær er nu tilstede i regionen.
 Det kinesiske militær er nu tilstede i regionen.
1 / 3Det kinesiske militær er nu tilstede i regionen.
1 / 3Det kinesiske militær er nu tilstede i regionen.
2 / 3Det kinesiske militær er nu tilstede i regionen.
3 / 3Hongkong og KinaEfter mere end 150 år som britisk koloni blev Hongkong i 1997 ført tilbage til Kina som særskilt administrativ region med udstrakt selvstyre under devisen "ét land, to systemer".
Det indebærer, at Hongkong nyder en høj grad af autonomi fra Kina med bl.
a.
eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong være helt tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCDet kinesiske militær og Hongkongs politiImens det kinesiske militær kører ind over grænsen, er konflikten i Hongkong stadig på sit højeste.
Politiet kæmper mod demonstranterne, og kampene har medført sammenstød og tåregas.
Men militærets tilstedeværelse kan få konflikten til at eskalere.
- Fastlandskineserne har nogle brutale magtredskaber, som kan bruges, hvis politiet i Hongkong ikke kan holde konflikten nede, og hvis demonstrationen på lørdag udvikler sig til en voldsom konfrontation, siger Flemming Ytzen.
Kineserne vil have indstillet demonstrationerne, og derfor sender kineserne en advarsel i form af et synligt militær, men det er langt fra en regulær magtanvendelse.
Den ligger stadig hos politiet i Hongkong, fortæller Flemming Ytzen- Alene tilstedeværelsen af kinesiske pansrede mandskabsvogne er en magtdemonstration, der sender et signal, der ikke er til at misforstå.
Demonstranterne mener, at Kina er på vej til at udløse en alvorlig eskalering.
FacebookTwitterKopier linkEmner:Hong Kong|Kina|Demonstrationer|Militær|Storbritannien




https://www.dr.dk/sporten/se-svarene-hvad-er-paa-spil-kvindelandsholdet-i-em-kvalifikationen






https://www.dr.dk/musik/ung-popstjerne-blev-spurgt-ind-til-sit-sexliv-paatraengende-maerkeligt-og-upassende

MusikUng popstjerne blev spurgt ind til sit sexliv: 'Påtrængende, mærkeligt og upassende''Aktiv eller passiv?
' spurgte journalisten den homoseksuelle popstjerne Troye Sivan i et nyligt interview.
Troye Sivan gæstede i foråret Danmark, da han gav koncert i Forum i København.
Af Christian Ellegaard29.
aug.
2019 kl.
15.
05Bemærk: artiklen er mere end 30 dage gammelLæs op- Aktiv eller passiv?
Det var ét af de spørgsmål, popsangeren Troye Sivan blev mødt af, da han forleden gav et interview til det new zealandske homo-medie Express.
Her ville intervieweren vide, om Troye Sivan, der er homoseksuel, foretrækker at være den modtagende eller givende part under analsex.
Den 24-årige sanger nægtede at svare på spørgsmålet, men delte onsdag interviewet i et opslag på Twitter, hvor han langede ud efter journalisten bag.
- Jeg overvejede at spørge journalisten om hans absolut yndlingssexstilling efter det sidste spørgsmål, men så huskede jeg på, hvor helt vildt påtrængende, mærkeligt og upassende det ville være.
Det stoppede dog ikke ham!
, skriver sangeren i sit opslag.
I samme interview bliver Sivan også spurgt ind til et nyligt møde med hitmageren Shawn Mendes, og om hvorvidt 'tingene blev hede', da de to stjerner mødtes, og om hans kæreste har givet ham fripas til at dyrke sex med Mendes - som i øvrigt er heteroseksuel og tidligere har klaget over de mange rygter om sin seksualitet.
Læs også:20-årig superstjerne er træt af homorygter: 'Det er sårende'Troye Sivan udgav sidste år nummeret 'Bloom', som, han selv har bekræftet, handler om analsex.
Hør det her, mens du læser videre:Troye Sivan - Bloom'Det rager seriøst ikke dem'I kommentarfeltet under Sivans Twitter-opslag kritiserer flere brugere journalistens spørgsmål og påpeger, at man næppe havde spurgt en heteroseksuel kunstner om det samme.
- Det er så ulækkert, hvordan folk tror, det er okay at stille den her slags seksuelle spørgsmål til en homoseksuel person, fordi de kun ser homoseksualitet som sex og intet andet, skriver én bruger til Twitter-opslaget.
- Hvorfor insisterer folk på at spørge folk i homoseksuelle forhold, hvem der er aktiv eller passiv?
Det rager seriøst ikke dem.
I ser dem ikke spørge heteroseksuelle, hvem der aktiv eller passiv.
Behandl det som normalen, skriver en anden.
Hverken Express eller journalisten bag interviewet har endnu kommenteret Troye Sivans kritikpunkter.
Sivan har tidligere været meget åben om sin seksuelitet og har også tidligere berørt emner som analsex i interviews.
Læs også:Verdenskendt popstjerne hjælper unge til at tro på sig selv: Nicklas fik modet til at springe udJosefine Moody har flere gange offentligt luftet sin frustration over, at fremmede ofte føler, det er okay at stille spørgsmål til hendes sexliv, fordi hun er lesbisk.
Lesbisk sangerinde oplever også sexspørgsmålDen danske sangerinde Josefine Moody har også prøvet at blive spurgt ind til sit sexliv af fremmede personer.
Hun er lesbisk og oplever ofte at blive mødt af nysgerrige spørgsmål, når hendes seksualitet kommer på tale.
- Folk kan finde på at spørge mig om, hvem der er 'manden' i vores sexliv, eller om vi så bruger en strap-on dildo.
Jeg synes, det er dybt grænseoverskridende.
For mig er sex virkelig privat, og hvad jeg laver med min partner er fuldstændigt ligegyldigt for alle andre, siger Moody og fortsætter:Det er, som om der en uskreven regel om, at det er okay at spørge homoseksuelle ind til de her ting.
Josefine Moody, sangerinde- Folk er jo pissenysgerrige, og det kan jeg til dels også godt forstå, men jeg synes, det er virkelig grænseoverskridende, når jeg møder folk i byen, og de efter fem minutter begynder at spørge ind til mit sexliv, siger hun.
- Nu har vi to talt i telefon sammen i omkring ti minutter.
.
.
Skulle jeg så spørge dig, om du kan lide at få den i røven?
Folk skal tænke sig omI en række af kommentarerne til Troye Sivans Twitter-opslag påpeger flere brugere, at de ikke tror, at en journalist havde stillet de samme spørgsmål til en heteroseksuel kunstner, og den kritik kan Moody godt tilslutte sig.
- Det er, som om, der en uskreven regel om, at det er okay at spørge homoseksuelle ind til de her ting.
At vi minoriteter 'skylder' omverdenen at fortælle om, hvordan tingene hænger sammen, fordi homosex måske kan være et lidt mystisk og ukendt emne for mange.
Det er super underligt, og det bryder intimitetssfæren på en måde, som jeg ikke tror sker lige så ofte blandt heteroseksuelle, siger Josefine Moody.
Læs også:Josefine skrev rørende sang til 29-årige Michelle, der har kræft: 'Jeg ryster helt'Hun bifalder Troye Sivan for at sige fra over for journalistens spørgsmål.
- Vi har brug for, at en stor stjerne som ham går ud og tager afstand fra den slags spøgsmål og taler højt om det her.
Forhåbentlig kan han få folk til at tænke en ekstra gang over, hvad de måske selv udsætter andre for, siger hun og fortsætter:- Jeg håber, folk fremover lige mærker efter en ekstra gang, inden de spørger folk ind til personlige emner som sex og seksualitet.
'Er vi egentlig tætte nok til, at jeg må spørge dig ind til det her?
'.
FacebookTwitterKopier linkEmner:Seksualitet|Shawn Mendes (musiker)|Twitter|Homoseksualitet|Pop og rock




https://www.dr.dk/sporten/haandbold/herreligaen/kasper-soendergaard-siger-farvel-til-harpiks-og-haandbold-til-sommer

HerreligaenKasper Søndergaard siger farvel til harpiks og håndbold til sommerDen mangeårige landsholdsback stopper sin aktive karriere om et år efter ni år i Skjern.
Når denne sæson er slut, skal Kasper Søndergaard ikke længere svinge venstre armen.
29.
aug.
2019 kl.
12.
45Bemærk: artiklen er mere end 30 dage gammelLæs opHåndboldspilleren Kasper Søndergaard stopper karrieren efter denne sæson, meddeler hans klub, Skjern Håndbold, i en pressemeddelelse.
© ScanpixKasper Søndergaards landholdsmeritter 1 x OL-guld2 x EM-guld1 x EM-sølv2 x VM-sølv1 x VM-bronzeDen tidligere mangeårige landsholdsspiller er blevet 38 år og mener altså, at denne sæson skal være den sidste på topplan.
- Jeg er meget afklaret i mit valg, selv om det har været en svær beslutning.
Jeg har været - og er stadigvæk - utrolig privilegeret over at kunne leve af det, jeg elsker allermest, og som på mange måder har været min hobby, siger Søndergaard.
- Men når jeg mærker efter, så er tiden inde til at prøve noget nyt til sommer.
Succesfuld tid i SkjernSiden ankomsten til Skjern Håndbold i 2011 har han vundet 11 medaljer med klubben.
Meddelelsen om det kommende karrierestop kommer, få dage før Skjern tager hul på sæsonen i ligaen.
Men Søndergaard har haft brug for, at der var afklaring.
- Jeg har brug for at få det ud af verden, så jeg kan fokusere på den kommende sæson.
- I min verden tror jeg, at man skal tage store beslutninger, når det går godt.
Jeg er skadefri og topmotiveret.
Situationen havde været anderledes, hvis jeg sad ude i seks-otte måneder med en korsbåndsskade, siger han.
/ritzau/FacebookTwitterKopier linkEmner:Skjern|Skjern Håndbold|Arbejdsmarked|Håndbold




https://www.dr.dk/nyheder/regionale/sjaelland/tdc-nedbrud-ovre-alle-kan-nu-ringe-112-igen

SjællandTDC-nedbrud ovre: Alle kan nu ringe 112 igenEt nedbrud på TDC's netværk var tidligere på dagen skyld i, at folk over hele landet ikke kunne ringe til alarmcentralen.
På Sjælland, Fyn, Bornholm, øerne samt andre dele af landet kunne borgere tidligere i dag ikke ringe til alarmcentralen gennem TDC's netværk.
Af Thor Malthe Andersen29.
aug.
2019 kl.
15.
04 | opdateret 29.
aug.
2019 kl.
15.
15Bemærk: artiklen er mere end 30 dage gammelLæs op- Det er således muligt at ringe på 2G- og 3G-netværket i hele landet, og alle kan således også ringe 112 igen.
Sådan skriver TDC på sin hjemmeside, efter et teknisk nedbrud på deres netværk betød, at kunder i store dele af hele landet ikke kunne ringe 112 fra deres mobiltelefon tidligere i dag.
Det var især Fyn, Sjælland, Bornholm og øerne, som var ramt af nedbruddet.
Og på Odense Universitetshospital satte man derfor nødberedskabet i kraft og indkaldte ekstra mandskab.
Patienter kunne nemlig heller ikke ringe til sygehusene eller lægevagten, og derfor opfordrede Region Syddanmark til, at borgerne skulle dukke fysisk op på sygehusene, hvis de havde brug for hjælp.
Stadig problemer med mobildataTDC selv skrev i en pressemeddelelse, at al disponibelt mandskab var sat ind på at få mobilnettet op at køre igen.
Det tog dog omkring tre timer, før fejlen var rettet over hele landet.
Fejlen var på 2G- og 3G-netværket, mens man godt kunne ringe 112, hvis man var på 4G eller fastnetforbindelse.
Mens mobilnettet til tale er oppe at køre igen, kan enkelte kunder dog stadig opleve driftsforstyrrelser på 2G- og 3G-mobildata på Sjælland, Øerne og Bornholm, skriver TDC på sin hjemmeside.
Vil undersøge konsekvenserneDet er sjette gang på fire måneder, at Region Syddanmark oplever nedbrud på mobilnettet i området, så patienter ikke har kunnet komme i kontakt med sygehuse og lægevagten.
Koncernledelsen i Region Syddanmark har tidligere på ugen indkaldt TDC til et krisemøde om hændelserne.
Det oplyser Region Syddanmark i en pressemeddelelse.
- Vi har simpelthen brug for en garanti for, at TDC’s interne problemer fremover ikke bliver en risiko for patientsikkerheden i Region Syddanmark, siger koncerndirektør Kurt Espersen.
Regionen er på nuværende tidspunkt ikke bekendt med, at de ustabile telefoner skulle have haft alvorlige konsekvenser for patienter.
En intern undersøgelse i Region Syddanmark skal nu afdække eventuelle konsekvenser af nedbruddet.
Opdateret klokken 15.
15 med pressemeddelelse fra Region Syddanmark.
FacebookTwitterKopier linkEmner:Region Syddanmark|TDC|Hospitaler|Bornholm|Sjælland




https://www.dr.dk/nyheder/politik/minister-i-ko-vending-om-barsel-boejer-sig-eu-krav

PolitikMinister i ko-vending om barsel: Bøjer sig for EU-kravSocialdemokratiet vil alligevel ikke undvige EU-direktiv om barselsfordeling.
Ligestillingsminister Mogens Jensen (S) vil overholde og implementere direktivet om forældreorlov, skriver han selv på Twitter.
Af Kasper Duncan Gram29.
aug.
2019 kl.
13.
41 | opdateret 30.
aug.
2019 kl.
10.
11Bemærk: artiklen er mere end 30 dage gammelLæs opIfølge ligestillingsminister Mogens Jensen (S) vil regeringen alligevel ikke søge dispensation fra et EU-direktiv, som øremærker to måneders barsel med løn specifikt til fædrene.
Det skriver Politiken på baggrund af et tweet, som Mogens Jensen skrev i aftes.
FAKTA: EU-krav øremærker to måneders barsel til faderenEU-direktiv* Den centrale del af direktivet er, at forældre i EU skal have ret til fire måneders betalt barselsorlov, hvoraf to af månederne skal være øremærket faderen.
* Hvis faderen ikke kan eller vil tage de to måneder, kan de ikke overtages af moren.
* Målet med direktivet er at sikre en balance mellem arbejdsliv og privatliv for EU-borgere og at modarbejde ulighed mellem mænd og kvinder på arbejdsmarkedet.
* Der sigtes mod, at reglerne træder i kraft i EU-landene inden for tre år.
Danske barselsregler* Som det er i dag, har danske forældre tilsammen ret til 52 ugers orlov med barselspenge, når de får barn.
* Kvinder har ret til fire ugers orlov før fødslen efterfulgt af 14 ugers barselsorlov.
* Mænd har ret til to ugers fædreorlov, der skal holdes inden for de første 14 uger efter fødslen.
* Efter de første 14 uger har begge forældre ret til at holde tilsammen op til 32 ugers orlov.
Forældrene bestemmer selv, hvor mange uger henholdsvis faderen og moren tager i den periode.
Det kan de ikke længere selv bestemme, når EU-direktivet er trådt i kraft.
Kilder: EU-Kommissionen, EU-Parlamentet, Ritzau.
Her fastslår ligestillingsministeren, at regeringen vil overholde og implementere direktivet om forældreorlov.
- Men vi skal videre med generel ligedeling af orlov med størst mulig fleksibilitet for familien, fortsætter han i tweetet.
Læs også:Øremærket far-barsel ærgrer politikere: 'Barnet kan ende med at blive taberen'Har tidligere sammenlignet ordning med tvangDirektivet vil potentielt betyde, at de to måneders barselsløn øremærket til fædrene ikke kan overdrages til mødrene, og derved vil gå tabt, hvis fædrene ikke kan eller vil afholde den selv.
I en Politiken-artikel fra i lørdags erklærede Mogens Jensen sig imod 'tvang' i familiernes fordeling af barsel.
I stedet ville han og resten af Socialdemokratiet have en mere fleksibel ordning, hvor fædre og mødre hver især får ret til 16 ugers orlov efter moderens 14 ugers barselsorlov.
Den ret har fædrene allerede i dag, men Mogens Jensen vil gøre dem mere bevidste om det ved at sende et utvetydigt signal til fædrene om deres rettigheder.
Kursændring hilses velkommenLigestillingsministerens seneste udmelding glæder Sara Gundelach Vergo, der er formand for Djøf Offentlig, den største afdeling af fagforeningen Djøf:- SÅ vigtigt for #ligestilling, at fædre får øget ret til orlov med børn.
Det er nøglen til at sikre mere ligestillet forældreskab og mere ligestilling på arbejdsmarkedet.
Og her skal struktur spise kultur, skriver hun på Twitter.
Læs også:EU godkender to måneders øremærket barsel til hver forælderHun bakkes op af formanden for Dansk Magisterforening, Camilla Gregersen, som er lettet over, at regeringen alligevel ikke vil søge om dispensation på området.
- Vi har både et meget kønsopdelt arbejdsmarked, og vi har stadig ulige løn, så der er rigtig meget at arbejde for, og der er øremærket orlov faktisk en hjørnesten i ligestillingsarbejdet, siger hun til Ritzau.
Arbejdsgivere: Lad familierne bestemmeErhvervs- og arbejdsgiverorganisationen Dansk Erhverv ærgrer sig derimod over de nye toner fra regeringen.
- Dansk Erhverv mener, at spørgsmålet om øremærket barsel til fædre er et nationalt overenskomstanliggende, som løses bedst mellem arbejdsmarkedets parter, skriver organisationen i en skriftlig kommentar til Ritzau.
- De danske familier er bedst til at afgøre, hvad der tjener familiens interesser i forhold til afvikling af en barselsperiode, herunder i forhold til familiens økonomi og andre hensyn, fastslår Dansk Erhverv.
Læs også:OVERBLIK Så meget barsel har danske forældre ret tilIfølge Djøf Offentlig tager kvinder i dag 90 procent af barslen, selv om mænd har mulighed for at tage en større andel end de resterende ti procent.
Rettelse: Det er lønnet barsel og ikke barselstid som sådan, der bliver øremærket fædrene.
FacebookTwitterKopier linkEmner:Mogens Jensen (politiker)|Socialdemokraterne|Dansk Erhverv|Ligebehandling|Orlovsordninger




https://www.dr.dk/nyheder/indland/nu-faar-drenge-ogsaa-gratis-adgang-til-hpv-vaccination

IndlandNu får drenge også gratis adgang til HPV-vaccinationVaccinationen beskytter mod analkræft og kønsvorter.
(Arkivfoto).
29.
aug.
2019 kl.
12.
15Bemærk: artiklen er mere end 30 dage gammelLæs opFra den 1.
september vil drenge, som fyldte 12 år efter den 1.
juli i år, kunne få gratis HPV-vaccination.
Det skriver Sundhedsstyrelsen og Kræftens Bekæmpelse i en pressemeddelelse.
HPV-vaccinationen beskytter drenge mod både analkræft og kønsvorter.
Piger har fået tilbudt vaccinationen i ti år, og sidste år valgte næsten 40.
000 piger at blive vaccineret, hvilket var en stigning på 20 procent i forhold til året før.
- Det er dejligt at se, at pigerne og deres forældre tager godt imod tilbuddet om at blive vaccineret mod hpv.
- Vi håber selvfølgelig, at tilbuddet til drengene vil blive tage lige så godt imod, siger overlæge i Sundhedsstyrelsen Bolette Søborg i pressemeddelelsen.
I Norge har drenge i 7.
klasse fået tilbudt vaccinen gratis siden sommeren 2018, og hele 87 procent af dem er blevet hpv-vaccineret.
/ritzau/FacebookTwitterKopier linkEmner:Vaccinationer|Sundhedsstyrelsen|Kræft|Kræftens Bekæmpelse|Norge




https://www.dr.dk/nyheder/indland/eksplosion-i-greve-lokalt-politi-samarbejder-med-specialenhed

Eksplosioner i KøbenhavnSe temaIndlandEksplosion i Greve: Lokalt politi samarbejder med specialenhedHovedstadsområdet har nu været ramt af ti eksplosioner på et halvt år.
Midt- og Vestsjællands Politi efterforsker en eksplosion ved en beboelsesejendom i Gersagerparken i Hundige syd for København, natten til tirsdag den 27.
august 2019.
Det oplyser vagtchef Boye Rasmussen tidligt tirsdag morgen.
Ingen personer er kommet til skade, men der er sket materiel skade på bygningen.
.
(Foto: presse-fotos.
dk/Ritzau Scanpix) (Foto: Presse-fotos.
dk © Scanpix)Af Louise Dalsgaard29.
aug.
2019 kl.
14.
36Bemærk: artiklen er mere end 30 dage gammelLæs opTirsdag nat kort før klokken to blev beboerne i Gersagerparken ved Hundige vækket af et højt brag.
En kraftig eksplosion havde skabt store skader på indgangspartiet til en af opgangene i boligområdet.
Eksplosionen var nummer to på godt fire måneder i Gersagerparken.
Men mens der i april blev kastet en håndgranat, så skete eksplosionen tirsdag nat ikke på samme måde.
Det bekræfter vicepolitiinspektør ved Midt- og Vestsjællands Politi, Jacob Olsen.
- Der er forskel på modus i april, hvor man sprænger en håndgranat, og så det, der er gjort her, siger Jacob Olsen.
Han bekræfter samtidig, at man i politikredsen koordinerer efterforskningen med den specialenhed i Københavns Politi, der efterforsker ni andre eksplosioner i hovedstadsområdet.
- Det er en prioriteret sag, og vi samarbejder og koordinerer vores efterforskning med København, lyder det fra Jacob Olsen.
Vicepolitiinspektøren kan endnu ikke sige noget om, hvad der førte til sprængningen tirsdag nat, fordi politiet fortsat mangler at få de tekniske erklæringer i sagen.
Kan være lokal konfliktI en pressemeddelelse har Midt- og Vestsjællands Politi tidligere meldt ud, at man mener, at eksplosionen kan være sket på grund af en konflikt mellem personer i lokalområdet.
I slutningen af juni blev en 27-årig mand ramt af skud i brystet samme sted.
Han er i forvejen kendt af politiet, og ifølge DR Nyheders oplysninger har han tilknytning til den opgang, hvor eksplosionen tirsdag skete.
Og relationen mellem netop eksplosionen og skyderiet er noget, som politiet undersøger.
- Det er en vinkel, vi er opmærksomme på.
En sprængning og et skyderi er ikke hverdagskost, og når det sker i præcis samme område, så er det klart, at det har vores interesse, siger vicepolitiinspektør, Jacob Olsen.
Han vil dog ikke fortælle mere om, hvilke personer konflikten i området involverer.
Læs også:OVERBLIK Her er de eksplosioner, der har ramt hovedstaden siden februarIngen anholdte i eksplosionssagerHovedstaden har med den seneste eksplosion i Hundige været ramt af i alt ti sprængninger siden februar i år.
Københavns Politi har samlet en særlig gruppe til at efterforske flere af eksplosionerne, der er sket både i København og på Københavns Vestegn.
Der er endnu kun anholdt personer i sagen om eksplosionen ved Skattestyrelsen, der skete 6.
august, og politiet har ikke meldt noget ud om efterforskningen af de andre sager.
- Det er klart, at det har vores højeste prioritet, lød det fra chefpolitiinspektør Jørgen Bergen Skov fra Københavns Politi, da han kommenterede eksplosionerne.
Ifølge DR's oplysninger er der ved flere eksplosioner i hovedstaden anvendt et dynamitlignende, industrielt sprængstof.
Vi har samlet et overblik over eksplosionerne her.
Se skaderne ved eksplosionen i Hundige her:FacebookTwitterKopier linkEmner:Midt- og Vestsjællands Politi|København|Københavns Politi|Politi|Sjælland




https://www.dr.dk/sporten/fodbold/landsholdet/frankfurt-keeper-bliver-sidste-mand-i-hareides-trup

LandsholdetFrankfurt-keeper bliver sidste mand i Hareides trupMålmanden Frederik Rønnow er udtaget som den 23.
mand til landskampene mod Gibraltar og Georgien.
Frederik Rønnow (tv.
) skal sammen med Jesper Hansen agere målmandsbackup for Kasper Schmeichel (th.
) i kval-kampene mod Gibraltar og Georgien.
29.
aug.
2019 kl.
11.
36Bemærk: artiklen er mere end 30 dage gammelLæs opFodboldlandstræner Åge Hareide havde i første omgang kun udtaget 22 spillere til EM-kvalifikationskampene mod Gibraltar og Georgien, og kun to af dem var målmænd.
Torsdag satte han navn på den sidste plads, og ikke helt overraskende blev det Eintracht Frankfurt-målmanden Frederik Rønnow, der de seneste år har været reserve for Kasper Schmeichel på landsholdet.
Det meddeler Dansk Boldspil-Union (DBU) på Twitter.
Det er ikke meget spilletid, det bliver til i Frankfurt for Frederik Rønnow.
Her ses han i aktion i en pokalkamp sidste år mod SSV Ulm 1846.
Den 27-årige målmand har dog ikke fået meget spilletid de seneste sæsoner efter sit skifte til Frankfurt, som i sidste sæson lejede den tyske målmand Kevin Trapp og nu har hentet ham på en permanent aftale.
Det har lænket Rønnow til bænken i klubben, og der har været meget snak om, at han skulle skifte klub i dette transfervindue, som lakker mod ende.
Endnu er han dog at finde i Frankfurt.
Landsholdet samles mandag forud for udekampene mod Gibraltar 5.
september og Georgien 8.
september.
Du kan følges kampene i LIGA på P3 og på dr.
dk.
/ritzau/FacebookTwitterKopier linkEmner:Åge Hareide (fodboldtræner)|Fodbold|Frederik Rønnow (fodboldspiller)|DBU|Frankfurt




https://www.dr.dk/sporten/fodbold/superligaens-dyreste-dansker-vi-skal-i-det-gruppespil

FodboldSuperligaens dyreste dansker: 'Vi skal i det gruppespil'I aften kan Victor Nelsson og FC København spille sig i et europæisk gruppespil for 13.
gang på 14 år.
Indledningen på sæsonen har budt på masser af minutter til Victor Nelsson.
I aften skal han og holdkammeraterne forsøge at spille sig videre i Europa League.
Af Mikkel Gøtzsche29.
aug.
2019 kl.
15.
00Bemærk: artiklen er mere end 30 dage gammelLæs op27.
000.
000 kroner.
Så meget gav FC København angiveligt for 20-årige Victor Nelsson, da de i løbet af sommerens transfervindue hentede den blonde midtforsvarer i FC Nordsjælland.
En af grundene til at Victor Nelsson tog turen til FC København, var chancen for at komme i et europæisk gruppespil.
Og der er gode muligheder for, at den drøm kan gå i opfyldelse i aften, når københavnerne på udebane møder lettiske Riga FC med en 3-1 sejr i bagagen fra sidste uge.
Vi skal i det gruppespil.
Det er et must for klubben, spillerne og fansene.
- Victor NelssonDet vil i så fald være 13.
gang på 14 år, at FC København er at finde i et europæisk gruppespil.
Men for unge Victor Nelsson vil det være første gang, han sikrer sig en europæisk rundtur.
- Jeg tror og håber, at det bliver nu, og at vi kommer hjem herfra og er videre.
For vi skal i det gruppespil.
Det er et must for klubben, spillerne og fansene.
Indtil videre har kvalifikationskampene budt på ture til Wales og senest Beograd, hvor en enorm lydkulisse mødte midterforsvareren.
I aften er det lidt mere beskedne omgivelser, når FC København træder ind på Skonta Stadion med plads til 9.
500 tilskuere i den lettiske hovedstad.
Men ifølge Nelsson har kvalifikationskampene alle været lærerige.
- Man kan ikke sammenligne det med superligakampe.
Det er nogle andre kulturer og en anden måde at spille fodbold på.
Europæiske kampe bliver afgjort over to opgør, og det betyder, at man skal være lidt mere disciplineret i sin tilgang.
Mange minutter i beneneDe 27 millioner kroner som FC København gav for Nelsson, er den største handel mellem to superligaklubber nogensinde.
Og for at kunne blive ved med at tiltrække spillere som Victor Nelsson, er det også nødvendigt, at FC København kvalificerer sig til Europa League i aften.
Det mener FC Københavns tekniske direktør, Johan Lange.
- Vi har en europæisk historie, som gør, at vi hvert eneste år konkurrerer med de bedste hold i hele verden.
Det er også derfor, vi er i stand til at hente så dygtige fodboldspillere til København med det argument, at vi spiller i de europæiske gruppespil.
Johan Lange pointerer videre, at der også ligger nogle meget attraktive præmiepenge, såfremt FC København kvalificerer sig til gruppespillet.
Indtil videre har københavnerne fået fuld valuta for pengene, da Victor Nelsson har spillet samtlige minutter i samtlige turneringer i sæsonen.
De mange kampe er dog ikke noget, der påvirker Victor Nelsson, der higer efter at spille så meget som muligt.
- Kroppen har det godt.
Jeg er jo godt bygget.
Det er mere hovedet, der skal sættes op til at spille hver tredjefjerde dag.
Men jeg vil spille så meget som muligt, og det er fedt jeg gør det.
FC Københavns kamp for at komme i et europæisk gruppespil kan følges i LIGA på P3 og på dr.
dk.
Kampen bliver fløjtet i gang klokken 18.
45.
FacebookTwitterKopier linkEmner:FC København|Fodbold|FC Nordsjælland|København|Beograd




https://www.dr.dk/sporten/formel1/historisk-fart-over-feltet-rekordmange-formel-1-loeb-i-2020

Formel1Historisk fart over feltet: Rekordmange Formel 1-løb i 2020Hele 22 grandprixer skal Formel 1-kørerne i 2020-sæsonen igennem.
Kevin Magnussen (forrest) og de øvrige Formel 1-kørere kan se frem til historisk mange løb i 2020-sæsonen.
(Arkivfoto) 29.
aug.
2019 kl.
11.
59Bemærk: artiklen er mere end 30 dage gammelLæs opDer skal barberes i antallet af hyggelige weekendstunder for de kørere, som i næste sæson skal sidde bag rettet i bilerne i Formel 1-feltet.
Ejerne af Formel 1 har torsdag offentliggjort kalenderen for 2020-sæsonen, og den indeholder hele 22 grandprixer, som er det højeste antal nogensinde.
Det fremgår af hjemmesiden formula1.
com.
Den endelige godkendelse af løbskalenderen sker 4.
oktober.
I denne sæson var kalenderen oppe på 21 grandprixer, men der kommer altså et ekstra til fra næste år.
Der vil være to nye løb i forhold til i år, hvor Vietnam bliver det 34.
land gennem tiden til at lægge asfalt til motorsportens fuldblodsklasse.
Lewis Hamilton er i denne Formel 1-sæson tæt på at sikre sig sin sjette VM-titel.
Her jubler englænderen over sejren i det seneste grand prix i Ungarn.
Hollandsk racerbane med igenSamtidig vender Zandvoort-banen i Holland tilbage på kalenderen efter mange års fravær, hvilket giver Max Verstappen-fansene i hjemlandet mulighed for at opleve Red Bull-køreren på hjemlig grund.
Til gengæld vil Tyskland forsvinde fra løbskalenderen, da løbet på den berømte Hockenheim-bane udgår.
2020-sæsonen markerer samtidig Formel 1's 70-års jubilæum, hvor den kompakte kalender betyder, at der syv gange vil blive kørt et grandprix i ugen efter et andet grandprix.
Læs også:Magnussen trækker på smilebåndet over konkurrents hårde kritikSom vanligt indledes sæsonen i Melbourne i Australien.
Det sker 15.
marts.
Det hele slutter i Abu Dhabi 29.
november.
Formel 1-feltet er lige nu samlet på Spa-banen i Belgien, hvor der søndag skal køres sæsonens 13.
grandprix.
Fredag køres første træning, lørdag er der kvalifikation, og søndag køres grandprixet.
/ritzau/FacebookTwitterKopier linkEmner:Belgien|Formel 1|formula1.
com.
|Motorsport|Red Bull




https://www.dr.dk/sporten/fodbold/landsholdet/officielt-dolberg-skifter-til-fransk-klub

LandsholdetOfficielt: Dolberg skifter til fransk klubKasper Dolberg har forladt Ajax for at fortsætte karrieren i franske Nice.
Kasper Dolberg har forladt Ajax for at fortsætte karrieren i franske Nice.
29.
aug.
2019 kl.
13.
24 | opdateret 29.
aug.
2019 kl.
13.
31Bemærk: artiklen er mere end 30 dage gammelLæs opDen franske fodboldklub OGC Nice har købt den danske angriber Kasper Dolberg i Ajax.
Det bekræfter Nice på klubbens hjemmeside.
Blå bogFødt: 6.
oktober 1997 (21 år).
Fødested: Silkeborg.
Position: Angriber.
Klubkarriere (på seniorniveau):2014-2015: Silkeborg IF (3 kampe/0 mål).
2016-2019: AFC Ajax (119 kampe/45 mål).
2019-: OGC NiceLandsholdskarriere:A-landshold: 13 kampe (3 mål).
Rygterne om Dolbergs skifte har floreret i et stykke tid, men torsdag er handlen endelig gået igennem efter veloverstået lægetjek onsdag, skriver den franske klub.
Hans nu forhenværende klub, Ajax, skriver på sin hjemmeside, at prisen for Dolberg landede på 153 millioner kroner.
Svær tid i Holland21-årige Dolberg har haft svært ved at tilkæmpe sig en fast plads i Ajax-angrebet det seneste års tid, og nu går jagten på fast spilletid i stedet ind hos Nice.
Han nåede 119 kampe for Ajax, hvor det blev til 45 mål.
I sidste sæson vandt han både mesterskabet og pokaltitlen med den hollandske storklub, der ligeledes nåede semifinalen i Champions League.
Kasper Dolberg startede inde i den ene Champions League-semifinale mod Tottenham i sidste sæson.
Dolberg overværede onsdag aften Nice tabe 1-2 til Marseille på hjemmebane i den franske Ligue 1.
Den tidligere Silkeborg-angriber er også en del af den landsholdstrup, som Åge Hareide for nylig udtog til EM-kvalifikationskampene i september mod Gibraltar og Georgien.
Dolberg var også en del af truppen til VM i Rusland sidste sommer, og han står noteret for 13 landskampe og tre mål.
I denne sæson er han startet inde i en enkelt ligakamp samt i Super Cup-kampen mod PSV Eindhoven, mens det er blevet til en indhop i Champions League-kvalifikationen.
Hos Nice får han den tidligere franske landsholdsstjerne Patrick Vieira som træner.
Den franske klub blev sidste år nummer syv i ligaen og har vundet to ud af sæsonens første tre ligakampe i denne sæson.
ritzau/FacebookTwitterKopier linkEmner:Åge Hareide (fodboldtræner)|Kasper Dolberg (fodboldspiller)|Fodbold|Holland|PSV Eindhoven




https://www.dr.dk/nyheder/udland/handelskrigen-fortsaetter-huaweis-topmodel-maa-klare-sig-uden-google

HuaweiSe temaUdlandHandelskrigen fortsætter: Huaweis topmodel må klare sig uden GoogleSom en konsekvens af den verserende handelskrig mellem USA og Kina er Huawei nødsaget til at sende en topmodel uden googleprodukter på markedet.
Huawei har etableret sig som en af verdens største smartphoneproducenter, men kan blive hårdt ramt af handelskrigen mellem Kina og USA.
Af Jens Andersen29.
aug.
2019 kl.
12.
10Bemærk: artiklen er mere end 30 dage gammelLæs opDen kinesiske telegigant Huawei kan bryste sig af at være den næststørste smartphone-producent i verden, men den position kan blive svær at opretholde.
Huawei kan få meget svært ved at finde et marked udenfor Kina for de kommende topmodeller Mate 30 og Mate 30 Pro, da de på grund af handelskrigen mellem USA og Kina ikke kan have Google-produkter på telefonerne.
Læs også:Aktier falder i USA efter Huawei-indgrebAmerikanske handelssanktioner betyder, at amerikanske firmaer som Google ikke må handle med Huawei.
Det skriver Reuters.
Dermed skal eventuelle købere af Mate 30 og Mate 30 Pro altså klare sig helt uden ting som Google Maps, GMail, Google Chrome og måske mest ødelæggende for Huawei; Google Play Store, hvor brugerne har adgang til bunkevis af andre apps.
Mulighed for dispensationAmerikanske firmaer har mulighed for at søge dispensation fra handelsrestriktionerne, men firmaet bag Google, Alphabet Inc.
, har ikke ønsket at oplyse, hvorvidt man har søgt sådan en dispensation.
Alphabet Inc.
har dog tidligere tilkendegivet, at man ønsker at handle med Huawei.
USA’s handelsministerium har ifølge Reuters modtaget 130 ansøgninger om dispensation fra handelssanktionerne mod Kina.
Ingen dispensationer er blevet udstedt.
FacebookTwitterKopier linkEmner:Google|Huawei|Kina|USA|Erhverv




https://www.dr.dk/nyheder/regionale/hovedstadsomraadet/koebenhavn-zoo-afliver-sit-hannaesehorn

KøbenhavnKøbenhavn Zoo afliver sit hannæsehornNæsehornet har været syg med en aggressiv hudsygdom de seneste tre uger.
Af Emil Søndergård Ingvorsen og Robin Patrick Stampe Seierby29.
aug.
2019 kl.
11.
08Bemærk: artiklen er mere end 30 dage gammelLæs opHer til morgen har København Zoo måttet sige farvel til sit 23 år gamle hannæsehorn.
Næsehornet er gået under navnet Kurt blandt dyrepasserne, men har ikke noget officielt navn, oplyser zoo.
Næsehornet er blevet aflivet efter at have lidt af en aggressiv hudsygdom, der har angrebet næsehornets ansigt, mund, næsebor og andre dele af kroppen.
Det har blandt andet ført til, at næsehornet ikke har kunnet indtage særlig meget føde de seneste tre uger.
- Vi har gjort alt hvad vi kunne for at redde vores næsehorn, men det er også vores opgave at vurdere, hvornår nok er nok.
Vi har behandlet intensivt i hele perioden, men sårene i munden betød, at han mistede lysten til at æde, og vi anslår, at han har tabt 3-400 kilo i vægt over tre uger, siger dyrlæge Mads Berthelsen i en pressemeddelelse.
Læs også:Her skriver næsehornet Mandela danmarkshistorie i Afrika: 'Jeg får kuldegysninger'En god avlshanHan slår videre fast, at man har gjort alt for at redde næsehornet og blandt andet har håndfodret og medicineret.
- Derudover er næsehornet en rigtig god avlshan, der for alvor har fået gang i hunnerne de sidste år, så det er aldrig en nem beslutning at træffe, siger dyrlægen, der fortæller, at næsehornet er blevet far til flere unger det seneste år.
Der venter nu en obduktion af næsehornet, for dyrlægerne kender ikke hudsygdommen fra tidligere og ved ikke, hvad den skyldes.
FacebookTwitterKopier linkEmner:Dyr|Zoologisk Have København|Dyreparker|Hudsygdomme




https://www.dr.dk/nyheder/kultur/film/anmelder-langtfra-imponeret-over-ny-toy-story-film-der-mangler-nogle-gedigne

FilmlandSe temaAf Filmanmelder og vært på FilmlandPer Juul CarlsenFilm og serierAnmelder langtfra imponeret over ny 'Toy Story'-film: 'Der mangler nogle gedigne møgunger'Torsdag har den fjerde 'Toy Story'-film premiere, og den kan ikke leve op til forgængerne, mener anmelder.
- 'Toy Story 4' er en fin film, altså fin i sådan lidt-over-gennemsnittet-i-amerikansk-animation-forstand, og med et teknisk højt niveau, skriver Per Juul Carlsen.
(© Disney/Pixar)29.
aug.
2019 kl.
11.
02Bemærk: artiklen er mere end 30 dage gammelLæs opUndskyld mig, men hvad nu hvis I havde valgt at fortælle en historie om, at legetøj nu om dage slet ikke er, hvad det var engang?
Ungerne vil jo hellere spille computerspil.
Legetøjsbutikkerne lukker på stribe.
Og der er noget lidt gammeldags over børn, der går amok over deres samling af legetøjsfigurer.
'Toy Story 4'Instruktion: Josh CooleyDanske stemmer: Preben Kristensen, Thomas Eje, Brian MørkPremiere: 29.
augustI kunne også have fortalt en historie om, at moderne børn ikke længere gider at lege med en gammeldags cowboy som Woody.
Så kunne I have skabt en kamp om værdier mellem digitalt legetøj og dukker af træ, stof og plastik.
Ja, undskyld.
Hvad bilder jeg mig ind at belære Pixar om, hvordan man fortæller en god historie?
Det var trods alt Pixar, der diskede op med virkelig stramt konstruerede og minutiøst gennemtænkte historier som 'Up', 'Inderst inde', 'Find Nemo', 'Wall-E' og de første tre film om legetøjsuniverset 'Toy Story'.
Der findes ikke meget skarpere historiefortællere i moderne amerikansk film end folkene omkring Pixar-stifteren John Lasseter.
Fnulret i konstruktionenMen alligevel.
Der er noget, der er smuttet i det ellers så velsmurte Pixar-maskineri i forhold til 'Toy Story'-film nummer fire.
Den er ikke mislykket eller dårlig, bestemt ikke – men den er fnulret i konstruktionen.
Hvor 'Toy Story 1' fortalte om træcowboyen Woody, der blev udfordret som sit barns yndlingslegetøj af plastikrummanden Buzz Lightyear, og toeren handlede om, at det øvrige legetøj reddede Woody fra en skruppelløs legetøjssamler, og treeren om, hvordan det føles at være glemt og kasseret legetøj, er fireren mere ulden, endda diffus, i spyttet.
Den cirkler omkring gamle Woody, der ikke kan finde ud af at give slip på sin rolle som sit barns store lykkebringer.
Den første 'Toy Story'-film udkom i 1995.
(© Dinsey/Pixar)Woody vil hele tiden sørge for, at pigen Bolette har det godt, mens flere af hans gamle venner, blandt andet hyrdepigen Bodil, søger ud i verden for at leve selvstændigt.
Samtidig forsøger Woody at redde Gafli, en knap så begavet legetøjsfigur, som Bolette har lavet af skrald på sin første dag i børnehaveklassen.
Det fører Woody, Buzz, Bodil og alle de andre velkendte figurer forbi den dystre dukke Gaby Gaby, der er havnet i et antikvariat og ikke kan blive solgt, fordi stemmefunktionen i hendes ryg har været i stykker, siden hun kom ud fra fabrikken.
De handlingstråde vikler sig ikke helt elegant ud af hinanden.
Der mangler en solid overordnet idé.
Og omkring de tre-fire halvgode idéer, der forsøger at erstatte den solide idé, mangler de hele otte forfattere at udtænke sjove og opfindsomme figurer.
Langt fra de første 'Toy Story'-filmDer er meget langt til det guddommelige møde mellem Barbie og Ken i 'Toy Story 3'.
Enfoldige Gafli er faktisk lidt irriterende i sin insisteren på, at han er skrald og ikke legetøj.
Og Gaby Gaby ligner bestemt noget, vi har set før i 'Toy Story'-universet.
Den bedste nye figur er motorcykelartisten Duke Ca Boom, der har fået lavt selvværd, siden hans barn kasserede ham efter at have opdaget, at Duke slet ikke kan det, producenten lovede i tv-reklamen – en oplevelse, rigtig mange børn har haft.
Også de to rockertyper fra legetøjshylden i Tivoli, Ducky og Bunny, har et gyldent øjeblik – måske filmens bedste – da de fantaserer om at overfalde en ældre dame.
Det er danske Thomas Eje, der lægger stemme til Buzz Lightyear, mens Michael Carøe er Duke Ca Boom.
(© Disney/Pixar)Ducky og Bunny har et dejligt vanvid over sig, men de træder aldrig i karakter som figurer, der har en betydning for historien, hvilket ellers lige netop er det, 'Toy Story'-universet har været så fantastisk til – at skabe historier så stærke, at en hvilken som helst figur kunne finde en logisk plads i dem.
Måske kunne en fortælling om børneopdragelse have skabt en anden energi?
Vi lever jo i tider, hvor forældre har svært ved at sige nej til deres unger.
Der mangler lidt nogle gedigne møgunger i fireren, som uforglemmelige Sid fra etteren.
Nej, undskyld, hvem tror jeg, at jeg er, sådan at irettesætte nogen af USA's bedste historiefortællere?
'Toy Story' er en fin film, altså fin i sådan lidt-over-gennemsnittet-i-amerikansk-animation-forstand og med et teknisk højt niveau.
Det føles bare ikke 100 procent som en 'Toy Story'-film…(© Disney/Pixar)Læs også:Anmelder skuffet over sommerens store superheltefilm: 'Føles næsten som en fornærmelse'FacebookTwitterKopier linkEmner:Pixar|Tivoli|USA|John Lasseter (filminstruktør)




https://www.dr.dk/nyheder/regionale/nordjylland/720-danske-kvinder-kan-have-faaet-delt-kraenkende-billeder-bagmand

Nordjylland720 danske kvinder kan have fået delt krænkende billeder: Bagmand stadig på fri fodSagen har været næsten to og et halvt år undervejs, oplyser politiet.
Politiet fik den den første anmeldelse i marts 2017.
(© Illustration)Af Emil Søndergård Ingvorsen29.
aug.
2019 kl.
11.
49 | opdateret 29.
aug.
2019 kl.
14.
46Bemærk: artiklen er mere end 30 dage gammelLæs opPå trods af, at politiet i samarbejde med blandt andet Rigspolitiets it-enhed, NC3, har efterforsket en sag om onlinekatalog med stribevis af krænkende billeder af danske kvinder i to og et halvt år, så er det endnu ikke lykkedes at opspore sagens bagmand.
Det bekræfter vicepolitiinspektør ved Nordjyllands Politi Frank Olsen over DR Nyheder.
- Vi opgiver aldrig, men vi har lavet den efterforskning, vi kan, sammen med NC3, og det er ikke lykkedes os at finde den bagmand, der står bag kataloget, siger han.
Efterforskningen er ved at være afsluttet.
Vi har underrettet alle kvinderne, så nu har de til 1.
oktober til at meddele, om de ønsker en beskikket bistandsadvokat.
Frank Olsen, Nordjyllands PolitiDet var Københavns Politi, som fik den første anmeldelse i sagen i marts 2017.
Efterforskningen har ført til anholdelsen af en 24-årig mand fra Nordjylland.
Læs også:Ung nordjyde sigtet i sag om deling af 720 kvinders billederHan har erkendt at have uploadet skærmprint med kvindernes Facebook-profil til indholdsfortegnelsen i onlinekataloget, som også politiet har haft adgang til.
I alt har der været 720 kvindenavne i indholdsfortegnelsen.
Har du kendskab til sagen?
Hvis du har kendskab til sagen, hører vi meget gerne fra dig.
Kontakt journalist Emil Ingvorsen på mail emii@dr.
dk, så kontakter vi dig.
Vicepolitiinspektøren fortæller, at der i indholdsfortegnelsen har stået et navn på den berørte kvinde, og så har der for eksempel stået "tre billeder, nøgen'.
- Det er ud fra det, at den 24-årige mand er blevet sigtet for uberettiget deling af billeder og blufærdighedskrænkelse, siger Frank Olsen fra Nordjyllands Politi.
Det er dog ikke lykkedes politiet at få adgang til selve kataloget, og hermed er de ikke kommet nærmere, hvem der står bag.
- Han har dækket sig godt, siger Frank Olsen om sagens bagmand.
Serveren, hvor kataloget har ligget på, er nu lukket ned, oplyser vicepolitiinspektøren, der dog ikke kan garantere, at det ikke kan findes andre steder på nettet.
Herunder viser en video, hvad man skal gøre, hvis man bliver krænket over nettet.
Alle kvinder er underrettetPolitiet har i den seneste tid sendt et brev i e-boks til de berørte kvinder, hvor det blandt andet skriver, at kvinderne skal henvende sig til Retten i Aalborg, hvis de ønsker en bistandsadvokat.
Ifølge Nordjyllands Politi har man underrettet 535 kvinder.
Yderligere 50 kvinder har så almindeligt et navn, at man ikke har kunne identificere dem.
Københavns Politi er også en del af efterforskningen og sidder med sagerne hos 130 kvinder.
En af de berørte bekræfter overfor DR Nyheder, at vedkommende har modtaget en skrivelse fra politiet i sin e-boks for ganske nylig, men ønsker ikke at udtale sig yderligere på nuværende tidspunkt.
FacebookTwitterKopier linkEmner:e-Boks|Nordjyllands Politi|Politi|Jylland|København




https://www.dr.dk/nyheder/udland/midt-i-brexit-skotsk-konservativ-leder-i-politisk-exit

BrexitSe temaUdlandMidt i brexit: Skotsk konservativ leder i politisk exit  Lederen af det skotske konservative parti trækker sig fra sin post.
Den skotske oppositionsleder er modstander af Brexit, og hun har beskyldt Boris Johnson for at sprede usandheder i forbindelse med afstemningen.
Af Catharina Maria Skov Lassen og Malthe Sommerand29.
aug.
2019 kl.
12.
48Bemærk: artiklen er mere end 30 dage gammelLæs opDen prominente, skotske, konservative leder, Ruth Davidson, stopper i politik midt i en kaotisk tid for Storbritannien.
Det meddeler hun på Twitter her til middag og på et pressemøde.
- Jeg har aldrig lagt skjul på den splittelse, jeg har følt omkring brexit, og jeg har forsøgt at lede vores parti med anerkendelse af og respekt for resultatet af folkeafstemningen, skriver hun blandt andet.
Den 40-årige partileder er stor modstander af brexit, ligesom den skotske førsteminister, Nicola Sturgeon, også er.
I brexit-afstemningen i 2016 stemte 62 procent af skotterne for at blive i EU.
Men mest af alt begrunder hun sin fratrædelse med, at hun netop er blevet mor, og at hun allerede nu gruer for at skulle bruge "mange timer under for hjemmet og væk fra familien".
Læs også:Corbyn forsøger at samle støtte til at blokere no-deal brexitPå kant med premierministerenRuth Davidsons tilbagetrækning kommer, dagen efter premierminister Boris Johnson valgte at suspendere parlamentet.
Suspenderingen starter den 9.
september, blot seks dage efter at parlamentet er tiltrådt efter sommerpausen, og vil vare indtil den 14.
oktober, to uger inden Storbritannien forlader EU.
Ruth Davidson og Boris Johnson har tidligere haft deres kampe.
Hun har beskyldt Boris Johnson for at sprede løgne i forbindelse med hans kampagne for at forlade EU.
Ligesom hun også var harm over hans afskedigelse af David Mundell, der var statssekretær for Skotland og nær ven af Davidson.
© ScanpixBlå Bog: Ruth DavidsonFødt: 10.
november 1978 (40 år)Ruth Davidson startede som politiker i det Skotske Konservative parti i 2009 efter at have arbejdet syv år som journalist på BBC.
I 2011 blev hun valgt som formand for partiet, der er et søsterparti til De Konservative i Storbritannien.
Den skotske leder er højt profileret, og nogle har set hende som en mulig ny formand for det Konservative Parti i Storbritannien, og derved også som premierminister-kandidat.
I forbindelse med Boris Johnsons besøg i Skotland tidligere på sommeren, mødtes de to partikammerater.
Her gjorde Ruth Davidson det klart, at hun under ingen omstændigheder kunne godtage, at Storbritannien forlader EU uden en aftale.
Et såkaldt "no-deal brexit"- Da jeg debatterede med brexit-tilhængerne i 2016, var der, som jeg husker det, ingen, der sagde, at vi skulle lade os flå ud af EU uden nogen som helst aftale på plads om den vitale handel, der flyder uhindret mellem Storbritannien og EU, skrev hun i en klumme i den skotske avis Mail on Sunday.
Læs også:Skotlands leder: Boris Johnson går i virkeligheden efter et hårdt brud med EUKæmpe slag for de konservativeDR Nyheders korrespondent i Storbritannien, Kim Bildsøe Lassen, kalder Davidsons tilbagetrækning for et kæmpe slag for de konservative:- Hun blev set som en ny stemme, der har genoplivet konservatismen i den nordlige del af Storbritannien.
Hun var en respekteret stemme, der har trukket mange konservative mandater fra skotske vælgere.
Det er vælgere, der kan forsvinde fra partiet nu, siger han og fortsætter:- Og husk på, at de konservative i Storbritannien sidder med et flertal på kun et mandat.
Og selvom hun begrunder sin udtrædelse delvis på grund af brexit og delvist på grund af sin nye søn, så er det et bemærkelsesværdigt tidspunkt at træde tilbage på, afslutter Kim Bildsøe Lassen.
Ruth Davidson trækker sig fra formandsposten, men bliver som menigt parlamentsmedlem indtil 2021.
FacebookTwitterKopier linkEmner:Boris Johnson (politiker)|EU|Nicola Sturgeon (politiker)|Storbritannien|EU-forhold




https://www.dr.dk/sporten/haandbold/min-version-ol-heltinde-15-aar-efter-triumfen-jeg-faar-stadig-kuldegysninger-naar

HåndboldMIN VERSION OL-heltinde 15 år efter triumfen: 'Jeg får stadig kuldegysninger, når jeg ser det'I dag er det 15 år siden, Karin Mortensen var med til at sikre de danske håndboldkvinder OL-guld.
Af Helena Melin og Maria Eriksen Volthers29.
aug.
2019 kl.
08.
58Bemærk: artiklen er mere end 30 dage gammelLæs opFor præcis 15 år siden vandt de danske håndboldkvinder OL-guld efter en vanvidskamp mod Sydkorea.
Kampen endte uafgjort, og efter to gange fem minutters forlænget spilletid var alt fortsat helt lige.
Det hele skulle dermed afgøres i straffekonkurrence, og her blev målvogter Karin Mortensen en af heltinderne for Danmark, da hun reddede to af sydkoreanernes fire kast.
I den anden ende scorede danskerne samtlige fire gange, og OL-guldet var en realitet.
Her kan du høre Karin Mortensens version af den dramatiske straffekastkonkurrence.
FacebookTwitterKopier linkEmner:Sydkorea|De Olympiske Lege




https://www.dr.dk/nyheder/indland/ung-nordjyde-sigtet-i-sag-om-deling-af-720-kvinders-billeder

IndlandUng nordjyde sigtet i sag om deling af 720 kvinders billederDet er ikke lykkedes politiet at få adgang til indholdet i onlinekatalog med hundredvis af kvinders billeder.
Af Emil Søndergård Ingvorsen29.
aug.
2019 kl.
08.
55 | opdateret 29.
aug.
2019 kl.
09.
19Bemærk: artiklen er mere end 30 dage gammelLæs opEn 24-årig mand fra Nordjylland er blevet sigtet i en sag, hvor mindst 720 kvinder eller piger har fået delt billeder uberettiget.
Den unge mand blev anholdt 7.
maj sidste år.
Han er sigtet for blufærdighedskrænkelse og for uberettiget at have videregivet billederne.
Han er ikke fængslet i sagen, men er stadig sigtet her mere end et år efter anholdelsen.
Det skriver Nordjyllands Politi i en pressemeddelelse.
- Vi tager delingssager af intimt materiale meget alvorligt.
Det er dybt krænkende for borgerne at få delt intime billeder, siger vicepolitiinspektør Frank Olsen.
Det krænkende materiale af kvinderne er blevet lagt op i et onlinekatalog på internettet uden deres samtykke.
Læs også:Indeholder 720 kvinders navne: Ny sag om 'onlinekatalog' med krænkende billederDet er politiets overbevisning, at materialet fortrinsvis er kommet i den mistænkte gerningsmands besiddelse via hacking og ulovlig deling.
Politiet har i sin efterforskning også fået bistand fra Rigspolitiets it-enhed, NC3.
Det skyldes, at man blandt andet har skulle forfølge vanskelige it-spor.
Herunder viser en video, hvad man skal gøre, hvis man bliver krænket over nettet.
720 navne i arkivetPolitiet har efterforsket sagen gennem en længere periode.
Kataloget skal være oprettet af en ukendt gerningsmand, og det er endnu ikke lykkedes politiet at skaffe sig adgang til selve materialet ud over indholdsfortegnelsen.
Heri er der fundet omkring 720 kvindenavne, der er listet i alfabetisk rækkefølge, samt beskrivelser af indholdet.
Den 24-årige har under en afhøring erkendt sin rolle i sagen.
Han er løsladt, men fortsat sigtet.
Politiet vil ikke oplyse, hvilken rolle han har haft af hensyn til efterforskningen.
Politiet vil dog gerne fortælle, at det var den 24-årige mand, som havde uploadet skærmprint med kvindernes Facebook-profil til indholdsfortegnelsen.
Politiet har i den seneste tid sendt et brev i e-boks til de berørte kvinder, hvor de blandt andet skriver, at kvinderne skal henvende sig til Retten i Aalborg, hvis de ønsker en bistandsadvokat.
En af de berørte bekræfter overfor DR Nyheder, at vedkommende har modtaget en skrivelse fra politiet i sin e-boks for ganske nylig, men ønsker ikke at udtale sig yderligere på nuværende tidspunkt.
FacebookTwitterKopier linkEmner:e-Boks|Politi|Jylland|Kriminalitet|Nordjyllands Politi




https://www.dr.dk/sporten/fodbold/kvindelandsholdet/det-unge-kuld-banker-paa-hos-kvindelandsholdet-slet-ikke-nervoes

KvindelandsholdetDet unge kuld banker på hos kvindelandsholdet: ’Slet ikke nervøs for at bruge dem’Landstræner Lars Søndergaard ser frem til at bruge sine unge fodboldspillere i de kommende EM-kvalifikationskampe.
Emma Snerle spillede fra start i seneste testkamp for Dannmark, da landsholdet mødte England.
Af Arnela Muminovic29.
aug.
2019 kl.
09.
31Bemærk: artiklen er mere end 30 dage gammelLæs opDe er der stadig, de velkendte navne:Pernille Harder.
Nadia Nadim.
Sanne Troelsgaard.
Men når Danmarks bedste kvindelige fodboldlandshold torsdag aften tager hul på EM-kvalifikationen på Viborg Stadion, vil der også være en del nye navne, som de mange danske fodboldfans, der følger med både på stadion og i stuerne, skal lære at kende.
18-årige Emma Snerle, 19-årige Mille Gejl og Sofie Svava fra samme årgang er tre af de helt nye stjerneskud i dansk kvindefodbold, der nu får lov til at vise deres talent frem på den største scene i rødt og hvidt.
Læs også:Dansk fodbold søger: Høje kvinder med lyst til at stå på øretævernes holdepladsAlle tre har allerede fået debut på A-landsholdet, men torsdag aften bliver alligevel noget helt specielt for alle tre, når de kan se frem til for første gang at være med i en kvalifikationskamp for Danmark.
- Jeg er utrolig spændt og glad for at få muligheden for at være en del af holdet og spille kampe, der betyder noget.
Der er en helt anden spænding og gejst, siger Fortuna Hjørrings midtbanespiller Emma Snerle.
Hør de tre spillere fortælle, hvad de hver især kan bidrage med på landsholdet.
De fortjener udtagelseMed tilgangen af de unge spillere er gennemsnitsalderen da også dalende på holdet.
Men ifølge træner Lars Søndergaard er det ikke et tegn på et generationsskifte.
I stedet er det en naturlig udvikling og en blåstempling af, at de tre unge spillere har gjort sig fortjente til at være med i truppen.
- Vi har en god talentudvikling og mange lovende unge spillere.
Jeg forventer en friskhed og nogle spillere, der tør at være på banen.
Det har de vist i deres klubber, hvor de har gjort sig fortjent til at blive udtaget.
Læs også:Angriber eller forsvar?
Altmulig-kvinde er tilbage på landsholdet- De spillere, der byder sig til, har fortjent det.
Så der er ingen tanker omkring et generationsskifte.
Vi har igennem lang tid haft mange af de samme spillere, der har gjort det godt, men de spillere, der spiller, er dem, der har fortjent at være her, siger landstræneren.
Derfor er Lars Søndergaard heller ikke nervøs for at bringe det nye kuld på banen fra start i de vigtige kvalifikationskampe, hvor der er stort pres på Danmark for at kvalificere til EM-slutrunden i 2021 i England.
Store forventninger til fornuftige pigerMen han anerkender samtidig, at det er et andet scenarie at spille på Viborg Stadion med forventninger om godt spil og tre point end en testkamp, som ikke har den store betydning rent resultatmæssigt.
Læs også:Nadim nyder tilværelsen og storheden i PSG: ’Ellers havde jeg ikke spillet der’- Det er en anden situation, end de er vant til.
Der er flere tilskuere, og det er første gang på hjemmebane for nogle af dem.
Der er nogle forventninger til os som fodboldhold, og det er nyt for dem, men det er nogle fornuftige piger.
- De tager det stille og roligt og glæder sig til at få chancen.
Det er jo det, de har drømt om.
Jeg er slet ikke nervøs, siger han.
Lars Søndergaard ryster ikke på hånden i forhold til at bruge sine unge talenter i de vigtige EM-kval-kampe.
Men mon ikke nervøsiteten sitrer i kroppen hos de tre unge spillere frem mod deres hjemmebane-debut på Viborg Stadion.
For det er trods alt en drøm, der går i opfyldelse for det unge kuld.
- Jeg er helt klart spændt.
Det er min første kvalifikationskamp.
Jeg håber på at få noget spilletid og samtidig gøre en forskel.
Jeg er bare glad og stolt over muligheden for at spille, siger Brøndbys Mille Gejl.
Du kan følge holdets første EM-kvalifikationskamp mod Malta torsdag den 29.
august fra klokken 17.
30 på DR1 eller i LIGA på P3FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Viborg Stadion|Fodbold|Viborg




https://www.dr.dk/nyheder/regionale/fyn/nedbrud-hos-tdc-patienter-kan-ikke-ringe-1-1-2

FynNedbrud hos TDC: Patienter kan ikke ringe 1-1-2TDC har problemer med 2G og 3G-nettet.
Det betyder, at patienter ikke kan komme igennem til blandt andet sygehuset.
Arkivfoto.
Af Sofie Lodahl Ørts og Jonatan Grau Møller29.
aug.
2019 kl.
10.
27 | opdateret 29.
aug.
2019 kl.
11.
15Bemærk: artiklen er mere end 30 dage gammelLæs opStore dele af landet er ramt af driftsforstyrrelser på mobilnetværket hos TDC.
Det betyder, at flere kunder vil opleve, at de ikke kan ringe 1-1-2.
Læs også:TDC-nedbrud ovre: Alle kan nu ringe 112 igenDriftforstyrrelserne har ramt Sjælland, Bornholm og Øerne.
Der kan dog også forekomme driftsforstyrrelser i resten af landet, oplyser TDC i en pressemeddelelse.
- Det betyder desværre også, at man ikke kan ringe 112 fra en mobil på TDC’s netværk på store dele af Sjælland.
Andre dele af landet kan også være berørt, skriver TDC i pressemeddelelsen.
TDC oplyser, at det er 2G og 3G netværket, der er gået ned, mens kunder, der benytter 4G eller fastnet, ikke er berørte.
Tidligere ramte driftsforstyrrelserne også Fyn og Nordsjælland, men kl.
12.
28 oplyser TDC, at netværket i disse områder er tilbage i fuld drift.
Man kan i disse områder derfor også ringe 112 igen.
TDC opfordrer til, at man slukker telefonen, piller SIM-kortet ud og genstarter telefonen.
Herefter bør det igen være muligt at ringe 1-1-2.
Sjette gang på fire månederDet er sjette gang på fire måneder, at Region Syddanmark oplever nedbrud.
Driftsforstyrrelserne betyder nemlig også, at patienter i Region Syddanmark og på Nordsjælland ikke kan ringe til lægevagten eller sygehusene.
Nedbruddet har især ramt sygehusene i Sønderjylland, Trekantområdet og på Fyn.
Her har personalet oplevet problemer med at ringe internt, imens borgere har haft problemer med at kunne komme igennem til sygehuset.
- Vi har problemer med at kommunikere internt, og vi har besvær med at få beskeder fra ambulancerne ind til sygehusene, når de er på vej ind, siger Kurt Espersen, koncerndirektør i Region Syddanmark.
- OUH er gået i nødberedskab og indkaldt ekstra personale.
Derudover har de etableret nogle alternative kommunikationslinjer, så vi er klar til at tage imod alle de patienter, der møder op.
Mød personligt op på sygehusetSidder man som patient i Region Syddanmark og har brug for behandling eller vejledning på sygehuset, opfordrer Kurt Espersen til, at man i stedet kører til sygehuset.
- Man skal tage direkte på nærmeste sygehus.
Så skal vi nok hjælpe, siger han.
I denne situation lover han også, at sygehuset indkalder ekstra hænder, der står klar til at hjælpe.
- Så snart vi ved, at telefonien ikke fungerer, træder vores kriseberedskab i kraft, og så indkalder vi ekstra personale.
TDC oplyser, at de arbejder på at løse problemet og beklager de gener, nedbruddet har medført.
Region Syddanmark oplyser, at man vil melde ud, når nedbruddet er overstået, og Kurt Espersen tilføjer, at man i de nærmeste dage skal have en "alvorssnak" med TDC.
Opdateret klokken 11 med tweets og information om, at det også gælder, hvis man ringer 1-1-2.
Opdateret klokken 11.
13 med pressemeddelelse fra TDC.
Opdateret klokken 11.
32 med kommentar fra Kurt Espersen.
Opdateret klokken 12.
44 med at netværket på Fyn og Nordsjælland igen er i fuld drift.
FacebookTwitterKopier linkEmner:TDC|Region Syddanmark|Sjælland|Hospitaler|Fyn




https://www.dr.dk/sporten/fodbold/england/schmeichel-redder-straffespark-leicester-i-ligacup-sejr

EnglandSchmeichel redder to straffespark for Leicester i ligacup-sejrLeicester sendte Newcastle ud af pokalturneringen efter sejr i straffesparkskonkurrencen.
Kasper Schmeichel jubler med Jamie Vardy, efter englænderen med sit straffespark sendte Leicester videre i ligacuppen.
29.
aug.
2019 kl.
08.
01Bemærk: artiklen er mere end 30 dage gammelLæs opDen danske landsholdsmålmand Kasper Schmeichel reddede to straffespark, da Leicester onsdag sendte Newcastle ud af ligacuppen, der er den mindste af de to pokalturneringer i England.
Den ordinære kamp på St.
James' Park i Newcastle bød kun på få målchancer.
James Maddison bragte Leicester foran i første halvleg på et frispark, som blev rettet af, men efter pausen fik Newcastle udlignet til 1-1 på en scoring af Yoshinori Muto.
Da der ikke blev scoret yderligere, skulle opgøret afgøres på straffespark.
Schmeichel parerede forsøgene fra Jonjo Shelvey og Isaac Hayden, mens Harvey Barnes var ene om at misse sit forsøg for Leicester.
Jamie Vardy afgjorde kampen til Leicesters fordel på holdets femte spark.
Leicesters Jamie Vardy scorer her på det afgørende straffespark.
Stort fokus på pokalboldLeicesters manager, Brendan Rodgers, satser ifølge BBC på at komme langt i denne sæsons pokalturneringer, og det fremgik af en stærk holdopstilling.
Newcastle havde derimod foretaget syv ændringer i forhold til det hold, som søndag overraskende vandt Premier League-opgøret mod Tottenham.
I en anden af rundens kampe kom Everton bagud efter blot 20 sekunder på udebane mod Lincoln fra den tredjebedste række, men kæmpede sig tilbage til en føring på 2-1.
I det 70.
minut udlignede Lincoln på en fantastisk helflugter af portugiseren Bruno Andrade, men Everton sikrede sig en plads i tredje runde med to sene scoringer til slutresultatet 4-2.
Sunderland, der også spiller i den tredjebedste division, overraskede med en sejr på 3-1 ude over Burnley fra Premier League.
Bournemouth undgik med nød og næppe samme skæbne mod Forest Green.
Holdet fra den fjerdebedste række brændte tre straffespark i straffesparkskonkurrencen, efter at den ordinære kamp var endt 0-0, mens Bournemouth scorede på sine tre første forsøg.
/ritzau/FacebookTwitterKopier linkEmner:England|Jamie Vardy (fodboldspiller)|Kasper Schmeichel (fodboldspiller)|Leicester City FC|Fodbold




https://www.dr.dk/nyheder/regionale/midtvest/kamp-mod-tobaksroeg-i-private-hjem-sosuer-skal-skaanes-lugtgener

Midt- og VestjyllandKamp mod tobaksrøg i private hjem: Sosu’er skal skånes for lugtgenerFlere kommuner installerer luftrensere i private hjemLuftrenseren er den røde 'søjle', der står i baggrunden.
Af Monica Jørgensen og Maiken Friis Lange29.
aug.
2019 kl.
08.
37Bemærk: artiklen er mere end 30 dage gammelLæs opLugt af cigaretrøg får i flere kommuner kamp til stregen.
Små maskiner, som kan rense luften for tobaksrøg og stank af urin og sår, installeres i private hjem, hvor kommunernes plejepersonale kommer.
Blandt andet hjemme hos pensionist Allan Nielsen i Nykøbing på Mors.
- Jeg ryger 20 cigaretter om dagen.
Somme tider lidt mere.
Det kommer an på, om der kommer gæster.
Så kan vi godt ryge lidt mere, siger han.
Derfor er han glad for alligevel at kunne invitere venner, familie og plejepersonale indenfor, uden at de kommer til at lugte af røg.
- Vi synes, at det er lækkert.
Og de gæster, vi får, synes, at det er herligt.
Hver dag kommer tre-fire stykker forbi, og de er så tilfredse, siger han.
Morsø Kommunes resultater med luftrensereSmå partiker: Før luftrenseren blev sat op havde 16 ud af 18 plejeboliger over den anbefalede maxgrænse.
Det blev nedbragt til fem ud af 18.
Store partikler: Før luftrenseren havde 14 ud af 18 plejeboliger over den anbefalede maxgrænse.
Efter 14 dage var alle plejeboliger på et niveau under maxgrænsen.
Luftkvalitet: Før luftrenseren vurderede medarbejderne kvaliteten til at være 82,5.
Efter 14 dage vurderede de den til 167,5.
Kilde: Midtvejsevaluering, Morsø KommuneBedre arbejdsmiljø for sosu'erHelle Seerup er social og sundhedsassistent og er i dag forbi Allan Nielsens hjem.
- Det er mere behageligt at komme ind i hjemmet.
Man føler, at man kan trække vejret og man har ikke følelsen af, at man lugter af røg, når man går ud derfra, siger hun.
- Det er dejligt, at vi bliver skånet for nogle af de skadelige partikler, fordi der står en luftrenser i hjemmet, tilføjer hun.
Rygeloven er klar: Borgerne må ikke ryge, mens sosu-assistenten udfører sit job.
Men på trods af det, kan der være ganske røgfyldt i nogle hjem.
- Det er udfordrende, fordi vi nogle gange skal være i hjemmet i lang tid, og vi skal videre til andre hjem, hvor vi kan føre røggener med, siger Helle Seerup.
Omkring en tredjedel af de FOA-medlemmer, som arbejder i plejesektoren, udsættes for passiv rygning, når de er på job, oplyser FOA.
- Som almindelig dansker kan man måske godt tænke, 'hvorfor piver de over det, hvis de bare skal være der en halv time?
'.
Man skal bare huske på, at de måske er ude hos borgere i fire gange en halv time, siger Torben Hollmann der er sektorformand FOA.
Flere kommuner bruger luftrensereFlere Kommuner er i gang med at installere luftrensere i private hjem, der får besøg af kommunernes plejepersonale.
For kan borgerne ikke kvitte smøgerne eller lufte godt ud inden plejepersonalet kommer, så skal der en luftrenser til.
I Morsø Kommune viser et pilotprojekt, at maskinerne forbedrer både luft og arbejdsmiljø.
Herning Kommune er snart klar med 100 luftrensere, og i Thisted er der også sat penge af til at rense luften i røgfyldte hjem.
I andre Kommuner som eksempelvis Ringkøbing-Skjern, Hedensted, Skive og Sorø skal borgerne selv betale op mod 6.
000 kroner for luftrenseren.
FacebookTwitterKopier linkEmner:FOA|Rygning|Sundhedspersonale|Herning Kommune|Jylland




https://www.dr.dk/sporten/tennis/serena-williams-overvinder-chokstart-mod-teenager

TennisSerena Williams overvinder chokstart mod teenager17-årige Caty McNally tabte i sidste ende i tre sæt til Serena Williams ved US Open.
Serena Williams slog sin 20 år yngre modstander Caty McNally ud af anden runde ved US Open.
29.
aug.
2019 kl.
08.
34Bemærk: artiklen er mere end 30 dage gammelLæs opDen mangedobbelte grand slam-vinder Serena Williams overkom et chokerende sættab i sin sejr over 17-årige Caty McNally i anden runde ved US Open.
37-årige Serena Williams tabte første sæt med 5-7 til sin 20 år yngre landsmand Caty McNally, der ligger nummer 121 på WTA's verdensrangliste.
Serena Williams fik styr på den unge teenager i andet sæt, som hun vandt komfortabelt med 6-3.
I sidste sæt viste den fysiske forskel sig for stor for McNally, og Serena Williams kunne nemt tage sættet og sejren med 6-1.
Serena Williams knytter næven efter sejren mod den unge modstander.
Var Serena Williams røget ud i anden runde, havde det været hendes tidligste exit fra US Open i 19 optrædener.
I sin debut som 16-årig i 1998 røg Williams ud i tredje runde.
Året efter vandt hun grand slam-turneringen som blot 17-årig.
Det var i øvrigt før, at Caty McNally blev født.
Mandlig verdensetter også videreTidligere natten til torsdag spillede den serbiske verdensetter, Novak Djokovic, sig videre til tredje runde.
I anden runde slog han argentinske Juan Ignacio Londero i tre sæt med cifrene 6-4, 7-6, 6-1.
Novak Djokovic er klar til tredje runde af US Open.
Også kvindernes anden- og tredjeseedede, australske Ashleigh Barty og Karolína Plísková fra Tjekkiet, spillede sig videre.
Barty slog amerikaneren Lauren Davis med 6-2, 7-6, mens Pliskova sendte georgiske Mariam Bolkvadze hjem med et nederlag på 1-6, 4-6.
Caroline Wozniacki spiller sin kamp i anden runde fredag aften mod amerikanske Danielle Rose Collins.
/ritzau/FacebookTwitterKopier linkEmner:Caroline Wozniacki (tennisspiller)|Karolina Pliskova (tennisspiller)|USA|Tennis|Tjekkiet




https://www.dr.dk/nyheder/politik/regeringen-opretter-klimaudvalg-maa-tage-sig-til-hovedet-over-det-ikke-er-sket-foer

PolitikRegeringen opretter klimaudvalg: 'Må tage sig til hovedet over, det ikke er sket før'Den socialdemokratiske regering vil koordinere den grønne omstilling på tværs af ministerier.
Klimaminister Dan Jørgensen får plads for bordenden i nyt, tværgående udvalg i regeringen, der skal sikre klima- og miljøhensyn i regeringens politik.
Af Peter Boier29.
aug.
2019 kl.
08.
25Bemærk: artiklen er mere end 30 dage gammelLæs opKoordinationsudvalget og økonomiudvalget er ikke længere tilstrækkelige for at sikre, at den grønne omstilling sker hurtigt nok.
Derfor vil Mette Frederiksens regering oprette et såkaldt udvalg for Grøn Omstilling, GOU, der skal sikre, at regeringens politik når de klima- og miljømål, som der er sat.
- Det her er en grundlæggende ændring i måden, regeringen og derved den danske stat træffer beslutninger på miljø- og klimaområdet, der skal sikre bedre koordination, forklarer klima-, energi- og forsyningsminister Dan Jørgensen, der skal sidde for bordenden i udvalget.
Læs også:Regeringen begynder på klimalov i denne månedGennem udvalget vil regeringen sikre, at der bliver samarbejdet mere på tværs af de forskellige ministerier - med den grønne omstilling i fokus.
Der er allerede flere udvalg i regeringen, der skal sikre koordinering på tværs, hvor skiftende regeringer længe har haft økonomi- og koordineringsudvalg.
Efter den grønne dagsorden er blevet så vigtig, som den er, kan man jo tage sig til hovedet over, at det ikke er sket tidligere.
Klimaminister Dan Jørgensen.
Men det er ifølge Dan Jørgensen ikke længere nok.
- Efter den grønne dagsorden er blevet så vigtig, som den er, kan man jo tage sig til hovedet over, at det ikke er sket tidligere.
Selvfølgelig skal grønne hensyn tænkes på tværs af ministerier - og det tager vi konsekvensen af nu.
- Vi laver en strukturel ændring af måden, Danmark træffer beslutninger om miljø og klima på, siger han.
Udvalget skal endvidere overvåge 'implementeringen af konkrete beslutninger, som er behandlet i udvalget,' som regeringen skriver.
Nødvendigt for at nå 2030-målsætningenRundt om bordet vil klimaministeren have selskab af en lang række ministerier, der på den ene eller anden måde har indflydelse på den grønne omstilling.
Udvalget for Grøn OmstillingDisse ministre har fast plads i udvalget:Klima- energi- og forsyningsminister Dan JørgensenMiljøminister Lea WermelinSkatteminister Morten BødskovFødevareminister Mogens JensenTransportminister Benny EngelbrechtUddannelses- og forskningsminister Ane Halsboe-JørgensenErhvervsminister Simon KollerupDerudover inviteres udenrigsministeren og udviklingsministeren 'med til møder, hvor internationale sager ventes drøftet' og finansministeren og statsministeren i 'nødvendigt omfang'.
Udvalgets arbejde kommer til at bestå i at forberede 'de regeringsudspil på klima-, miljø- og naturområdet, som skal fremme den grønne omstilling af Danmark'.
Eksempler herpå kunne ifølge regeringen være klimahandlingsplan, biodiversitetspakke og mobilitetsplan.
Statsminister Mette Frederiksen kalder ligeledes ændringen for 'en nyskabelse i den danske statsadministration':- En ambitiøs grøn omstilling kan ikke drives fra de enkelte grønne fagministerier alene.
Det kræver hele regeringens inddragelse.
Læs også:LISTE Røde partier vil have 70 procent mindre CO2: 5 ting, der står i vejenAdspurgt om konkrete eksempler på politik, hvor udvalget ville gøre en forskel, nævner klimaminister Dan Jørgensen den forrige regerings infrastrukturplan, der er en plan for udbyggelse- og vedligeholdelse af vejnet, broer, jernbanestrækninger med mere.
- I den her kæmpe infrastrukturplan fra den forrige regering havde de ikke medregnet miljø- og klimaeffekter.
Sådan noget vil ikke ske i denne regering, og det her udvalg skal sikre, at hver gang vi fremlægger politik, vil vi have taget hensyn til det grønne, siger han.
- Det her skal hjælpe os med at nå målet om 70% mindre CO2 i 2030.
Ifølge ministeren er udvalget ligestillet med koordinations- og økonomiudvalget og dets første opgave bliver at udarbejde klimaloven, der ifølge ministeren skal sikre, at Danmark når 2030-målet.
Regeringen vil præsentere udvalget efter partiets sommergruppemøde torsdag.
FacebookTwitterKopier linkEmner:Miljøpolitik|Mette Frederiksen (politiker)|Socialdemokraterne|Klimaændringer|Dan Jørgensen (politiker)




https://www.dr.dk/nyheder/indland/tvivl-om-teledata-starter-undersogelse-i-norge

TeledatasagenSe temaIndlandTvivl om teledata starter undersøgelse i NorgeTeledatasagen i Danmark breder sig nu til Norge.
Her vil man undersøge straffesager med danske data.
(Arkivfoto).
29.
aug.
2019 kl.
10.
10Bemærk: artiklen er mere end 30 dage gammelLæs opSagen om tvivlsomme teledata får nu rigsadvokaten i Norge til at iværksætte en undersøgelse af norske straffesager, hvor der er blevet brugt data fra Danmark.
Det oplyser anklagemyndigheden i Norge i en pressemeddelelse.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Det er uvist, hvor stort omfanget er, men i Danmark skal anklagemyndigheden undersøge alle straffesager fra 2012 til 8.
marts i år.
Anklagemyndigheden i Norge har desuden anmodet Kripos, Norges pendant til PET, om at undersøge, om der kan være en tilsvarende fejl i systemerne, som benyttes af norsk politi.
I pressemeddelelsen skriver anklagemyndigheden, at der på nuværende tidspunkt ikke er noget, der tyder på det.
Sverige er også ramtSagen om de fejlramte teledata i det danske retsvæsen har også bredt sig til Sverige.
Hvis en person, der er involveret i en straffesag i Sverige, har været i Danmark, kan det nemlig være nok til, at svensk politi skal have oplysninger fra dansk politi, som eventuelt skal bruges som bevis.
Også i Sverige har anklagemyndigheden sat gang i en granskning.
Det kunne myndigheden ifølge Kristeligt Dagblad oplyse lørdag:- Den svenske anklagemyndighed kender til det danske problem omkring fejlagtige teledata.
I svenske sager, hvor tekniske beviser kommer fra dansk teledata, kommer der til at ske en granskning, lyder det.
/ritzau/FacebookTwitterKopier linkEmner:Anklagemyndigheden|Norge|Sverige|Domstole|Rigsadvokaten




https://www.dr.dk/nyheder/udland/ny-regering-paa-plads-i-italien-conte-vandt-og-salvini-tabte

UdlandNy regering på plads i Italien: Conte vandt, og Salvini tabteDe to partier Femstjernebevægelsen og Demokratiske Parti har indgået aftale om en ny regering.
Den italienske præsident Sergio Mattarella og premierminister Giuseppe Conte poserer sammen på præsidentpaladset i Rom forud for udnævnelsen af landets nye regering.
Af Malthe Sommerand29.
aug.
2019 kl.
10.
27Bemærk: artiklen er mere end 30 dage gammelLæs opItalien har fået ny regering.
Hertil formiddag har præsident Sergio Mattarella givet premierminister, Giuseppe Conte, mandat til at stå i spidsen for den nye regering.
Det er lederen af Femstjernebevægelsen, Luigi Di Maio, og lederen af Det Demokratiske Parti, Nicola Zingaretti, der har dannet en ny koalitionsregering, som Conte altså skal stå i spidsen for.
De to regeringspartier mangler at udarbejde et fælles regeringsprogram, og de skal også nå til enighed om en ministerliste.
Men tilbage står, at Italien har fået en regering, der er enig i meget lidt.
Men der er intet, der forener som en fælles fjende, og regeringen har en fælles fjende i Matteo Salvini og partiet Lega, som man vil holde uden for indflydelse, siger DR Nyheders Europakorrespondent Anna Gaarslev:- Salvini satsede hele butikken på at få et hurtigt nyvalg, der ville have gavnet ham.
Det ligner det ikke, og der har givet en udbredt skuffelse baglandet.
Salvini var kongen af Lega, han kunne gå på vandet, men der er røster i partiet, der vil tilbage til de gamle Lega-dyder, som er mere autonomi til de nordlige regioner og bedre forhold virksomheder.
Det har Salvini ikke leveret.
Femstjernebevægelsen, der blev skabt som et alternativ til det politiske etablissement, har tidligere rettet skarp kritik mod dens nye regeringspartner:- Mafiosier!
Modbydelige!
I skal dø, har vicepræsident i senatet og medlem af Femstjernebevægelsen Paula Taverna sagt.
Læs også:Efter 'den skøreste krise nogensinde': Italiens PD og Femstjernebevægelsen vil danne regeringStore knaster forudePræsident Sergoi Mattarella havde adskillige møder onsdag med lederne af partierne, da der pludselig var udsigt til, at Femstjernebevægelsen og det socialdemokratiske Demokratisk Parti kunne overvinde stridighederne og arbejde sammen.
Udsigten til en ny regering igen under ledelse af Giuseppe Conte har fået kurserne til at gå op på finansmarkederne, som tror på, at italienerne nu får en regering, som vil undgå konfrontationer med EU.
Italiens ledere er under pres for at få vedtaget et nationalt budget.
Økonomiske iagttagere advarer om, at der skal handles hurtigt for at undgå en forværring af landets økonomiske krise.
Hvor er knasterne?
Selvom de nu er i regering sammen er der betydelige forskelle mellem Femstjernebevægelsen og Det Demokratiske Parti:En hovedprioritet fra Femstjernebevægelsen er nedskæring af antallet af parlamentsmedlemmer i over- og underhuset fra 950 til 605.
Dette kan de liberale kun acceptere som led i en bredere forfatningsreformDe to partier forventes også at have forskelle tilgange til Italiens 2020-budget, som skal overholde EU's underskudsregler.
Italien er den tredjestørste økonomi i euroområdet, men landet har den den næststørste gæld i forhold til produktion i området.
En mulig koalitionsregering vil forsøge at tilbagerulle mange af Legas indvandringsforanstaltninger, der blandt andet medførte lukning af havne for NGO-skibe med migranter.
Men selvom de fleste foranstaltninger blev fremsat af Matteo Salvini, så er de stemt igennem med Femstjernebevægelsens accept.
- Lederne i Bruxelles, Berlin og Paris kommer til at glæde sig over den nye regering, men spørgsmålet er, hvad den internt overhovedet kan blive enige om, siger Anna Gaarslev og uddyber:- Der er store knaster omkring skatten, og der er store knaster især omkring migrantspørgsmålet og de lukkede havne.
Det kan godt være, at det mest var Legas politik, men den er gennemført på mandat fra Femstjernebevægelsen.
Og opbakningen til den stramme udlændingepolitik er større end blot Legas vælgere.
Læs også:Ekspert om politisk skakmat i Italien: 'Det kan stadig ende i nyvalg'Den tidligere regeringskoalition, der bestod af Femstjernebevægelsen og Lega under ledelse af Matteo Salvini, brød sammen, da Salvini ønskede et valg.
Salvini trak sig ud af koalitionen i forventning om at blive politisk styrket ved et hurtigt valg, da hans parti stod til markant fremgang.
Men hans manøvre slog fejl, da premierminister Giuseppe Conte afviste at gå af øjeblikkeligt.
FacebookTwitterKopier linkEmner:Matteo Salvini (politiker)|Sergio Mattarella (politiker)|Italien|Socialdemokraterne|Ledelse




https://www.dr.dk/nyheder/penge/vestas-forbereder-90-fyringer-pa-fabrikken-i-ringkobing

PengeVestas forbereder 90 fyringer på fabrikken i RingkøbingSvag europæisk efterspørgsel får Vestas til at forberede nedskæringer på fabrik i Ringkøbing.
(Arkivfoto).
29.
aug.
2019 kl.
10.
26Bemærk: artiklen er mere end 30 dage gammelLæs opEn svag efterspørgsel fra det europæiske marked får vindmølleproducenten Vestas til at gøre klar til nedskæringer på selskabets fabrik i Ringkøbing med 90 fyringer til følge.
Det oplyser Vestas i en mail.
- Det betyder, at vi desværre påtænker at sige farvel til omkring 90 medarbejdere på fabrikken.
- Det er altid hårdt at tage afsked med gode, hårdtarbejdende kolleger, men med en forventning om at størstedelen af væksten finder sted uden for Europa, er vores globale produktionsapparat nødt til at reflektere markedsudviklingen, så vi er i stand til at gribe vækstmulighederne.
Ifølge erhvervsmediet Finans arbejder der 530 medarbejder på fabrikken i Ringkøbing.
Dermed er det lidt under hver femte, der kan miste jobbet.
I alt har Vestas 640 ansatte i Ringkøbing og over 4300 medarbejdere i hele Danmark, skriver Finans.
/ritzau/FacebookTwitterKopier linkEmner:Vestas Wind Systems|Ringkøbing|Industri|Arbejdsmarked|Vindmølleindustri




https://www.dr.dk/nyheder/regionale/hovedstadsomraadet/borgerforslag-i-kommunerne-bliver-stadig-sjaeldent-til-noget

KøbenhavnBorgerforslag i kommunerne bliver stadig sjældent til nogetDer skal nye metoder til, hvis borgere skal blive hørt i kommunerne, mener ekspert.
På landsplan skal der 50.
000 stemmer til for at få et borgerforslag taget op i Folketinget.
Ude i kommunerne skal der meget mindre til - alligevel er det svært at få stemt forslag igennem.
Af Marcus Mathiasen Bank og Stine Schmidt Jørgensen29.
aug.
2019 kl.
06.
48Bemærk: artiklen er mere end 30 dage gammelLæs opSorggrupper til børn og unge, belysning af cykelstier og to timers fri parkering.
Det er nogle af de borgerforslag, der lige nu kæmper med at få nok stemmer til at blive behandlet i et byråd.
Fakta: Her kan stilles borgerforslagSå mange stemmer skal der til i de forskellige kommuner, før et borgerforslag tages op i byrådet.
Albertslund: 672Allerød: 40Assens: 50Esbjerg: 2.
000Fredensborg: 840Frederiksberg: 2.
000Frederikshavn: 1.
196Gladsaxe: 600Gribskov: 1.
050Halsnæs: 750Hillerød: 750Holbæk: 710Horsens: 2.
000Hvidovre: 500Lejre: 650Middelfart: 850Nyborg: 787Næstved: 1.
300Odder: 358Odsherred: 785Ringkøbing-Skjern: 1.
148Ringsted: 200Roskilde: 1.
500Rødovre: 500Skanderborg: 1.
100Varde: 1.
141Kilde: Altinget.
dk og DRMens kommuner i hele landet over det seneste år, har åbnet op for borgerforslag, så er næsten ingen forslag nået ind i byrådsalen.
I hovedstadsområdet har 12 kommuner gjort det muligt for borgerne at stille forslag til byrådet.
Kun tre forslag har været taget op, og kun ét er blevet vedtaget, siden de første kommuner startede med at åbne op for borgerforslag tilbage i 2017.
Og det er ikke en succes erkender borgmester Steffen Jensen (S) i Halsnæs Kommune, der er en af de kommuner, hvor borgere kan stille borgerforslag.
- Det korte svar må være nej, det er ikke en succes, hvis man skal evaluere det her efter et år, siger han.
Forslagsstiller: Alle borgerforslag bør tages opEn af dem, der som borger har forsøgt sig med et borgerforslag, er Søren Egemar Knudsen fra Roskilde.
Hans forslag om sorggrupper til børn og unge i kommunen har i skrivende stund 478 stemmer, mens der skal 1.
500 til, før forslaget skal tages op i byrådet.
- Jeg har selv stået i en situation med tre børn, der mistede deres mor, og der manglede sådan et tilbud, så jeg tænkte, at det var vejen frem, siger han.
- Jeg forventede, at jeg godt kunne samle de 1.
500 stemmer og delte det blandt andet på de sociale medier, siger han.
Men det har ikke kunne lade sig gøre.
I gennemsnit har borgerforslagene i Roskilde Kommune 9 stemmer.
Men ifølge Søren Egemar Knudsen bør hver og en af dem tages op.
- Et borgerforslag med 10 stemmer kan være ligeså relevant, som dem der får 500.
Jeg mener, at de bør tages op i det fagudvalg, som forslaget vedrører, siger han.
Ekspert: Vi savner nogle steder hvor dialogen kan skabesSelvom borgerforslagene skulle være med til at mindske kløften mellem borgere og kommune, så har det ikke virket efter hensigten.
Det påpeger Jacob Torfing professor ved Institut for samfundsvidenskab og erhverv ved Roskilde Universitet.
- Vi savner allermest nogle arenaer, hvor politikere og borgere kan komme i dialog med hinanden, siger han og fortsætter:- Det er lykkes at få borgerne til at stille forslagene, men det er som om, at forslagene ikke passer sammen med den måde, man laver politik på i de danske kommuner, siger han.
Han peger på, at man i Gentofte Kommune er lykkes med netop sådan en løsning.
- I Gentofte kommune har man sat det meget i system og lavet udvalg med borgere og politikere, hvor de nye løsninger bliver forelagt kommunalbestyrelsen.
FacebookTwitterKopier linkEmner:Gentofte Kommune|Lokalpolitik|Halsnæs Kommune|Steffen Jensen (politiker)|Gentofte




https://www.dr.dk/nyheder/indland/indeholder-720-kvinders-navne-ny-sag-om-onlinekatalog-med-kraenkende-billeder

IndlandIndeholder 720 kvinders navne: Ny sag om 'onlinekatalog' med krænkende billederOrganisation blotlægger ny sag.
Nordjyllands Politi bekræfter dens eksistens.
Af Anna Sol Jørgensen29.
aug.
2019 kl.
00.
38Bemærk: artiklen er mere end 30 dage gammelLæs op720 kvinder og pigers navne er på listen i et onlinekatalog med forskellige typer af billeder, der er blevet delt uden samtykke.
Den oplysning gik Pulterkammerets Aktivister, der forsøger at bekæmpe digitale krænkelser, ud med på Facebook i mandags.
Nu bekræfter Nordjyllands Politi overfor Berlingske, at der er en registreret sag.
- Det handler om et onlinekatalog, som der er en historie om, men som vi aldrig har haft adgang til.
Vi kan kun se en indholdsfortegnelse med en række pigenavne.
Det er 720 pigenavne.
Det er alt, jeg kan sige lige nu, siger Frank Olsen, der er vicepolitikommissær i Nordjyllands Politi til Berlingske.
Har du kendskab til sagen?
Hvis du har kendskab til sagen, hører vi meget gerne fra dig.
Kontakt journalist Emil Ingvorsen på mail emii@dr.
dk, så kontakter vi dig.
Pulterkammerets Aktivister skriver på Facebook, at de berørte i sagen er ved at blive kontaktet af politiet.
En af de berørte bekræfter overfor DR Nyheder, at vedkommende har modtaget en skrivelse fra politiet i sin e-boks for ganske nylig, men ønsker ikke at udtale sig yderligere på nuværende tidspunkt.
Læs også:Advokat sidder med 50 sager om digitale krænkelser: Sociale medier bør stilles til ansvarDerudover er en gruppe af de berørte i sagen gået sammen og har lavet en støttegruppe, hvor andre ofre kan melde sig ind.
Pulterkammerets Aktivister kan henvise til denne gruppe.
Langt fra første sagOnlinekataloget, som Frank Olsen fra Nordjyllands Politi kalder det, er langt fra det første tilfælde, hvor billeder bliver delt uden samtykke.
Tidligere har der blandt andet floreret en mappe, der gik under navnet 'Viborg-mappen'.
Den var bygget op som et slags kartotek med flere undermapper, der hver især var navngivet med navnet på den pige, som der var billeder af i mappen.
Herunder viser en video, hvad man skal gøre, hvis man bliver krænket over nettet.
Andre steder på nettet har drenge og unge mænd - i ly af hjemmesider på russiske servere - udvekslet og byttet intime billeder af piger med hinanden, ligesom at der er blevet delt sådanne billeder på Facebooksiden Offensimentum med mere end 100.
000 medlemmer.
Læs også:Klædt af på nettet: Pludselig kunne både klassekammerater og familie se 15-årige Linea nøgenSenest har den såkaldte 'Umbrella-sag' trukket overskrifter i medierne.
Her blev mere end 1.
000 unge sigtet for at have delt en video med seksuelt indhold.
Der var tale om en video af to 15-årige, der har sex, og videoen blev primært delt på Facebooks Messenger.
Da der var tale om mindreårige i videoen, blev de sigtede blandt andet sigtet for besiddelse og eventuelt deling af børneporno.
FacebookTwitterKopier linkEmner:Nordjyllands Politi|Facebook|Jylland|Politi|Viborg




https://www.dr.dk/nyheder/indland/leasingfirmaer-vi-vil-hjaelpe-med-bekaempe-vanvidskoersel

IndlandLeasingfirmaer: 'Vi vil hjælpe med at bekæmpe vanvidskørsel'Brancheforening efterlyser adgang til flere værktøjer i kampen mod vanvidsbilister.
23.
juli førte vanvidskørsel til, at en 35-årig politibetjent mistede livet midt i København.
Ulykken skete på Langebro.
Af Theis Lange Olsen29.
aug.
2019 kl.
09.
52Bemærk: artiklen er mere end 30 dage gammelLæs opLeasingfirmaerne er ufrivilligt kommet i centrum efter flere voldsomme episoder med vanvidskørsel i de såkaldte muskelbiler, der ifølge politiet ofte føres af bandemedlemmer.
Problemet er, at føreren i mange tilfælde ikke er ejer af bilen; den leases nemlig og står i en anden persons navn, en såkaldt stråmand.
Læs også:Efter ny episode med vanvidskørsel: Minister vil forhindre misbrug af leasede bilerDet gør det svært for politiet at forhindre bandemedlemmer i at skaffe en ny bil, selvom de pågribes for vanvidskørsel.
Vanvidskørsel førte i slutningen af juli til, at en 35-årig politibetjent mistede livet i indre København.
Lørdag blev en svensk og en norsk mand ramt af en sort Audi, der kørte over et fodgængerfelt med cirka 100 kilometer i timen.
Indtil nu har leasingfirmaerne forholdt sig tavse, mens politikerne har diskuteret, hvordan vanvidsbilisterne bekæmpes, men nu tager brancheforeningen bladet fra munden og kommer med en appel til regeringen.
Hvem er Finans og Leasing?
Finans og Leasing er en brancheforening for finansieringsselskaber, herunder leasingselskaber.
Der er 52 medlemmer af foreningen, hvoraf en stor del er danske og udenlandske banker.
Medlemmerne omsætter samlet for cirka 185 milliarder kroner om året (fordelt med cirka 45 milliarder indenfor leasing, cirka ti milliarder kroner indenfor forbrugslån, cirka 20 milliarder kroner til billån samt 110 milliarder kroner indenfor faktureringer).
Medlemmerne indgår årligt cirka 500.
000 forbrugslån, cirka 30.
000 leasingaftaler til forbrugere samt cirka 100.
000 billån til forbrugere.
- Som brancheforening for leasingselskaber er vi utroligt kede af, hvis vi kommer til at lease biler til bandemedlemmer eller andre organiserede kriminelle.
Det vil vi gerne til livs, siger Christian Brandt, der er direktør i brancheforeningen Finans og Leasing.
- Almindelige mennesker kan jo spørge sig selv, om det kan være så svært at undgå at lease biler ud til bandemedlemmer.
Man skal først og fremmest forstå, at vi ikke nødvendigvis møder vores kunder ansigt til ansigt.
Og vores indtryk er i mange tilfælde, at bandemedlemmer skjuler sig bag stråmænd.
Her vil vi gerne have adgang til bedre værktøjer, siger han.
Et af de værktøjer er såkaldt E-Skatdata, der vil give leasingfirmaerne mulighed for at indhente oplysninger om en kundes nuværende økonomiske situation, altså om vedkommende eksempelvis har en arbejdsgiver og får løn.
Det vil i leasingfirmaernes øjne kunne minimere risikoen for, at leasede biler kommer i hænderne på bandemedlemmer.
- Vores formodning er, at stråmænd i mange tilfælde er socialt udsatte personer med dårlig økonomi.
Man kan lave falske lønsedler ret effektivt i dag, men det er meget svært at snyde, hvis vi kan kontrollere en falsk lønseddel op imod de indberetninger, arbejdsgiveren foretager i skattesystemet, Christian Brandt.
- Vi kan opdage, hvis der slet ikke er løn eller en arbejdsgiver.
Vi vil også kunne se, hvilken gæld, der er til det offentlige.
Er der stor gæld, siger det sig selv, at man bør vige tilbage fra at lave en leasingaftale.
Det kan være med til at forebygge problemet, siger han.
Brev sendt til SkatteministerietBrancheforeningen har også medlemmer, der finansierer billån, og de har i de seneste år haft adgang til deres kunders skatteforhold - med et effektivt resultat til følge.
HVORDAN STRAFFES VANVIDSBILISME?
Vanvidsbilister kan blandt andet dømmes for at have overtrådt straffelovens paragraf 252, hvor strafferammen er op til otte år.
Her lyder det blandt andet, at man straffes for at udvise grov kådhed, eller at man på andre måder volder nærliggende fare for nogens liv.
- Det har været en guldgrube i forsøget på at komme kriminalitet til livs og undgå at blive svindlet samt foretage en ordentlig kreditvurdering.
Derfor er det helt oplagt, at de systemer også skal kunne bruges, når man laver en leasingaftale, siger Christian Brandt.
Brancheforeningen Finans og Leasing henvendte sig i foråret 2018 til daværende skatteminister Karsten Lauritzen (V), der udtrykte stor forståelse for ønsket om adgang til E-Skatdata, men efterfølgende er der ikke sket noget.
Nu har direktør Christian Brandt sendt et åbent brev til den nye skatteminister, Morten Bødskov (S), og erhvervsminister Simon Kollerup (S) og bedt dem om at gå ind i sagen.
BREV TIL SKATTEMINISTERENLÆS BREVET HERDet har ikke været muligt at interviewe skatteministeren, men i en skriftlig kommentar udtaler han:- Vanvidskørsel hører ikke hjemme nogen steder i Danmark.
Derfor vil jeg som skatteminister gerne bidrage til at løse problemet.
Det er godt, når leasingselskaberne melder sig på banen, så vi kan få sat en stopper for vanvidskørslen hurtigst muligt.
Jeg er meget åben for at se på, hvilke muligheder vi har, men det er ikke nogen simpel sag, udtaler han.
Videoen nedenfor fortæller om ulykken i juli, hvor en betjent døde:Skatteministeriet oplyser, at kravet for, at en virksomhed kan få adgang til E-Skatdata, blandt andet er, at virksomheden er omfattet af et lovgivningsmæssigt krav om at skulle foretage kreditvurderinger.
Firmaer, der leaser biler, er ikke underlagt det krav.
Det vil derfor kræve en lovændring at give leasingselskaberne mulighed for at tilgå oplysninger om borgerne i E-Skatdata.
Ifølge Skatteministeriet vil sådan et lovforslag skulle fremsættes i samarbejde med blandt andet Erhvervsministeriet, da de skal etablere en såkaldt pligt for leasingselskaberne til at kreditvurdere.
Skatteministeriet er derfor lige nu i dialog med blandt andet Erhvervsministeriet om mulighederne.
Åbne for at gøre konfiskation nemmereFinans og Leasing anmodede også for flere år siden Justitsministeriet om at få adgang til politiets registre over stjålne kørekort og stjålne pas med henblik på at bekæmpe svindel, ligesom de gerne vil have mulighed for at kunne advare andre leasingfirmaer mod mistænkelige kunder.
- Det handler om at fjerne muligheden for, at det kommer til at ske igen.
Der har vi brug for Datatilsynets accept af, at det her er en relevant oplysning at dele mellem leasingselskaberne, siger Christian Brandt.
Ansøgningen blev sendt til Datatilsynet i april 2018, men ifølge brancheforeningen er den endnu ikke besvaret.
Justitsminister Nick Hækkerup (S) afventer lige nu en undersøgelse, der i øjeblikket udføres af Rigsadvokaten og Rigspolitiet, som skal finde nogle nye værktøjer til at bekæmpe den hensynsløse kørsel.
Han gav for nylig udtryk for, at det skal være nemmere for politiet at konfiskere de leasede biler, der bruges til vanvidskørsel, men det er forsøgt før af den tidligere regering.
I en skriftlig kommentar erklærer justitsministeren sig åben for alle gode ideer:- Vanvidskørsel er uansvarlig og direkte livsfarlig adfærd.
Jeg har bedt Rigsadvokaten og Rigspolitiet om at se på, hvilke nye redskaber, der er behov for i værktøjskassen.
Og jeg er bestemt åben over for alle gode ideer og vil ikke afvise forslag på forhånd, udtaler Nick Hækkerup.
I Finans og Leasing er de trods risikoen for, at potentielle nye regler kan straffe uskyldige mennesker, der blot har lånt deres leasede bil ud, åbne for forslaget.
- Leasingtagere har ifølge leasingkontrakten fuld ret til at låne deres bil ud til venner og familier.
Det er bestemt beskyttelsesværdige hensyn, ikke mindst af hensyn til dele-økonomiske modeller.
Men jeg tror godt, at vi kan finde en ordning, der kan ramme vanvidskørsel.
- Det kunne indebære, at politiet efter at have pågrebet en vanvidsbilist, tager bilen i deres varetægt og leverer den tilbage til leasingselskabet.
I de tilfælde, som ikke er beskyttelsesværdige, skal vi sikre, at leasingselskabet ikke udleverer bilen igen, men gør bilen op som en misligholdelse af kontrakten, således at det får en økonomisk smertevirkning for bandemedlemmer, siger Christian Brandt.
Han understreger, at leasingfirmaerne gør alt, hvad der står i deres magt for at undgå, at deres biler falder i de forkertes hænder.
- I de snakke, jeg har med mine medlemmer, er der ingen tvivl om, at man gør alt, hvad man kan for at undgå det her.
Men hvis man vil snyde, kan man altid snyde.
Vi appellerer bare til, at når vi ved, at E-Skatdata er kraftigt med til at dæmme op for svindel på billån, så er det ærgerligt at se, at vi ikke har den mulighed, siger Christian Brandt.
FacebookTwitterKopier linkEmner:Morten Bødskov (politiker)|Nick Hækkerup (politiker)|Erhverv|Pengeinstitutter|København




https://www.dr.dk/nyheder/udland/39-arig-kvinde-dor-i-forsog-pa-sla-hastighedsrekord

Udland39-årig kvinde dør i forsøg på at slå hastighedsrekordAmerikanske Jessi Combs forulykkede i raketbil, da hun forsøgte at køre hurtigere end 823 kilometer i timen.
Amerikanske Jessi Combs døde onsdag i en ulykke i et forsøg på at slå landrekorden.
(Arkivfoto).
)29.
aug.
2019 kl.
05.
59 | opdateret 29.
aug.
2019 kl.
14.
43Bemærk: artiklen er mere end 30 dage gammelLæs opDen 39-årige amerikanske kvinde Jessi Combs blev onsdag dræbt i et forsøg på at slå hastighedsrekorden på land.
Combs, der er kendt blandt fans for at være den hurtigste kvinde i verden på fire hjul, forulykkede, da hun i en raketbil forsøgte at slå kvindernes verdensrekord på land, der lyder på 823 kilometer i timen.
Forsøget fandt sted på en udtørret søbund i Alvord-ørkenen i Harney County i det vestlige USA, siger det lokale politi i en pressemeddelelse ifølge nyhedsbureauet AP.
I en pressemeddelelse udtrykker Combs' familie sin store sorg.
- Jessis største drøm var at blive verdens hurtigste kvinde på landjorden.
En drøm, hun har jagtet siden 2012, lyder det.
- Combs var en af de få med et mod, der kunne gøre drømmen til virkelighed, og hun forlod verdenen, mens hun kørte hurtigere end nogen anden kvinde i historien, skriver familien.
Forsøgte at redde CombsPå Instagram skriver holdkammerat på North American Eagle racing team Terry Madden, at han er sønderknust.
- Desværre mistede vi hende i en forfærdelig ulykke.
Jeg var den første på stedet og tro mig, vi gjorde alt, hvad der var muligt for at redde hende, skriver han.
Amerikanske Kitty O'Neil er indehaveren af verdensrekorden, der blev sat i 1976.
O'Neil døde sidste år.
På Instagram skrev Combs tidligere på ugen:- Folk siger, at jeg sindssyg.
Jeg siger tak.
Dem, der er villige, er dem, der udfører store ting, skrev hun.
/ritzau/Rettelse: Det fremgik tidligere ved en fejl, at Jessi Combs blev 36 år.
Det er rettet til 39 år.
FacebookTwitterKopier linkEmner:Instagram|USA




https://www.dr.dk/nyheder/kultur/film/et-grumt-og-foelelsesladet-mareridt-anmelder-roert-over-ny-film-om-dansk

FilmlandSe temaAf Filmanmelder og vært på FilmlandPer Juul CarlsenFilm og serierEt grumt og følelsesladet mareridt: Anmelder rørt over ny film om dansk gidseldramaFilmatiseringen af romanen 'Ser du månen, Daniel' er hverken overraskende eller udfordrende - men den rammer lige i hjertet.
- Instruktørerne har ikke skabt en overraskende, udfordrende eller personlig film, men de har gjort et stykke vanvittig danmarkshistorie håndgribeligt og nærværende.
Det er bestemt ikke så lidt, skriver Per Juul Carlsen.
(© Martin Dam Kristensen/Nordisk Film)29.
aug.
2019 kl.
06.
30Bemærk: artiklen er mere end 30 dage gammelLæs opMan kan jo heller ikke ødelægge den historie, vil du sikkert mene.
Der findes knap nok en vildere fortælling fra virkeligheden, et mere håndgribeligt mareridt, en grummere rejse ind i det, vi går og ængstes og frygter i de her år.
En ung dansker rejser til det krigshærgede Syrien for at fotografere almindelige mennesker i deres hverdag.
'Ser du månen, Daniel'Instruktion: Anders W.
Berthelsen og Niels Arden OplevMedvirkende: Esben Smed, Sofie Torp, Anders W.
BerthelsenPremiere: 29.
augustHan tror, han har sikret sig, at han kan køre tilbage til trygge Tyrkiet og sove roligt hver nat, lige indtil hans forbindelser har vist sig at have forregnet sig, og tilhængere af Islamisk Stat bortfører ham i den tro, at han er spion for den amerikanske efterretningstjeneste.
Derefter sidder han 13 måneder i fangenskab med truslen om at blive henrettet, hvis ikke nogen i Danmark skaffer en løsesum.
Det er en rigeligt vanvittig historie.
Læg så dertil, at hans jyske familie, der på ingen måder er rige eller indflydelsesrige, må rejse 15 millioner kroner for at få ham løsladt.
Uden om den danske stat, der ikke forhandler med terrorister - og uden om medierne, der kan ødelægge det hele ved at skrive om sagen.
En mareridtsfortællingDen historie, som journalisten Puk Damsgård har fortalt i bogen 'Ser du månen, Daniel', fortæller jo nærmest sig selv.
Den kan man da ikke fucke op på film.
Og nej, instruktørerne Niels Arden Oplev og Anders W.
Berthelsen har skabt en så knugende fortælling, at man ikke kan vente med at komme ud i dagslyset og den friske luft for at smage friheden.
Og forfatteren Anders Thomas Jensen har skrevet Puk Damsgårds bog om til en solid beretning om ukueligt håb under næsten håbløse omstændigheder - uden at det har været nødvendigt at skrue op for familien Ryes mareridt.
Esben Smed har blandt andet spillet hovedrollen i 'Lykke-Per' og i dramaserien 'Bedrag'.
(© Martin Dam Kristensen/Nordisk Film)Nogen vil måske gerne have set en anden vinkel af Daniel Ryes oplevelse - at filmen kridtede religionskrigen op og udstillede gidseltagerne som ondskaben selv.
Andre ville måske gerne have set den danske stat blive udstillet, eftersom den nægtede at hjælpe familien Rye med at samle penge ind.
Men Berthelsen, Oplev og Jensen tegner ingen fjendebilleder.
Tværtimod gør de den berygtede islamist Jihad John, der halshuggede syv af Ryes medfanger og smed optagelserne på nettet, til et menneske, endda et tvivlende menneske.
Og i en efterskrift til filmen citerer de Daniel Rye for at slå fast, at 'de mennesker, der har kæmpet for at flygte fra Syrien, har haft det meget værre end ham'.
Grum og følelsesladet'Ser du månen, Daniel' er altså blevet en altomfavnende, grundhumanistisk film om små mennesker i nød.
Den finder ikke overraskende vinkler eller udfordrer med et nyt blik på vore dages verdenssituation.
Den forsøger heller ikke at være kunst eller at skabe et personligt filmsprog.
Den er en film for hele den voksne Familien Danmark, for Biografklub Danmark.
Den vil gerne videst muligt ud, ud for at fortælle om respekt, menneskekærlighed og håb i en tid præget af konfliktopblusning og hadprædikener.
Og som sådan rammer den rent.
Den er grum og så følelsesladet, at den med garanti vil fremkalde tårer både hertillands og i USA, hvor filmen runder af hos familien til journalisten James Foley, som Daniel Rye sad i fangenskab med.
Filmen er instrueret af Niels Arden Oplev, der tidligere har instrueret 'Mænd der hader kvinder' og Anders W.
Berthelsen, der med filmen har sin debut som instruktør.
(© Martin Dam Kristensen/Nordisk Film)Den slags altkrammende scener føles i øvrigt overflødige - og befamlende.
Som publikum har vi bestemt fattet, hvad der er på spil af følelser længe inden da.
Det er ikke ligefrem svært at fatte, hvad Daniel og hans familie går igennem - i hver sin ende af verden.
Og selvom udfaldet af sagen er velkendt, er scenerne fra Syrien og fra forhandleren Arthurs forsøg på at få Daniel frigivet så intense som en velkomponeret thriller.
Det ligner en umulig historie at ødelægge.
Og det har makkerparret Bertelsen og Oplev bestemt heller ikke gjort.
De har ikke skabt en overraskende, udfordrende eller personlig film, men de har gjort et stykke vanvittig danmarkshistorie håndgribeligt og nærværende.
Det er bestemt ikke så lidt.
Læs også:Anmelder roser film om voldsomt, virkeligt terrorangreb: Den er sprællevende og knugende intens(© Nordisk Film)FacebookTwitterKopier linkEmner:Anders Thomas Jensen (filminstruktør)|Islamisk Stat|Niels Arden Oplev (filminstruktør)|Syrien|Litteratur




https://www.dr.dk/nyheder/udland/brexit-over-en-million-borgere-vil-stoppe-suspenderingen-af-parlamentet

UdlandBrexit: Over en million borgere vil stoppe suspenderingen af parlamentetEt borgerforslag i Storbritannien går imod premierministerens ide om at suspendere parlamentet.
Af Malthe Sommerand og Robin Patrick Stampe Seierby29.
aug.
2019 kl.
08.
37Bemærk: artiklen er mere end 30 dage gammelLæs opStorbritanniens premierminister, Boris Johnson, er kommet i strid modvind efter sit forslag om at suspendere parlamentet midt i 11.
time af brexit-forhandlingerne.
Det fik i går en lang række parlamentsmedlemmer fra både oppositionen og fra Johnsons eget konservative parti til at protestere.
De kalder det for en skandale og for udemokratisk.
Men det er ikke kun hans politiske modstandere, der klager over Johnsons beslutning.
Det er også befolkningen.
Et borgerforslag, der beder landets ledere om at stoppe suspenderingen af parlamentet, har på mindre end 24 timer fået mere end en million underskrifter.
Et skærmbillede af borgerforslaget mod suspenderingen af parlamentet.
Skærmbilledet er taget klokken 7.
Desuden har der i går aftes og natten igennem været større protester i det centrale London.
Også på sociale medier vrimler det med opslag under #stopthecoup; stop kuppet.
Suspenderingen vil starte den 9.
september, blot seks dage efter at parlamentet er tiltrådt efter sommerpausen, og vil vare til den 14.
oktober, to uger inden Storbritannien forlader EU.
Boris Johnson selv sagde i går til BBC om kritikken af, at det er udemokratisk at suspendere parlamentet så tæt på brexit-deadlinen:- Det er totalt usandt, hvis man ser på, hvad det er, vi gør.
Vi arbejder med nye udspil om kriminalitet, om hospitalerne, vi sørger for uddannelse, og der vil være masser af tid på begge sider af suspenderingen, sagde premierministeren.
Læs også:Dronningen godkender suspendering af britisk parlamentDet sker der nu:En suspendering af parlamentet godkendes af dronningen på opfordring af premierministeren.
Det er kutyme for dronningen at følge opfordringen.
3.
september: Parlamentsmedlemmerne vender tilbage fra sommerpause.
4.
september: Parlamentet er samlet.
5.
september: Parlamentet er samlet.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
Kilde: Skynews.
Borgerforslag skal til debatOg det er ikke videre kuriøst, at parlamentet suspenderes.
Det er kutyme, at regeringen fra tid til anden udbeder sig tid til at skrive nye lovprogrammer og udstikker retningen for den kommende regeringsperiode.
Det kuriøse ligger i høj grad i timingen eller manglen på samme, siger Ole Helmersen, der lektor ved CBS med speciale i britiske forhold, i radioprogrammet P1 Morgen:- Den betyder kort sagt, at sandsynligheden for at det ender med et no-deal brexit er rykket nærmere.
Modstanderne af et sådan har så få dage til at gøre noget, førend de formelt bliver suspenderet.
Når ikke de er samlet i parlamentet, er deres muligheder for at vedtage lovgivning og forsøge at sætte sig på dagsordenen stærkt begrænset, siger Helmersen.
Læs også:7 ting, du skal vide om suspenderingen af det britiske parlamentMen med benævnte borgerforslags mange underskrifter, må man forvente, at medlemmerne af parlamentet også kommer til at diskutere deres egen udelukkelse, når de vender tilbage på tirsdag.
Borgerforslagene i Storbritannien fungerer på samme vis, som man også kender det fra Danmark: Hvis et forslag modtager et vist antal underskrifter, så skal de folkevalgte tage det op på tinge.
I tilfældet med det britiske borgerforslag skal et borgerforslag, der modtager mere end 10.
000 underskrifter, besvares af den britiske regering, mens et borgerforslag, der modtager mere end 100.
000 underskrifter, skal debatteres i parlamentet.
FacebookTwitterKopier linkEmner:Boris Johnson (politiker)|Storbritannien|EU-forhold|EU|BBC




