https://www.dr.dk/sporten/fodbold/championsleague/mike-jensen-paa-pletten-i-cl-sikrer-rosenborg-godt-udgangspunkt

Champions LeagueMike Jensen på pletten i CL: Sikrer Rosenborg godt udgangspunktMike Jensen scorede, da Rosenborg fik perfekt CL-udgangspunkt ude mod slovenske Maribor.
Danske Mike Jensen flugtede Rosenborg på 3-1 20 minutter før tid i udekampen mod slovenske Maribor i Champions League-kvalifikationen.
07.
aug.
2019 kl.
22.
47Bemærk: artiklen er mere end 30 dage gammelLæs opDanske Mike Jensen viste klassen, da han onsdag scorede det sidste mål i Rosenborgs 3-1-sejr ude over Maribor i kvalifikationen til Champions League.
Med 20 minutter igen etablerede Rosenborg et pres mod det slovenske mål, og bolden endte hos danskeren, der i feltet bragede bolden i mål på en flugter.
Kampen var første opgør i tredje kvalifikationsrunde, og der venter derfor Rosenborg endnu et opgør mod Maribor på hjemmebane i den kommende uge for at avancere.
Efter tredje kvalifikationsrunde venter to playoffkampe, hvor den samlede vinder i disse opgør sikrer adgang til gruppespillet i Champions League.
Alexander Søderlund bragte med to mål Rosenborg foran 2-0 i anden halvleg, inden slovenerne reducerede, og Mike Jensen altså scorede det vigtige mål på udebane.
FC Porto var også i kamp på samme stadie i turneringen og slog ude russiske Krasnodar 1-0.
Krasnodar havde danske Younes Namli, der tidligere har spillet i hollandske Zwolle, med i startopstillingen.
Han blev udskiftet efter 66 minutter.
Skotske Celtic var på besøg hos rumænske Cluj, og det opgør endte 1-1.
/ritzau/FacebookTwitterKopier link




https://www.dr.dk/sporten/basketball/danske-basketballherrer-sejrer-i-minsk-i-em-kvalen

BasketballDanske basketballherrer sejrer i Minsk i EM-kvalenDanmark indledte gruppespillet i EM-kvalifikationen med en udesejr over Hviderusland i basketball for herrer.
Gabriel Iffe Lundberg blev med 30 point dansk topscorer i Danmarks sejr på 81-78 i Hviderusland.
07.
aug.
2019 kl.
21.
33Bemærk: artiklen er mere end 30 dage gammelLæs opDet danske herrelandshold i basketball kom godt fra land i EM-kvalifikationen, da det onsdag blev til en udesejr over Hviderusland.
Danmark vandt det lige opgør 81-78, og Gabriel Iffe Lundberg blev dansk topscorer med hele 30 point.
- Jeg synes, vi spillede en god kamp, hvor vi kom frem til de afslutninger, vi gerne ville have.
- Det var dog tydeligt, vi skal have bedre kommunikation og være mere erfarne og kølige til sidst, men vi vandt, og det tæller jo mest, siger Gabriel Iffe Lundberg i en pressemeddelelse fra basket.
dk.
Gabriel Iffe Lundberg tørner til dagligt ud for spanske Tenerife, og han scorede 12 point på fire forsøg i første periode.
Danskerne var foran 79-66 med tre minutter igen af kampen, men så leverede hviderusserne et større comeback, der dog ikke var nok til at sikre point til sidst.
Danmark spiller i gruppe E, hvor Hviderusland efter to kampe har tre point, mens Danmark og Albanien har spillet en enkelt kamp.
Danmark har to point, og Albanien har et point.
Danmark møder kommende lørdag Albanien.
En gruppesejr til sidst vil betyde, at Danmark avancerer til det øverste europæiske lag i EM-kvalifikationen.
/ritzau/FacebookTwitterKopier link




https://www.dr.dk/nyheder/indland/seksuelle-kraenkere-af-born-afsonede-med-fodlaenke

IndlandSeksuelle krænkere af børn afsonede med fodlænkeBrugen af fodlænke til sædelighedsforbrydere møder kritik fra justitsministeren, der vil undersøge regler.
Justitsminister kritiserer, at 28 sædelighedsforbrydere sidste år fik tilladelse til at bytte fængsel ud med fodlænke.
(Arkivfoto).
07.
aug.
2019 kl.
22.
05Bemærk: artiklen er mere end 30 dage gammelLæs op28 sædelighedsforbrydere, hvoraf flere blev dømt for at krænke børn, fik sidste år tilladelse til at bytte fængsel i op til et halvt år ud med fodlænke derhjemme.
Flere af de kriminelle var dømt for at krænke børn op til 15 år - blandt andet gennem forsøg på samleje, grooming på nettet og blufærdighedskrænkelser, viser en aktindsigt fra Kriminalforsorgen.
Det skriver Jyllands-Posten.
Brugen af fodlænke i den slags sager møder kritik fra justitsminister Nick Hækkerup (S), der vil undersøge, om reglerne på området skal ændres.
- Det virker mærkeligt, fordi for mig er de overgreb meget krænkende.
Der er grund til at se på, om der er nogle former for kriminalitet, hvor fodlænke ikke skal være en mulighed, siger Nick Hækkerup til avisen.
Kan støde ofreBåde Venstre og Dansk Folkeparti melder sig klar til at drøfte reglerne på området.
- Jeg er helt sikker på, at det støder mange mennesker og måske især ofrene, at så alvorlige forbrydelser kan afsones med fodlænke, siger retsordfører Preben Bang Henriksen (V) til Jyllands-Posten.
Også formand for Landsforeningen Spor, forening for personer med senfølger af seksuelle overgreb, Helle Borrowman er bekymret for ofrene.
- Nogle ofre vil nok tænke: "Nå, så kan han eller hun bare rende rundt med en fodlænke, mens jeg skal leve med de her konsekvenser resten af mit liv, siger hun til avisen.
Flere kriterierDe Radikale er derimod ikke afvisende over for brugen af fodlænke til sædelighedsforbrydere, oplyser retsordfører Kristian Hegaard.
Der er en lang række kriterier, der skal være opfyldt for at få fodlænke på, oplyser direktør ved Kriminalforsorgen, Thorkild Fogde.
Han understreger, at det kun er med de mildeste domme, at afsoning med fodlænke er en mulighed.
- Et tænkt eksempel kunne være en ung under uddannelse, der har begået en seksuel krænkelse mod en anden ung.
Så kan fodlænke måske give mening frem for afsoning med hærdede voksne sexkriminelle, siger Thorkild Fogde til Jyllands-Posten.
/ritzau/FacebookTwitterKopier linkEmner:Kristian Hegaard (politiker)|Nick Hækkerup (politiker)|Socialdemokraterne|Venstre|Kriminalitet




https://www.dr.dk/nyheder/udland/demonstranter-tager-imod-trump-i-ohio-goer-noget

UdlandDemonstranter tager imod Trump i Ohio: Gør noget!
Trump besøger de to byer, der i weekenden blev ramt af masseskyderier.
En Trumpbaby-ballon mødte Donald Trymp ved hospitalet i Dayton, Ohio.
Af Josefine Hummelmose07.
aug.
2019 kl.
20.
29 | opdateret 07.
aug.
2019 kl.
20.
28Bemærk: artiklen er mere end 30 dage gammelLæs opDet var ikke åbne arme, der mødte den amerikanske præsident, Donald Trump, da han ankom til Dayton i Ohio i dag.
I stedet blev han mødt af mindst 200 demonstranter uden for hospitalet i byen, der beskylder hans retorik for at opildne de politiske og racemæssige spændinger i landet.
Det nægter Trump selv.
Han siger i stedet, at han samler befolkningen.
Demonstranterne stod klar med en Trumpbaby-ballon og holdt skilte med budskaber som "gør noget", "red vores by" og "du er grunden", skriver nyhedsbureauet Reuters.
Byens borgmester, Nan Whaley, sagde inden besøget, at hun støtter protesterne mod Trump i byen, men at hun vil modtage ham og fortælle ham, hvor "lidt hjælpsom" han har været:- Han har selv redt sengen, og nu kommer han til at ligge i den.
Hans retorik har været smertefuld for mange i vores lokalsamfund, sagde hun i Washington Post.
"Gør noget" står der på nogle af demonstranternes skilte.
 Demonstranter står langs vejen ved hospitalet i Dayton.
 Flere end 200 deltog i demonstrationen i Dayton.
 Demonstranterne vil have Donald Trump til at ændre på landets våbenlovgivning.
 Borgmesteren i Dayton, Nan Whaley, tog imod Donald Trump.
1 / 5"Gør noget" står der på nogle af demonstranternes skilte.
1 / 5Demonstranter står langs vejen ved hospitalet i Dayton.
2 / 5Flere end 200 deltog i demonstrationen i Dayton.
3 / 5Demonstranterne vil have Donald Trump til at ændre på landets våbenlovgivning.
4 / 5Borgmesteren i Dayton, Nan Whaley, tog imod Donald Trump.
5 / 5Donald Trump besøger i dag hospitalet i Dayton for at mødes med betjente, hospitalspersonale, ofre og pårørende efter et skyderi, hvor en 24-årig mand skød og dræbte ni mennesker i søndags.
Politiet kender ikke gerningsmandens motiv.
El Paso-repræsentant i kongressen nægter at mødes med hamEfterfølgende tager præsidenten til El Paso i Texas.
Byen blev ramt af et masseskyderi lørdag.
Her skød og dræbte en 21-årig gerningsmand 22 mennesker ved to indkøbscentre.
Politiet efterforsker skyderiet som en hadforbrydelse rettet mod latinamerikanere i USA.
Men her nægter den demokratiske kongreskvinde, der repræsenterer El Paso, Veronica Escobar, at møde ham og siger, at hans "racistiske og hadefulde ord og handlinger" har forårsaget smerte for hendes lokalsamfund og hendes land.
Donald Trump talte til pressen, inden han tog afsted mod Ohio.
Demonstranterne uden for hospitalet i Dayton kræver, at der bliver gjort noget ved våbenlovgivningen i USA efter weekendens tragedier.
Samtidig sagde nogle af demonstranterne, at Trump slet ikke var velkommen i deres by.
Tidligere i dag sagde præsidenten, at han ikke "vil have pistoler i hænderne på syge mennesker" og vil se på at få indført grundigere baggrundskontrol, inden man kan købe et våben.
FacebookTwitterKopier linkEmner:Donald Trump (politiker)|USA|Kriminalitet|Ohio|Washington Post




https://www.dr.dk/nyheder/politik/kristian-jensen-afviser-sv-regering-det-er-ikke-svaret

Krise i VenstreSe temaPolitikKristian Jensen afviser SV-regering: Det er ikke svaretVenstres næstformand mener, at partiet skal gå efter at danne en borgerlig regering efter næste valg.
(Arkiv) Lars Løkke Rasmussen præsenterede mandag Jakob Ellemann-Jensen som politisk ordfører og Kristian Jensen som gruppeformand.
Nu skyder Kristian Jensen Løkkes drømme om en SV-regering ned.
07.
aug.
2019 kl.
20.
39Bemærk: artiklen er mere end 30 dage gammelLæs opDet bør være slut med snakken om, hvorvidt Venstre kan indgå i et regeringssamarbejde med Socialdemokratiet efter næste valg til Folketinget.
Det siger V-næstformand og gruppeformand Kristian Jensen i et stort interview med Berlingske.
- En SV-regering er ikke svaret, og jeg tror, der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt, siger han.
- Det er forudsætningen for, at vi kan komme videre.
- Jeg mener, Venstre skal gå efter en borgerlig regering.
Det siger jeg ikke, fordi jeg har noget imod at samarbejde bredt, men det er mit udgangspunkt.
Og det viser forløbet også, at vi bør gøre næste gang, siger Kristian Jensen til Berlingske.
Åbnede for S-samarbejdeVenstretoppen har hidtil ikke villet sige, hvorvidt det kunne blive aktuelt at forfølge de tanker, som Venstre-formand Lars Løkke Rasmussen lancerede i valgkampen op til folketingsvalget 5.
juni.
Læs også:Borgerlig lejr kræver rent flag fra Løkke: 'Man kan ikke gå til valg på at vælte en regering, man gerne vil være en del af'Den daværende statsminister åbnede i bogen "Befrielsens øjeblik" op for muligheden for et bredt regeringssamarbejde for at forhindre yderfløjene i dansk politik i at få for stor indflydelse.
Blå blok i ruinerDagen før valget valgte Lars Løkke Rasmussen at gå linen ud ved at sige, at han ville gå efter at danne en bred regering, og således aflivede han reelt det, der var tilbage af VLAK-regeringen.
Valget gav massiv fremgang til Venstre, men efterlod blå blok i ruiner med Dansk Folkeparti og Liberal Alliance som de helt store tabere.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Valg og folkeafstemninger|Kristian Jensen (politiker)




https://www.dr.dk/sporten/fodbold/kontroversiel-afrikansk-cl-finale-faar-tunesisk-vinder

FodboldKontroversiel afrikansk CL-finale får tunesisk vinderEsperance fra Tunesien er efter et langstrakt forløb blevet kåret som vinder af Afrikas Champions League.
Wydad-spillerne protesterer over, at kampens dommer, gambianske Bakary Papa Gassama, ikke vil tjekke et annulleret mål ved hjælp af VAR.
07.
aug.
2019 kl.
19.
59Bemærk: artiklen er mere end 30 dage gammelLæs opEfter et forvirrende forløb kan tunesiske Esperance kalde sig Champions League-vinder i afrikansk fodbold.
Det besluttede den disciplinære afdeling i Det Afrikanske Fodboldforbund (CAF) onsdag, skriver Reuters.
Dermed er der truffet en beslutning om en vinder af finalen mellem Esperance og Wydad Casablanca fra Marokko.
Beslutningen går imod en tidligere beslutning i eksekutivkomitéen i CAF.
I første omgang mente komitéen, at det andet finaleopgør skulle spilles om.
Det modsatte Den Internationale Sportsdomstol (CAS) sig dog.
CAS afgjorde, at disciplinærinstansen i CAF skulle træffe en afgørelse, efter at begge klubber havde anket til CAS.
Nægtede at spille videreDet første finaleopgør endte 1-1.
I returkampen i slutningen af maj opstod der ballade efter 59 minutter, da Wydad Casablanca nægtede at spille videre.
Læs også:Bizar afslutning på afrikansk Champions League-finaleDerfor blev kampen ikke gennemført, og bagefter blev pokalen overrakt til Esperance.
Kernen i sagen er, at Wydad-spillerne nægtede at spille videre efter 59 minutter af det andet finaleopgør, fordi dommeren ikke ville benytte VAR-systemet i forbindelse med en scoring.
Angiveligt var systemet i stykker.
Det var spillerne ikke informeret om, og det endte derfor i de kaotiske scener, hvor de marokkanske spillere forlod banen, og pokalen blev overrakt til det tunesiske hold.
Efterfølgende måtte Esperance aflevere både pokal og medaljer tilbage, men det kan nu øjensynligt udleveres igen til Esperance.
/ritzau/FacebookTwitterKopier link




https://www.dr.dk/nyheder/indland/nyt-projekt-forsoegspersoner-skal-ud-og-forstyrre-ulve

Ulve i DanmarkSe temaIndlandNyt projekt: Forsøgspersoner skal ud og 'forstyrre' ulveInternationalt projekt vil undersøge, hvordan ulve reagerer på mødet med mennesker.
(ARKIV) Forskere vil undersøge, hvordan ulve reagerer på mennesker.
Her en ulv, der ikke bliver en del af projektet.
Den har adresse i Skandinavisk Dyrepark på Djurs.
Af Mark Lindved Norup07.
aug.
2019 kl.
20.
47Bemærk: artiklen er mere end 30 dage gammelLæs opFå møder mellem menneske og dyr har skabt så hidsig debat som ulvens genkomst.
Men hvordan reagerer det store rovdyr egentlig, når et menneske nærmer sig?
Det er der faktisk ikke rigtig nogen, der ved, men det vil et nyt projekt forsøge at finde ud af.
ProjektetProjektet har til formål at undersøge, hvordan ulve reagerer på mødet med mennesker.
Ulve udstyres med gps-halsbånd og slippes fri.
Herefter lokaliseres de, og så sendes forsøgspersoner i retning af dem.
De går i en linje, så de passerer 50 meter forbi ulvene.
Gps-halsbåndene registrerer nøjagtig, hvordan ulvene bevæger sig før, under og efter mødet.
Projektet er internationalt og omfatter flere lande i Europa - heriblandt Danmark.
I øjeblikket er de danske fælder deaktiverede, da man ikke ønsker at fange hvalpe til forsøget.
Metoden bliver simpelthen at lade forsøgspersoner opsøge gps-mærkede ulve i naturen, hvor de så skal gå tæt forbi dem.
- I princippet fremprovokerer vi det, som mange er bange for skal ske for dem, når vi lader mennesker jogge eller gå forbi ulvene.
Det bliver den ultimative test af, hvordan de reagerer i mødet med os, siger Peter Sunde.
Han er seniorforsker ved Institut for Bioscience på Aarhus Universitet og en af initiativtagerne til det internationale projekt.
Forhåbningen er, at man også i den danske natur kan få sat nogle møder op mellem de to arter, homo sapiens og canis lupus.
- Vi er med i projektet og har en stående fangsttilladelse, så vi venter bare på at kunne gøre det med danske ulve også, siger Peter Sunde.
Hundredvis af møderNår der ventes, skyldes det, at eksperimenterne forudsætter ulve med gps-halsbånd, og så langt er man ikke nået herhjemme.
Endnu er der nemlig ikke nogen ulve, der er gået i en af de opsatte fælder.
Større succes har de haft i Norge, hvor ulvene i vildmarken opspores og bedøves fra helikopter.
En af de norske ulve, der er blevet indfanget og har fået sat gps-halsbånd på.
(© Statens Naturoppsyn)Derfor kunne man også allerede sidste efterår i Norge gennemføre de første fire ”eksperimentelle nærmøder med ulv”, som projektet omtales på de kanter.
De fire forsøg er kun begyndelsen, og nu handler det om at få skabt så mange af de kunstige møder mellem ulv og menneske som muligt.
- Så kan man på gps’en se deres reaktionsmønster.
Hvordan de bevæger sig, når de først hører et menneske nærme sig.
Hvor tidligt de bemærker, at noget nærmer sig.
- Og når man så et stort antal gange over tid har registreret deres reaktionsmønster, så kan man begynde at skabe sig et billede af, hvad en ’normal ulv’ vil gøre, når den bliver forstyrret af et menneske, forklarer Peter Sunde.
Skal give dataDe første fire norske forsøg forløb fuldstændig uden dramatik.
Ulvene trak sig enten væk eller gik i dækning og skjulte sig, da menneskene nærmede sig, hvorefter de forlod stedet, efter de havde passeret.
Ulve i DanmarkAntallet af ulve i Danmark er stadig begrænset.
Ved den seneste optælling var der fem voksne og seks hvalpe.
Optællingen gælder for første kvartal af 2019.
Den næste tid vil de norske forskere så eksperimentere med at sende folk i forskellige størrelser, køn, antal og med og uden hund forbi ulvene for at observere, om det gør en forskel for deres reaktion.
På samme måde håber Peter Sunde også at blive klogere på den sparsomme danske ulvebestand.
Indtil videre har dens få medlemmer været heftigt omdiskuterede, men på et grundlag af gisninger og ikke fakta.
- Det her kan give os data, så vi kan sammenligne på tværs af bestande og familier, for der kan være stor forskel på, hvordan de lever.
- Der har været snak om, at ulvene skulle opføre sig anderledes herhjemme, hvor de er tættere på bebyggelse, men vi ved faktisk overhovedet ikke, hvordan de opfører sig, siger han.
FacebookTwitterKopier linkEmner:Dyr|Videnskab|Norge|Sundhed og velvære|Aarhus Universitet




https://www.dr.dk/nyheder/udland/hundredvis-af-flypassagerer-er-strandet-efter-it-fejl

UdlandHundredvis af flypassagerer er strandet efter it-fejlFrustrationerne breder sig, efter British Airways aflyser over 100 afgange.
Flypassagerer står i lange køer, efter over 127 flyafgange er blevet aflyst som følge af it-fejl hos British Airways.
Af Kasper Duncan Gram07.
aug.
2019 kl.
19.
26Bemærk: artiklen er mere end 30 dage gammelLæs opUtilfredse British Airways-passagerer står i lange køer i Heathrow-lufthavnen, hvor flyselskabet har aflyst mindst 117 flyafgange og yderligere 200 er forsinket, ifølge BBC.
I Gatwick-lufthavnen er yderligere ti flyafgange blevet aflyst.
It-fejl, som har sendt et af Europas største flyselskaber i knæ, er nu blevet løst, siger British Airways:- Vores flyafgange er ved at normalisere sig.
Men vi råder vores kunder til at tjekke ba.
com for den seneste flyinformation, før de ankommer til lufthavnen.
Læs også:Er dit fly aflyst?
Her er dine rettighederFejlen skabte blandt andet problemer med check-in, som de ansatte blev nødt til at ordne manuelt.
Adskillige passagerer har luftet deres frustrationer med forløbet på de sociale medier, skriver BBC.
Ifølge British Airways har fejlen ikke spredt sig til andre lufthavne verden over, og de berørte flypassagerer er blevet anmodet om at tage en hotelovernatning på British Airways' regning og booke en ny afgang inden for en uge.
En informationstavle i Heathrow-lufthavnens terminal 5 viser en række af de aflyste British Airways-afgange.
 Folk har siddet i kø i timevis i Heathrow.
British Airways har måtte anmode mange om at forlade lufthavnen og overnatte på hotel.
 Frustrerede passagerer diskuterer med en British Airways-ansat.
 Hundredvis af passagerer er blevet berørt af it-nedbruddet.
1 / 4En informationstavle i Heathrow-lufthavnens terminal 5 viser en række af de aflyste British Airways-afgange.
1 / 4Folk har siddet i kø i timevis i Heathrow.
British Airways har måtte anmode mange om at forlade lufthavnen og overnatte på hotel.
2 / 4Frustrerede passagerer diskuterer med en British Airways-ansat.
3 / 4Hundredvis af passagerer er blevet berørt af it-nedbruddet.
4 / 4Tilbagevendende it-problemerBritish Airways blev også ramt af alvorlige it-problemer i maj 2017, hvor tusindvis af passagerer strandede, fordi 726 flyafgange blev aflyst.
I år har selskabet haft truslen om en pilotstrejke hængende over hovedet, skriver BBC.
Og man ventes at skulle betale en millardbøde, efter at personlige oplysninger på 500.
000 passagerer blev stjålet ved et cyberangreb.
FacebookTwitterKopier linkEmner:British Airways|Flyselskaber|BBC|Lufthavne|Storbritannien




https://www.dr.dk/nyheder/indland/skaerpet-tilsyn-fejl-hos-hver-tiende-svinetransporter-er-bedre-end-frygtet

DyretransporterSe temaIndlandSkærpet tilsyn: Fejl hos hver tiende svinetransporter er 'bedre end frygtet'Styrelse er tilfreds med skærpet kontrol af transport af grise til udlandet.
Fødevarestyrelsen har siden 1.
juli ført øget kontrol med grisetransporter.
Der er lavet 257 kontroller, 10 procent af dem har ført til sanktioner.
Af Kasper Duncan Gram og Sandra Meersohn Meinecke07.
aug.
2019 kl.
19.
28Bemærk: artiklen er mere end 30 dage gammelLæs opFødevarestyrelsen har siden 1.
juli lavet markant flere kontroller af svinetransporter lige inden afgang til udlandet.
Der er givet sanktioner ved cirka ti procent af de 257 såkaldte indladningskontroller i juli måned, fortæller Per Henriksen, som er veterinærdirektør i Fødevarestyrelsen.
Han forklarer, at det typisk skyldes, at der er for mange grise i forhold til bilens størrelse, for lidt vand eller foder, eller at vejret er for varmt til at køre, som det var tilfældet for et par uger siden.
- Sanktionerne vil typisk være en indskærpelse, et kørselsforbud, eventuelt fulgt op af en politianmeldelse.
Det kommer an på, hvor grelt det er, siger han og konkluderer:- Det er bedre end frygtet ud fra den modstand, der var i transportbranchen mod den styrkede kontrol.
Men der er tale om foreløbige tal, da der er mulighed for at indgive klage over sanktionen i en måned, påpeger Per Henriksen.
Fødevarestyrelsen har lavet 257 kontroller i juli, mens man normalt laver 100 kontroller om året - hvilket også omfatter transport af fx fjerkræ, kreaturer og heste ud af landet.
Læs også:Kritik af kontrol med dyrevelfærd: Grove overtrædelser registreres ikkeBrancheorganisation: Det belaster arbejdsmiljøetHos SamMark, der varetager den frie husdyrhandels interesser, mærker formand Lisbet Hommelhoff frustrationerne over det øgede tilsyn:- Jeg har haft tre grædende personer i telefonen i dag, siger hun og understreger, at branchen ikke har været bange for selve den skærpede kontrol med svinetransporterne.
- Men det har været kaotisk, at frister, som tidligere har været korte, er blevet forlænget til 48-64 timer før afgang.
Det kontrolkaos og et fejlslagent it-system belaster de daglige rutiner og arbejdsmiljøet for både dyrlæger og transportører, forklarer hun.
Beslutningen om at skærpe tilsynet med svinetransporter er taget af den daværende VLAK-regering og Dansk Folkeparti.
Dyrenes Beskyttelse: Ti procent er højtHos interesseorganisationen Dyrenes Beskyttelse glæder man sig over, at kontrollen har en effekt, og at man nu slår ned på ulovlige grisetransporter.
- Men vi mener, at ti procent er et ret højt antal sanktioner, når branchen har fået en meget klar udmelding om, at der ville komme øget kontrol fra 1.
juli.
Det viser, at stramningerne har været tiltrængt, siger Ditte Eriksen, som er dyrlæge i Dyrenes Beskyttelse.
- Vi skulle gerne længere ned – og meget længere ned, mener Per Henriksen fra Fødevarestyrelsen om de kommende måneders kontrol.
Hos SamMark ønsker Lisbet Hommelhoff ikke at kommentere på det foreløbige antal af sanktioner, før man har opgjort, hvor mange der er påtaler og hvor mange, der har ført til politianmeldelser.
Yderligere kontrol på vejFødevarestyrelsens skærpede kontrol fortsætter foreløbigt til årets udløb, hvor den nye regering skal tage stilling til, hvad der skal ske fremadrettet.
Det ligger dog allerede fast, at kontrollen med transportegnetheden også opjusteres fra den 15.
august.
Det betyder, at hvert eneste svin skal kontrolleres af en dyrlæge, før det kommer ud at køre.
FacebookTwitterKopier linkEmner:Fødevarestyrelsen|Dyrenes Beskyttelse|Svineproduktion|Dansk Folkeparti|Lastbilkørsel




https://www.dr.dk/nyheder/regionale/oestjylland/uvist-hvordan-gaaende-passagerer-skal-komme-til-og-fra-nyt-faergeleje

ØstjyllandUvist hvordan gående passagerer skal komme til og fra nyt færgeleje: Ingen planer om fortove eller busserFra 2020 begynder Molslinjen at lægge til ved Østhavnen i Aarhus i stedet for ved midtbyterminalen.
Der er cirka tre kilometer fra byen til den nye færgeterminal.
Af Tina Vestergaard Andersen og Emma Lichscheidt07.
aug.
2019 kl.
20.
18Bemærk: artiklen er mere end 30 dage gammelLæs opDet er foreløbigt ikke til at sige, hvordan Molslinjens gående passagerer skal komme til og fra det nye færgeleje, når Molslinjen næste år rykker fra Aarhus Midtby til byens østhavn.
Hvert år går 60.
000 personer ombord på færgen i stedet for at tage bilen eller bussen.
Men ved det nye havneanlæg vil der være knap tre kilometer fra byen til den nye terminal for de gående passagerer.
Der er dog hverken planlagt fortove eller busforbindelser til og fra terminalen.
Aarhus Havn, der står for infrastrukturen, oplyser til DR Østjylland, at de ikke har planer om at anlægge fortov på strækningen på havnen, da de ikke forventer, at folk går hele vejen ud til færgen.
Havneanlægget i Aarhus skifter placering:Hos Molslinjen medgiver talsmand Jesper Maack, at en busforbindelse ville være smart, selvom det ikke er planlagt endnu.
- Vi ønsker selvfølgelig, at de passagerer, der gerne vil gå ombord i færgen – også i den nye havn – kan komme derud uden store udfordringer.
Det samme gælder også vores medarbejdere, siger han.
Går man fra byen til den kommende færgeterminal, er der cirka tre kilometer:Heller ikke Aarhus Kommune har lavet planer om en bybusrute til den nye terminal.
Kommunen har nemlig ikke fået en henvendelse fra Molslinjen, forklarer Venstres rådmand for Teknik og Miljø, Bünyamin Simsek, i et skriftligt svar.
- Men det er klart, at vi skal servicere borgerne ordentligt.
Jeg vil derfor bede forvaltningen tage kontakt til Molslinien og undersøge, om der er et kundegrundlag for at lave en buslinje derud.
Aarhus Havn har dog planlagt at lave en cykelsti til og fra terminalen.
FacebookTwitterKopier linkEmner:Bünyamin Simsek (politiker)|Molslinjen|Aarhus|Aarhus Havn|Havne




https://www.dr.dk/nyheder/indland/trafikstoj-generer-dobbelt-sa-mange-i-dag-som-i-2000

IndlandTrafikstøj generer dobbelt så mange i dag som i 2000På 17 år er andelen af danskere, der er generet af støj fra trafikken, fordoblet, viser en ny rapport,Flere og flere er generet af trafikstøj i deres bolig.
Mens 6 procent var generet i 2000 er andelen i dag 14 procent.
(Arkivfoto) (Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)07.
aug.
2019 kl.
18.
02Bemærk: artiklen er mere end 30 dage gammelLæs opMere end dobbelt så mange danskere er generet af trafikstøj som i år 2000.
Det viser en ny rapport fra Statens Institut for Folkesundhed med udgangspunkt i tal fra 2017.
14 procent af de adspurgte svarede, at de inden for de seneste 14 dage har været lidt eller meget generet af trafikstøj.
I 2000 var andelen 6 procent.
- Vi ved ikke, hvad fordoblingen præcis skyldes.
Den mest oplagte hypotese er, at der er kommet mere trafik på vejene, siger Michael Davidsen, der er seniorforsker på SDU og medforfatter til rapporten.
Beboere i lejligheder oplever især støjMed rapporten har forskerne fra Statens Institut for Folkesundhed undersøgt gener i boligmiljøet ved at spørge 12.
700 personer, hvad de generes af i deres hjem.
Her springer trafikstøjen i øjnene.
Det er især det store spring fra år 2000 til 2017, der overrasker.
- Man kan nok ikke sige, at 14 procent af danskerne er så markant, men jeg synes, at fordoblingen er markant, siger Michael Davidsen.
Læs også:Støj på kontoret og i trafikken kan gøre dig alvorligt sygDet er især folk, der bor i lejlighed, som føler sig generet af støj fra bilerne på vejen.
Mens 22 procent af lejlighedsbeboere er generet af trafikstøj, er 10 procent af dem, der bor i hus, generet.
Stress og hjerte-kar-sygdommeUndersøgelsen giver ikke svar på, om der er forskel på land og by.
Der ses dog forskelle mellem de danske regioner, hvor Region Hovedstaden tager førstepladsen som der, hvor problemet er størst.
Seniorforskeren fra SDU forklarer, at støj fra vejen kan føre til, at folk har dårligere mental og fysisk sundhed.
- Der er mulighed for, at det indirekte kan føre til hjerte-kar-sygdomme, da vi ved, at trafikstøj leder til stress, og at stress kan føre til hjerte-kar-sygdomme, siger Michael Davidsen.
I 2005 var andelen, der følte sig generet af trafikstøj, otte procent, mens den i 2010 og 2013 var ti procent.
/ritzau/FacebookTwitterKopier linkEmner:Trafik|Støjforurening|Statens Institut for Folkesundhed|Syddansk Universitet|Sundhed og velvære




https://www.dr.dk/nyheder/udland/canadisk-klapjagt-paa-mordere-er-ovre-de-mistaenkte-er-doede

UdlandCanadisk klapjagt på mordere er ovre: De mistænkte er dødeTo formodede seriemordere er fundet døde efter ugers menneskejagt.
Overvågningsbilleder af Kam McLeod på 19 år (tv.
), og Bryer Schmegelsky, 18 år, som blev offentliggjort af det canadiske politi i eftersøgningen.
Af Kasper Duncan Gram07.
aug.
2019 kl.
21.
41 | opdateret 08.
aug.
2019 kl.
14.
51Bemærk: artiklen er mere end 30 dage gammelLæs opDet Kongelige Beredne Canadiske Politi har fundet ligene af Kam McLeod and Bryer Schmelgsky, som er mistænkt for at have begået en stribe drab.
Ligene af de canadiske teenagere blev opdaget i dag nær byen Gillam i Manitoba-provinsen.
Politiet føler sig ’sikre på', at det er de to mistænkte, men der bliver nu foretaget en obduktion i Winnipeg for at bekræfte deres identitet og dødsårsagen.
Læs også:Mordmistænkte canadiske teenagere er stadig på fri fod: 'Bliv inde og lås døre og vinduer'Menneskejagt i ødemarkDen omfattende eftersøgning begyndte 15.
juli, hvor den australske turist Lucas Fowler og hans amerikanske kæreste, Chynna Deese, blev fundet dræbt nær en øde vej i den nordlige del af provinsen British Columbia.
Fire dage senere blev liget af den 64-årige universitetsprofessor Len Dyck fundet, også på et øde sted.
Tæt ved gerningsstedet var en udbrændt bil og campingvogn, som tilhørte de to mistænkte.
Herfra gik den vilde menneskejagt i det enorme og ufremkommelige canadiske vildnis, hvor politiet fik støtte af militæret på grund af fare for isbjørneangreb.
Politiet føler sig sikreDet endelige gennembrud i sagen skete den 2.
august, da politiet fandt et vigtigt spor.
Fundet af 'nogle genstande' indsnævrede eftersøgningen til bredden af Nelson River, og nu fremgår det af en pressemeddelelse på politiets hjemmeside, at:- I morges, cirka kl.
10, har to betjente fra Det Kongelige Beredne Canadiske Politi lokaliseret to mandekroppe i et tæt buskads, inden for en kilometer fra, hvor genstandene blev fundet.
Det er cirka otte kilometer fra det sted, hvor det udbrændte køretøj blev fundet.
Pressemeddelelsen slutter med en tak til befolkningen i området, kollegaer, der hjalp med eftersøgningen, det canadiske militær for assistancen og det canadiske folk for at hjælpe til.
FacebookTwitterKopier linkEmner:Politi|Canada|Mord




https://www.dr.dk/sporten/oevrig/kind-mod-kind-med-smerten-jernkvinde-stopper-legen-mens-hun-er-god

Øvrig sportKind mod kind med smerten: Jernkvinde stopper legen, mens hun er godDen tidligere verdensmester Helle Frederiksen indstiller triatlonkarrieren.
I 2018 fik Helle Frederiksen en ny fjer til hendes i forvejen velpolstrerede resultathat.
Her krydser hun på hjemmebane målstregen som den første og kan kalde sig verdensmester i triatlon på den lange distance.
Foto: Honza Zak Af Emil Halkier07.
aug.
2019 kl.
18.
00Bemærk: artiklen er mere end 30 dage gammelLæs opAt trække stikket på et fjernsyn er nemt.
Et let ryk.
Sort skærm.
At trække stikket på en elitesportskarriere er svært - og tilmed på det rigtige tidspunkt, med den rigtige mavefornemmelse, synes endnu sværere, ja måske endda tenderende til det umulige.
En slutrunde mere.
Et mesterskab mere.
Et race mere.
Udpluk af Helle Frederiksens triumferVM-guld langdistanceVM-sølv langdistance3 x EM-sølv10 x IRON 70.
3-vinderDeltog ved de Olympiske Lege i 2012Indehaver af verdensrekorden på den halve IRONMAN-distanceHar gennemført over 100 professionalle konkurrencer fra 2006 til 2019Det kan være svært at stoppe, når sport og identitet nærmest symbiotisk har holdt hinanden hårdt i hånden størstedelen af ens liv, men alting har en ende, fortæller Helle Frederiksen.
Tidligere verdensmester, OL-atlet og nu også forhenværende triatlet med en medaljehøst så omfattende, at der skal trækkes luft ind for at få det hele med.
- Jeg har altid sagt, at jeg ville være meget mere glad for og stolt af min karriere, hvis jeg vidste, jeg var i stand til at træffe den beslutning.
En moden beslutning.
At stoppe, jeg vil ikke kalde det, mens legen var god, men mens jeg stadigvæk er rigtig god.
Det skylder jeg mig selv, siger Helle Frederiksen.
Beslutningen blev truffet i begyndelsen af året.
Karrieren stopper her.
På toppen.
Jeg tror ikke, det bliver første gang i livet, at man ikke selv får lov til at bestemme afslutningen på noget, men det har været hårdt.
Hold fast, det har været hårdt.
Helle Frederiksen, nu tidligere triatlet- Timingen føles rigtig, fordi jeg har lovet mig selv at ære og have respekt for de resultater, jeg har opnået.
Jeg har altid lovet mig selv, at jeg vil stoppe, mens jeg er på toppen, mens jeg er en af de bedste i verden.
Det er jeg stadigvæk.
- Jeg har følt, at jeg har rendt med en kamel på skuldrene i et godt stykke tid nu.
Så det er dejligt at få det ud.
At jeg har truffet beslutningen for lang tiden siden, gør det ikke lettere.
Det er sindssygt hårdt, og det er et kæmpe fantastisk kapitel i mit liv, jeg lukker, siger Helle Frederiksen.
Ville selv have sat punktumSom triatlet har Helle Frederiksen levet et liv planlagt ned til allermindste detalje.
Alt er blevet målt og vejet, vendt og drejet, i jagten på de bittesmå marginaler, som adskiller de gode fra de bedste.
Og oprindeligt var planen, at hun selv skulle have lov til at sætte punktum i fortællingen om hendes årelange kinddans med grænserne for den menneskelige krops fysiske formåen.
KMD Ironman Copenhagen 18.
august var udset som sidste stop på triatlonruten, men for et par uger siden fik hun ud af det blå smerter i benet, der har tvunget hende til at melde afbud.
En scanning viste en stressreaktion i skinnebenet, og det kan man ikke gennemføre et ironman med, når man har ambitioner i Helle Frederiksens luftlag.
- Så brækker det.
Man bliver nødt til lige at opveje, hvad det er for en pris, man betaler.
Jeg vil stadigvæk ikke sige, at jeg har givet afkald på noget, jeg fortryder.
Helle Frederiksen, nu tidligere triatletSelvom beslutningen om karrierestoppet var truffet, er det hårdt ikke at slutte af med at krydse en målstreg, fortæller den tidligere verdensmester.
- Jeg tror ikke, det bliver første gang i livet, at man ikke selv får lov til at bestemme afslutningen på noget, men det har været hårdt.
Hold fast, det har været hårdt.
Jeg begynder at blive mere og mere afklaret, men jeg har været ekstremt ked af det og frustreret over ikke selv at skrive kapitlet færdigt, siger hun.
Har prisen været for høj?
Hvad koster det at være en af verdens absolut bedste triatleter?
Og her tænkes ikke kroner og øre, men i valutaen 'afkald og afsavn'.
Svaret er meget.
Rigtig meget.
Men samtidig hverken for meget eller lidt, mener Helle Frederiksen, når hun her på bagkant af karrierestoppet kigger tilbage på de mange ting, hun har opnået.
Helle Frederiksen under åbningsceremonien ved de Olympiske Lege i London.
Èt af karrierens helt store højdepunkter.
Foto: Privatfoto )- Man bliver nødt til lige at opveje, hvad det er for en pris, man betaler.
Jeg vil ikke sige, at jeg har givet afkald på noget, jeg fortryder.
Jeg ved, at der skal 100 procent fokusering og determination til for at nå så langt, som jeg er nået.
Og så langt som jeg er nået, er det eneste, jeg ville være tilfreds med.
Det kan godt være, at det lyder lidt voldsomt, men jeg har arbejdet så hårdt for noget, fordi jeg har følt, at mit hårde arbejde har været proportionelt med de resultater, der er kommet ud på den anden side, siger hun.
- Jeg føler ikke, at jeg har kunnet gøre det anderledes, hvis jeg ville opnå de ting, jeg har opnået.
Så jeg er meget 'Miss 100 procent' og sort-hvid på det punkt, griner Helle Frederiksen.
Motivationen i andres succeserDet er svært at skifte scene, og Helle Frederiksen er heller ikke sen til at indrømme, at overgangen til en ny og markant anderledes hverdag bliver udfordrende.
Hun er blevet miljøskadet - på den gode måde - og har svært ved at slippe elitesportsmentaliteten.
Faktisk har hun slet ikke lyst til at give slip.
- Det er en livsstil.
Det vil jeg ikke ændre på.
Jeg vil altid sørge for at leve et fornuftigt, balanceret og sundt liv.
Det er bare mig.
Det er sådan jeg er, fortæller Helle Frederiksen.
Det er udfordrende at vinke farvel til triatlettilværelsen, men samtidig ser hun frem til tilværelsen på den anden side.
Efter flere forsøg indfriede Helle Frederiksen sidste år ét af karrierens absolutte mål, nemlig da hun på hjemmebane blev verdensmester på triatlonsportens lange distance.
Foto: Honza Zak - Jeg glæder mig til at give noget af min energi videre og få andre til at opnå store ting.
Det rører mig, når andre opnår noget, de sætter sig for, eller ændrer sig som person til det bedre.
- Jeg tror altid, at jeg vil være den, der vil stræbe efter at blive dygtig til det, jeg laver, så jeg er motiveret og udfordret.
Det er rigtig vigtigt for mig.
Den indre kriger og fighter vil altid være der, uanset hvad jeg laver, fortæller Helle Frederiksen.
Et stik er trukket.
Et nyt sættes i.
Scenen er skiftet ud, men ambitionerne er ligeså høje, som når hun i vandet, på cyklen eller i løbeskoene stædigt neglede sig fast blandt verdens absolut bedste triatleter.
DR fulgte Helle Frederiksen før, under og efter VM i Ironman på Hawaii i oktober 2018.
Det unikke indblik kan ses lige her.
FacebookTwitterKopier linkEmner:Triathlon|Arbejdsmarked|KMD|Hawaii




https://www.dr.dk/nyheder/indland/psykologer-saadan-faar-du-dit-barn-til-sove-uden-bruge-omstridt-metode

IndlandPsykologer: Sådan får du dit barn til at sove uden at bruge omstridt metodeForældrenes ro er særligt vigtig, når et barn skal sove, lyder det.
Der er mange måder at få sit barn til at sove på – men man bør ikke bruge de metoder, der anbefales i bogen ’Godnat og sov godt’, siger flere hundrede psykologer.
Af Theis Lange Olsen07.
aug.
2019 kl.
17.
07 | opdateret 07.
aug.
2019 kl.
18.
33Bemærk: artiklen er mere end 30 dage gammelLæs opHvad stiller man egentlig op som forældre, når der advares mod den omstridte 'godnat og sov godt'-metode?
Metoden, hvor barnet hverken må vugges eller aes, når man har sagt godnat - også selv om barnegråden skærer i hjertet.
DR Nyheder har spurgt to af de 723 psykologer, der i dag har sendt et åbent brev til Gyldendal, hvor de beder forlaget genoverveje beslutningen om at lade metodebogen ’Godnat og sov godt’ blive på hylderne.
Her er en række råd til forældre, der har svært ved at få deres barn til at sove:1Forældrenes energi og roMange forældre kender situationen, hvor putningen af barnet trækker ud, mens tankerne kredser mere og mere om den opvask og oprydning, der venter bagefter.
Og om der nu også bliver tid til at se næste afsnit i yndlings-serien.
Men for at få et barn til at falde i søvn relativt hurtigt, kræver det forældre, der kan slippe netop den slags tanker, lyder det fra Jeanett Bonnichsen, der er psykolog og direktør i Center for Stress og Trivsel:- Jo mere energifyldt det er, og jo mere man bare vil have barnet til at sove, jo større sandsynlighed er der for, at det bliver ved med at være svært.
Så jeg ville få forældrene til at arbejde med deres egen ro omkring det, at barnet skal sove, siger hun.
Læs et kort uddrag fra bogen 'Godnat og sov godt' her:- Forældrene skal prøve at finde frem til et sted, hvor de kan hygge sig med at få deres barn til at sove.
Så det bliver noget, hvor man selv slapper af.
Vi skal ikke undervurdere værdien af, hvordan voksnes nervesystem og ro smitter af på barnet.
Det skal ikke være noget, der skal overstås, forklarer hun.
- Man bliver simpelthen nødt til at give slip på tankerne om, at der venter opvask, oprydning og besvarelse af mails.
Lige så snart, man begynder at tænke på det, så begynder energiniveauet at stige inde i den voksne, og det smitter af på barnet.
Der skal ro til, og det virker, siger Jeanett Bonnichsen.
I hendes øjne er det ofte et spørgsmål om tålmodighed at få skabt en god ramme om at putte et barn.
- Man må som forældre have det sådan, at 'jeg har fået et barn for at nyde mit barn og ikke for at få dem puttet af vejen, så jeg kan gøre noget andet'.
Det er nogle ganske få år af børnenes liv, og hvis man ikke kan leve med det, så skal man måske lige nå at tænke over det, inden de børn bliver sat i verden, siger Jeanett Bonnichsen.
2Dyrk ritualerneSom forældre er det en god idé at indføre faste ritualer og sengetider.
Man skal kende sit barns døgnrytme og vide, hvornår det er optimalt, at det falder i søvn, og så holde fast i det, lyder opfordringen fra psykologen.
Hvis man ikke gør det, vil barnet typisk være mere udadreagerende og have svært ved at sove.
- Noget, som er monotomt og lidt stille, er med til at få systemet til at give slip, så man falder i søvn.
Man skal ikke gå fra hektisk aktivitet til pludseligt at skulle ind i sengen og sove.
Der skal være en rituel nedtrapning i energien, siger Jeanett Bonnichsen.
Brevet til Gyldendal er sendt ud, to måneder efter at forlaget afslog at fjerne bogen.
- Så bliver man badet, får skiftet ble, får lidt mad.
Noget som stille og roligt får barnet til at slappe af, for nu skal der ske det, der også skete i går.
Så begynder barnet også at samarbejde.
Godnathistorier og sange er også en del af det.
Og selvfølgelig at holde barnet væk fra skærmen i tiden op til putning, forklarer hun.
3Fælles holdninger hos forældreneNår barnet skal lære noget nyt, er det hensigtsmæssigt, at forældrene har fælles holdninger til, hvordan man griber det an.
Og så skal forældrene holde fast i en rytme, fortæller Heidi Agerkvist, der er familiepsykolog og har sin egen klinik i Aarhus.
- Børn kan godt navigere i, at mor gør det på én måde og far gør det på en anden måde.
Men når barnet skal lære noget nyt, er det hjælpsomt for det, hvis forældrene nøjes med at præsentere det for én ny rutine, siger hun.
- Og så skal de give det noget tid og tålmodighed, så barnet har tid til at forstå, hvad puttesituationen går ud på, og ikke bliver præsenteret for en ny måde at håndtere det på efter få dage.
Det giver tryghed for barnet, når putningen bliver forudsigelig og rolig, siger Heidi Agerkvist.
Ifølge Gyldendal er der i år solgt 29 eksemplarer af bogen 'Godnat og sov godt'.
De seneste tre år har man i gennemsnit solgt 145 bøger om året.
Opdateret med præcisering af de sidste citater.
FacebookTwitterKopier linkEmner:Gyldendal|Sundhed og velvære|Sygdomme og lidelser|Søvn|Aarhus




https://www.dr.dk/nyheder/indland/bombeangreb-drab-og-braekkede-ribben-fire-tidligere-angreb-mod-skat

Eksplosioner i KøbenhavnSe temaIndlandBombeangreb, drab og brækkede ribben: Fire tidligere angreb mod SkatSent tirsdag aften blev en af Skattestyrelsens bygninger ramt af en eksplosion.
Men det er ikke første gang, at myndigheden er udsat for angreb.
Af Mathilde Bugge07.
aug.
2019 kl.
17.
55Bemærk: artiklen er mere end 30 dage gammelLæs opI morges vågnede Skattemyndighedernes medarbejdere til en ubehagelig besked.
Skattestyrelsens bygninger i Østbanegade i København blev i aftes ramt af en eksplosion, som har forårsaget voldsomme skader på facaden.
Men det er ikke første gang, at skattemyndighederne i Danmark oplever voldsomme angreb.
Her er fire tidligere episoder fra DRs arkiv med vold og eksplosioner mod skattemyndighederne.
2003: Kanonslag i brevsprækkenSkattestyrelsens bygninger i Østbanegade i København blev ramt af en eksplosion for 16 år siden (ARKIV).
Der har før været en eksplosion ved samme bygning som ved tirsdagens eksplosion.
Det skete på nøjagtig samme dato som gårsdagens eksplosion, bare 16 år tidligere - den 6.
august 2003.
Dengang blev der placeret et kraftigt kanonslag ind ad brevsprækken til en metalboks i selve bygningen.
Rammen omkring brevsprækken blev slynget 36 meter væk, mens selve boksen blev skubbet 12 meter ind i bygningen.
Politiet konkluderede, at det var hjemmelavet fyrværkeri, der sprængte i boksen, som tilhørte Told & Skat.
Det blev karakteriseret som grove drengestreger, og der blev ikke foretaget anholdelser i sagen.
Politet oplyser til pressemødet i dag, at sagen indgår i deres undersøgelse.
Politiet har talt med den mistænkte fra 2003, og han har redegjort for sin færden på gerningstidspunktet.
2006: Sprængning lavede hul i døren og knuste rudeEksplosion ved Told & Skat på Tagensvej i København efterlod et stort hul i døren.
(ARKIV)En kraftig bombesprængning rystede onsdag nat den 8.
novemeber 2006 Told & Skat på Tagensvej i København.
Eksplosionen var så kraftig, at den efterlod et hul på størrelse med en håndbold i døren, ødelagde dele af murværket og knuste en rude på første sal.
Det samme skete for ruderne i to biler, der holdt parkeret tæt på Skat.
Politiets undersøgelser tydede på, at der blev brugt en væske i en sodavandsflaske til angrebet.
2007: Sikkerhedsvagt skudt på skattekontorVagtmanden Benny Nielsen blev skudt og dræbt i et skattecenter på Tagensvej i København (ARKIV)Den 23.
november 2007 blev en vagtmand skudt og dræbt i et skattecenter på Tagensvej i København.
Gerningsmanden var troppet op på skattecentret, hvor han truede en sagsbehandler med en pistol, fordi han var utilfreds med, at Skat gennem flere år havde forsøgt at inddrive et beløb på 318.
321 kroner.
Efterfølgende rettede han sit våben mod en 57-årige sikkerhedsvagt og affyrede et dræbende skud.
Gerningsmanden fik 14 års fængsel for drabet.
2017: Brækkede kæben og flere ribbenTo mænd blev dømt for et særdeles groft overfald på en 38-årig, kvindelig medarbejder hos Skat .
En ansat i Skat blev den 13.
marts 2017 overfaldet uden for sit hjem i Silkeborg om morgenen.
Den kvindelige ansatte i Skat brækkede blandt andet kæben og flere ribben.
En 37-årig erhvervsdrivende mand fra København havde bestilt et tæskehold til at overfalde medarbejderen, fordi han var vred over, at hans transportfirma blev undersøgt af Skat.
Derfor betalte han sin bror og en anden mand 50.
000 kroner for at tage til Jylland og overfalde den ansatte, som skulle have lussinger og "sættes op mod en mur".
Bagmanden blev idømt tre og et halvt års fængsel for at bestille overfaldet.
De to mænd, der udførte overfaldet, fik henholdsvis tre år og 11 måneders fængsel og tre års fængsel.
FacebookTwitterKopier linkEmner:Skat|København|Skattestyrelsen|Vold|Skatter og afgifter




https://www.dr.dk/sporten/oevrig/danmark-aabner-em-i-koerestolsrugby-med-stensikker-sejr

Øvrig sportDanmark åbner EM i kørestolsrugby med stensikker sejrDet danske landshold i kørestolsrugby slog Polen i første kamp ved EM i Vejle.
07.
aug.
2019 kl.
17.
51Bemærk: artiklen er mere end 30 dage gammelLæs opDet danske herrelandshold i kørestolsrugby fik en fornem start på EM, der spilles i Vejle.
Danmark mødte Polen i sin første puljekamp onsdag, og her blev det til en overbevisende dansk sejr på 59-43.
Ved EM er der to puljer, og Danmark er i pulje med Storbritannien, Polen og Schweiz.
Lykkes det danskerne at nå i finalen, kvalificerer det danske landshold sig til de paralympiske lege i Tokyo i 2020.
Læs også:Landsholdet i kørestolrugby går efter medaljer ved EM på hjemmebaneDer blev spillet fire perioder, og hver periode var på otte minutter i opgøret.
Sådan spiller DanmarkTorsdag 15.
30: Schweiz – DanmarkFredag 17.
45: Storbritannien – DanmarkLørdag eftermiddag: Mulig dansk semifinaleSøndag eftermiddag: Mulig dansk bronzekamp eller finaleAlle kampe direkte på DRTVKørestolsrugby foregår på en basketballbane, og der er fire spillere fra hvert hold på banen.
Bolden skal flyttes over modstanderens mållinje, og det er tilladt at blokere, holde og tackle modstanderen.
Opgøret var dårligt fløjtet i gang, før Danmark bragte sig foran 1-0, og der blev scoret flittigt, og efter tre minutter var Danmark foran 4-2.
Polakkerne halsede efter og var bagud 9-15 efter den første af de fire perioder.
Læs også:GUIDE Væltede stole, touchdowns og PL-billetter: Her er alt, du skal vide om EM i kørestolsrugbyEfter anden periode lød den danske føring på 30-21, og Danmark fortsatte i stor stil og var foran 45-31 efter tredje periode.
Da begyndte polakkerne at virke trætte, og danskerne lukkede kampen med scoringen til 59-43 med fire sekunder tilbage af kampen.
Her kan du høre landsholdsspillerne Kristian Bak Eriksens og Leon Jørgensens reaktioner på sejren og opbakningen i Vejle.
Det var dog ikke kun sejrens to vigtige point, som danskerne kunne bruge i dagens opgør, siger den danske kaptajn, Leon Jørgensen.
- Vi kunne bruge dagens kamp til at forberede os til de næste kampe rent taktisk.
- I dag fik vi spillet med alle på holdet, men vi fik også hvilet alle.
Så vi kommer til at have rigtig god energi igen i morgen mod Schweiz, siger kaptajnen til DR Sporten.
Læs også:Mark fik sprængt sine ben af i en vejsidebombe: Nu skal han spille EM på hjemmebaneOpgøret mod Schweiz spilles torsdag kl.
15.
30, mens Storbritannien venter fredag.
Skulle finalepladsen glippe for Danmark, har holdet en ny chance for at sikre billet til Tokyo, når der i 2020 bliver spillet kvalifikationsturnering.
Alle Danmarks kampe kan ses direkte på DRTV - eller lige her.
/ritzau/FacebookTwitterKopier linkEmner:Storbritannien|Polen|Schweiz|Vejle|Handicapsport




https://www.dr.dk/nyheder/udland/demokrater-angriber-new-york-times-og-cnn-efter-masseskyderier-og-tv-debat

UdlandDemokrater angriber New York Times og CNN efter masseskyderier og tv-debatMedier, som præsident Trump elsker at hade, bliver nu angrebet fra venstre.
Beto O'Rourke, som håber at blive Demokraternes præsidentkandidat, under en mindehøjtidelighed i El Paso, Texas.
Af Jakob Busk Olsen07.
aug.
2019 kl.
20.
50Bemærk: artiklen er mere end 30 dage gammelLæs op"Trump opfordrer til samling mod racisme".
En tilsyneladende neutral overskrift på fem ord til en artikel om præsident Donald Trumps reaktion på de seneste masseskyderier i USA i tirsdagens udgave af New York Times, har kastet avisen ud i en shitstorm.
Vi har efterhånden vænnet os til, at Trump angriber mainstreammedier som New York Times ved enhver given lejlighed, men denne gang kommer angrebene mod avisen fra venstre side af det politiske spektrum.
Trumps medansvarKritikken af overskriften - og New York Times - blussede for alvor op på det sociale medie Twitter, da den kendte statistiker Nate Silver postede et billede af avisens forside, mens han tørt konstaterede, at han ville have vinklet overskriften anderledes.
(© twitter)En lang række prominente figurer fra venstrefløjen i amerikansk politik - blandt andre flere demokratiske kandidater til præsidentvalget i 2020 - støttede Nate Silver og angreb avisen for ikke at indfange Trumps medansvar for det had, som efter alt at dømme motiverede i hvert fald det værste af masseskyderierne: I El Paso, Texas, hvor 22 blev dræbt lørdag af en formodet hvid nationalist.
Kandidaten Cory Booker bad for eksempel avisen om at hæve standarden og skrev, at "liv afhænger af det".
Overskrift ændretRedaktørerne på New York Times kunne tilsyneladende godt se problemet og ændrede overskriften til artiklen om Trumps tale i avisens næste udgave til "Angriber had, men ikke våben".
De seneste masseskyderier i USALørdag morgen 3.
august åbnede en 21-årig mand ild i supermarkedet Walmart i den texanske grænseby El Paso.
Manden dræbte 22 personer, mens flere blev alvorligt såret.
Størstedelen var personer med latinamerikansk baggrund, og politiet efterforsker angrebet som en hadforbrydelse.
Få timere senere skød og dræbte en 24-årig mand iført skudsikker vest og maske ni personer i det centrale Dayton i staten Ohio.
På under et minut fik politiet dog skudt og dræbt gerningsmanden, hvis ofre blandt andre talte hans egen søster.
Motivet bag skyderiet er ukendt.
28.
juli brød en 19-årig mand ind på en madfestival i Gilroy i Californien og dræbte tre personer, inden han dræbte sig selv.
Politiet siger, at gerningsmanden havde undersøgt voldelige ideologier inden angrebet.
Men skaden var sket.
Det efterfølgende døgn blev hashtagget #CancelNYT et af de mest populære på Twitter, hvor brugere opfordrede hinanden til at opsige deres abonnementer på New York Times.
Det kan virke voldsomt at smide sin daglige avis på porten på grund af en enkelt halvsløj overskrift.
Men de vrede reaktioner vidner om en mere grundlæggende frustration på den amerikanske ventrefløj over mediernes dækning af Donald Trump, skriver Politico.
Det gælder også over de medier, som Trump rutinemæssigt fremstiller som propagandamaskiner for samme venstrefløj.
Sætter ord på frustrationTexaneren Beto O’Rourke, som håber at bliver Demokraternes præsidentkandidat i 2020, satte umisforståelige ord på frustrationen søndag.
Det skete, da en journalist spurgte ham, hvad præsident Trump kunne gøre som svar på masseskyderiet i El Paso.
- Han har kaldt mexicanske immigranter voldtægtforbrydere og kriminelle, svarede Beto O'Rourke og tilføjede:- Medlemmer af pressen: What the fuck?
I kender svarene på disse spørgsmål.
Se reaktioner fra Donald Trump og Beto O'Rourke efter masseskyderiet i El Paso i videoen:"En racistisk løgner"O'Rourke "talte for millioner" af venstreorienterede med sit udfald mod pressen, siger Neera Tanden, som er leder af venstre-tænketanken Center for American Progress til Politico.
- En stor andel af demokratiske vælgere er temmeligt vrede på medierne, supplerer Dan Pfeiffer, som er tidligere rådgiver for præsident Barack Obama.
- De ser en racistisk løgner i Det Hvide Hus og nogle medier, som er for bange for at kalde ham en racist eller en løgner, siger han.
Rådgiveren medgiver, at der er sket et markant skifte i den seneste tid hos Demokraterne.
Nu er det for "første gang i hans karriere" blevet okay at fremstille pressen som en modpol, man kan angribe - ligesom Trump gjorde med succes under valgkampen op til præsidentvalget i 2016.
Selv CNN, der ofte bliver beskyldt for at have en anti-Trump dagsorden, måtte lægge ryg til hård kritik fra demokrater, efter tv-stationen i sidste uge var vært for to debatter mellem partiets kandidater til præsidentvalget i 2020.
Tv-debatterne fokuserede alt for meget på at skabe konflikt mellem kandidaterne, lød kritikken fra demokrater.
Neera Tanden fra Center for American Progress siger, at debatterne var udtryk for "mediernes Trumpifisering af politik".
Forsvar for New York TimesNew York Times' chefredaktør Dean Baquet har taget afstand fra den omstridte overskrift, der ledsagede den i øvrigt kritiske artikel om Trumps tale efter masseskyderierne.
Chefredaktøren peger dog samtidig på, at avisen har en lang tradition for afslørende artikler om Donald Trump som forretningsmand og politiker.
Mange journalister har da også forsvaret New York Times under shitstormen.
Selv Jill Abramson, der blev fyret som chefredaktør for avisen i 2014 og siden har kritiseret den hårdt, kalder det "absurd" at påstå, at New York Times skulle have en hemmelig dagsorden om at være flink ved Trump.
Præsident Trump besøger senere i dag El Paso i Texas.
Flere lokale politiker har udtalt, at han ikke er velkommen.
Først forsvar, nu angrebPoliticos medieanalytiker Jack Shafer er enig.
Han advarer de venstreorienterede kritikere mod at kræve, at avisen bliver til noget, "den har sværget aldrig at blive".
- De (de venstreorienterede, red.
) vil have, at alle spalter i the Times forstærker deres værdier om modstand, helt ned til overskrifterne, skriver han.
Mere fuldtonet konservative medier som Washington Examiner kan ikke dy sig fra at påpege ironien i, at Demokraterne nu angriber de samme medier, som de tidligere har forsvaret mod Trumps angreb.
- Det viser sig, at Demokraternes støtte til nyhedsmedier er betinget.
De forsvarer pressen, så længe det kommer deres parti til gode.
Men hvis en nyhedsorganisation kommer på kant med den demokratiske dagsorden, så er alt oppe i luften, skriver avisens mediekommentator Becket Adams.
FacebookTwitterKopier linkEmner:Barack Obama (politiker)|Beto O'Rourke (politiker)|New York Times|USA|Valg og folkeafstemninger




https://www.dr.dk/nyheder/regionale/midtvest/ny-uddannelse-slaar-doerene-op-skal-hjaelpe-unge-som-christina-og-louise

Midt- og VestjyllandNy uddannelse slår dørene op: Skal hjælpe unge som Christina og Louise videre i livet Den forberedende grunduddannelse går i luften - og erstatter produktionsskolerne.
19-årige Christina Søgaard starter på en FGU i Viborg for at blive bedre i blandt andet matematik.
Af Trine Warrer Juul, Mia Vognstoft Vad og Asta Pil Heltborg07.
aug.
2019 kl.
16.
46Bemærk: artiklen er mere end 30 dage gammelLæs opI dag byder den splinternye uddannelse FGU - den forberedende grunduddannelse - velkommen for første gang.
Den nye uddannelse er målrettet unge mellem 16 og 25 år, som ikke er i job eller under uddannelse, og som har brug for hjælp til at finde en retning.
Jeg håber, den kan hjælpe mig med at finde ud af, hvilken uddannelse jeg gerne vil tage, så jeg kan komme videre med mit liv i stedet for at sidde fast midt i det hele.
Christina Søgaard, FGU ViborgDem er der 50.
000 af i hele landet - men det skal FGU-institutionerne ændre på.
En af dem er 19-årige Christina Søgaard, der er begyndt på FGU Midtjylland i Viborg.
Hun tror, den nye uddannelse kan gøre en stor forskel for hende.
- Hvis jeg ikke havde haft mulighed for at tage en FGU, havde jeg nok været på kontanthjælp, siger hun og uddyber:- Jeg håber, den kan hjælpe mig med at finde ud af, hvilken uddannelse jeg gerne vil tage, så jeg kan komme videre med mit liv i stedet for at sidde fast midt i det hele.
Da Christina Søgaard og de 200 andre spændte elever troppede op på matriklen i morges, blev de mødt af et morgenbord - og en velkomst af Janne Mylin, der er direktør for FGU Midtjylland.
Hun har set frem til, at den første FGU endelig kan slå dørene op for de forventningsfulde elever.
- Det er fantastisk.
Det er så godt i dag, for vi har snakket og planlagt hele foråret, og nu er eleverne her endelig, siger hun.
Prøver kræfter med forskellige fagDen forberedende grunduddannelse erstatter produktionsskoler og dele af VUC's tilbud, og ifølge Janne Mylin er formålet med den nye uddannelse at forene teori og praksis.
Hvad er en FGU?
Den forberedende grunduddannelse (FGU) henvender sig til dig, der er under 25 år og endnu ikke er parat til at gå i gang med eller gennemføre en anden ungdomsuddannelse.
Det kan være af faglige, personlige eller sociale årsager.
Formålet med FGU er, at du efterfølgende kan fortsætte på en erhvervsuddannelse, en gymnasial uddannelse eller i job.
FGU består af forskellige uddannelsesspor, som kan tilpasses dine behov og interesser.
Kilde: ug.
dkFGU-skolerne er i tæt samarbejde med erhvervslivet, så eleverne under nogle projekter får mulighed for at samarbejde med forskellige virksomheder.
Det kan hjælpe dem med at se en større mening i fagene, de beskæftiger sig med.
Og eleverne, som endnu ikke har fundet den rigtige vej i livet, kan få lov at prøve kræfter med forskellige fag.
- Der kan sidde unge mennesker herinde, der måske er meget nysgerrige på at uddanne sig som tømrer.
Men efter nogle måneder kan det være, de får lyst til at arbejde med metal i stedet for, og så kan de få lov til det, siger Janne Mylin.
Det, mener hun, er vigtigt, fordi der netop er tale om unge, som endnu ikke har fundet ud af, hvad de vil.
- Vi håber, vi kan skabe en anden støtte end det, de har været vant til.
I stedet for bare at forestille sig ting, får eleverne her også lov til at afprøve tingene, fortæller hun.
På mandag starter 21-årige Louise Stormly på FGU Nordvestsjællands afdeling i Holbæk.
Første årgang bliver prøvekaninerneEn af dem, som også håber, den nye uddannelse kan hjælpe hende på rette spor, er 21-årige Louise Stormly fra Regstrup i Nordvestsjælland.
Depression og angst har forhindret hende i at komme i gang med en uddannelse, og hun håber, at en FGU kan være det rigtige skridt videre for hende.
- Jeg har været helt nede under dynen, og jeg har ikke været så meget ude.
Det har været svært for mig bare at stå op og komme ud af sengen, fortæller Louise Stormly.
- Jeg har lyst til at komme videre, og jeg vil gerne have et arbejde og være ligesom alle andre, så jeg kan få det godt og finde min vej i livet.
Hun er glad for, at der er kommet et nyt tilbud som dette, så hun kan prøve kræfter med noget nyt.
Men det gør hende også lidt nervøs, at hun bliver en del af uddannelsens første årgang.
- Jeg føler lidt, jeg er en prøvekanin.
Men jeg tror også, man får noget at sige og kan fortælle lærerne, hvis man har idéer til undervisningen.
Der er både positive og negative sider i at være blandt de første, siger Louise Stormly, som dog må vente med at starte på uddannelsen til på mandag.
For blandt de 27 FGU-afdelinger, der er i landet, begynder de fleste af de 13.
000 elever først i næste uge.
I Viborg tyvstartede de og begyndte i dag, fordi de ikke kunne vente med at komme i gang - og fordi det er med til at afspejle erhvervslivet, hvor man også går i gang så tidligt.
FacebookTwitterKopier linkEmner:Uddannelse|Viborg|Jylland|Erhverv|Sjælland




https://www.dr.dk/nyheder/regionale/nordjylland/niels-anbefaler-gerne-soevntrick-til-andre-foraeldre-han-graed-mindre

NordjyllandNiels anbefaler gerne søvntrick til andre forældre: 'Han græd mindre, end jeg havde frygtet'Flere forældre fortæller, at de har haft held med omstridt søvnmetode.
Af Klaus Videbæk, Rasmus Jungersen og Kim Rathcke Jensen07.
aug.
2019 kl.
18.
25Bemærk: artiklen er mere end 30 dage gammelLæs opPsykologer fra hele Danmark har i dag lagt pres på Gyldendal for at få dem til at hive en omstridt bog med råd til børns søvnvaner ned fra hylderne.
De mener, at bogen er skadelig, fordi den instruerer forældre i at lade deres børn være, selvom børnene græder, når de skal sove.
Metoden kaldes cry-it-out og har i det hele taget vakt stor kritik blandt mange forældre.
Men der findes også forældre, som har haft gavn af at benytte metoden.
En af dem er Niels Groth fra København.
Han arbejder til daglig som gymnasielærer og er far til 2-årige Uffe.
Han har ikke læst ’Godnat og sov godt’, som er den specifikke bog, som de 723 psykologer vil have trukket tilbage, men han kender metoden fra andre bøger.
Gik bedre end ventetDen grundlæggende ide er, at man med små intervaller, hvor man kigger ind til barnet, forsøger at få det til at vænne sig til, at det ikke bliver trøstet eller samlet op, hvis det har tendens til at græde, når det er blevet lagt til ro.
Det siger metodenMetoden cry-it-out benyttes af nogle, hvis barnet gentagende gange græder, når det skal sove eller i løbet af natten.
Ideen er, at man skal lade være med at trøste eller synge for barnet, da det ifølge teorien kan være med til at forstærke barnets lyst til at græde.
Derfor skal man lade barnet græde ud og i stedet kigge ind til det med mellemrum efter bestemte tidsintervaller.
Det kan være efter et minut første gang, igen efter tre minutter, hvis barnet stadig ikke er faldet til ro, så efter fem minutter og så fremdeles.
I 'Godnat og sov godt' anbefales forældrene at øge tidsintervallet henover de dage, man prøver forsøget, så man til sidst venter 17 minutter med at kigge ind til barnet, selvom det græder.
Kilde: 'Godnat og sov godt'Niels Groth og kæresten Solveig Chordziuk afprøvede metoden, da Uffe var syv måneder gammel, og de henover et par måneder havde oplevet, at han græd meget i løbet af natten.
Faktisk tog de i sommerhus for at afprøve den, da de var i tvivl om, hvordan det ville gå, og om Uffe ville holde de andre i opgangen vågne hele natten.
Men det gik bedre end ventet, fortæller Niels Groth.
- Han græd meget mindre, end jeg havde frygtet, og var mindre ked af det, siger han.
Sov den fjerde natDen første nat græd Uffe i omkring 45 til 50 minutter, inden han faldt i søvn, den anden nat græd han mindre, og den tredje nat græd han i kun ti minutter.
- Og så sov han faktisk på den fjerde nat, fortæller Niels Groth.
Det var langt fra nemt for parret at se deres søn ligge for sig selv i sengen, mens han græd.
Men de gjorde meget ud af at synge og lave et godt putteritual for ham, inden han skulle i seng, og Niels Groth så ind til ham inden for de tidsintervaller, som han havde læst om.
Han kiggede først ind efter et minut, så efter to minutter, og så efter fire minutter og fortalte hver gang Uffe, at alt var ok, og at nu skulle han sove.
Tager afstand fra dele af bogenGry Keller Ekmann, der kommer fra Ry og er mor til tre, har også benyttet metoden med succes ved sit yngste barn.
Her skete det med udgangspunkt i ’Godnat og sov godt’.
- Det var egentlig en meget positiv oplevelse, og jeg synes, det var meget rart at have bogen at støtte sig til og til at få troen på, at det var rigtigt, det jeg gjorde.
Gry Keller Ekmann har blandede erfaringer med 'Godnat og sov godt'.
Der er dog også elementer i bogen, som hun tager afstand fra.
For eksempel er det øverste tidsinterval, som du kan lade dit barn ligge og græde ved, ifølge bogen 17 minutter.
Det er alt for meget, mener Gry Keller Ekmann.
Derudover fortæller bogen, at børn let kan fremkalde opkast for at få forældrenes opmærksomhed.
- Jeg vil ikke på nogen måde anbefale, at man følger bogen op til de 17 minutter.
Og at man lader dem brække sig, og så bare skifter dem og lægger dem ned igen.
Det synes jeg er helt forfærdeligt, siger hun.
Læs et kort uddrag fra bogen 'Godnat og sov godt' om opkast her:Skal selvfølgelig være på markedetLigesom Gry Keller Ekmann mener Niels Groth, at man skal tænke sig om og sætte sig godt ind i tingene, inden man giver sig i kast med søvnmetoden.
Men han vil gerne anbefale den til andre.
- Hvis de ellers virker kærlige og omsorgsfulde, så vil jeg helt sikkert, ja, siger han.
Faktisk tror han, at flere vil have gavn af den.
Det siger Sundhedsstyrelsen"Små børn græder og har nogle gange svært ved at falde til ro.
Det er helt almindeligt og skyldes hverken, at barnet er ‘forkælet’, eller at I griber det forkert an, men at barnet har noget at fortælle jer og har brug for jeres ro og nærvær for selv at blive rolig.
"Kilde: 'Sunde Børn - Til forældre med børn i alderen 0 til 2 år', SundhedsstyrelsenDet gør indtryk på ham, at 724 psykologer fraråder at bruge metoden, men han er tryg ved familiens egne erfaringer, og det han ellers har læst om metoden.
Han mener derfor ikke, at bogen skal trækkes tilbage.
- Selvfølgelig skal den her bog være på markedet, og langt de fleste forældre kender også kritikken nu, siger han.
Det er kæresten Solveig Chordziuk enig i.
- Det var selvfølgelig en svær beslutning at lade sit barn græde sig i søvn nogle nætter.
Men jeg tror, at de fleste forældre vil være i stand til selv at træffe en god beslutning på deres børns og deres egne vegne.
FacebookTwitterKopier linkEmner:København|Gyldendal|Sundhed og velvære|Litteratur|Ry




https://www.dr.dk/nyheder/regionale/syd/hensynsloese-turister-tramper-paa-sart-natur-og-skraemmer-fugle-vil-have-det

Syd- og Sønderjylland'Hensynsløse' turister tramper på sart natur og skræmmer fugle: Vil have det perfekte fotoDen unikke natur ved Vadehavet presses af turisterne.
Af Louise Mandrup og Malene Ruwald07.
aug.
2019 kl.
19.
00Bemærk: artiklen er mere end 30 dage gammelLæs opTurister, der tramper rundt i de sarte klitter og overtræder kørselsforbud.
Løse hunde og folk, der jager store fugleflokke, så de letter.
Det er nogle af de ting, naturvejleder i Varde Kommune Morten Vinding oplever mere og mere af ved Vadehavet og langs den jyske vestkyst.
- Det, vi har herude, er verdensarv.
Det er natur i verdensklasse.
Det bør man passe ekstra godt på, siger han.
Turister på Vestkysten I 2018 havde Vestkyst-kommunerne mere en 18 millioner overnatninger.
Siden 2013 er antallet af udenlandske overnatninger i sommermånederne generelt steget med 18 procent.
Vestkysten tilbyder en unik 550 km lang åben, uberørt og tilgængelig kyststrækning.
Kilde: Partnerskab for Vestkystturisme, VisitDenmarkTuristers hensynsløse færden i den vestjyske natur er et problem.
Det mener både naturvejledere i Tønder og Varde, Danmarks Naturfredningsforening i Vestjylland, Dansk Ornitogisk Forening samt Vadehavscenteret.
De trækfugle, der lander i Vadehavet for at blive fedet op inden deres lange rejse, generes for eksempel af turister i jagten på et godt billede, fortæller Morten Vinding.
- Når turister kommer i biler, har de en mani med at køre tæt på fuglene, fordi det ser flot ud, når de flyver op.
Men de bliver stressede, får mindre tid til at spise og har sværere ved at passe på deres unger, siger han.
Læs også:Flere turister tager til Danmark: 'Syden er alt for varm'Turister respekterer ikke reglerneDet er sjældne fuglearter som hvidbrystet præstekrave og dværgternen, der mister deres ynglepladser, når gæster ikke viser hensyn til naturen.
Men det er ikke kun dyrene, der lider under den hensynsløse opførsel, fortæller Hans Tonnesen, der er naturvejleder i Tønder Kommune.
Morten Vinding, der er naturvejleder i Varde Kommune mener, at turisterne glemmer at tage hensyn til naturen, når de besøger kysten i Sydvestjylland.
 DR)- Vi oplever, at folk har gravet sjældne planter op til ingen verdens nytte, fordi de ikke trives andre steder.
Turisterne har fået øjnene op for den jyske vestkyst.
På ti år er antallet af overnatninger på Vestkysten steget med en million.
Men de mange besøgende slider på naturen – for eksempel, når de ikke holder sig til de offentligt anlagte stier.
- Jeg bliver gal indeni.
Jeg tror, de fleste mennesker gør det i uvidenhed.
Men nogle ved udmærket, hvad det er, de laver, siger Hans Tonnesen.
Dansk Ornitologisk Forening slår også alarm overfor de mange turister langs kysten.
- Der kommer flere og flere turister.
Dermed bliver der også mere anarki på vores strande.
Flere vil ud og have det sjovt med måger og andre dyr, og det så man ikke for 15- 20 år siden, siger Bent Jakobsen, der er leder af Dansk Ornitologisk Forening i Blåvand.
På den sydvestjyske kyst vader turister gennem klitterne, selvom der er etableret særlige stier for at beskytte naturen i området.
 DR)'Der er stadig plads til flere turister'Men turister betyder indtægter til området.
Derfor arbejder kommuner og regioner i foreningen Partnerskab for Vestkyst-turisme på at få endnu flere turister til de næste fem år.
Foreningens formand Erik Buhl (V) – borgmester i Varde – mener, at der er plads til både natur og flere turister.
- Vi skal guide vores turister og give dem mere viden og indsigt i naturens vilkår, så vi både kan opleve naturen, men også lade den være når det for eksempel er ynglesæson.
Det, tror jeg, er vejen frem, siger han.
Naturvejleder Morten Vinding er enig i, at udfordringen skal løses ved at informere turisterne bedre om, hvordan deres opførsel påvirker naturen.
Men det skal gøres hurtigt, hvis man vil bevare den unikke natur på vestkysten, siger han.
- Det er rigtig dejligt, at der er mange, der kommer herud.
Det er sådan set en del af det, jeg er her for.
Men når man er flere mennesker i naturen, er man også nødt til at vise mere hensyn, for at alle får en god oplevelse.
Partnerskab for Vestkyst-turisme er i dialog med Naturstyrelsen om udfordringen.
De kommende måneder vil foreningen drøfte hvilke løsninger, de kan bidrage med for at løse problemet.
FacebookTwitterKopier linkEmner:Erik Buhl (politiker)|Turisme|Venstre|Jylland|Dansk Ornitologisk Forening




https://www.dr.dk/nyheder/udland/strid-mellem-pakistan-og-indien-dropper-al-handel

UdlandStrid mellem Pakistan og Indien: Dropper al handelDe diplomatiske bånd mellem Pakistan og Indien bliver begrænset.
Pakistanere råber anti-indiske slogans til en demonstration i Islamabad, hovedstaden i Pakistan.
Af Josefine Hummelmose07.
aug.
2019 kl.
17.
39Bemærk: artiklen er mere end 30 dage gammelLæs opKløften mellem Pakistan og Indien bliver større, efter at Pakistan nu indstiller al handel med Indien og udviser en indisk topdiplomat.
Der er store spændinger mellem Pakistan og Indien.
De gør begge krav på den omstridte Kashmir-region, men kontrollerer kun dele af den hver.
Senest har den indiske premierminister, Narendra Modi, i mandags meddelt, at en paragraf i forfatningen skal skrottes, som giver Kashmir en særlig status i form af autonomi.
Det har skabt yderligere uro mellem de to lande.
Pakistans styrker er klar til at tage alle midler i brugFormålet med at fratage Kashmir den særlige status er at integrere det urolige område med muslimsk flertal i det øvrige Indien, hedder det.
Protester mod Indien i Muzaffarabad, hovedstaden i det pakistansk-kontrollerede Kashmir.
Paragraffen har hidtil forhindret indere - og her i særlig grad hinduer - i at bosætte sig i delstaten Jammu og Kashmir, men det vil de kunne nu.
Pakistans regering vil bringe konflikten om Kashmir til FN's Sikkerhedsråd.
Desuden har Pakistan meddelt, at landets styrker er klar til at tage alle midler i brug for at beskytte folket i Kashmir.
Siden Indiens beslutning om at fjerne paragraffen har den Indien-kontrollerede del af Kashmir hverken haft telefondækning eller internet.
Samtidig har titusindvis af tropper patruljeret gaderne, der har været udgangsforbud og flere lokale politikere er blevet tilbageholdt.
Det skriver BBC.
FacebookTwitterKopier linkEmner:Indien|Narendra Modi (politiker)|Pakistan|Forenede Nationer|BBC




https://www.dr.dk/sporten/fodbold/championsleague/erdogans-mystiske-fodboldfavoritter-jagter-champions-league-droemmen

Champions LeagueErdogans mystiske fodboldfavoritter jagter Champions League-drømmen Istanbul Basaksehir er et hold med Robinho på banen og præsident Erdogan i ryggen, der på rekordtid er strøget til tops i tyrkisk fodbold.
Af Malte Nørgaard07.
aug.
2019 kl.
17.
11 | opdateret 13.
okt.
2019 kl.
08.
59Læs opFredag den 24.
maj spillede den tyrkiske fodboldklub Istanbul Basaksehir sin sidste hjemmekamp i sæsonen.
Det er typisk kun medarbejdere fra kommunale firmaer, som er blevet bedt om at møde op, der tager ind for at se klubben spille.
Ferda Halicioglu, økonomiprofessor på Istanbul MedeniyetDet var en oplagt mulighed for at fejre sølvmedaljerne og en flot sæson, der i 20 af de 34 spillerunder bød på en førsteplads i den bedste tyrkiske række.
En imponerende præstation af den lille klub, der først tog sin nuværende form i 2014.
Men der var ingen fodboldfeber i Basaksehir-bydelen den aften i maj.
Faktisk virkede det til, at de færreste havde opdaget, at der skulle spilles kamp på det nybyggede Stadium Fatih Terim, der har plads til 17.
000 tilskuere.
Det fortæller forfatteren John McManus, som har skrevet fodboldbogen ”Welcome to Hell?
In Search of the Real Turkish Football” og er bosiddende I Tyrkiet.
Recep Tayyip Erdogan ses her med sit følge den seneste gang, Istanbul Basaksehir spillede kvalifikation til Champions League.
Klubben nåede dengang ikke i gruppespillet.
- Der var måske 500 mennesker, som havde valgt at bruge deres aften på at se fodbold.
Det var et ret bemærkelsesværdigt syn på det store stadion, siger briten.
- De fremmødte var måske mellem 15 og 18 år alle sammen, og de var ret sure, fordi de længe havde troet, at Istanbul Basaksehir ville vinde mesterskabet, erindrer han.
Men hvordan er en lille klub med en meget begrænset fanskare på rekordtid blevet i stand til at lege med i toppen af den tyrkiske fodboldliga?
Økonomiprofessor Ferda Halicioglu fra universitetet Istanbul Medeniyet har forsket i de tyrkiske fodboldklubbers økonomi, og ifølge ham skyldes klubbens succes hjælp udefra.
Han peger mod den tyrkiske præsident, Recep Erdogan.
- Klubben har tætte bånd til Erdogans regering og hans parti, AKP.
Det er ikke tilfældigt, at klubbens primære farve er orange, som AKP også bruger.
- Jeg vil betegne den som en kunstigt skabt klub.
Den formår ikke at tiltrække en fanbase, og det er typisk kun medarbejdere fra kommunale firmaer, som er blevet bedt om at møde op, der tager ind for at se klubben spille.
- Klubben vil ikke lægge regnskaberne frem.
Men blandt andet ved jeg, at deres sponsorer er meget tæt forbundet til den kommunale pengekasse.
Istanbul Basaksehir har et flot, nyt stadion.
Men der er sjældent udsolgt til hjemmekampene.
Der er mange store kommunale virksomheder i Istanbul, som ser ud til at give penge til klubben.
Ferda Halicioglu studser også over det officielle navn på klubben: Medipol Basaksehir.
”Medipol” er en kæde af private hospitaler i Tyrkiet, som ejes af Erdogan-familiens egen læge, Fahrettin Koca.
Samme mand, der sidste år blev gjort til sundhedsminister i Tyrkiet af præsidenten.
Mange stjerner koster pengeDer er derfor mange penge, og derfor også mange stjerner omkring holdet.
Men tilskuerne er der til gengæld ikke mange af.
Det kan dog næppe være det sportslige niveau på banen, der afskrækker tilskuerne.
I sidste sæson bestod truppen blandt andet af navne som den udlejede Barcelona-spiller Arda Turan, Emre Belözoglu der vandt VM-bronze med alletiders bedste tyrkiske landshold i 2002 og brasilianske Robinho, der var den dyreste spiller i Premier League, da han blev hentet til Manchester City i 2008.
Det er dyre herrer, som koster mange penge i lønninger, og hvor pengene helt præcist kommer fra er svært at gennemskue, fortæller Ferda Halicioglu.
- Pengene kommer fra steder, som de færreste kan forklare.
Det er ikke en hemmelighed, at regeringen støtter klubben, men det er indirekte finansielle forbindelser, siger han.
- Klubben er støttet af store firmaer, mens de folk, som styrer klubbens forretning, også sidder centralt i forhold til regeringen, siger han med henvisning til, at klubpræsidenten, Göksel Gümüsdag, både er lokalpolitiker for AKP, men også er i familie med Erdogans hustru, Emine Erdogan.
En anden af klubbens bestyrelsesmedlemmer har en søster, der er gift med en af præsidentens sønner.
Samtidig lægger præsidenten heller ikke skjul på, at han sympatiserer med de orangeklædte fra Basaksehir.
Erdogan var en glad mand, da han fik lov at spille opvisningskamp i klubbens farver.
Da otte investorer i 2014 købte licensen og omdøbte klubben, var Erdogan på pletten til præsentationen af det nye navn.
Iklædt en klubtrøje med tallet 12 på ryggen driblede han rundt på banen i en opvisningskamp, hvor han på mærkværdig vis formåede at score hattrick og vende showkampen fra 0-3 til 4-3.
Hvem der i virkeligheden er klubbens 12.
mand, kan de tyrkiske fodboldfans fortsat kun gisne om, mens de venter på at se, om stadion i aften bliver tættere på fyldt, end det var den næstsidste fredag i maj, da sølvmedaljerne skulle overrækkes.
Kommer Istanbul Basaksehir videre fra kvalifikationskampene mod Olympiacos venter endnu en kvalifikationsrunde, før det er afgjort, om de skal deltage i efterårets Champions League-gruppespil.
FacebookTwitterKopier linkEmner:Istanbul|Recep Tayyip Erdoğan (politiker)|Tyrkiet|Fodbold|Galatasaray SK




https://www.dr.dk/nyheder/indland/politi-har-flere-spor-efter-eksplosion-ved-skattestyrelsen

Eksplosioner i KøbenhavnSe temaIndlandPoliti har flere spor efter eksplosion ved SkattestyrelsenPolitiet vil fortsat meget gerne høre fra vidner, der har bemærket noget i forbindelse med eksplosion.
En voldsom eksplosion raserede sent i går aftes facaden på Skattestyrelsen ved Nordhavn Station på Østerbro.
07.
aug.
2019 kl.
16.
15Bemærk: artiklen er mere end 30 dage gammelLæs opSiden en voldsom eksplosion tirsdag aften raserede Skattestyrelsens facade på Østerbro i København, har politiets teknikere arbejdet på højtryk for at finde og sikre spor.
Onsdag eftermiddag kan Københavns Politi endnu ikke gå i detaljer om, hvor langt man er i efterforskningen.
- Vi har en række spor, som vi forfølger, men jeg kan ikke på nuværende tidspunkt gå nærmere ind i disse, udtaler chefpolitiinspektør Jørgen Bergen Skov i en pressemeddelelse.
- Jeg vil dog gerne understrege, at det her er en sag, vi tager meget alvorligt, og som har højeste prioritet.
En person ramtKlokken var omkring 22.
15 tirsdag aften, da en voldsom eksplosion rystede store dele af Østerbro og flåede facaden på Skattestyrelsen bygning i stykker.
En person, der stod ude i det fri nær Nordhavn Station, blev ramt af fragmenter og søgte behandling på en skadestue.
Ingen andre kom til skade i forbindelse med eksplosionenLæs også:Mette Frederiksen om voldsom eksplosion: Et angreb på vores tryghed.
I løbet af onsdagen har politiet modtaget mange henvendelser fra mulige vidner.
- Der er et overvældende antal borgere, der har henvendt sig med oplysninger fra området i timerne omkring eksplosionen ved Skattestyrelsen.
Det er vi meget glade for, og det hjælper os i den omfattende efterforskning, vi er i færd med, siger Jørgen Bergen Skov i pressemeddelelsen.
Motivet ukendtHan opfordrer dog stadig alle, der endnu ikke har været i kontakt med politiet, og som befandt sig i området tirsdag aften mellem 21.
45 og 22.
30, til at kontakte Københavns Politi på 114.
- Måske har man studset over noget, som ikke umiddelbart virkede mistænkeligt, eller også kan man bare have set noget lidt ud over det sædvanlige, lyder det fra chefpolitiinspektøren onsdag eftermiddag.
- Vi er interesseret i alle borgernes observationer fra den tidsperiode – også selv om man måske ikke selv har fundet det mistænkeligt i går aftes.
Det kan stadig godt gøre en forskel for vores efterforskning.
Politiet har onsdag eftermiddag endnu ikke meldt noget ud om, hvad der forårsagede eksplosionen, ligesom motivet ikke er kendt.
/ritzau/FacebookTwitterKopier linkEmner:Skattestyrelsen|København|Politi|Københavns Politi|Østerbro




https://www.dr.dk/nyheder/politik/nye-boller-paa-den-borgerlige-suppe-df-vil-stille-krav-til-venstre

PolitikNye boller på den borgerlige suppe: DF vil stille krav til VenstrePartiet vil også bruge tiden på at revse den socialdemokratiske regering - særligt på udlændingeområdet.
Af Thomas Klose Jensen07.
aug.
2019 kl.
16.
14Bemærk: artiklen er mere end 30 dage gammelLæs opVenstre skal ikke længere regne med Dansk Folkepartis uforbeholdne støtte, næste gang der er folketingsvalg.
I stedet vil partiet nu stille krav for at pege på en Venstre-formand som statsminister.
Det slog partiets formand, Kristian Thulesen Dahl, fast, da han sammen med gruppeformand Peter Skaarup satte ord på, hvilken politisk retning Dansk Folkeparti skal bevæge sig i i den nuværende valgperiode.
- Vi har siden 1998 betingelsesløst støttet Venstres formand som statsminister.
Vi har efter hvert valg givet en seddel til dronningen, hvor der kun stod navnet på Venstres formand.
På dette sommergruppemøde har vi besluttet, at vi fremover vil stille betingelser for at pege på Venstres formand, lød det fra Kristian Thulesen Dahl.
FAKTA DF's politiske fokusPå pressemødet redegjorde gruppeformand Peter Skaarup desuden for nogle af de politiske initiativer, Dansk Folkeparti vil fokusere på i den nuværende valgperiode.
En klimapolitik med omtanke.
At gøre behandling hos en fysioterapeut uafhængig af en henvisning fra lægen.
Fremme turismeindustrien i Danmark300 flere betjente årligt over de næste fire år.
Altså samlet 1.
200 flere betjente.
Frigøre 116 årsværk i politiet ved at trække betjente hjem fra grænsebevogtning.
Den skal Forsvaret, Hjemmeværnet og politikadetterne i stedet overtage.
At politistuderende skal have løn under hele uddannelsen.
Hårdere straffe.
Venstre skal forklare deres retningUnder den netop overståede valgkamp kritiserede Kristian Thulesen Dahl ellers de partier, som ikke blot overrakte dronningen en seddel med et navn, men også havde tilføjet en række krav.
Heriblandt Nye Borgerlige, der havde tre ultimative krav til Lars Løkke Rasmussen.
Kristian Thulesen Dahl mener dog, at der er en forskel.
- Vi kommer aldrig med nogen ultimative krav, som én-til-én skal være, som vi har formuleret det.
Vi er jo altid et parti, som forhandler, forklarede han.
- En af de betingelserne er, at Venstre ikke taler sig videre ind på et spor, hvor De Radikale lempes ind i et fremtidigt regeringssamarbejde med Venstre.
Vi vil opfordre Venstre til at stå fast på udlændingeområdet.
Dansk Folkeparti brugte også pressemødet til at tage hul på den nye stil med klare krav til Venstre.
Partiet ønsker nemlig, at Lars Løkke Rasmussen overbeviser dem om, at han er formand for Venstre hele denne valgperiode.
Og hvis han ikke kan det, må Venstre klart melde ud, hvem der så skal sætte retningen for partiet.
- Venstre må selv sætte holdet.
Det respekterer vi.
Men de må gøre det klart, at det gælder for de næste fire år, forklarede han.
- Det, vi skal have besked på fra Venstre, er, hvad de vil bruge deres valgsejr til.
Hvilken retning vil de gå, og hvad er det for nogle personer, der tegner Venstre, for det er også vigtigt for os.
Kristian Thulesen Dahl gjorde det også klart, at det havde givet anledning til bekymring om retningen, at Venstres folketingsgruppe ikke fandt plads til tidligere udlændinge- og integrationsminister Inger Støjberg i gruppeledelsen.
Vil have S til at fremlægge pensionsplanDet var dog ikke kun Venstre, der fik ord med på vejen på pressemødet.
Også den nye socialdemokratiske regering fik klar besked om, at de i Dansk Folkeparti vil finde en klassisk oppositionsrevser gennem hele valgperioden.
Og Kristian Thulesen Dahl benyttede også lejligheden til at indikere, hvor partiet særligt vil sætte angrebene ind.
- Det gælder især på udlændingeområdet, hvor der allerede har været lempelser, forklarede han.
Men også spørgsmålet om en differentieret pensionsalder - som har været Mette Frederiksens helt store dagsorden før, under og efter valgkampen - vil være et fokusområde for Dansk Folkeparti.
- Der er næsten gået 200 dage, siden Mette Frederiksen lancerede principperne for differentieret folkepension.
Lige siden har vi spurgt til, hvor mange år man skal være på arbejdsmarkedet for at få ret til tidlig pension?
Hvilke brancher skal man have været i?
Det har vi ikke fået svar på.
Når Socialdemokratiet fremlægger deres model, så skal vi nok sige, om vi kan støtte den.
Skal på rundtur til baglandetEfter at have sendt skarp kritik i retning af Folketingets to største partier, blev Kristian Thulesen Dahl også bedt om at forholde sig til sine egne fejl som formand.
Og hvilket ansvar partiet selv har haft for det katastrofale valgresultat, der mere end halverede folketingsgruppen, så den i dag kun består af 16 medlemmer mod 37 før folketingsvalget.
Her har Kristian Thulesen Dahl tidligere meldt ud, at han i løbet af august og september vil en tur rundt i DF-baglandet og diskutere det skuffende valgresultat.
- Jeg har brug for at høre dem, der har stået i frontlinjen for os på gader og stræder og taget diskussionen med danskerne direkte, hvad deres vurdering er af det her, forklarede han.
- I halen af de aktiviteter vil vi komme ud og forklare, hvordan vi ser det samlede billede - og det vil helt sikkert være med forskellige bud på, hvad vi selv kunne have gjort anderledes.
FacebookTwitterKopier linkEmner:Inger Støjberg (politiker)|Kristian Thulesen Dahl (politiker)|Venstre|Dansk Folkeparti|Valg og folkeafstemninger




https://www.dr.dk/nyheder/udland/national-krise-i-filippinerne-622-mennesker-doede-af-farlig-virus

UdlandNational krise i Filippinerne: 622 mennesker døde af farlig virusDengue-feber hærger i Filippinerne, og myndighederne har stoppet for vacciner.
Flere telte er blevet opstillet i takt med det høje antal syge (Ritzau/SCANPIX) Af Catharina Maria Skov Lassen07.
aug.
2019 kl.
18.
01Bemærk: artiklen er mere end 30 dage gammelLæs opDen asiatiske tigermyg er frygtet i Filippinerne.
Med sig bærer flere af de stikkende bæster en virus, som i år har slået 622 mennsker ihjel alene i landet.
Her er 146.
062 mennesker blevet smittet med denguevirussen siden januar i år.
Det høje tal er en stigning på 98 procent fra sidste år samme tid, og det er særligt børn under 10 år, som er ramt, skriver The Guardian.
Hvad er denguefeber?
Dengue-feberen kommer af myggestik, og op mod 50-100 millioner mennesker om året bliver smittet med dengue-feber.
Sygdommen forekommer i dag i over 100 lande.
Symptomerne forekommer ofte 2-5 dage, efter en person er blevet stukket.
Symptomerne er influenza og udslæt.
Dengue-feberen overføres via stik fra en hunmyg af arten asiatisk tigermyg.
Myggen formerer sig i stillestående vand, såsom tomme dåser, drikkevandsbeholdere eller tomme bildæk.
Myggen optager virus fra et menneske og overfører den til et andet menneske.
Mennesker kan ikke smitte andre mennesker.
Læs mere herDet er ikke kun Filippinerne, som er ramt af udbruddet, også lande som Vietnam, Bangladesh og Malaysia har i år haft mange tilfælde af sygdommen.
Ingen kur at findeFor at komme virussen til livs, har Filippinerne førhen forsøgt at vaccinere befolkningen mod den dødelige feber.
800.
000 unge mennesker blev vaccineret, men i 2017 stoppede man med at vaccinere, fordi 14 børn døde som følge af vaccinen.
Læs også:Gennembrud: Vaccine mod dengue-feber på vejValget om at stoppe distributionen af vaccinen er blevet mødt med stor kritik, fordi befolkningen føler sig magtesløs overfor virussen.
Der findes endnu ikke en egentlig kur mod sygdommen.
Udbruddet har fået regeringen til at erklære landet i national krise.
Derfor har man igangsat et oprydningsarbejde, som skal stabillisere de områder, hvor den farlige myg bosætter sig.
Sundhedsministeren har dog stadig ikke tænkt sig at genindføre vaccinen i landet.
Han har udtalt til The Guardian:- Vaccinen tilgodeser ikke den mest udsatte gruppe, som er de 5-9-årige, samtidig er den heller ikke effektiv nok i forhold til prisen (20 euro, red.
).
FacebookTwitterKopier linkEmner:Filippinerne|Vaccinationer|The Guardian|Sygdomme og lidelser|Bangladesh




https://www.dr.dk/nyheder/indland/chokerede-skattemedarbejdere-moedt-af-glasskaar-ved-deres-kontor-det-foeles-helt

Eksplosioner i KøbenhavnSe temaIndlandChokerede skattemedarbejdere mødt af glasskår ved deres kontor: 'Det føles helt sindssygt'Direktøren i Skattestyrelsen står klar til at drikke kaffe med medarbejdere, der skulle møde op i bygningen.
Der ligger knust glas fra ruderne til indgangspartiet til Skattestyrelsens bygninger efter en eksplosion i aftes.
Af Anna Sol Jørgensen07.
aug.
2019 kl.
16.
00Bemærk: artiklen er mere end 30 dage gammelLæs opDer ligger både glas- og metalsplinter foran Skattestyrelsens kontorer på Østerbro her til morgen.
I aftes klokken 22.
16 modtog politiet anmeldelse om en eksplosion foran bygningen på Østbanegade.
Torsdag arbejder politiet stadig på stedet, og Forsvarets ammunitionsrydningstjeneste inspicerer skaderne på indgangspartiet.
Det er derfor også en noget chokeret direktør for Skattestyrelsen, Merete Agergaard, der mødte op ved bygningen tidligt i morges.
- Det er en rædselsfuld handling, og det er meget voldsomt at se en bygning så raseret.
Det tager jeg på alle måder afstand fra.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4Natten igennem har Merete Agergaard været i dialog med andre i ledelsen og flere af sine medarbejdere.
- Vi er mødt ind meget tidligt for at opfordre alle medarbejdere til at blive hjemme i dag, siger hun og fortsætter:- Jeg har talt med nogle få, som er lige så chokerede, og som synes, at det er meget voldsomt.
Og det kan man jo også se, at det er.
Glas overaltDet er dog ikke alle medarbejdere, der er blevet opfordret til at holde sig hjemme.
Henrik Mansa Kristensen er manager for sociale medier i Skattestyrelsen og blev bedt om at møde tidligere i morges, hvor synet af den splintrede facade mødte ham.
- Det føles helt sindssygt.
Jeg har arbejdet i Skattestyrelsen i ni år, og når man er vant til at komme her hver dag, så er det et ret vildt syn, siger han og fortsætter:- Det er nogle ret tykke vinduer, og der er ret mange af dem, der er smadret.
Der ligger glas inde i bygningen, og der ligger glas udenfor.
Så det er et ret vildt syn.
Det er fuldstændig vanvittigt.
Vi kan jo slet ikke komme på arbejde i dag og står siger til kollegaer, at de skal vende om.
Det er surrealistisk.
Sofie Due Jensen, kommunikationskonsulent i SkattestyrelsenHenrik Mansa Kristensen fik i første omgang nyheden om eksplosionen på sociale medier i aftes.
- Der er mange vidneberetninger fra folk, der har været tæt på.
Gardinerne er blevet blæst ind i deres stuer.
Der er alle mulige fortællinger.
- Jeg blev ringet op af min leder umiddelbart efter, og allerede der kan jeg som medarbejder mærke, at der er noget i gære, og at det ikke bare er en lille ting, men at der bliver kørt et stort beredskab i stilling, siger han.
Hans kollega Sofie Due Jensen er kommunikationskonsulent og mødte også op i morges.
- Det er fuldstændig vanvittigt.
Det er surrealistisk, siger hun.
Aner ikke, hvad der ligger bagPolitiet har endnu ikke meldt ud, hvad og hvem der er skyld i de omfattende skader på indgangspartiet til styrelsens lokaler, og for direktøren er det uvirkeligt, at det overhovedet er sket.
- Jeg har ingen anelse om, hvad der ligger bag.
Det gør politiet sig tanker om, og det vil jeg overlade til dem, for jeg har ingen anelse om det.
Vi stiller os til rådighed, hvis nogen har brug for en snak.
For det har vi fuld forståelse for, at nogen kan have brug for.
Direktør i Skattestyrelsen, Merete AgergaardSkatteminister Morten Bødskov (S) gjorde Merete Agergaard selskab ved bygningerne ved syvtiden i morges.
- Det er formentlig ikke drengestreger, så politiet skal have ro, og de skal have al den hjælp, de kan få fra naboer til området, som også har oplevet en meget alvorlig hændelse, siger Morten Bødskov.
Ligesom skatteministeren gjorde det, opfordrer Merete Agergaard også alle til at kontakte Københavns Politi, hvis de har oplysninger, der kan kaste lys over hændelsen.
Politi betragter eksplosion som angrebDet er endnu tidligt i efterforskningen, og politiet har derfor ikke meldt særlig meget ud om, hvad det mener, der er foregået ved Skattestyrelsen.
- Det var ikke et uheld.
Det var ikke en hændelig hændelse.
Nogen har gjort det med vilje, siger Jørgen Bergen Skov, chefpolitiinspektør ved Københavns Politi.
- Når man ser billederne, kan man ikke være i tvivl om, at det var en kraftig eksplosion, men vi er stadig i gang med de tekniske undersøgelser.
Og det vi ved, kan vi ikke sige af hensyn til efterforskningen.
Men vi kan sige, at det var en kraftig eksplosion, fortsætter han.
Det er et under og et held, at der ikke er nogen, som er kommet alvorligt til skade.
Statsminister Mette Frederiksen (S)Politiet oplyser, at der er én person, der er blevet ramt af fragmenter fra eksplosionen, og vedkommende søgte selv hjælp hos en skadestue.
Men det kunne være gået meget værre, siger statsminister Mette Frederiksen (S).
- Det er et under og et held, at der ikke er nogen, som er kommet alvorligt til skade, siger hun og fortsætter:- Under alle omstændigheder er det her jo et angreb på vores tryghed.
Medarbejdere skal kunne føle sig tryggeMerete Agergaard ved endnu ikke, hvad resten af hendes dag kommer til at byde på.
Men hun gør det klart, at det er en prioritet for hende og Skattestyrelsen, at medarbejderne skal kunne føle sig trygge, når de møder på arbejde igen.
- Vores medarbejdere skal hver eneste dag kunne føle sig trygge, når de går på arbejde.
Det skal der ikke være tvivl om, så vi vil læne os op ad politiets vurderinger, siger hun og fortsætter:- Vi stiller os til rådighed, hvis nogen har brug for en snak.
For det har vi fuld forståelse for, at nogen kan have brug for.
Ud over at medarbejderne i dag er blevet opfordret til at blive hjemme, forestiller direktøren sig ikke, at eksplosionen vil påvirke Skattestyrelsens arbejde.
- Det er indgangspartiet til Skattestyrelsen, der er skadet.
Kontorerne er i al væsentlighed uskadte.
Og vigtigst af alt er der ikke sket nogen personskade.
Det er jeg meget taknemmelig for, siger hun.
FacebookTwitterKopier linkEmner:Merete Agergaard (embedsmand)|Mette Frederiksen (politiker)|Skattestyrelsen|Arbejdsmarked|København




https://www.dr.dk/nyheder/indland/gustav-stod-lige-over-eksplosionen-det-loed-som-et-kanonslag-gange-200-og-saa-kom

IndlandGustav stod lige over for eksplosionen: Det lød som et kanonslag gange 200 – og så kom terrorpanikkenEfter eksplosionen opstod frygten for at stå midt i et terrorangreb, siger 16-årige Gustav Rosentoft.
16-årige Gustav Rosentoft stod lige over for Skattestyrelsens bygning, da den i går blev raseret af en eksplosion.
Af Mark Lindved Norup07.
aug.
2019 kl.
15.
49Bemærk: artiklen er mere end 30 dage gammelLæs opEgentlig stod 16-årige Gustav Rosentoft og ventede på S-toget, der skulle fragte ham til fest i Gentofte.
En plan, der blev blæst bagover, da der pludselig lød et kæmpe brag på den anden side af vejen over for Nordhavn Station.
- Jeg tror, det var den højeste lyd, jeg nogensinde har hørt.
Du skal forestille dig et kanonslag gange 200.
Men hvor et kanonslag ligger meget højt i toneleje, var det her rigtig dybt og rungede helt ind i kroppen, fortæller han i dag.
Han var, sammen med de seks-syv andre, der også opholdt sig på perronen, et af de få øjenvidner til den eksplosion, der i går raserede Skattestyrelsens bygning på Østerbro i København.
Frygten for terrorGustav stod chokeret tilbage, da de første bange anelser om at befinde sig midt i et terrorangreb spredte sig blandt de tilstedeværende.
- Der er en, der råber med det samme, at det er en bombe, og at vi skal væk derfra.
Så vi løber i samlet flok med hylen for ørerne ned ad perronen og stiller os i mellemgangen på stationen.
- Men der blev vi enige om, at det ikke var et godt sted at stå, hvis der var tale om et terrorangreb.
Så vi stod og var lidt i panik, og så løb vi ud på vejen for at komme væk, siger Gustav Rosentoft.
Adskillige ruder blev knust i eksplosionen.
Også på Nordhavn Station på den anden side af vejen blev ruder knust.
 Skattestyrelsens medarbejdere blev opfordret til at arbejde hjemmefra i dag.
 Skattestyrelsens bygning fik en hård medfart.
Ingen kom alvorligt til skade.
 Oprydningsarbejdet efter eksplosionen ved Skattestyrelsen i København onsdag morgen.
1 / 4Adskillige ruder blev knust i eksplosionen.
Også på Nordhavn Station på den anden side af vejen blev ruder knust.
1 / 4Skattestyrelsens medarbejdere blev opfordret til at arbejde hjemmefra i dag.
2 / 4Skattestyrelsens bygning fik en hård medfart.
Ingen kom alvorligt til skade.
3 / 4Oprydningsarbejdet efter eksplosionen ved Skattestyrelsen i København onsdag morgen.
4 / 4Historiens blodige spor skræmmer, og de seneste års mange beretninger om angreb på civile i koordinerede aktioner udført af terrorister trængte sig pludselig på.
- Det er surrealistisk, når man har set så meget af den slags i fjernsynet, og så pludselig selv stå i noget, der kunne være et potentielt terrorangreb.
Jeg havde hele tiden i hovedet, at den næste bombe ville springe herovre, så jeg var rigtig bange.
Ikke helt forstået detGustav Rosentoft droppede festen i Gentofte og tog i stedet hjem for at slappe af.
I dag var han tilbage på perronen med udsigt til de skader, som eksplosionen forårsagede.
Et syn, der fik ham til at fundere over, hvor hurtigt det hele kan blive vendt på hovedet.
Det er skræmmende.
Det er vildt at stå og kigge på, og jeg har nok ikke helt forstået, hvad der skete.
Gustav Rosentoft, øjenvidne.
- Det er skræmmende.
Det er vildt at stå og kigge på, og jeg har nok ikke helt forstået, hvad der skete.
- Man får øjnene op for, at man ikke ved, hvor den slags kan ske.
Jeg troede, jeg skulle til fest, og så står jeg lige pludselig ved siden af en bombe, der sprænger, siger han.
FacebookTwitterKopier linkEmner:Terrorisme|København|Gentofte|Skattestyrelsen|Trafik




https://www.dr.dk/nyheder/vejret/husk-gummistoevler-smukfest-aabner-med-risikovarsel-skybrud

VejretHusk gummistøvler: Smukfest åbner med risikovarsel for skybrud Resten af festugen ser også ud til at blive våd – med undtagelse af fredag.
Af Diana Bengtsen07.
aug.
2019 kl.
15.
14Bemærk: artiklen er mere end 30 dage gammelLæs opI disse dage er op i mod 36.
000 gæster samlet i bøgeskoven i Skanderborg for at feste og lytte til en masse musik.
Smukfest holder i år 40 års jubilæumsfest, og festen ser ud til at blive en våd en af slagsen – og her tænkes ikke kun på de mange våde varer, som indtages i løbet af festivaldagene.
I dag åbnede festivalen nemlig med en risikomelding om skybrud, der dækker det meste af landet.
Men vejrprognosen varsler også om vådt vejr i Skanderborg resten af ugen med undtagelse af fredag, hvor der ser ud til at være et kort ophold i bygevejret:- I dag er der allerede byger med ret kraftig regn og torden i Nordjylland fra Nordsøen, som godt kan gå ned og ramme Skanderborg med op til 15-20 millimeter, og hvis man er rigtig uheldig, kan der falde 15 millimeter inden for en halv time, og så er det, man har skybrud, siger DR's vejrvært Nina Maria Bendixen.
Passagen af byger vil dog gå meget hurtigt fra sydvest til nordøst, fortæller vejrværten.
- Så sandsynligheden for, at der lige kommer skybrud i Skanderborg er ret lille.
Men at der kommer meget regn, er der ingen tvivl om, siger hun.
Læs også:Augustprognose: Den sidste del af sommeren bliver lun og vådLige nu ser det ud til, at Smukfest kommer til at få en hurtig, men intensiv byge omkring klokken 16 eller 17.
Men så slutter regnen også for i dag:- Den gode nyhed er, at når den her byge er ovre, så ser det ud til, at aftenen bliver både solrig og tør, siger Nina Maria Bendixen.
Våd uge med tørvejrsfredagTørvejret holder imidlertid ikke længe.
For allerde torsdag kommer der byger, som ser ud til at blive mere spredte:- Det betyder, at vi gennem hele torsdagen nok vil veksle mellem byger og tørvejr, siger Nina Maria Bendixen.
Til gengæld ser fredagen ud til at blive ret tør og pæn, fordi alle bygerne har bevæget sig øst på i løbet af natten.
Men glæden er kort.
Allerede sent fredag aften eller natten til lørdag kommer der nemlig en front ind, som vil give regn og blæsevejr:- Så man vågner op lørdag, hvor det er vådt.
Og så vil lørdagen være meget præget af byger, der også kan indeholde hagl og torden, siger vejrværten og uddyber:- Men fordi byger per definition er lokale, er det svært at sige, hvor meget der vil ramme i Skanderborg.
Men generelt er Jylland bare et mere udsat område, fordi bygerne kommer fra vest.
Men der kommer regn uanset hvad.
Her kan du se femdøgnsudsigten for Skanderborg:Halvlange short og gummistøvlerTrods bygevejret ugen igennem kommer det ikke til at blive koldt, lyder det fra Nina Maria Bendixen:- Skanderborg får mellem 19 og 24 grader i skyggen hele ugen igennem.
Så du behøver ikke en stor sweater før om aftenen.
Og det vil også være fint at gå rundt i halvlange shorts og uden jakke, for det stadig er lunt.
Bare husk gummistøvlerne, siger hun.
Selvom Skanderborg bliver ramt af regnvejr, kan man stadig have en fest - specielt hvis man husker regnslag og gummistøvler, lyder det fra DR's vejrvært Nina Maria Bendixen.
I 2017 hyggede gæsterne på Northside Festivalen i Aarhus sig trods voldsom sommerregn.
ARKIVFOTO.
FacebookTwitterKopier linkEmner:Skanderborg|Vejret|Smukfest|Jylland




https://www.dr.dk/nyheder/kultur/gaming/dansk-ekspert-modsiger-trumps-forklaring-paa-masseskyderier-det-er-en-myte

GamingDansk ekspert modsiger Trumps forklaring på masseskyderier: 'Det er en myte'Den amerikanske præsident siger, at computerspil kan føre til vold i virkeligheden.
Men dén holder ikke, mener dansk lektor.
Gennem de seneste tyve år er voldelige computerspil blevet beskyldt for at være en del af årsagerne til skoleskyderier i USA, selvom forskning har vist, at der ikke findes en sammenhæng.
Af Christian Mejdahl07.
aug.
2019 kl.
15.
30Bemærk: artiklen er mere end 30 dage gammelLæs opHvis man har spillet spil som 'Grand Theft Auto', 'Counter-Strike' eller 'Doom', har man nok trukket sit våben og skudt en skurk en gang eller to.
Men den amerikanske præsident Donald Trump mener også, at drabelige spil kan være en medvirkende årsag til, at folk slår sig løs med våben og skyder folk i den virkelige verden.
Det er i hvert fald hans melding, der kommer i kølvandet på sidste uges to masseskyderier i Texas og Ohio, der samlet resulterede i 31 dræbte og 51 sårede:Vi må stoppe glorificeringen af vold i vores samfund.
Donald Trump- Vi må stoppe glorificeringen af vold i vores samfund.
Og det inkluderer de grusomme og uhyggelige computerspil, der nu er hverdagskost, siger han og fortsætter:- Det er for nemt for utilpassede unge at omgive sig med en kultur, der hylder vold.
Vi er nødt til at stoppe eller betydeligt reducere det.
Og det skal ske med det samme, lyder det fra den amerikanske præsident.
Blodet flyder i rigelige mængder, når man som spiller giver sig i kast med 'Counter-Strike'.
Men det betyder altså ikke nødvendigvis, at man bagefter griber ud efter sit håndvåben i den virkelige verden.
(© Valve Software)Ekspert: Det er en myteMen det holder ikke at give computerspil skylden for masseskyderier.
Det siger Lars Konzack, der er lektor ved Institut for Informationsstudier på Københavns Universitet.
Han mener ikke, der findes en kobling mellem voldelige spil og masseskyderier.
- Med den forskning, vi har på området i dag, så har det ingen gang på jorden.
Det må siges at være en myte, siger han og fortsætter:Hvis man har lyst til at skyde nogen i USA, så har man meget nem adgang til våben.
Lars Konzack, lektor- Det virkede engang oplagt at sige, at hvis man spiller computerspil, så får man lyst til selv at skyde nogen.
Det brugte man mange år på at undersøge, og det er blevet pure afvist, siger Lars Konzack.
Han påpeger også, at forklaringen på de mange masseskyderier, der hærger USA, i stedet skal findes i landets våbenlovgivning.
- Hvis man har lyst til at skyde nogen i USA, så har man meget nem adgang til våben.
- Og så ved vi også, at gerningsmændene bag de her masseskyderier oftest er socialt udsatte mennesker, der har været udsat for traumatiserende oplevelser gennem store dele af livet.
'Doom'-serien er fuld af bombastiske våben og drabelige monstre, der skal nedlægges på stribe.
Og det vil den amerikanske præsident nu slå ned på.
(© id software)Svært at ændre påDet er ikke første gang, computerspil får skylden for masseskyderier i USA.
Da Columbine-skoleskyderiet fandt sted for 20 år siden, var mange optaget af, at de to gerningsmænd havde spillet det populære skydespil 'Doom'.
Og efter Virginia Tech-massakren i 2007 blev der fokuseret på, at gerningsmanden var en dedikeret 'Counter-Strike'-spiller.
Men selvom en sammenhæng mellem computerspil og masseskyderier er blevet afvist af videnskaben, så mener Lars Konzack, at det er en myte, der er svær af få aflivet.
- Rent mytisk virker det jo sandsynligt for folk, at der er en sammenhæng.
Det virker som en naturlig forklaring, så det sidder i folk som en myte, og det er meget svært at kæmpe imod, siger han og forklarer også, at det er en nem løsning for republikanere at ty til, når de skal håndtere sager om masseskyderier:- Republikanerne er pressede på det her område, hvis de ikke skal gå imod den amerikanske våbenlobby.
Og Trump er ikke interesseret i at ændre våbenlovgivningen.
Så vil det klart være lettere at give andre skylden.
Læs også:Rasende Rihanna kritiserer Trump efter masseskyderier: 'Du har stavet terrorisme forkert!
'FacebookTwitterKopier linkEmner:Donald Trump (politiker)|Computerspil|Mord|USA|Københavns Universitet




https://www.dr.dk/nyheder/udland/norsk-prinsesse-indordner-sig-og-dropper-royal-titel

UdlandNorsk prinsesse indordner sig og dropper royal titelMärtha Louise har meldt ud, at hun stopper med at kalde sig prinsesse i kommercielle sammenhænge.
Fra nu af bruger den norske prinsesse Märtha Louise kun sit borgerlige navn i kommercielle sammenhænge.
)07.
aug.
2019 kl.
15.
09Bemærk: artiklen er mere end 30 dage gammelLæs opDen norske prinsesse Märtha Louise stopper med at bruge sin royale titel i kommercielle sammenhænge.
Det skriver hun på Instagram ifølge VG.
Märtha Louise har fået kritik for at bruge titlen prinsesse på foredragsturneen "Prinsessen og shamanen" med sin amerikanske kæreste.
Onsdag offentliggjorde hun et opslag på Instagram, hvor hun kalder brugen af titlen for "et fejltrin".
- Jeg forstår godt, at jeg provokerer, når prinsessetitlen bliver brugt på den måde, skriver hun i opslaget.
Tjener sine egne pengePrinsessen trådte i 2002 ud af det norske kongehus og gav afkald på sin apanage.
Siden har hun blandt andet tjent sine penge som selvstændig erhvervsdrivende inden for healing og alternativ behandling.
Jeg oplever dette som en god løsning, da det bliver tydeligt at adskille min virksomhed og min rolle som repræsentant for kongehuset.
Märtha LouiseHun har ligeledes skrevet flere bøger blandt andet om engle og meditation, hvilket har affødt debat.
Det norske kongehus skriver i en pressemeddelelse onsdag, at Märtha Louise har besluttet at stoppe med at bruge titlen som prinsesse "i samråd med sin familie".
Bror og søster-dialogHun vil fortsætte med at bruge titlen, når hun repræsenterer det norske kongehus og i privat sammenhæng, men ikke "når hun driver indtægtsbringende virksomhed", skriver kongehuset.
I maj fortalte kronprins Haakon, Märtha Louises bror, til NRK, at han følger med i debatten og gerne vil i dialog med sin søster om hendes titulering.
Det er ifølge kongehuset den dialog, der nu er endt med, at prinsessen ikke længere bruger sin titel i kommercielle sammenhænge.
- Jeg oplever dette som en god løsning, da det bliver tydeligt at adskille min virksomhed og min rolle som repræsentant for kongehuset, skriver Märtha Louise i sit Instagram-opslag.
/ritzau/FacebookTwitterKopier linkEmner:Instagram|Royalt|NRK|Alternativ behandling




https://www.dr.dk/nyheder/udland/ukraines-praesident-jeg-har-talt-med-putin-om-drabet-paa-vores-soldater

UdlandUkraines præsident: Jeg har talt med Putin om drabet på vores soldaterAngreb i Donbass-regionen har kostet fire ukrainske soldater livet to uger efter ny aftale om våbenhvile trådte i kraft.
Den ukrainske præsident, Volodymyr Zelenskij, har talt med præsident Putin for anden gang på få uger.
Af Louise Brodthagen Jensen07.
aug.
2019 kl.
15.
13Bemærk: artiklen er mere end 30 dage gammelLæs opDet er kun knap en måned siden, at den ukrainske præsident førte den første samtale med sin russiske modpart, Vladimir Putin.
Men allerede har det været nødvendigt for Volodymyr Zelenskij igen at tage kontakt til Kreml, efter fire ukrainske soldater i går blev dræbt i et angreb i det separatist-kontrollerede Donbass i det østlige Ukraine.
- Jeg har talt med den russiske præsident, Vladimir Putin, om dette.
Jeg ringede til ham med det samme og slog fast, at dette ikke bringer os tættere på en våbenhvile.
Jeg opfordrede ham til at gøre sit til, at drab på vores mænd hører op, lyder det fra Zelenskij ifølge det ukrainske nyhedsbureau Unian.
Ifølge den ukrainske præsident har han fået et løfte fra Putin, men hvad det handler om står endnu ikke klart, skriver nyhedsbureauet Reuters.
Udover de fire dræbte soldater blev yderligere en såret, og det er det højeste dødstal på en enkelt dag siden oktober sidste år.
Våbenhvilken holdt i 17 dage.
Hændelsen i dag har ikke blot som mål at underminere våbenhvilken, men fredsforhandlingerne som helhed.
Volodymyr Zelenskij, Ukraines præsidentPræsident Zelenskij opfordrer derfor også lederne af den såkaldte Normandiet-kvartet, den franske præsident, Emmanuel Macron, Tysklands kansler, Angela Merkel, samt Vladimir Putin til at at mødes hurtigst muligt.
De fire lande forhandlede i februar 2015 Minsk-aftalen på plads - en aftale, der skulle sikre våbenhvilen mellem de prorussiske separatister og de ukrainske styrker.
Læs også:Ukraines præsident inviterer Putin til snak om Krim-halvøenEndnu ingen møderDe to præsidenter har endnu ikke mødtes, men har siden den første telefonsamtale i begyndelsen af juli diskuteret både fangeudvekslinger og muligheder for fredsforhandlinger i det østlige Ukraine.
Den russiske præsident, Vladimir Putin, er ikke afvisende overfor et møde med Ukraines præsident.
Den seneste aftale om en våbenhvile for Donbass blev forhandlet på plads mellem repræsentanter fra Ukraine, Rusland og OSCE og trådte i kraft 21.
juli.
- Det er meget vigtige beslutninger.
Og vi håber, at denne aftale vil blive fulgt op af konkret handlinger og føre til, at skududvekslingen bliver indstillet for at sikre en omfattende våbenhvile, lød det for et par uger siden fra Vladimir Putins talsmand, Dimitrij Peskov.
Ifølge lederen af de ukrainske styrker er i alt seks ukrainske soldater blevet dræbt og yderligere ni såret siden 21.
juli, skriver det russiske nyhedsbureau Interfax.
- Våbenhvilken holdt i 17 dage.
Hændelsen i dag har ikke blot som mål at underminere våbenhvilken, men fredsforhandlingerne som helhed, sagde Zelenskij i går.
Krigen mellem de ukrainske tropper og de russisk-støttede separatister har kostet mindst 13.
000 mennesker livet, siden krigen brød ud i kølvandet på Ruslands annektering af halvøen Krim og Maidan-revolutionen i Ukraine.
Læs også:OVERBLIK: Derfor er Rusland og Ukraine igen i konfliktFacebookTwitterKopier linkEmner:Angela Merkel (politiker)|Emmanuel Macron (politiker)|Rusland|Krige og væbnede konflikter|OSCE




https://www.dr.dk/nyheder/penge/ramt-af-post-sommerferie-stress-her-er-psykologens-gode-raad-til-dig-og-din-leder

PengeRamt af post-sommerferie-stress?
Her er psykologens gode råd til dig og din lederPerioden efter sommerferie er højsæson for stress-sygemeldinger, viser tal fra pensionsselskabet PFA.
Stress kan ramme alle, mener erhvervspsykolog Erik Bagger.
Men der er ifølge ham en række måder, hvorpå du og din leder kan forsøge at undgå alvorlige stress-sygemeldinger.
Af Signe Mai Vilsbøll07.
aug.
2019 kl.
16.
56Bemærk: artiklen er mere end 30 dage gammelLæs opI denne uge vender et stort antal danskere tilbage til abejdet efter en længere sommerferie.
Men det er ikke alle, der bliver ved deres skrivebord.
Vil du vide mere om stress?
Fra 2014 til 2018 er antallet af stressskader steget med 65 procent, mener pensionsselskabet PFA.
Og 430.
000 danskere oplever ifølge Stressforeningen hver dag alvorlige stressrelaterede symptomer.
Hvis du vil vide mere om, hvorfor så mange af os har ondt i arbejdslivet eller få råd til, hvordan du og dine medarbejdere kan undgå at gå ned med flaget, så lyt til denne uges afsnit af Følg Pengene på P1.
Overgangen fra at have al tid i verden til igen at skulle hænge i hamsterhjulet kan være hård for mange, og perioden lige efter sommerferien er med årene blevet højsæson for stress-sygemeldinger, viser nye tal fra pensionsselskabet PFA.
Markant flere kunder henvender sig med stress-relaterede problemer til PFA's helbredssikring efter sommerferien.
Således har efterårsmånederne i perioden 2015 til 2018 haft 25 procent flere stress-anmeldelser end årsgennemsnittet.
Forventningen om forventninger presserIfølge erhvervspsykolog Erik Bagger, der gennem de sidste 20 år har vejledt virksomheder i Danmark om blandt andet stress, kan en af hovedårsagerne være forventningspres.
Selvom arbejdet slet ikke er gået i gang, kan medarbejderen have en fornemmelse af, at de kommer tilbage til bunker af opgaver, forklarer psykologen:- Det er egentlig ikke arbejdet, man som sådan bliver stresset af, men mere forventningen om, hvad arbejdspladsen vil forlange af en, når man er tilbage, samtidig med at man måske har en følelse af, at man har tabt rytme og mistet overblikket, mens man var væk.
Giv medarbejdere en blød startFor virksomhedsledere kan det være svært at håndtere stress-relaterede problemer, som kunne opstå efter endt ferie.
Erik Bagger påpeger dog, at der findes "en række lette løsninger", der giver medarbejdere en "blød start", når arbejdet skal genoptages.
Dels kan ledere give medarbejdere mulighed for at vende tilbage midt i ugen, og dels kan ledere sørge for, at medarbejderes kalendere ikke er fyldt med møder, hvor de skal præstere, de første dage, siger psykologen.
- Det er godt, hvis medarbejderne får plads til gradvist at danne sig et overblik over arbejdsopgaver og genetablere relationen til kollegaer og samarbejdspartnere.
Tal med medarbejdere og få fjernet forestillingerne om, at der ligger arbejdsopgaver, de ikke når.
Prioritér.
Og prioritér det vigtigste førstMedarbejdere kan imidlertid også hjælpe sig selv ved at møde veludhvilet op den første dag, gå langsomt til arbejdsopgaverne og prioritere det vigtigste først.
- Det duer ikke at vende tilbage og tænke, at du hellere må give den en skalle og arbejde elleve timer, nu hvor du har været væk så længe.
Det er der, man risikerer at gå for hårdt til sagen og presse sig selv til det yderste, siger Erik Bagger og tilføjer:- Få skabt et overblik over, hvad du skal nå, og sig til chefen, hvis du kan se, at der er noget, som ikke er muligt.
Ledere vil hellere have medarbejdere, der udtrykker, at de er i tvivl om, hvorvidt de kan nå en arbejdsopgave, end medarbejdere, der bliver sygemeldt, fordi de ikke nåede det.
Tal om stress på arbejdetIfølge Stressforeningen oplever 430.
000 danskere hver dag symptomer på alvorlig stress, mens stadig flere danskere bliver sygemeldt med stress-relaterede lidelser.
- Stress er en tilstand, der kan ende med at blive en pyskisk lidelse, hvis der ikke er nogen, der tager symptomerne alvorligt.
Og det er ikke altid, at chefen forstår, at der er stress på spil, siger Erik Bagger og minder om, at stress kan ramme alle.
Han opfordrer folk til at tale om stress på arbejdet, så der kan blive reageret i tide, hvis nogen er på vej mod et kollaps:- Hvis folk pludselig reagerer anderledes, udviser tegn på koncentrationsbesvær eller undlader at gå med til frokost på arbejdet, kan kan der være tale om begyndende stress, og så er det bare med at flage din tvivl overfor vedkommende.
Sådan hjælper man bedst.
FacebookTwitterKopier linkEmner:Sygdomme og lidelser|Arbejdsmarked|PFA Pension|Arbejdspladser|Sundhed og velvære




https://www.dr.dk/sporten/fodbold/video-iskolde-wind-har-laert-af-de-bedste-her-er-7-af-historiens-fraekkeste

FodboldVIDEO Iskolde Wind har lært af de bedste: Her er 7 af historiens frækkeste straffesparkPirlo, Ramos og Zidane.
Fodboldens største stjerner har ikke været bange for at lave den såkaldte "Panenka" i de vigtigste kampe.
Zidane og Pirlo - Wind (midten) er i selskab med de store, der har leveret en 'Panenka', når det gælder.
Foto: ScanpixAf Niklas Brandt Pedersen07.
aug.
2019 kl.
14.
11Bemærk: artiklen er mere end 30 dage gammelLæs opDet kræver i første omgang en ordentlig omgang mandsmod bare at tage ansvaret for at sparke et afgørende straffespark.
Derfor virker det næsten naturstridigt, at nogle spillere føler trangen til at hæve indsatsen og forsøge sig med et spark, der potentielt kan ende med at gå helt galt og ende i den helt store ydmygelse.
- Det krævede lidt ekstra boller, hvis man må sige det.
Det var sgu dejligt at se den stryge ind, lød analysen fra FC Københavns Jonas Wind, efter han i aftes lykkedes med den såkaldte 'Panenka' foran 40.
000 fjendtlige fans i Champions League-kvalifikationskampen mod Røde Stjerne.
VIDEO: Sådan lød det i radioen på P3, da Jonas Wind lykkedes med sit iskolde straffespark.
Men 20-årige Jonas Wind er bestemt ikke den eneste i fodboldhistorien, der har givet sig i kast med den frække straffesparksvariant.
Faktisk har nogle af sportens største stjerner også gjort brug af den såkaldt 'Panenka' i de kampe, hvor hele kloden følger med.
Der hvor ydmygelsen ved en afbrænder kan blive størst, men hvor kølighedsfaktoren ved succes til gengæld også er helt i top.
Vi har taget et kig på syv af historiens allerkøligste straffespark.
1Zinedine Zidane, VM-finalen 2006En VM-finale er den største kamp for en fodboldspiller.
Derfor må det nødvendigvis også være den største scene at levere en ´Panenka´på.
Det var lige præcis her, Frankrigs Zinedine Zidane valgte at lave den frække straffesparksvariant til 1-0 mod Italien i begyndelsen af opgøret.
Og så gør det jo ikke historien mindre opsigtsvækkende, at VM-finalen tilmed var Zidanes sidste kamp som aktiv, og at han sluttede opgøret af med et rødt kort for en skalle i brystet på Italiens Marco Materazzi.
2Alexis Sánchez, Copa América-finalen 2015Det her var ikke den flotteste 'Panenka'.
Langt fra endda.
Til gengæld var den vigtig.
Den sikrede nemlig Alexis Sánchez og Chile Copa América-pokalen i 2015 og tilføjede endnu en finaleskuffelse til Lionel Messi og Argentina.
3Andrea Pirlo, EM-kvartfinalen 2012Ingen laver en 'Panenka' med en lethed og arrogance som Andrea Pirlo.
Ingen.
Det fik den engelske målmand Joe Hart at føle i EM-kvartfinalen 2012, hvor Pirlo med Italiens tredje spark ydmygede den daværende Manchester City-keeper med en af fodboldhistoriens mest overlegne straffespark.
Pirlo og co.
endte med at avancere til semifinalen, mens England kunne notere sig endnu en tabt straffesparkskonkurrence.
4Sergio Ramos, EM-semifinalen 2012Måske var det Pirlos straffe i kvartfinalen, der inspirerede Spaniens Sergio Ramos.
I hvert fald valgte forsvarsspilleren at bruge den kølige straffesparksvariant til at hjælpe Spanien frem mod EM-finalen i straffesparkskonkurrencen mod Portugal.
Det blev også indledningen på en lang kærlighedshistorie mellem Real Madrid-stjernen og 'Panenka'-sparket.
Siden 2012 har Ramos nemlig lavet endnu flere af de frække lob fra pletten.
5Sebastián Abreu, VM-kvartfinalen 2010Du husker nok ikke VM-kvartfinalen 2010 mellem Ghana og Uruguay for Abreus lækre straffespark.
Hvis du husker den for noget, så er det nok nærmere uruguayanske Luis Suarez' desperate forsøg på at undgå en Ghana-scoring i sidste minut af den forlængede spilletid.
Den kontroversielle Uruguay-angriber afværgede bolden med hånden på stregen og fik rødt kort, men det var alligevel sydamerikanerne, der kunne grine til sidst.
Ghana brændte nemlig efterfølgende fra 11 meter-pletten og i straffesparkskonkurrencen kunne Sebastián Abreu så banke det sidste søm i Ghanas VM-drømme med en fræk 'Panenka' på det sidste spark.
6Hélder Postiga, EM-kvartfinalen 2004Portugal skulle score i slutningen af straffesparkskonkurrencen mod England for at holde liv i drømmen om EM-succes på hjemmebane i 2004.
Frem trådte Hélder Postiga og leverede en yderst veludført 'Panenka', der var tæt på at få DR Sportens kommentator Henrik Liniger til at vælte ned fra stolen af forbløffelse.
7Antonín Panenka, EM-finalen 1976Manden, hvis efternavn altid vil være forbundet med den flamboyante straffesparksvariant, opfandt 'Panenka'-sparket i EM-finalen 1976.
Her sikrede han Tjekkoslovakiet EM-pokalen med det afgørende spark i straffekonkurrencen mod Vesttyskland.
FacebookTwitterKopier linkEmner:Lionel Messi (fodboldspiller)|Luis Suárez (fodboldspiller)|Fodbold|Ghana|Real Madrid




https://www.dr.dk/nyheder/indland/tordenfluer-forer-til-15-aflyste-operationer-i-horsens

IndlandTordenfluer fører til 15 aflyste operationer i HorsensDer er i morges fundet tordenfluer i vindueskarme på operationsstuer på Regionshospitalet i Horsens.
07.
aug.
2019 kl.
14.
36Bemærk: artiklen er mere end 30 dage gammelLæs opRegionshospitalet Horsens må aflyse onsdagens planlagte operationer på grund af fund af tordenfluer.
Det oplyser hospitalet.
Tordenfluerne er onsdag morgen fundet i vindueskarmene på en række af hospitalets operationsstuer.
Derfor har hospitalet valgt at aflyse planlagte operationer.
Planlagte operationer kan eksempelvis gælde patienter, der skal have et nyt knæ eller have fjernet livmoderen.
Den akutte kirurgi kan dog fortsat varetages på de stuer, der ikke er påvirket, oplyser hospitalet.
Strenge kravIfølge lægefaglig direktør Nils Falk Bjerregaard har hospitalet måttet aflyse 15 planlagte operationer onsdag.
- Det var helt tydeligt, at vi havde liv inde på stuerne, som vi ikke skulle have her til morgen, siger han og tilføjer:- Vi har enormt strenge krav til hygiejne på operationsstuer, og patientsikkerheden er selvfølgelig først.
Indtil at vi kender årsagen, har fået bekæmpet dem og gjort rent, er vi nødt til at tage forholdsregler og selvfølgelig ikke operere patienter derinde.
Insektmiddel og gummilisterHospitalet forventer at være i fuld drift igen torsdag.
Onsdag skal skadedyrsbekæmperne sikre, at tordenfluerne bekæmpes, og at det forebygges, at de kommer igen.
Ifølge Nils Falk Bjerregaard har skadedyrsbekæmperne et bud på, hvordan de ubudne gæster har fundet vej til operationsstuerne.
- Det, vi får at vide fra eksperterne, er, at det er det meget varme vejr, der har været de seneste uger, den høje luftfugtighed og meget regn, der gør, at de er et problem.
- Vinduerne har været lukket, så de er kommet ind gennem gummilisterne omkring vinduerne.
Så dem tætner vi yderligere, efter at der har været behandlet med insektmidler, siger direktøren.
Alle berørte patienter vil blive kontaktet, og hospitalet vil tilbyde dem en ny tid hurtigst muligt.
/ritzau/FacebookTwitterKopier linkEmner:Hospitaler|Operationer|Horsens|Skadedyr|Regionshospitalet Horsens




https://www.dr.dk/sporten/oevrig/guide-vaeltede-stole-touchdowns-og-pl-billetter-her-er-alt-du-skal-vide-om-em-i

Øvrig sportGUIDE Væltede stole, touchdowns og PL-billetter: Her er alt, du skal vide om EM i kørestolsrugbyDanmark har fordel af hjemmebane i Vejle, når de rød-hvide i dag indleder jagten på EM-succes og en plads ved de Paralympiske Lege næste år.
Det danske landshold i kørestolsrugby tager hul på EM i Vejle onsdag.
Bliv klar til det her.
Af Niklas Brandt Pedersen og Jens Albæk Aarup07.
aug.
2019 kl.
13.
03Bemærk: artiklen er mere end 30 dage gammelLæs opDGI Huset i Vejle bliver de næste fem dage hjemsted for en af parasportens mest underholdende og intense sportsgrene, når EM i kørestolsrugby kommer til byen.
Klokken 16 spiller Danmark sin første kamp mod Polen i et opgør, du kan se på DRTV.
Men har du ikke helt styr på, hvad der er op og ned i kørestolsrugby, så frygt ej.
Vi har samlet alt det vigtigste lige her.
Banen og bolden er hugget fra andre sportsgreneI kørestolsrugby spiller man på en basketballbane – dog uden kurve.
I stedet for trepointslinje og straffeplet er der et otte meter bredt målfelt i hver ende af banen.
Det er her, man scorer point med bolden, som reelt er identisk med en volleyball.
Fire perioder og fire timeoutsEn kamp i kørestolsrugby bliver delt op i fire perioder, der hver varer otte minutter.
Er stillingen lige efter de 32 minutters ordinære spilletid, tager man hul på tre minutters overtid for at finde en vinder.
Under opgøret har begge hold mulighed for at tage fire timeouts.
Både spillere og trænere kan kalde en timeout, men kun hvis bolden er ude af spil eller holdet er i boldbesiddelse.
Spillerne scorer ved at køre over målstregen med boldenLigesom man kender det fra et ’touchdown’ i amerikansk fodbold, så gælder det i kørestolsrugby om at komme ind i målzonen med bolden solidt plantet i favnen.
Scoringen tæller, når en spiller berører mållinjen med to hjul, og hver scoring giver 1 point til holdet.
Smæk på tacklingerneSelvom spillerne i kørestolsrugby alle er hæmmet af forskellige handicap, så er der ingen, der bliver skånet i tacklingerne.
Der er nemlig fuld kontakt, og det betyder, at du ofte vil se spillerne hamre så hårdt ind i hinanden, at deres kørestole vælter bagover.
Når sådan et styrt sker, bliver spillet stoppet af dommeren, men først når han vurderer, at spilstoppet ikke får indflydelse på det angribende holds scoringschancer.
Pointsystem hjælper til at gøre holdene ligeEt typisk hold i kørestolsrugby.
Den fjerde spiller er en kvinde med alvorligt handicap, som derfor går fra 0,5 til 0 på grund af hendes køn.
Sådan spiller DanmarkTorsdag 15.
30: Schweiz – DanmarkFredag 17.
45: Storbritannien – DanmarkLørdag eftermiddag: Mulig dansk semifinaleSøndag eftermiddag: Mulig dansk bronzekamp eller finaleAlle kampe direkte på DRTVKørestolsrugby er bemærkelsesværdig i paraidrætten, fordi spillere af begge køn og med flere forskellige grader og typer af handicap dyster mod hinanden.
For at undgå, at det bliver uretfærdigt, har man valgt at bruge et pointsystem, der skal gøre holdene jævnbyrdige.
Spillernes handicap bliver vurderet ud fra en skala fra 0,5 til 3,5, hvor udøverne med det mest alvorlige handicap får tildelt den laveste pointscore og omvendt.
Hvert hold har fire spillere på banen, og den kvartet må tilsammen maksimalt have en pointscore på 8.
Desuden kan kvinder trække et halvt point fra i deres pointscore.
Bolden må ikke varmesI kørestolsrugby kan bolden ikke bare ligge trygt i skødet på holdets bedste spiller, mens han forsøger at finde vej til målstregen.
Den skal i stedet være i konstant bevægelse, og faktisk må spillerne kun holde fast i bolden i 10 sekunder ad gangen.
Herefter skal den enten dribles i gulvet eller afleveres til en holdkammerat.
Derudover har hvert hold kun 12 sekunder til at føre bolden op på modstandernes banehalvdel, når bolden bliver sat i spil efter modstandernes scoringer.
PL-billetter på højkantLykkes det for Danmark at spille sig i EM-finalen, så behøver de ikke kun bekymre sig om, hvordan de skal besejre modstanderne i kampen om at blive europamestre.
De kan nemlig også allerede begynde at fejre kvalifikationen til de Paralympiske Lege i Tokyo næste år.
Der er nemlig to adgangsbilletter til PL at spille om ved dette EM, så en finaleplads vil altså sende det danske landshold i det forjættede land.
Du kan følge med i, om det skulle lykkes for vores danske helte, når de tager hul på EM klokken 16.
00 på DRTV mod Polen.
FacebookTwitterKopier linkEmner:Handicapsport|Danske Gymnastik- og Idrætsforeninger|Polen|Vejle|Amerikansk fodbold




https://www.dr.dk/nyheder/indland/efter-eksplosion-utrygge-skatteansatte-ringede-til-forbund-fra-klokken-fem-i-morges

Eksplosioner i KøbenhavnSe temaIndlandEfter eksplosion: Utrygge skatteansatte ringede til forbund fra klokken fem i morgesMedarbejdere i Skattestyrelsen var usikre på, om de skulle tage på arbejde eller blive hjemme.
Politiet har foretaget en række tekniske undersøgelser på stedet, hvor eksplosionen skete tirsdag aften, men det er endnu for tidligt at drage en konklusion om ret meget.
Af Theis Lange Olsen07.
aug.
2019 kl.
13.
03Bemærk: artiklen er mere end 30 dage gammelLæs opDen eksplosion, der tirsdag aften rystede indgangspartiet til Skattestyrelsens bygninger på Østerbro i København, fik her til morgen adskillige skatteansatte fra andre dele af landet til at reagere.
Mange af dem følte sig ikke trygge ved at tage på arbejde og ringede til deres fagforening, Dansk Told & Skatteforbund, allerede fra klokken fem.
- Det skaber utryghed og usikkerhed blandt medarbejderne, og jeg har siden klokken fem i morges fået forskellige henvendelser.
De er primært gået på, om det nu er trygt at gå på arbejde, og her er jeg overbevist om, at politiet gør, hvad de skal gøre, siger forbundsformand Jørn Rise.
- Men man bliver rystet, når man hører sådan noget.
Heldigvis har ledelsen i Skattestyrelsen reageret hurtigt, og dialogen med dem gør, at jeg har tillid til, at det fungerer med sikkerheden, siger han.
Skattestyrelsen har lige nu omkring 3.
800 medarbejdere ansat i afdelinger rundt i landet.
Københavns Politi oplyser på et pressemøde onsdag formiddag, at de har været opmærksomme på, at der kunne være en trussel mod andre skattekontorer - og generelt statslige bygninger.
Men der har ikke været mistænkelige forhold at berette om.
Udsat positionEfter en periode med skandalesager er hele den danske skatteforvaltning i øjeblikket inde i en genopbygningsfase, hvor der kommer rigtig mange nye medarbejdere til.
De bliver ifølge Jørn Rise gjort tydeligt opmærksom på, at de nu er ansat i en udsat stilling med risiko for, at der kan opstå ubehagelige hændelser.
- Vi træffer jo også nogle afgørelser, som ikke altid kommer borgere og virksomheder til gavn, siger forbundsformanden.
I hans øjne skete den mest alvorlige hændelse til dato i 2007, hvor en 47-årig mand skød og dræbte en 57-årig sikkerhedsvagt i Skat foran et skattekontor på Tagensvej i Købehavn.
Gerningsmanden ville hævne sig på Skat, der mente, at han skyldte mere end 300.
000 kroner.
Han fik senere en dom på 14 års fængsel.
- Det er det mest alvorlige, vi har set, men den her eksplosion rangerer på et niveau, hvor man begynder at få flere forskellige tanker: Er det en enkelt mands værk, eller er vi ovre i terror, eller hvor er vi?
Det må vi forholde os til, når vi kender til fakta, siger Jørn Rise.
I fagforbundet Djøf, der også organiserer ansatte i Skattestyrelsen, er de bekymrede efter eksplosionen:- Som offentligt ansat skal man kunne færdes trygt på sin arbejdsplads og passe sit arbejde uden at frygte for liv og helbred.
Vi har desværre set flere eksempler på overfald på medarbejdere i skat og andre offentlige myndigheder.
Det skal vi som samfund ikke acceptere.
- Vi må ikke ende i en situation, hvor hensynet til ens sikkerhed afgør, om man vælger at arbejde i den offentlige sektor, siger Sara Vergo, formand for de offentligt ansatte medlemmer i Djøf og tilføjer:Medarbejdere bliver hjemmeBåde skatteminister Morten Bødskov (S) og direktør for Skattestyrelsen Merete Agergaard var tidligt i morges til stede ved Skattestyrelsen i Nordhavn, hvor medarbejderne blev opfordret til at blive hjemme i dag.
En af dem er Nanna Sofie Due Jensen, der er kommunikationskonsulent i Skattestyrelsen:En anden af medarbejderne i Nordhavn er Henrik Christensen, der er Social Media Manager i Skattestyrelsen:Politi: En forbrydelse bag eksplosionKøbenhavns Politi er af den opfattelse, at der uden tvivl ligger en forbrydelse bag eksplosionen på Østerbro, men det er stadig for tidligt at sige noget om gerningsmand og motivet.
To personer opholdt sig i bygningen under eksplosionen, men kom ikke noget til, mens en anden person blev ramt af fragmenter fra eksplosionen.
Vedkommende søgte selv behandling på en skadestue.
Politiet efterlyser desuden vidner, der har set eksplosionen.
Der var både busser og tog til stede ved Nordhavn Station, da eksplosionen fandt sted.
Politiet kan kontaktes på 114.
Angrebet på Skattestyrelsen i aftes faldt på 16-årsdagen for et andet angreb, der også ramte Skattestyrelsen i Østbanegade i København.
Det tager politiet højde for i efterforskningen.
FacebookTwitterKopier linkEmner:Merete Agergaard (embedsmand)|Morten Bødskov (politiker)|Skattestyrelsen|København|Arbejdsmarked




https://www.dr.dk/nyheder/politik/mette-frederiksen-om-voldsom-eksplosion-et-angreb-paa-vores-tryghed

Eksplosioner i KøbenhavnSe temaPolitikMette Frederiksen om voldsom eksplosion: Et angreb på vores tryghedDet er et under, at ingen kom alvorligt til skade ved eksplosionen, siger statsministeren.
Af Thomas Klose Jensen07.
aug.
2019 kl.
11.
29Bemærk: artiklen er mere end 30 dage gammelLæs op- Der er tale om en meget alvorlig forbrydelse og en meget voldsom eksplosion.
Sådan beskriver statsminister Mette Frederiksen (S) eksplosionen, der i aftes rystede indgangspartiet til Skattestyrelsens bygninger på Østerbro i København – lige over for Nordhavn Station.
Her til formiddag mødte hun op i Spejlsalen i Statsministeriet for at udtale sig om eksplosionen for første gang.
- Det her er meget voldsomt.
Det er det for beboerne, naboerne og dem, der var omkring på Østerbro.
Det er det for medarbejderne i Skattestyrelsen, hvis arbejdsplads er blevet ødelagt.
Og det mener jeg sådan set også, at det er som samfund, for det er et under, et held, at der ikke er nogen, som er kommet alvorligt til skade, siger statsministeren.
Hun forklarer desuden, at når en dansk myndighed som Skattestyrelsen bliver ramt, så bliver der set med stor alvor på det.
- Under alle omstændigheder er det her jo et angreb på vores tryghed.
Mette Frederiksen forklarer desuden, at det er for tidligt at konkludere noget om, hvad der ligger bag eksplosionen, andet end at der er tale om en bevidst handling.
Ifølge statsministeren er politiet i stand til at håndtere situationen, men hun er åben for at tilføre flere ressourcer i et nyt politiforlig, da politiet er "presset".
To personer i bygningen under eksplosionSkattestyrelsen ligger på Østerbro lige over for Nordhavn station.
Politiet modtog anmeldelse om eksplosionen i aftes klokken 22.
16 og rykkede ud til stedet.
Københavns Politi oplyste her til formiddag, at der ikke var tale om et uheld, men at nogen derimod har angrebet bygningen med vilje.
Det er dog for tidligt at sige noget om, hvem der kan stå bag, og hvad motivet kan være.
To personer opholdt sig i bygningen under eksplosionen, men kom ikke noget til, mens en anden person blev ramt af fragmenter fra eksplosionen.
Vedkommende søgte selv behandling på en skadestue.
Politiet efterlyser desuden vidner, der har set eksplosionen.
Der var både busser og tog til stede ved Nordhavn Station, da eksplosionen fandt sted.
Politiet kan kontaktes på 114.
Skatteminister: Fuldstændig vanvittigtSkatteminister Morten Bødskov (S) besøgte selv her til morgen Skattestyrelsen for at se skaderne med egne øjne.
Her kommenterede han også eksplosionen.
- Det er en meget, meget voldsom handling og fuldstændig vanvittigt, at det overhovedet kan finde sted.
Skatteministeren opfordrer også alle, der kan have set noget til at kontakte politiet.
Indgangspartiet foran Skattestyrelsen på Østerbro i København, onsdag den 7.
august 2019.
 Politiet modtog anmeldelse om eksplosionen i aftes klokken 22.
16 og rykkede ud til stedet.
 Natten igennem har politiet været til stede med blandt andet efterforskere og bombehunde, og der er foretaget en række undersøgelser.
 Direktør for Skattestyrelsen Merete Agergaard og skatteminister Morten Bødskov (S) ved Skattestyrelsen på Østerbro i København onsdag morgen.
1 / 4Indgangspartiet foran Skattestyrelsen på Østerbro i København, onsdag den 7.
august 2019.
1 / 4Politiet modtog anmeldelse om eksplosionen i aftes klokken 22.
16 og rykkede ud til stedet.
2 / 4Natten igennem har politiet været til stede med blandt andet efterforskere og bombehunde, og der er foretaget en række undersøgelser.
3 / 4Direktør for Skattestyrelsen Merete Agergaard og skatteminister Morten Bødskov (S) ved Skattestyrelsen på Østerbro i København onsdag morgen.
4 / 4FacebookTwitterKopier linkEmner:Mette Frederiksen (politiker)|Morten Bødskov (politiker)|Socialdemokraterne|København|Politi




https://www.dr.dk/nyheder/regionale/oestjylland/supermarkeder-indfoerer-nultolerance-mod-udskaeldt-sproejtemiddel

ØstjyllandSupermarkeder indfører nultolerance mod udskældt sprøjtemiddelStoffet chlorpyrifos er under mistanke for at skade udviklingen hos børn og fostre.
Hvis der er tale om ikke-økologiske citrus-frugter, så indeholder en stor del af dem chlorpyrifos.
Af Emma Lichscheidt07.
aug.
2019 kl.
12.
56Bemærk: artiklen er mere end 30 dage gammelLæs opKunder i de danske supermarkeder skal være sikre på at købe frugt og grønt uden at udsætte sig selv for stoffet chlorpyrifos, som er under mistanke for at skade udviklingen hos børn og fostre.
Flere supermarkedskæder har derfor indført nultolerance mod stoffet.
Det sker, efter at Det Europæiske Fødevaresikkerhedsagentur (EFSA) efter en undersøgelse har anbefalet, at EU næste år fjerner stoffet fra listen af godkendte insektmidler, som bruges til at sprøjte appelsiner, citroner og vindruer, der ikke er dyrket økologisk.
Læs også:Fødevaremyndighed: Frygtet sprøjtegift skader børns udvikling og skal forbydesTirsdag fortalte fødevareminister Mogens Jensen (S) til DR, at han hurtigst muligt vil have et forbud.
Indtil da indfører Rema 1000 nu sin egen nultolerance for chlorpyrifos og afarten chlorpyrifos-methyl, fortæller indkøbschef Anders Jensen til DR Østjylland.
- Hvis vi har et stof her, der er så skadeligt, burde vi også gøre noget ved det.
Jeg regner med, at vi relativt hurtigt kan komme på plads med det, da mange af vores leverandører slet ikke bruger det, og så vil vi selvfølgelig prioritere at bruge dem, siger han.
Hvad er chlorpyrifos?
Chlorpyrifos er et sprøjtemiddel, der bruges til at blokere signalerne i insekters nervesystem - altså en nervegas.
Det er en af de mest populære pesticider i verden.
Det er forbudt i Danmark, og det har aldrig været tilladt at bruge sprøjtegifte, der indeholder chlorpyrifos på friland eller i fødevareproduktion herhjemme.
Indtil 2012 var det dog lovligt at bruge i drivhuse på prydplanter, men også det blev gjort ulovligt i 2012.
Det er godkendt i mere end 100 lande.
Kilder: Danwatch, Middeldatabasen og DRHåber på EU-forbud mod stoffetCoop og Salling Group stemmer i.
Kvalitetschef i Salling Group Carina Jensen fortæller til DR Østjylland, at de indfører forbuddet øjeblikkeligt.
- Det gør vi med det samme, og vi har allerede været i kontakt med vores leverandører, siger hun.
Hun fortæller, at Salling Group har ført kontrol med fødevarerne, og at det ikke er et stof, der optræder særligt hyppigt hos dem.
- Det er meget sjældent, at vi er stødt på stoffet de seneste to-tre år, og vi vil selvfølgelig gerne sikre, at det ikke kan findes i fremtiden, siger hun.
Hos Coop fortæller CSR-chef Thomas Roland, at man længe har haft nultolerence over for stoffet, og at man også har kontrolleret for det løbende.
- Vi fandt stoffet i fem prøver sidste år, og en af dem var så tæt på grænseværdien, at vi stoppede samarbejdet med pågældende leverandør.
Det er øverst på vores liste over stoffer, vi gerne vil have udfaset, siger han til DR Østjylland.
Læs også:Skadeligt for børns hjerner: Fødevareministeren vil forbyde frugt sprøjtet med farligt stofCoop har desuden en landbrugsrådgiver ansat, der besøger leverandørerne og rådgiver dem til, hvad de kan gøre for at undgå at sprøjte med stoffet.
Men der er brug for politisk handling, mener Thomas Roland, der derfor glæder sig over ministerens udmelding.
- Der er brug for politisk handling og et forbud mod stoffet, så det ikke dukker op i andre produkter, som forbrugerne tager med hjem, og som vi måske ikke er opmærksomme på, at vi skal teste.
Jeg tror i virkeligheden ikke, frugt er det største problem, men at det også kan være potteplanter, siger han.
Kvalitetschefen i Salling Group Carina Jensen håber, at flere lande vil følge trop.
- Når ministeren bakker op, øger det jo fokus, og det gør det i forhold til EU, og det vigtigste er jo, at vi får et EU-forbud, hvis vi skal se på fødevaresikkerheden ikke kun lokalt i Danmark men i hele EU, siger hun.
Fra 2016 til 2018 foretog Fødevarestyrelsen 151 test og fandt spor af sprøjtemidlet i 30 procent af appelsiner og 34 procent af clementiner og mandariner.
FacebookTwitterKopier linkEmner:Mogens Jensen (politiker)|Socialdemokraterne|EU|Supermarkeder|Jylland




https://www.dr.dk/nyheder/regionale/nordjylland/sarah-hoerte-om-omstridt-soevnmetode-i-moedregruppen-nu-sover-hele

NordjyllandSarah hørte om omstridt søvnmetode i mødregruppen: Nu sover hele familien sammenI en lille familie fra Vejle har de prøvet rådene fra bogen 'Godnat og sov godt'.
Af Klaus Videbæk, Rasmus Jungersen og Kim Rathcke Jensen07.
aug.
2019 kl.
11.
37Bemærk: artiklen er mere end 30 dage gammelLæs opGode råd kan være dyre – eller i hvert fald meget tiltrængte, når man slås med at få sit barn til at sove.
Det vil de fleste forældre formentlig kunne nikke genkendende til.
Også i en lille familie fra Vejle.
Til at starte med syntes jeg egentlig, at det lød fornuftigt nok.
Det lød som en god måde at få sit barn til at falde i søvn på.
Sarah Dedieu, mor til toHer kneb det i en periode med at få ro om natten, og derfor prøvede familien den nu meget omdiskuterede søvnmetode fra bogen 'Godnat og sov godt', som hundredvis af psykologer vil have trukket tilbage.
- Der var flere fra mødregruppen, der snakkede om den, og jeg tænkte, at det kunne være løsningen på vores problem, for vores første barn var ikke så nem at få til at sove, fortæller Sarah Dedieu, der i dag er mor til to.
I bogen rådes forældrene til ikke at trøste deres barn, hvis det for eksempel ligger i sengen og græder, før det skal sove.
Forældrene må gerne kigge til barnet, men målet er langsomt at vænne barnet til, at det ikke opnår noget ved at græde, så det opdager, at det skal falde i søvn på egen hånd.
Barnet skal nemlig ikke være ret gammelt, før barnets gråd er udtryk for andet end reelle behov som, at det for eksempel har ondt i maven eller lavet i bleen, argumenteres det i bogen.
Derfor bør man ikke motivere barnet til at græde unødigt.
Lød fornuftigt nokFor Sarah Dedieu lød det ikke som nogen helt dum tanke.
- Til at starte med syntes jeg egentlig, at det lød fornuftigt nok.
Det lød som en god måde at få sit barn til at falde i søvn på, og jeg tror særligt, det var det med, at man med metoden faktisk skulle vise, at man var til stede.
Det måtte give en form for tryghed, fortæller hun.
Der gik dog ikke ret længe, inden hun og hendes mand valgte at opgive metoden igen.
- Det gik ikke så godt.
Han faldt ikke hurtigt i søvn, og han græd rigtig meget og i lang tid, fortæller hun.
Læs et kort uddrag fra bogen 'Godnat og sov godt' her:Familien forsøgte sig samlet set i to uger.
- Men måske var jeg allerede efter den første uge begyndt at tvivle på, om det var noget, vi kunne gennemføre, for jeg syntes ikke, det var rart, og jeg syntes det føltes forkert, så vi endte med at droppe det, siger Dedieu.
Hele familien sover nu sammenI stedet valgte familien at gå en anden vej.
De sov allesammen sammen i én seng, og nu hvor begge børn er blevet ældre, sover de i samme rum.
Det føles ganske enkelt bedre, og det viste sig også at være mere effektivt, fortæller Sarah Dedieu.
- Det fungerede bedre at give dem tryghed og nærhed, og det havde alle parter det bedre med, fortæller hun.
Går imod SundhedsstyrelsenMetoden som beskrives i 'Godnat og sov godt' stemmer da heller ikke overens med anbefalingerne fra Sundhedsstyrelsen.
I en bog udgivet i april sidste år med titlen 'Sunde børn' giver Sundhedsstyrelsen en række råd til, hvordan man kan få barnet til at sove godt om natten på bestemte alderstrin.
Det siger Sundhedsstyrelsen"Små børn græder og har nogle gange svært ved at falde til ro.
Det er helt almindeligt og skyldes hverken, at barnet er ‘forkælet’, eller at I griber det forkert an, men at barnet har noget at fortælle jer og har brug for jeres ro og nærvær for selv at blive rolig.
"Kilde: 'Sunde Børn - Til forældre med børn i alderen 0 til 2 år', SundhedsstyrelsenNår barnet for eksempel er et til to år gammelt, kan det være en god idé at lade barnet blive liggende i sengen, hvis det har svært ved at sove og er uroligt.
Men man bør trøste og berolige det, lyder det.
Generelt er det uhensigtsmæssigt at ignorere børns gråd, fortæller Annette Poulsen, oversygeplejerske med ansvar for børn og spædbørn hos Sundhedsstyrelsen.
- Gråden er et meget vigtigt kommunikationsredskab, siger hun og forklarer, hvad barnet kan forsøge at fortælle:- Der er noget, jeg har brug for fra jer, kom og hjælp mig, kom og trøst mig, kom og tag jer af mig.
Måske en god ide at lytteSelvom Sarah Dedieu nu selv har lagt metoden fra 'Godnat og sov godt' fra sig, har hun forståelse for, at andre forældre gerne vil prøve den af.
- Helt sikkert.
Hvem vil ikke bare gerne have, at børnene falder i søvn og sover hele natten, så man også selv kan få sin nattesøvn?
Det forstår jeg godt, siger hun.
Det gør dog indtryk på hende, at så mange psykologer nu går i rette med udgiveren Gyldendal og de påstande, der fremsættes i bogen.
- Når der er så mange fagfolk med forstand på, hvordan mennesker hænger sammen, der står frem, så skal man måske lytte lidt til dem.
- Men der er mange kloge mennesker ude i verden, og jeg tror også, det er vigtigt, at man lytter til sig selv, siger hun.
Læs også:Forlag: 'Godnat og sov godt'-bøger bliver på hylderneSarah Dedieu tvivler selv lidt på, at familiens egen løsning, hvor børn og voksne sover sammen, vil blive blåstemplet af fagfolk.
- Det er der sikkert nogle søvneksperter der vil sige, er helt forkert, men det fungerer altså rigtig fint for os, siger hun og smiler.
FacebookTwitterKopier linkEmner:Sundhedsstyrelsen|Søvn|Vejle|Sundhed og velvære|Gyldendal




https://www.dr.dk/nyheder/indland/efter-eksplosion-ved-skattestyrelsen-saadan-arbejder-politiet-lige-nu

Eksplosioner i KøbenhavnSe temaIndlandEfter eksplosion ved Skattestyrelsen: Sådan arbejder politiet lige nuKøbenhavns Politi efterforsker et angreb mod Skattestyrelsen.
Politiet er til stede ved flere offentlige bygninger efter eksplosionen i Skattestyrelsen i går aftes.
Af Retsanalytiker Mette Mayli Albæk07.
aug.
2019 kl.
14.
03Bemærk: artiklen er mere end 30 dage gammelLæs opKøbenhavns Politi er stadig i den spæde start af efterforskningen af en eksplosion i Skattestyrelsen på Østerbro i København og holder endnu kortene tæt til kroppen.
Både synligt og på de indre linjer arbejder politiet ved den type hændelser i tre spor:1Den fremadrettede efterforskningHer handler det om at jagte og finde en gerningsmand eller gerningsmænd.
Politiet har brug for at indhente videoovervågning og vidneforklaringer, men kan også gøre brug af kildeoplysninger fra eksempelvis kriminelle miljøer.
I den fremadrettede efterforskning er man også dybt afhængig af tekniske undersøgelser på gerningssteder, og her er særlige gerningsstedsundersøgere på udkig efter alt fra fingeraftryk til rester af sprængstof.
© drDR’s retsanalytiker Mette Mayli AlbækMette Mayli Albæk er DR’s retsanalytiker og analyserer og rapporterer om alt fra skudepisoder over forhold i fængslerne til terrorsager.
Læs mereVed eksplosioner kan især de tekniske undersøgelser af eventuelt sprængstof give politiet vigtig information om gerningsmanden, fordi det fortæller noget om, hvor avanceret et angreb er.
Her hjælper blandt andet eksperter fra Forsvaret med at kortlægge, om det er en professionel eksplosion eller noget, som 'almindelige' mennesker selv kan købe sig til og selv kan udføre.
Læs også:Københavns Politi: 'Et angreb som dette hverken kan eller vil vi acceptere'2Den bagudrettede efterforskningHer skal det helt store puslespil lægges, og politiet forsøger minut for minut at kortlægge, hvad der er sket umiddelbart før, under og efter eksplosionen.
Det skal dels fungere som dokumentation for en eventuel straffesag, hvis der bliver fundet en gerningsmand, men den bagudrettede efterforskning hænger også tæt sammen med den fremadrettede efterforskning blandt andet i forhold til at indskrænke, i hvilken retning man skal kigge efter en gerningsmand.
3Den tryghedsskabende indsatsEn stor del af politiets opgave lige nu er at være til stede lokalt i Nordhavn, hvor naboer og medarbejdere er utrygge og nysgerrige på, hvad der er sket.
Derudover vil politiet den næste tid også være til stede ved andre af Skats bygninger og andre offentlige institutioner.
Det betyder dog ikke, at der er en øget trussel mod de steder, hvor politiet er til stede, men det sker alene for at skabe tryghed.
Sideløbende med Københavns Politis arbejde følger Politiets Efterretningstjeneste med, også selv om intet tyder på, at det har noget med terror at gøre.
Politiets Efterretningstjeneste har et stort analyseapparat, som ved større hændelser går i gang med at kortlægge, om der er andre steder eller personer i Danmark, der også kunne være potentielle mål for eksplosioner.
FacebookTwitterKopier linkEmner:Politiets Efterretningstjeneste|Københavns Politi|København|Kriminalitet|Politi




https://www.dr.dk/nyheder/vejret/augustprognose-den-sidste-del-af-sommeren-bliver-lun-og-vaad

VejretAugustprognose: Den sidste del af sommeren bliver lun og vådSærligt i næste uge vil sommervejret tage en pause, og vi kan regne med en ustadig, våd og blæsende uge.
August måned ser ud til at blive vådere end normalt.
Men temperaturerne vil stadig ligge omkring de 20 grader hele måneden.
Af Diana Bengtsen07.
aug.
2019 kl.
12.
57Bemærk: artiklen er mere end 30 dage gammelLæs opI går udkom DMI med prognosen for, hvordan vi kan forvente, at vejret bliver sommeren ud.
Og for dem, som endnu mangler at holde deres sommerferie eller har planer om udendørsarrangementer i august, ser udsigten desværre ikke alt for lovende ud.
Det ser nemlig ud til, at vi skal regne med nogle ustadige uger med mere regn end normalt, lidt køligere vejr og perioder med blæst:- Vi slutter ugen med et større regnvejr natten til lørdag, som slutter af med nogle byger og blæsevejr søndag.
Men så starter vi mandag med en lille højtryksryg, der giver opholdsvejr og måske en god portion sol.
Dog får vi allerede tirsdag morgen et nyt lavtryk ind, som giver regn og byger, siger Nina Maria Bendixen, DR's vejrvært.
Og det vejr kommer til at dominere det meste af næste uge, fordi Danmark ligger på det, vi kalder 'lavtryksmotorvejen', hvor det kører med det ene lavtryk efter det andet fra vest, som bringer nedbør med sig.
- Ugen efter, altså uge 34, bliver også våd.
Og fordi ugen før har været kølet af alt det her regn, så vil det også blive lidt køligere, fordi der ikke er overskudsvarme fra ugen før, siger Nina Maria Bendixen.
Måske et lysglimt i slutningen af augustPrognoserne viser dog, at der er mulighed for, at vi kan få en højtryksryg op fra Vesteuropa, som kan give mere stabilt, tørt og varmere vejr i den sidste uge i august:- Her ser det ud som om, at de her lavtryk passerer lidt længere nord om Danmark, og det kan give os flere tørre dage med lunere vejr og mere sol, siger Nina Maria Bendixen.
Ifølge vejrværten er det dog vigtigt, at man husker, at prognoserne er usikre, når man kommer så langt frem:- Men vi kan regne med, at det bliver ustadigt vejr, vi får i august.
Det, som er svært at regne ud, er, hvor meget regn der falder, og præcis hvor det falder.
Men når vi ligger i den her 'lavtryksmotorvejsbane', så er det ret sikkert, at vi får den her udbredte regn, som så bliver efterfulgt af byger, siger hun.
Men det er stadig muligt, at man vil opleve sommervejr trods det ustadige vejr, understreger Nina Maria Bendixen:- Det bliver jo stadig lunt, og når vi siger 20 til 23 grader, så er det målt i skyggen.
Når bygerne passerer, vil det føles køligere, men i perioderne indimellem, hvor der er opholdsvejr og solen kan få lov til at bage, så vil det stadig føles sommerligt, siger hun.
Fordi vinden de næste mange uger ser ud til at komme fra vest, vil det være varmest mod sydøst.
Typisk på Sjælland, Bornholm og Sydhavsøerne.
FacebookTwitterKopier linkEmner:Vejret|Danmarks Meteorologiske Institut|Bornholm|Sjælland




https://www.dr.dk/nyheder/regionale/midtvest/politi-afblaeser-evakuering-af-raadhus-mistaenkelig-kuffert-i-lemvig-er

Midt- og VestjyllandPoliti afblæser evakuering af rådhus: Mistænkelig kuffert i Lemvig er blevet undersøgt Politiet var i morges massivt til stede i Lemvig efter fundet af en uidentificeret genstand.
Af Amal Guerdali og Asta Pil Heltborg07.
aug.
2019 kl.
10.
40Bemærk: artiklen er mere end 30 dage gammelLæs opI morges klokken 08.
00 modtog Midt- og Vestjyllands Politi en anmeldelse om fundet af en mistænkelig kuffert foran indgangen til rådhuset i Lemvig.
Politiet afspærrede området og tilkaldte bomberyddere fra Skive, og medarbejderne på rådhuset blev bedt om at blive på deres kontorer.
Nu er kufferten blevet undersøgt, og der er intet mistænkeligt ved den, fortæller vagtchef Ralf Hove.
- Jeg har lige fået af vide, at vi har undersøgt genstanden, og der er ikke noget mistænkeligt ved den.
Vi ophæver afspærringen derude, og folk kan gå ind på området igen inden for kort tid.
Evakueringen af rådhuset og området omkring er derfor afblæst.
Vagtchefen udtalte tidligere på morgenen, at det ville være uprofessionelt ikke at evakuere rådhuset set i lyset af nattens begivenheder i Nordhavn.
Artiklen er opdateret klokken 10.
37 med nye udtalelser fra Midt- og Vestjyllands Politis vagtchef.
FacebookTwitterKopier linkEmner:Midt- og Vestjyllands Politi|Lemvig|Jylland|Politi|Lemvig Kommune




https://www.dr.dk/nyheder/politik/live-tv-dansk-folkeparti-holder-pressemoede






https://www.dr.dk/nyheder/politik/statsministeren-har-talt-i-telefon-med-boris-johnson

PolitikStatsministeren har talt i telefon med Boris JohnsonLørdag har Mette Frederiksen talt med Storbritanniens Boris Johnson om landenes forhold.
De to statsledere talte blandt andet om klimaudfordringerne.
(Arkiv) 07.
aug.
2019 kl.
09.
59 | opdateret 07.
aug.
2019 kl.
12.
23Bemærk: artiklen er mere end 30 dage gammelLæs opStatsminister Mette Frederiksen (S) har talt med Storbritanniens premierminister, Boris Johnson, over telefonen.
Det oplyser premierministerens kontor onsdag.
Samtalen fandt sted i lørdags.
Den handlede om Danmarks og Storbritanniens stærke relation samt ønsket om at fortsætte den, efter at Storbritannien forlader EU.
- Lederne understregede også vigtigheden af samarbejdet inden for sikkerhed og frem mod det NATO-møde, som Storbritannien er vært for til december.
- De diskuterede Storbritanniens bud på at afholde COP 26 og var enige om at fortsætte samarbejdet for at tackle klimaforandringer.
- Lederne talte om trusler mod biodiversiteten og handlinger, man sammen kan foretage på dette område, skriver premierministerens kontor i en pressemeddelelse.
Stor fortaler for at forlade EUBoris Johnson efterfulgte Theresa May som premierminister i Storbritannien, da hun trak sig fra posten.
Han blev valgt af det konservative partis medlemmer og overtog med formandskabet også landets ledelse.
Læs også:Boris Johnson officielt Storbritanniens nye premierministerStorbritanniens nye premierminister er stor fortaler for, at Storbritannien forlader EU den 31.
oktober.
Lige meget om der er opnået en aftale med EU eller ej.
I sin først tid som premierminister har Boris Johnson brugt tid på at rejse rundt til unionens medlemmer såsom Nordirland og Skotland.
Ved folkeafstemningen i 2016 stemte et flertal i begge de to områder for at blive i EU.
Tidligere har det været meldt ud, at Boris Johnson ikke har ønsket at mødes med statsledere fra andre EU-lande, før EU erklærer sig villig til at genforhandle centrale dele af den aftale, hans forgænger forhandlede hjem om Storbritanniens udtræden.
Det omhandler hovedsageligt den irske bagstopper.
Det er en del af aftalen, der sikrer, at Nordirland forbliver i det indre marked og EU's toldunion, indtil der er fundet en praktisk løsning på, hvordan varer og rejsende skal kontrolleres uden fysiske stop ved den irsk-nordirske grænse.
/ritzau/FacebookTwitterKopier linkEmner:Boris Johnson (politiker)|EU|Mette Frederiksen (politiker)|Storbritannien|EU-forhold




https://www.dr.dk/nyheder/kultur/film/i-aften-vender-beverly-hills-90210-endelig-tilbage-bare-de-ikke-oedelaegger-det

Beverly Hills 90210 er tilbageSe temaFilm og serierI aften vender Beverly Hills 90210 endelig tilbage: 'Bare de ikke ødelægger det hele'90'er-nostalgikere sidder klar, når den ikoniske ungdomsserie kaster sig ud i seks nye afsnit.
Store dele af det oprindelige cast er samlet igen for at gøre 'BH90210' til en uforglemmelig oplevelse.
Shannen Doherty (Brenda) røg på rollelisten i sidste minut, da Luke Perrys død fik hende til at omgøre sin beslutning om at være med i de nye afsnit.
Af Jakob Slyngborg Trolle07.
aug.
2019 kl.
11.
10Bemærk: artiklen er mere end 30 dage gammelLæs opCrop-tops, højtaljede jeans og Buffalo-sko har længe fyldt både gadebilledet og catwalken, og nu står endnu en 90'er-diamant så klar til at genbesøge danskernes liv.
Verdens måske mest ikoniske ungdomsserie, 'Beverly Hills 90210', vender nemlig tilbage på amerikansk tv onsdag aften med seks spritnye afsnit.
Og allerede i morgen, torsdag, kan det første afsnit ses herhjemme.
Lyt til den ikoniske titelmelodi fra serien, mens du læser videre:Beverly Hills 90210-titelmelodiEn af dem, der er mere end klar til et gensyn med Brandon, Kelly, Steve og alle de andre, er Hans V.
Jensen, der altid har været dedikeret fan af serien, som oprindeligt blev sendt i årene 1990-2000.
Han har samtidig hjemmesiden Beverly-Hills-90210.
dk.
BH90210De seks nye afsnit, der lanceres under titlen 'BH90210', handler om skuespillerne bag karaktererne: Shannen Doherty (Brenda), Jason Priestley (Brandon), Jennie Garth (Kelly), Ian Ziering (Steve), Gabrielle Carteris (Andrea), Brian Austin Green (David) og Tori Spelling (Donna), der sammen skal få en genindspildning af 'Beverly Hills 90210' stablet på benene.
Skuespillerne spiller altså en udgave af sig selv, som vi kender det fra danske 'Klovn'.
De nye afsnit kan ses hver torsdag på C More og hver fredag aften klokken 20.
55 på TV2 Zulu.
- Jeg kan jo godt forstå, at folk fniser lidt af en 50-årig mand, der har lavet en fanside for en gammel ungdomsserie, men jeg har bare et særligt forhold serien.
Jeg knuselskede den allerede, da den løb over skærmen første gang, men senere i mit liv var jeg gennem et meget hårdt forløb, der blandt andet krævede, at jeg lå et par timer om dagen og slappede af.
Her kom serien mig til undsætning igen, siger Hans V.
Jensen.
Botox kan ikke ødelægge originalenDet er dog ikke uden betænkeligheder, at Hans V.
Jensen nu igen tager turen til det ikoniske postnummer.
- Jeg er virkelig spændt, men jeg tvivler stærkt på, at man bagefter vil kunne sige: 'Det var lige så godt som det gamle'.
Det værste, de kan gøre med de nye afsnit, er at ødelægge den gamle serie for mig.
Jeg synes, at det er lidt grådigt, siger han.
Hans V.
Jensen smider gerne evnerne fra sit job som webadministator over i hjemmesiden Beverly-hills-90210.
dk.
Helt samme bekymringer finder man ikke hos journalist og Beverly-superfan Maria Denise Christoffersen, der ofte sluger både halve og hele sæsoner af serien, når der skal slappes af med veninderne, og nostalgien skal dyrkes.
- Lige meget hvor meget botox de allesammen får, så er der ikke noget i de nye afsnit, der kan ødelægge den gamle serie for mig.
Det bliver selvfølgelig kikset, hvis de spiller dårligt og tror, at de kan gøre serien til det, den var dengang, men det virker ikke til, at det er der, de vil hen, siger Maria Denise Christoffersen.
Med undtagelse af afdøde Luke Perry vender hele det originale Beverly-cast tilbage i den nye spin-off-serie.
Også Carol Potter, der spillede rollen som Cindy Walsh, og Christine Elise McCarthy, der spillede Brandons farlige flirt Emily, dukker op i de nye afsnit.
(© Ritzau Scanpix)'De skal have hinanden til sidst'Hun håber på, at de nye afsnit vil være proppet med skjulte hilsner til alle de fans, der lige som hende forelskede sig totalt i dramaet, vennerne og det fede liv i L.
A.
, da serien blev sendt på dansk tv for første gang i 1992.
- Jeg håber, at der er en masse 'easter eggs' til alle os superfans.
En lille genopførsel af nogle handlingstråde fra den oprindelige serie.
Noget for os indviede, siger hun.
Maria Denise Christoffersen er mere end klar til at tage turen til 'Peach Pit', når 'BH90210' får dansk premiere.
Spørger man Hans V.
Jensen, hvad hans drømmescenarie for de nye afsnit er, er han ikke i tvivl.
- Brandon og Kelly skal bare endelig have hinanden.
Jeg kan stadig tude over den scene, hvor David og Donna siger ja til hinanden i kirken.
Sådan én skal Brandon og Kelly også have.
Skyggen fra Luke Perrys dødSenest trak 'Beverly Hills 90210' overskrifter, da manden bag den ikoniske Dylan McKay-karakter, Luke Perry, i marts døde af et slagtilfælde.
Selvom Perry havde takket nej til at deltage i den nye reboot, så kan hverken Maria Denise Christoffersen eller Hans V.
Jensen se sig fri for at synke en klump og sende ham en tanke, når den legendariske titelmelodi indleder de nye afsnit.
- Det rørte mig meget, da Luke Perry døde, fordi jeg har identificeret mig så meget med Dylan.
Jeg følte mig også sårbar og alene med mange ting, da jeg var ung.
Derfor bliver det da også svært ikke at tænke på ham, når man ser de nye afsnit, siger Hans V.
Jensen, der suppleres af Maria Denise Christoffersen:Læs også:Åndssvagt cool og røvlækker: Her er 'Beverly'-øjeblikkene med Dylan, vi aldrig glemmer- Luke Perry var stjernen og kommer til at fylde meget, selvom han ikke skulle være med.
Han er Beverlys Robbie Williams, og han havde lige det mere end de andre skuespillere.
Jeg er spændt på, hvordan det bliver omtalt i den nye serie, siger hun.
De nye afsnit af 'BH90210' kan ses hver torsdag på C More og hver fredag klokken 20.
55 på TV2 Zulu.
FacebookTwitterKopier linkEmner:Robbie Williams (musiker)|C more|TV 2 (tv-kanal)|TV 2 Zulu




https://www.dr.dk/nyheder/regionale/oestjylland/video-kaempe-havneanlaeg-skifter-placering-i-aarhus

ØstjyllandVIDEO: Kæmpe havneanlæg skifter placering i AarhusFra 2020 begynder Molslinjen at lægge til ved Østhavnen i Aarhus i stedet for ved midtbyterminalen.
Af Simon Heegaard Larsen og Daniel Vestergaard Kolstrup07.
aug.
2019 kl.
09.
52Bemærk: artiklen er mere end 30 dage gammelLæs opVed Østhavnen i Aarhus arbejdes der i øjeblikket på en ny mole, så Molslinjen fra 2020 kan begynde at lægge til her i stedet for ved den nuværende mole ved midtbyterminalen.
Flytningen sker blandt andet for at lede trafikken udenom midtbyen.
I øjeblikket er man ved at etablere nogle store betonfundamenter til færgeterminalens nye klapgrave.
Byggeriet foregår planmæssigt og kører stort set efter tidsplanen, men trods det gode forløb kræver det alligevel overblik, planlægning og teknisk snilde for at komme helt i mål.
Det er bygge- og anlægsvirksomheden MT Højgaard, som står for byggeriet ved Østhavnen, og Henning Østergaard, som står for gravearbejdet, kender til processen.
- Når vi skal til at lave trykudledning med drænkassen under vandet, kan vandet udefra godt blive en udfordring, når det kommer ind til os, siger han.
Med sandfyldning og trykudledning er der for Henning Østergaard ude fra gravemaskinen nok at give sig i kast med, og selvom projektet er stort, ser projektleder for MT Højgaard, Dan Harborg Locht, ingen uoverkommelige udfordringer ved at komme i mål med byggeriet.
- Når vejret er godt, som det er i øjeblikket, så er de største udfordringer faktisk bare vinden fra øst og alle bølgerne, som løbende kommer ind fra Molslinjens færger, siger han.
Den nye mole bliver bygget op helt fra bunden, men materialerne fra den eksisterende stenmole genanvendes til den nye mole.
Øverst på siden kan du se en video af, hvordan flytningen af havneanlægget foregår.
FacebookTwitterKopier linkEmner:Molslinjen|MT Højgaard|Aarhus|Bygge- og anlægsvirksomhed|Havne




https://www.dr.dk/nyheder/regionale/trekanten/laan-en-spand-fyld-den-med-affald-og-faa-en-gratis-smaa-beloenninger

TrekantområdetLån en spand, fyld den med affald og få en gratis is: Små belønninger hjælper med at holde strandene reneEn gratis is eller slushice får strandgæster til at samle gammelt slikpapir, cigaretskodder og plastic på stranden.
Pernille Juul fra Havnens Café og Isbar i Juelsminde tilbyder gratis softice for en lille spand med affald fra stranden.
På en uge har hendes gæster samlet 50 kilo cigaretskodder, ispapir og plastikemballage.
Af Jonas Guldberg og Annette Jespersen07.
aug.
2019 kl.
15.
21Bemærk: artiklen er mere end 30 dage gammelLæs opFyld en spand med affald fra stranden og få dig en gratis softice.
Sådan lyder sommertilbuddet fra den lokale iskiosk på havnen i Juelsminde.
Med det tilbud har strandgæsterne samlet 50 liter strandaffald hver dag i løbet af den seneste uge.
Ejeren af isbaren, Pernille Juul, glæder sig over, at folk har taget godt imod de gratis is, der bliver serveret i et bionedbrydeligt bæger og tilhørende ske.
Hun fik ideen, da hun så et opslag på en strand i Brasilien.
- Så tænkte jeg, den må vi lige gribe.
Så satte jeg et skilt op, og spredte det ud på Facebook, fortæller Pernille Juul.
Professor: Folk ser muligheden for at gøre noget50 liter affald fra stranden om dagen får måske ikke hvalerne og havfuglene til at sluge færre stykker plastik.
Men det skaber opmærksomhed omkring problemet med affald i naturen.
Det mener professor på Institut for Statskundskab på Københavns Universitet og leder af Center for Bæredygtighed og Samfund Jens Villiam Hoff.
- I den helt store sammenhæng betyder det selvfølgelig ikke meget.
Men folk kommer til at tænke på 'nåh ja - vi skal jo også huske, at vi ikke skal smide affald i naturen'.
Så det leder tanken hen på den her type af problemstillinger, mener han.
Det er pudsigt, at der bare skal en slushice til for at få folk til at samle affald.
Tanja Zacho, assistent, Danhostel FaxeAt få stukket en spand i hånden og bukke sig ned efter cigaretskod og ispapir, gør det hele mere konkret.
- Hvis man viser folk muligheder for at gøre noget, så betyder det faktisk noget.
Så får folk en mere positiv tilgang i stedet for at sige, at det er håbløst det her.
Så ja, det betyder faktisk noget, siger Jens Villiam Hoff.
Strandgæsterne bakker opSelv om kunderne ikke strømmer ned på stranden for at fylde spandene, er der stor enighed om, at det er en god idé, som isbaren har fået.
- Det er alletiders, for så kan der blive ryddet op, siger Peter og Lene Christensen.
De er i Juelsminde sammen med barnebarnet, Victoria, som også samler skrald op, når hun ser noget.
- Jeg synes, at det er noget svineri, at der ligger skrald ude i naturen, siger hun.
Også vandrerhjemmet Danhostel ved Faxe har fået renere strande, efter at de er begyndt at give gæsterne en gratis slushice for en spand affald.
- Det er pudsigt, at der bare skal en slushice til for at få folk til at samle affald op, siger Tanja Zacho, der er assistent på vandrerhjemmet.
Vandrerhjemmet Danhostel Faxe satte skiltet op i juli måned - og lagde et opslag på Facebook.
Og det har sat gang i produktionen af slushice.
 Udover ispapir, emballage og cigaretskod, så har vandrerhjemmet i Faxe også fået indleveret en cykel.
1 / 2Vandrerhjemmet Danhostel Faxe satte skiltet op i juli måned - og lagde et opslag på Facebook.
Og det har sat gang i produktionen af slushice.
1 / 2Udover ispapir, emballage og cigaretskod, så har vandrerhjemmet i Faxe også fået indleveret en cykel.
2 / 2Hun har ikke overblik over, hvor meget affald, der er samlet sammen.
- Men vi har i alt fald lavet mere slushice end normalt, siger hun.
Belønningen får flere til at hjælpe med oprydningSelvom en is ikke har den helt store økonomiske værdi, så har selve belønningen en effekt, mener professor Jens Villiam Hoff.
- Ja, det tror jeg faktisk.
Hvis man tænker sig en familie, der skal på stranden og bliver opmærksomme på de her initiativer, så beslutter de sig måske for at bruge en times tid på det i stedet for at gå i vandet hele tiden, siger han.
Pernille Juul fra iskiosken i Juelsminde kan se, at stranden bliver ren.
Hun tror også på den opdragende effekt.
- Jeg tror ikke på, at de børn, som kommer forbi, vil sidde til en fest på stranden som 16-årige og svine.
Jeg tror, at de vil samle op efter sig selv.
For de ved, hvor meget det egentlig sviner, mener hunMange forskellige typer affaldIfølge WWF Verdensnaturfonden kan kioskerne godt regne med, at der er affald nok til mange gratis is.
- Desværre bliver der hele tiden skyllet mere plastik ind på strandene.
Så hvis man er ihærdig nok, vil der også på sigt være nok plastik og plastikaffald til, at man kan tjene til en softice, siger havbiolog Malene Møhl, der arbejder med plastikforurening for fonden.
I foråret gennemførte WWF Verdensnaturfonden et projekt på ti danske strande, hvor de samlede affald - og resultatet viste, at der er forskel det affald, der blev fundet på den jyske vestkyst og de andre kyster i Danmark.
På Vestkysten var der nemlig mere affald, der blev skyllet i land, mens der østpå og i de indre farvande typisk var affald, som stammede fra gæster på stranden.
FacebookTwitterKopier linkEmner:Affald|Danhostel|Juelsminde|Københavns Universitet|Miljø og natur




https://www.dr.dk/nyheder/indland/politiet-paa-pressemoede-en-person-blev-ramt-af-fragmenter-fra-eksplosionen

Eksplosioner i KøbenhavnSe temaIndlandPolitiet på pressemøde: En person blev ramt af fragmenter fra eksplosionenEksplosionen ved Skattestyrelsen var kraftig og ikke et uheld, understreger politiet.
Indgangspartiet til Skattestyrelsen er raseret efter en kraftig eksplosion i går aftes.
Af Anna Sol Jørgensen07.
aug.
2019 kl.
10.
19Bemærk: artiklen er mere end 30 dage gammelLæs opEn person har selv opsøgt hospitalet efter at være blevet ramt af fragmenter fra den eksplosion, der rystede Skattestyrelsen på Østerbro i aftes.
Det oplyser chefpolitiinspektør ved Københavns Politi Jørgen Bergen Skov på et pressemøde.
Under eksplosionen var to mennesker til stede inde i bygningen, men de led ikke skade under det, som politiet betegner som et angreb.
- Det er ikke et angreb på personer.
Det er et angreb på bygningen, siger Jørgen Bergen Skov.
På pressemødet understreger chefpolitiinspektøren, at der uden tvivl ligger forbrydelse bag eksplosionen.
- Det var ikke et uheld.
Det var ikke en hændelig hændelse.
Nogen har gjort det med vilje, siger Jørgen Bergen Skov.
- Tidspunktet taget i betragtning var det ikke med det mål at skade folk, fortsætter han.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4'Det var en kraftig eksplosion'Politiet har været til stede på gerningsstedet natten og morgenen igennem og laver fortsat undersøgelser ved Skattestyrelsen.
Men det er stadig for tidligt at sige noget om gerningsmand og motivet bag forbrydelsen.
Politiet kan heller ikke oplyse, hvad der har været årsag til eksplosionen.
- Når man ser billederne kan man ikke være i tvivl om, at det var en kraftig eksplosion, men vi er stadig i gang med de tekniske undersøgelser.
Og det vi ved, kan vi ikke sige af hensyn til efterforskningen.
Men vi kan sige, at det var en kraftig eksplosion, siger Jørgen Bergen Skov.
Chefpolitiinspektøren understreger, at politiet ønsker at komme i kontakt med alle, der kan have set noget mistænkeligt i området omkring gerningstidspunktet.
Angrebet på Skattestyrelsen i aftes faldt på 16-årsdagen for et andet angreb, der også ramte Skattestyrelsen i Østbanegade.
Det tager politiet højde for i efterforskningen.
- Men der er intet på nuværende tidspunkt, der tyder på en sammenhæng, siger Jørgen Bergen Skov.
Københavns Politi har oprettet en mobil politistation, som er til stede ved Nordhavn Station, hvor beboere i området kan komme forbi til en snak, hvis de har oplysninger eller er bekymrede efter eksplosionen.
Medarbejdere opfordres til at blive hjemmeBåde skatteminister, Morten Bødskov (S), og direktør for Skattestyrelsen, Merete Agergaard, har siden tidligt i morges været til stede ved Skattestyrelsen.
Her opfordrer de styrelsens medarbejdere til at blive hjemme i dag.
- Vi er mødt ind meget tidligt for at opfordre alle medarbejdere til at blive hjemme i dag, siger Merete Agergaard og fortsætter:- Jeg har talt med nogle få, som er ligeså chokerede, og som synes, at det er meget voldsomt.
Og det kan man jo også se, at det er.
Merete Agergaard ved endnu ikke, hvad resten af hendes dag kommer til at byde på.
Men hun gør det klart, at det er en prioritet for hende og Skattestyrelsen, at medarbejderne skal kunne føle sig trygge, når de møder på arbejder igen.
- Vores medarbejdere skal hver eneste dag kunne føle sig trygge, når de går på arbejde.
Det skal der ikke være tvivl om, så vi vil læne os op ad politiets vurderinger, siger hun og fortsætter:- Vi stiller os til rådighed, hvis nogen har brug for en snak.
For det har vi fuld forståelse for, at nogen kan have brug for.
FacebookTwitterKopier linkEmner:Merete Agergaard (embedsmand)|Morten Bødskov (politiker)|Skattestyrelsen|Politi|København




https://www.dr.dk/nyheder/indland/kundby-pigens-terrorplaner-bliver-til-teater-hvordan-det-kunne-ske-er-en-noedvendig

Kundby-sagenSe temaIndlandKundby-pigens terrorplaner bliver til teater: 'Hvordan det kunne ske, er en nødvendig dialog'Teatret Fair Play i Holbæk opfører teaterstykke baseret på historien om Kundby-pigen.
Sagen om Kundby-pigen, der blev dømt for at planlægge bombeangreb mod to skoler, bliver til et teaterstykke.
Af Sandra Meersohn Meinecke07.
aug.
2019 kl.
09.
45Bemærk: artiklen er mere end 30 dage gammelLæs opHvad får en 15-årig pige til at planlægge at angribe to skoler med hjemmelavede bomber?
Hvordan kunne det ske, og hvad kan vi lære?
De spørgsmål vil Teatret Fair Play i Holbæk stille, og derfor opfører de fra oktober teaterstykket 'Den første dråbe blod', som er baseret på de virkelige hændelser, der fik Kundby-pigen dømt for terrorforsøg.
Men er det nødvendigt at lave teater på baggrund af en så alvorlig sag?
Det mener Robert Parr, som er instruktør og teaterleder ved Teatret Fair Play.
- Vi har en forpligtelse til at fortælle en historie, som skete i Holbæk Kommune, siger han og tilføjer, at både teateret og resten af byen fulgte sagen tæt.
- Ligesom alle andre var vi dybt nysgerrige, men også dybt chokerede over, at det kunne ske.
Det er en vigtig samfundsrelevant historie, og det er relevant at tage dialogen om, hvordan det kunne ske, siger han.
Han understreger, at stykket ikke er dokumentarisk og derfor heller ikke er baseret på fakta.
- Det er fiktion.
Vi har ikke talt med pigen selv.
Så det er ikke en dokumentarisk fortælling, men en forestilling baseret på den virkelige hændelse.
Ifølge teateret er målgruppen for forestillingen fra 14 år og opefter.
Kundby-pigen var 15 år gammel, første gang hun blev stillet for en dommer i januar 2015.
Siden har hun siddet fængslet og er i mellemtiden gået fra at være en stor teenager til en ung kvinde på 19 år.
Børneteater i dansk traditionLouise Ejgod Hansen har forsket i børne – og ungdomsteater og er lektor i dramaturgi ved Aarhus Universitet.
Hun forstår godt, hvorfor teateret i Holbæk har valgt netop sagen om Kundby-pigen til deres forestilling.
- Det er en sag, vi som samfund bliver nødt til at tænke over, hvordan kunne ske.
- Og så skal vi huske, at teateret ligger i Holbæk, hvor alle børn i området kender Kundby-sagen, og så har publikum samme alder som pigen.
Det er en sag, som er præsent i deres hverdag, siger hun.
Læs også:Svindelsag om Britta Nielsen bliver til teaterstykkeDesuden påpeger hun, at Danmark har tradition for at opføre teaterstykker til børn og unge, som tør tage temaer op, som ikke bare er underholdning eller "pussenussede".
- Verden er kompleks, usikker og farlig.
Det er der en række personer omkring børn og unge, som skal tage hånd om.
Og det er faktisk det, som teateret gør, siger hun.
Den i dag 19-årige kvinde fra Kundby-sagen er i gang med at afsone sin straf på otte års fængsel for forsøg på terror.
Hun var 15 år gammel, da hun i januar 2016 blev anholdt for at have planlagt bombeangreb mod to skoler.
FacebookTwitterKopier linkEmner:Teater|Teatret Fair Play|Holbæk|Holbæk Kommune|Terrorisme




https://www.dr.dk/nyheder/penge/udsigt-til-hoeje-arveafgifter-har-medfoert-en-boelge-af-generationsskifter

PengeUdsigt til høje arveafgifter har medført en bølge af generationsskifterSkatteminister Morten Bødskov har endnu ingen afklaring til virksomheder, der overvejer at overdrage forretningen til familiemedlemmer.
Kirk Kapital, som er pengetanken for den ene gren af Lego-familien, er en af de virksomheder, der har fået foretaget et generationsskifte i dette forår.
Af Signe Mai Vilsbøll07.
aug.
2019 kl.
11.
31Bemærk: artiklen er mere end 30 dage gammelLæs opEn række virksomhedsejere har fået travlt med at overdrage nøglerne til næste generation.
Mens den nye regering planlægger at sætte arveafgiften op, vil virksomhedsejerne nemlig sikre, at de ikke skal betale ekstra for, at forretningen kan blive på familiens hænder.
Det skriver Finans.
I dag kan erhvervsaktive virksomheder i Danmark foretage et generationsskifte med påregnet arveafgift på seks procent.
Den Socialdemokratiske regering arbejder imidlertid på at effektuere en planlagt forhøjelse af arveafgiften.
Står det til regeringen, skal afgiften igen være 15 procent.
Interessen for generationsskifte stigerPræcis hvor mange virksomheder, der er ved at foretage generationsskifte, er der ikke konkrete tal for, men partner i revisions- og rådgivningskoncernen PWC, Karina Hejlesen Jensen, fortæller, at interessen for generationsskifter er stigende i øjeblikket.
- Vi får i øjeblikket en del henvendelser fra familieejede virksomheder, der beder om rådgivning til, hvordan de får gennemført generationsskifte, og vi har indenfor de seneste tre-fire måneder haft flere generationsskifter end tidligere, siger Karina Hejlesen Jensen.
Ifølge hende er henvendelserne direkte forbundet med udsigterne til øget beskatning.
- Afgiften er en byrde, der skal finansieres, og virksomhederne ønsker ikke at belåne aktiver eller trække på reserver, der svækker muligheden for at ekspandere, lyder det.
Kirk Kapital er overdragetKirk Kapital, som er pengetanken for den ene gren af Lego-familien, Kirk Johansen-familien, er en af de virksomheder, der har fået foretaget et generationsskifte.
I 2007 blev Gunhild Kirk Johansen købt ud af Lego.
Hun placerede derefter pengene i Kirk Kapital, som hun har ejet sammen med sine sønner, og i dette forår overlod hun så ejerskabet til de tre børn, Casper, Morten og Anders Kirk Johansen, skriver Finans.
Generationsskiftet havde ifølge Kim Gulstad, administrerende direktør i Kirk Kapital, været planlagt i flere år.
Det gav dog ekstra god mening at gennemføre skiftet i år:- Det passede med, at vi kunne gennemføre det i foråret, hvor vi kendte det skatteregime, der var gældende, siger han til Finans.
En brat stopper for generationsskiftDet var VLAK-regeringen, der sammen med Dansk Folkeparti stod bag de nuværende regler og den gradvise nedsættelse af bo-, gave og arveafgiften på generationsskifte af familieejede virksomheder, som trådte i kraft i 2017.
Planen var her, at afgiften skulle være faldet til fem procent i 2020, men i december 2018 præsenterede Socialdemokratiet et alternativ for vælgerne.
Med 18 tiltag, der skulle skabe et "mere retfærdigt samfund, hvor de bredeste skuldre bærer de tungeste byrder", ville partiet blandt andet sørge for at tilbagerulle lempelsen af bo-, gave og arveafgiften.
Hvis bo-, gave- og arveafgiften sættes op, er det Karina Hejlesen Jensens vurdering, at der bliver sat en brat stopper for generationsskifterne.
- Jeg tror, der vil ske en bemærkelsesværdig opbremsning.
Før nedsættelsen havde vi ikke så mange, og antallet af generationsskifter er kun steget siden 2017, siger hun.
Bødskov lover ingenting.
Endnu.
Regeringen har indtil videre forholdt sig tavst til spørgsmålet om, hvad der vil ske med afgifterne i fremtiden.
Og skatteminister Morten Bødskov vil ifølge Finans ikke love de familieejede virksomheder, at der kommer en afklaring inden længe.
Til Finans siger Skatteministeren dog, at regeringen til efteråret vil kigge på, hvordan afgiften skal udformes.
- Jeg kan sagtens forstå virksomhedernes ønske om afklaring, men de må have en smule tålmodighed.
I regeringen står vi fast på tilbagerulningen af bo- og gaveafgiften, men hvordan den konkrete udformning bliver, må vi tage senere på efteråret, når vi kommer med vores forslag til finansloven for 2020, hedder det i en skriftlig kommentar til Finans.
FacebookTwitterKopier linkEmner:Anders Kirk Johansen (erhvervsleder)|Kirk Kapital|Erhverv|Lego Group|Skatter og afgifter




https://www.dr.dk/nyheder/udland/politi-i-texas-undskylder-transport-af-sort-mand-i-tov

UdlandPoliti i Texas undskylder for transport af sort mand i tovPolitiet er kommet i stormvejr, efter et billede er kommet frem af to betjente, der transporterer en sort mand i et reb.
Politiet i Galveston har undskyldt episoden, der har vakt harme og kritik.
Af Louise Brodthagen Jensen07.
aug.
2019 kl.
08.
38Bemærk: artiklen er mere end 30 dage gammelLæs opManglende respekt, nedværdigende og umenneskelig.
Sådan lyder kritikken af to betjente fra den lokale politiafdeling i byen Galveston i den østlige del af Texas.
Den massive kritik kommer, efter et billede er dukket op af en anholdelse, betjenente foretog lørdag.
Her anholdte de en 43-årig mand for ulovligt at have trængt ind på et privat område, men det er transporten af manden efterfølgende, der er anledning til kritikken.
For manden, der er afroamerikansk, blev iført håndjern og ved hjælp af et reb eskorteret gående af sted af de ridende betjente gennem dele af byen til en politistation.
Billedet af situationen er efterfølgende blevet delt på de sociale medier og har vakt voldsom kritik fra både politikere og flere borgerrettighedsgrupper, og det har nu fået politiet til at reagere.
- Først og fremmest må jeg undskylde for den unødvendige forlegenhed.
Selvom det her er en velkendt praksis og bedste metode at anvende i visse situationer, mener jeg, at der er tale om dårlig dømmekraft fra vores betjente i den her situation, siger politichef Vernon L.
Hale i en udtalelse, politiet har lagt på Facebook.
De har behandlet min bror, som om han var en hund.
Det er inhumant og ydmygendeAndy Neely, bror til den anholdteHeri understreges det også, at afdelingen “omgående skal have ændret praksis for at forhindre brugen af denne metode fremover".
Forklaringen er ifølge politiet, at der ikke var anden transport til rådighed, men sagen bliver nu undersøgt.
Imens er der dog ikke tale om, at de to betjentes handlinger bliver yderligere påtalt, gjorde politiet det klart på et borgermøde i byen tirsdag aften lokal tid.
Men det er ikke nok for familien til den 43-årige mand, som ifølge dem er mentalt syg og hjemløs, og de kræver betjentene fyret.
- De har behandlet min bror, som om han var en hund.
Det er inhumant og ydmygende, siger broderen Andy Neely til den amerikanske tv-station NBC.
Vækker minder om før-borgerkrigstidenOgå flere borgerrettighedsgrupper har udtrykt forargelse over de to betjentes handlinger, heriblandt NAACP, der arbejder for at sikre lige rettigheder for afroamerikanere.
Formanden for lokalafdelingen i den nærliggende by Houston påpeger, at billedet vækker minder om et af de mørkeste kapitler i USA's historie, nemlig tiden før borgerkrigen i Sydstaterne, hvor slaveejere via et reb fæstnede deres slaver til deres hest og tvang dem til at gå ved siden af sig.
Tidligere medlem af Kongressen fra Texas Beto O'Rourke har kritiseret hændelesn i Galveston.
- Når jeg ser dette billede, ser jeg en udtrykt manglende respekt for et andet menneske.
Det første, jeg tænkte, var, at det her er 2019 og ikke 1819, siger James Douglas fra NAACP til tv-stationen CBS.
- Hvis personen havde været hvid, var det her aldrig sket.
Også flere politikere har luftet deres utilfredshed med hændelsen i Texas, heriblandt Beto O'Rourke, der selv er fra Texas og stiller op til posten som Demokraternes præsidentkandidat i 2020.
- Situationen kræver, vi stiller dem til ansvar, retfærdighed og ærlighed, fordi vi er nødt til at kalde det her, hvad det er: Racisme, skriver han på Facebook.
"Ingen onde hensigter"En anden af Texas' demokrater, som stiller op til Kongressen næste år, Adrienne Bell, har også tweetet billedet.
- Det er svært at forstå, hvorfor de to betjente har følt, at der var behov for, at manden skulle være i snor, eftersom han var i håndjern og gik mellem to betjente til hest.
Det er en situation, der har fremkaldt vrede, afsky og spørgsmål fra lokalsamfundet, skriver hun på Twitter.
Den 43-årige mand var ifølge betjentene “kendt af politiet” og har været advaret mod at trænge ind på privat område.
Ifølge politichefen bliver metoden med at eskortere personer af betjente til hest ofte brugt i situationer, hvor det er nødvendigt at styre store mængder mennesker, og han understreger samtidig, at hans betjente ikke har haft "onde hensigter".
FacebookTwitterKopier linkEmner:Beto O'Rourke (politiker)|Texas|Facebook|USA|Politi




https://www.dr.dk/sporten/fodbold/championsleague/uden-vide-det-plantede-wind-sin-koebenhavnske-stoevle-direkte-i

Champions LeagueUden at vide det plantede Wind sin københavnske støvle direkte i fodboldhistorienI EM-finalen 1976 opfandt Antonin Panenka chippet fra straffepletten.
43 år senere genopførte 20-årige Jonas Wind 'Panenkaen' på selvsamme stadion.
Jonas Wind gav med sin 'Panenka' FC København et godt udgangspunkt før returkampen i Parken.
Foto: EPA/ANDREJ CUKIC Af Emil Halkier07.
aug.
2019 kl.
09.
21Bemærk: artiklen er mere end 30 dage gammelLæs opHypotermi betyder nedkøling og bruges til at beskrive lav kropstemperatur.
Og det kan snildt tænkes, at de i FC Københavns stab med en lægefaglig uddannelse følte sig nødsaget til at tage temperaturen på 20-årige Jonas Wind, da han og holdkammeraterne tirsdag aften spillede 1-1 på udebane mod Røde Stjerne i Champions League-kvalifikationen.
Jeg har lavet den før, men dog ikke på det her niveau, så det krævede lidt ekstra boller, hvis man må sige det.
Det var sgu dejligt, at se den stryge ind.
Jonas Wind, FCK-spillerEfter 84 minutter blæste angrebskometen Beograd bagover fra ellevemeterpletten, da han, uden selv at vide det, plantede sin københavnske støvle direkte i fodboldhistorien og med en såkaldt 'Panenka' sikrede FCK et vigtigt udebanemål.
Det var nemlig på selvsamme stadion, ikoniske Marakana, at tjekkoslovakiske Antonin Panenka opfandt skudvarianten, da han afgjorde EM-finalen i 1976.
- Jeg har fået fortalt, at det var på det her stadion, men jeg vidste det ikke, da jeg sparkede 'Panenkaen'.
Jeg fik det at vide efter kampen.
Det er en meget sjov historie, fortalte Jonas Wind til DR Sporten.
Gense, da Antonin Panenka afgjorde EM-finalen i 1976 med skudvarianten, som siden er blevet opkaldt efter tjekkoslovakken.
At hive 'Panenkaen' op af hatten er én ting, men at gøre det i en serbisk heksekeddel, kræver selvtillid.
Det har Jonas Wind.
I straffesparkssituationen var hans kølighed så udtalt, at man på slowbillederne nærmest kunne se, hvordan iskrystallerne dryssede fra støvlespidsen.
- Jeg føler mig faktisk rimelig komfortabel med det spark, og især i sådan en vild situation, hvor der er meget knald på fra tilskuerne, følte jeg mig rimelig sikker på, at keeperen nok skulle springe til én af siderne.
Jeg har lavet den før, men dog ikke på det her niveau, så det krævede lidt ekstra boller, hvis man må sige det.
Det var sgu dejligt, at se den stryge ind, sagde Jonas Wind.
Nåede at ombestemme sigSelvom 20-årige Wind ikke lige kunne hele fodboldhistoriens ABC før FC Københavns udebanetur, havde angriberen faktisk drøftet 'Panenkaen' med sin far Per Wind, Team Manager i FCK og tidligere målmandslegende i BK Frem.
Læs også:40 år siden: EM’s første straffesparkskonkurrence gjorde én mand legendarisk- For at det ikke skal være løgn, nævnte jeg til min far for tre dage siden, at det kunne være køligt at lave 'Panenkaen' foran så mange vilde fans, sagde Jonas Wind, der nåede at tvivle på, om det nu var den rigtige løsning, da kampens dommer pegede på pletten.
- For at være helt ærlig, ombestemte jeg mig lige, da straffesparket blev fløjtet.
Jeg tænkte ’jeg sparker den bare sikkert ind’, men så tænkte jeg ’ej, nu gør jeg det alligevel.
’ Så måtte vi se, hvad der skete.
Jeg følte mig rimelig sikker med den, og det var dejligt at se, at den strøg ind med en flot bue og ind i netmaskerne, lød det fra Wind.
FacebookTwitterKopier linkEmner:FC København|Fodbold|Beograd




https://www.dr.dk/nyheder/regionale/sjaelland/amerikanske-konsulenter-faar-millioner-drive-sundhedsplatformen

SundhedsplatformenSe temaSjællandAmerikanske konsulenter får millioner for at drive SundhedsplatformenRegion Sjælland har afsat 128 mio.
kr.
til at drive og aflønne IT-konsulenter i 2019Det er nødvendigt med konsulenter for at drive og tilpasse Sundhedsplatformen, som bruges på hospitaler og sygehuse i Region Hovedstaden og Region Sjælland  Af Henny Mortensen07.
aug.
2019 kl.
09.
29Bemærk: artiklen er mere end 30 dage gammelLæs opSkatteborgerne i Region Sjælland skal igen i år have den store pengepung frem for at betale IT-konsulenter for at få Sundhedsplatformen til at fungere på sygehusene.
Det er så dyrt, fordi man er afhængig af Epics konsulenter, når man har sat det i drift.
Jes Søgaard, professor i sundhedsøkonomiDet er nemlig en del af det amerikanske firma Epics forretningsmodel, at firmaet skal tjene penge på at tilpasse og drive Sundhedsplatformen, fortæller professor og sundhedsøkonom på Syddansk Universitet Jes Søgaard.
Alene i Region Hovedstaden koster det skatteborgerne 370 millioner kroner at drive og tilpasse Sundhedsplatformen til de enkelte sygehusafdelinger.
I Region Sjælland kostede det sidste år 99 millioner kroner, mens der i 2019 er afsat 128 millioner kroner til at drive og aflønne IT-konsulenter.
Læs også:Flere patienter i Region Sjælland bliver sendt på privathospital efter SundhedsplatformenProfessor Jes Søgaard forklarer, at den amerikansk udviklede sundhedsplatform er sat op i et meget specielt, datalogisk sprog, der ikke bruges ret meget længere.
- Det er så dyrt, fordi man er afhængig af Epics konsulenter, når man har sat det i drift, siger Jes Søgaard.
- Set i bakspejlet ser det særdeles mærkeligt ud, at Region Hovedstaden fra starten regnede med at kunne spare en milliard på at indføre Sundhedsplatformen, siger han.
Regionsrådspolitiker: Skrot sundhedsplatformenStore IT-systemer er komplekse.
Derfor er vi nødt til at sætte hårdt ind på at afhjælpe de udfordringer, der er.
Det er langt det bedste for medarbejderneHeino Knudsen, Regionsrådsformand i Region SjællandDen konservative gruppeformand i Region Sjælland, Christian Wedell-Neergaard er enig i, at der ikke har været mange besparelser at hente på Sundhedsplatformen indtil videre.
Derfor mener han, at den skal genovervejes.
- Vi fik noget helt andet at vide, da vi sagde ja til Sundhedsplatformen.
Nu er der ingen vej udenom: Vi må skrotte den, fordi den er alt for dyr i drift.
- Og hvad der er endnu værre: Lægerne bruger al for meget tid på computeren i stedet for patienterne.
Det har vi ikke råd til, siger han.
Christian Wedell-Neergaard mener, at sundhedsministeren bør gå ind og diktere, at landets fem regioner skal have det samme IT-system, og at det ikke skal være sundhedsplatformen.
Heino Knudsen: Vi skal beholde SundhedsplatformenDet er formanden for Region Sjælland, socialdemokraten Heino Knudsen dog ikke enig i.
Selvom han først trådte til, efter sundhedsplatformen var indført, ønsker han på ingen måde at skrotte den.
- Store IT-systemer er komplekse.
Derfor er vi nødt til at sætte hårdt ind på at afhjælpe de udfordringer, der er.
Det er langt det bedste for medarbejderne, siger han.
Heino Knudsen mener ikke, at der er noget mærkeligt i, at det amerikanske firma Epic har bygget sin forretningsmodel op på at tjene penge.
Trods gentagne henvendelser er det ikke lykkedes at få sundhedsminister Magnus Heunicke fra socialdemokraitet til at stille op til et interview.
FacebookTwitterKopier linkEmner:Christian Wedell-Neergaard (erhvervsleder)|Heino Knudsen (politiker)|Region Sjælland|Sundhedsvæsen|Sjælland




https://www.dr.dk/sporten/oevrig/landsholdet-i-koerestolrugby-gaar-efter-medaljer-ved-em-paa-hjemmebane

Øvrig sportLandsholdet i kørestolrugby går efter medaljer ved EM på hjemmebaneMålet er klart for det danske landshold i kørestolsrugby, når de spiller EM på hjemmebane.
De går efter medaljer.
Mark Peters (til højre) og Sebastian Frederiksen (til venstre) spiller kørestolsrugby på det danske landshold.
Af Rikke Smed Iversen07.
aug.
2019 kl.
07.
00Bemærk: artiklen er mere end 30 dage gammelLæs opDen 7.
-10.
august spiller Danmark EM i kørestolsrugby på hjemmebane i Vejle.
En turnering, hvor forventningerne er høje til det danske landshold, der før EM ligger nummer otte på verdensranglisten.
Hvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport Danmark- Målet er helt klart medaljer og gerne en finaleplads - det kan vi også godt.
Hvis vi kommer i finalen, så er vi sikret en plads til De Paralympiske Lege, og det er det ultimative mål for os, siger Mark Peters, der spiller på det danske landshold i kørestolsrugby, efter han i 2009 som soldat fik sprængt sine ben af på en vejsidebombe i Afghanistan.
Læs også:Mark fik sprængt sine ben af i en vejsidebombe, nu skal han spille EM på hjemmebaneDet kræver nemlig en finaleplads for Danmark, hvis de skal sikre sig en billet til De Paralympiske Lege (PL) i Tokyo 2020, og da de i 2016 missede en plads til netop PL, er de klar til at tage revanche.
- PL har været en drøm, siden jeg startede med sporten for næsten 10 år siden.
Det kunne være så fantastisk at nå dertil, fortæller landsholdsspiller Sebastian Frederiksen, der har spillet kørestolsrugby i 10 år og har en spastisk lammelse.
Mark Peters fortæller om forventningerne til EM:EM på hjemmebaneDet bliver en ekstra stor oplevelse for det danske landshold at spille EM, da eventen foregår på hjemmebane i Vejle.
Top 10 på verdensranglisten i kørestolsrugby1.
Østrig2.
USA3.
Japan4.
Storbritannien5.
Canada6.
Frankrig7.
Sverige8.
Danmark9.
Brasilien10.
New Zealand- Jeg glæder mig så meget til at opleve hjemmebanepublikummet her i Vejle.
Jeg kan godt mærke, at der er forventninger til os udefra, men jeg føler det ikke som et pres, nærmere som en hjælp.
Der er en hel masse støtte og mennesker omkring os, som vil os det bedste, fortæller Sebastian Frederiksen.
I 2014 var Sebastian Frederiksen også med til at spille VM på hjemmebane i Odense, og derfor er han også en af de spillere, der ved dette EM skal løfte holdet.
Læs også:Kørestolsrugby ændrede Sofies liv: 'Nu tør jeg drømme'- Jeg ved, at jeg kommer til at spille meget, så jeg har sat et stort pres på mig selv.
Jeg skal være det gode forbillede for holdet, fordi jeg har været i de her situationer før, og jeg ved, hvad det handler om.
Det handler om at holde hovedet koldt og gøre, som man plejer.
Det er selvfølgelig nemmere sagt end gjort, fortsætter Sebastian Frederiksen.
Sebastian Frederiksen fortæller om EM på hjemmebane i kørestolsrugby:Holdkammeraten Mark Peters er også enig i, at der er et pres på landsholdet til EM, men at de vender det til noget positivt, der kan hjælpe dem i kampen om medaljerne.
- Pres eller ikke pres, så er lysten til at vinde og få oplevelsen af at komme med til PL større end nervøsiteten.
Nu glæder jeg mig bare til at komme i gang, siger Mark Peters.
Du kan se Mark Peters, Sebastian Frederiksen og resten af det danske landshold i kørestolsrugby i aktion, når vi sender live fra EM på hjemmebane i Vejle fra i dag.
Du kan også følge linket her.
FacebookTwitterKopier linkEmner:Vejle|Handicapsport|Afghanistan|Odense




https://www.dr.dk/nyheder/indland/koebenhavns-politi-et-angreb-som-dette-hverken-kan-eller-vil-vi-acceptere

Eksplosioner i KøbenhavnSe temaIndlandKøbenhavns Politi: 'Et angreb som dette hverken kan eller vil vi acceptere'Politiet søger vidner til eksplosionen, der ramte Skattestyrelsen i aftes.
Direktør for Skattestyrelsen, Merete Agergaard, og skatteminister Morten Bødskov (S) har siden tidligt i morges været til stede ved Skattestyrelsen for at opfordre medarbejderne til at blive hjemme.
Af Anna Sol Jørgensen07.
aug.
2019 kl.
08.
56 | opdateret 07.
aug.
2019 kl.
09.
06Bemærk: artiklen er mere end 30 dage gammelLæs op- Et angreb som dette hverken kan eller vil vi acceptere.
Sådan siger chefpolitiinspektør ved Københavns Politi Jørgen Bergen Skov efter den eksplosion, der i aftes rystede indgangspartiet til Skattestyrelsens bygninger på Østerbro.
Det er endnu tidligt i efterforskningen, og politiet har derfor ikke mange oplysninger at gå ud med.
- Det er på nuværende tidspunkt for tidligt at sige nærmere om, hvem der står bag eksplosionen.
Men vi tager det meget alvorligt og etablerede allerede i går aftes en bred og omfattende efterforskning, siger Jørgen Bergen Skov.
Han opfordrer samtidig enhver, der har set noget mistænkeligt i området eller ligger inde med anden relevant viden, til at kontakte Københavns Politi på telefon 114.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4Københavns Politi har oprettet en mobil politistation, som er til stede ved Nordhavn Station, hvor beboere i området kan komme forbi til en snak, hvis de har oplysninger eller er bekymrede efter eksplosionen.
Politiet modtog anmeldelse om eksplosionen i aftes klokken 22.
16 og rykkede ud til stedet.
Natten igennem har de været til stede med blandt andet efterforskere og bombehunde, og der er foretaget en række undersøgelser.
Det er dog for tidligt at konkludere noget på den baggrund, oplyser Københavns Politi.
Politiet holder dog pressemøde med seneste nyt i sagen klokken 10.
Det kan følges direkte her.
Medarbejdere opfordres til at blive hjemmeBåde skatteminister Morten Bødskov (S) og direktør for Skattestyrelsen, Merete Agergaard, har siden tidligt i morges været til stede ved Skattestyrelsen.
Her opfordrer de styrelsens medarbejdere til at blive hjemme i dag.
- Vi er mødt ind meget tidligt for at opfordre alle medarbejdere til at blive hjemme i dag, siger Merete Agergaard og fortsætter:- Jeg har talt med nogle få, som er ligeså chokerede, og som synes, at det er meget voldsomt.
Og det kan man jo også se, at det er.
Medarbejdere skal kunne føle sig tryggeMerete Agergaard ved endnu ikke, hvad resten af hendes dag kommer til at byde på.
Men hun gør det klart, at det er en prioritet for hende og Skattestyrelsen, at medarbejderne skal kunne føle sig trygge, når de møder på arbejder igen.
- Vores medarbejdere skal hver eneste dag kunne føle sig trygge, når de går på arbejde.
Det skal der ikke være tvivl om, så vi vil læne os op ad politiets vurderinger, siger hun og fortsætter:- Vi stiller os til rådighed, hvis nogen har brug for en snak.
For det har vi fuld forståelse for, at nogen kan have brug for.
Udover at medarbejderne i dag er blevet opfordret til at blive hjemme, forestiller direktøren sig ikke, at eksplosionen vil påvirke Skattestyrelsens arbejde.
- Det er indgangspartiet til Skattestyrelsen, der er skadet.
Kontorerne er i al væsentlighed uskadte.
Og vigtigst af alt er der ikke sket nogen personskade.
Det er jeg meget taknemmelig for, siger hun.
FacebookTwitterKopier linkEmner:Merete Agergaard (embedsmand)|Morten Bødskov (politiker)|Skattestyrelsen|Arbejdsmarked|København




https://www.dr.dk/nyheder/viden/teknologi/rumfartoej-fyldt-med-bjoernedyr-styrter-ned-paa-maanen

TeknologiRumfartøj fyldt med bjørnedyr styrter ned på MånenDe mikroskopiske bjørnedyr har tidligere vist sig at kunne overleve i rummet.
Den israelske månelander "Beresheet" mistede kontakten med Jorden, 150 meter inden den ramte måneoverfladen med 500 kilometer i timen.
Med sig havde den dna fra mennesker og bjørnedyr i dvale.
(© Nasa)Af Jeppe Kyhne Knudsen07.
aug.
2019 kl.
06.
37Bemærk: artiklen er mere end 30 dage gammelLæs opDen 11.
april i år styrtede en israelsk månelander ned i månens overflade.
Fartøjet skulle have lavet en blød opbremsning, så det kunne lande sikkert og roligt, men kort inden styrtet mistede israelerne forbindelsen til fartøjet.
Bjørnedyret: Jordens sidste overlever Bjørnedyr er verdens mindste flercellede organisme.
Der findes mere end 1.
150 kendte arter af bjørnedyr, og de varierer i størrelse fra 0,05 mm til mere end 1 mm.
De kommer i forskellige farver - bl.
a.
orange, rød og grøn.
Dyrene har fire sæt ben med klør.
De fleste lever af plantemateriale, men andre klarer sig med bakterier.
Det er ikke for sjov, at bjørnedyret ofte bliver kaldt jordens mest hårdføre dyr.
Der er forskel på, hvad arterne kan klare, men bjørnedyr er kendt for at kunne overleve både i rummet, i dybfrosne arktiske søer, på toppen af bjerge og i ørkener.
Nogle modstår sågar temperaturer ned til det absolutte nulpunkt (-273 grader) og at blive kogt.
Bjørnedyret kan gå i forskellige former for kryptobiose, hvor det sætter sine biologiske processer i stå.
Kryptobiose betegnes ofte som en dvaletilstand, men faktisk er dyrene døde.
Ikke desto mindre kan de sagtens lives op igen efter flere årtier i kryptobiose.
I 2017 udråbte Harvard-forskere bjørnedyrene til ‘Jordens sidste overlevere’.
Så længe solen eksisterer, gør bjørnedyrene også.
Indtil videre har bjørnedyrene eksisteret i omkring 540 millioner år, ca.
533 millioner år længere end vores og menneskeabernes ældst kendte stamfader.
Kilder: Harvard University, Zootaxa, Statens Naturhistoriske Museum og Jesper Guldberg Hansen.
Med i lasten var et bibliotek på størrelse med en dvd-skive, som indeholder 30 millioner sider med information - heriblandt stort set alle opslag i den engelske udgave af Wikipedia, tusindvis af litteratur-klassikere og hemmelighederne bag David Copperfields trylletricks.
Men biblioteket indeholdt mere end blot tekst.
Dna i form af hår og blodprøver fra 25 mennesker samt tusindvis af bjørnedyr i dvale var også med.
Og nu frygter firmaet bag biblioteket, at de ved at uheld har spredt liv på Månen, skriver det amerikanske magasin Wired.
Vågner ikke fra dvalen af sig selvMen inden du går i panik og tænker, at Månen om få år er blevet overtaget af de hårdføre bjørnedyr, som kan overleve i selv de mest fjendtlige miljøer, så træk lige vejret.
Ifølge Nova Spivack fra Arch Mission Foundation, der står bag biblioteket, kan bjørnedyrene ikke selv vågne fra dvalen oppe på Månen, forklarer han til Wired.
Måden, bjørnedyr overlever de ekstreme forhold i rummet på, er ved at gå i en form for dvale, som minder meget om døden.
De krøller sig sammen, skiller sig af med stort set alt vand i deres krop og nedsætter stofskiftet til 0,01 procent af, hvad det normalt er.
For at beskytte cellerne i kroppen mod stråling og kulde, producerer det hårdføre dyr sukkerstoffet trehalose, der indkapsler cellerne i en hård, glaslignende skal.
Men for at få bjørnedyrene ud af dvalen, skal de nedsænkes i vand.
Og det findes ikke i flydende form på Månen.
Kort inden det israelske månefartøj styrtede ned på Månen, tog det denne selfie af landingen.
(© SpaceIL)Overlevede 10 dage i rummetI et forsøg i 2007 testede en række forskere, hvor ekstreme forhold bjørnedyr egentlig kan klare.
Dyrene blev sendt op med en satellit, der har en særlig beholder, som kan åbnes, så indholdet deri bliver udsat direkte for de ekstreme forhold i rummet.
I ti dage blev bjørnedyrene udsat for vakuum, ekstrem kulde og ufiltreret stråling fra solen, og alligevel lykkedes det forskerne at vække dem fra dvalen, da de blev nedsænket i vand.
Det er desuden lykkedes at vække bjørnedyr, der har ligget i dvale i en klump tørret mos på et museum i mere end 100 år.
Så det er nogle hårdføre små dyr.
Ideen med at sende dyrene derop er, at skulle nogen (måske mennesker) eller andre intelligente væsener finde dem i en fjern fremtid, er der en sandsynlighed for, at de kan vække dem til live igen.
Backup af al menneskets videnMen hvorfor overhovedet sende bjørnedyr, dna og bøger til Månen i første omgang?
Opsendelsen af biblioteket er en del af non-profit organisationen Arch Mission Foundations plan om at sende kopier af al menneskelig viden ud i rummet.
Projektet, som organisationen kalder for “The Billion Year Archive”, bygger på ideen om, at ved at sende disse “små biblioteker” så mange forskellige steder ud i rummet som muligt, stiger chancen for, at vi mennesker efterlader os et aftryk, selv lang tid efter vi er uddøde.
Allerede i dag har organisationen sendt “små biblioteker” om bord på satellitter i kredsløb om Jorden.
Sidste år sendte de også et af deres biblioteker med i den Tesla, som Elon Musk sendte i kredsløb om Solen.
Og nu har de altså et mere eller mindre beskadiget bibliotek, der ligger på Månens overflade.
Et studie i at bevare data så længe som muligtDet lyder måske let at downloade en masse klassikere og Wikipedia-opslag og sende dem op i rummet, men det er faktisk mere kompliceret end som så.
Du kan ikke bare smide det på en usb-pind, da den slet ikke er bygget til at holde i tusinder af år.
Og desuden skifter teknologi så hurtigt, at man i fremtiden formentlig ikke har usb-indgange til at læse dataen.
Derfor måtte forskerne fra Arch Mission Foundation finde en anden løsning.
Ved hjælp af lasere ridsede forskerne mikroskopiske billeder af de mange bogsider og wikipedia-tekster ned i en tynd glasplade.
Pladen blev derefter belagt, atom for atom med et ultratyndt lag af nikkel - og resultatet blev en slags nikkel-film - lidt ligesom den film, du engang puttede i et kamera.
En film, der er tyndere end et menneskehår.
Bogstaverne er dog så små, at du skal bruge et mikroskop, der kan forstørre teksten 1000 gange, før du kan læse det.
På de første fire lag alene er der blevet plads til mere end 30.
000 billeder - og biblioteket har 25 lag i alt.
Her ses nogle af tusindvis af mikroskopiske sider, der er ridset ned i nikkellagene.
(© Bruce Ha)Organisk materiale har måske reddet dataDa månefartøjet styrtede ned på Månen, var forskerne bag biblioteket bange for, at det var blevet ødelagt.
Men analyser af styrtet har siden overbevist dem om, at det nok stadig er intakt, skriver Wired.
Ifølge Nova Spivack, er dataen højst sandsynligt blevet reddet, fordi de kort før opsendelsen også valgte at sende organisk materiale med.
Mellem hvert lag af nikkel, placerede de et lag epoxy, som de indkapslede menneske-dna og bjørnedyrene i.
Og det lag har højst sandsynligt reddet det lille bibliotek, fordi det gør det langt mere holdbart, forklarer han til Wired.
Ikke de første månesvinArch Mission Foundation er faktisk ikke de første til at efterlade organisk skrald på Månen.
Apollo-astronauterne efterlod omkring 100 poser med menneskeafføring på måneoverfladen, inden de vendte tilbage til Jorden.
Og faktisk er der ingen lov imod at sende organisk materiale derop.
Det er der derimod på Mars, hvor klimaet i langt højere grad kan understøtte liv.
Missioner til Mars er derfor underlagt strenge krav om sterilisering af udstyr.
Det er dog ikke sidste gang, at Arch Mission Foundation vil sende organisk materiale til Månen.
Til efteråret begynder de at indsamle dna-prøver fra frivillige, som skal sendes med den næste månemission.
Og her vil de desuden sende dna fra truede dyrearter med.
FacebookTwitterKopier linkEmner:Elon Musk (erhvervsleder)|Dyr|Biblioteker|Wikipedia|Tesla Motors




https://www.dr.dk/nyheder/indland/laeger-kraever-indgreb-mod-alternative-behandlere-det-er-ikke-okay

IndlandLæger kræver indgreb mod alternative behandlere: 'Det er ikke okay'Ifølge Lægeforeningen bringer alternative behandlere patienters sundhed i fare.
Der er brug for et nyt tilsyn.
- Jeg synes ikke, det er i orden, når alternative behandlere tilbyder at kurere alvorlig sygdom som kræft, siger Lægeforeningens formand, Andreas Rudkjøbing.
07.
aug.
2019 kl.
06.
27Bemærk: artiklen er mere end 30 dage gammelLæs opDesperate og alvorligt syge borgere lader sig lokke af alternative behandlingsmetoder på bekostning af almindelig, medicinsk behandling.
Dermed sætter de deres helbred på spil, og derfor skal der gribes ind mod alternative behandlere, mener Lægeforeningen ifølge Berlingske.
Det er alternative behandlere, der lover helbredelse af alvorlige sygdomme, som Lægeforeningen vil sætte under lup.
Det fortæller Lægeforeningens formand, Andreas Rudkjøbing.
- Jeg synes ikke, det er i orden, når alternative behandlere tilbyder at kurere alvorlig sygdom som kræft.
Når man har at gøre med alvorlige sygdomme, er patienterne ofte sårbare og risikovillige, siger han til Ritzau.
- Vi foreslår, at et tilsyn kan gribe ind, hvis en alternativ behandler lover, at bestemte metoder kan kurere kræft eller andre alvorlige sygdomme, for det er ikke okay, at man kan gøre det uden at dokumentationen er i orden.
Læs også:Kræftpatienter skjuler alternativ medicin for lægen: Det kan få konsekvenser for behandlingenØnsker ordning afskaffetSiden 2004 har Styrelsen for Patientsikkerhed givet foreninger for alternative behandlere mulighed for at registrere sig i en særligt ordning.
Den kaldes RAB-ordningen og omfatter 21 foreninger.
Alternative behandlere, der er registreret i ordningen, fremgår med navn, og ordningen skal sikre, at de enkelte klinikkers egne retningslinjer bliver overholdt.
Formålet er at skabe gennemsigtighed i branchen.
Desuden fungerer ordningen som klageorgan for patienter, der er utilfredse med den behandling, de har fået.
Men Lægeforeningen ønsker ordningen afskaffet, fordi den ifølge formand Andreas Rudkjøbing giver en falsk tryghed.
- Problemet med ordningen er, at en offentlig myndighed lægger navn til en ordning, hvor der i virkeligheden ikke er noget dokumentationskrav for, at de metoder, som den alternative behandler bruger, rent faktisk virker, siger han.
Dorte Malmgren, der er næstformand i Danmarks Komplementære Behandlere, der er en forening for alternative behandlere, mener ikke, at der nogen problemer med størstedelen af medlemmerne.
- Der vil altid være brodne kar, og det er desværre altid dem, man hører rigtig meget om.
Vi går aldrig ud og anbefaler vores medlemmer, at de kan behandle en kræftpatient uden om sundhedsvæsenet, siger hun til Berlingske.
Socialdemokratiets sundhedsordfører, Rasmus Langhoff, har ifølge Berlingske indtryk af, at der er et reelt problem med patientsikkerheden hos nogle alternative behandlere.
Han har derfor inviteret Lægeforeningen til et møde om, hvorvidt man politisk skal arbejde på at oprette et tilsyn, samt om RAB-ordningen skal afskaffes.
/ritzau/FacebookTwitterKopier linkEmner:Lægeforeningen|Alternativ behandling|Berlingske Media|Læger|Sundhed og velvære




https://www.dr.dk/nyheder/indland/live-tv-politiet-holder-pressemoede-om-eksplosion






https://www.dr.dk/nyheder/regionale/nordjylland/723-psykologer-gaar-i-rette-med-gyldendal-vil-have-udskaeldt-bog-med

Nordjylland723 psykologer går i rette med Gyldendal: Vil have udskældt bog med råd om børn fjernetI et åbent brev kræver de bogen ’Godnat og sov godt’ trukket tilbage.
Bogens metode kan få negativ betydning for børnenes udvikling, mener psykologerne.
 Lærke Kromann © DR Nyheder)Af Klaus Videbæk, Rasmus Jungersen og Kim Rathcke Jensen07.
aug.
2019 kl.
06.
23 | opdateret 07.
aug.
2019 kl.
09.
15Bemærk: artiklen er mere end 30 dage gammelLæs opDer er mange måder at få sit barn til at sove på – men man bør ikke bruge de metoder, der anbefales i bogen ’Godnat og sov godt’.
Det mener 723 danske psykologer, der i dag har sendt et åbent brev til Gyldendal, hvor de beder forlaget genoverveje beslutningen om at lade den omdiskuterede bog blive på hylderne.
Der er tale om en bog, der på mange måder er helt ude af trit med, hvad vi ved om børns basale behov.
Christine Posselt, psykolog og forfatter til brevetDiskussionen om ’Godnat og sov godt’, der er oversat fra spansk og skrevet af Sylvia de Béjar og Eduard Estivill med udgivelse i år 2000, begyndte for alvor i sommeren sidste år.
Her opfordrede man i Facebook-gruppen "Farvel til Godnat og sov godt bogen" forældre til at skille sig af med bogen med påstand om, at bogens metoder til søvntræning af små børn var skadelige.
Det er særligt den såkaldte cry-it-out metode, der har mødt kritik.
Her anbefales det forældrene, at de lader deres børn falde i søvn ud fra et tilrettelagt skema, hvor man hverken må vugge eller ae barnet - heller ikke selvom det græder.
En metode, der er blevet kaldt skadelig for børnene af både forældre og eksperter inden for området.
Læs også:Gyldendal vil undersøge omdiskuteret bog om børn og søvnVil få negative konsekvenserOven på kritikken valgte Gyldendal i efteråret 2018 at sætte en undersøgelse af bogens metoder i gang, så det kunne vurderes, om bogen skulle fjernes.
I juni meldte forlaget på den baggrund ud, at det vil lade bogen blive i handlen, og det er det, der nu har fået de mange psykologer til at underskrive et brev direkte rettet til Gyldendal.
Læs også:Forlag: 'Godnat og sov godt'-bøger bliver på hylderne”Babyer og småbørn er meget afhængige af trøst og omsorg fra deres forældre, og det kan få negative konsekvenser for deres udvikling, hvis de ikke bliver trøstet og beroliget, når de er kede af det”, står der blandt andet i brevet.
”Da bogen er skrevet af en læge og sælges af et anerkendt forlag, vil mange forældre måske ukritisk benytte sig af bogens metode.
Vi mener, at I som forlag har et ansvar i forhold til at distribuere denne forældede og potentielt skadelige metode.
Vi håber, at I vil genoverveje tilbagetrækning af bogen og ser frem til jeres respons”, afsluttes det.
Forstår ikke børns behovPsykolog Christine Posselt er en af i alt fire hovedforfattere til brevet.
Hun mener ikke, at bogen har sin berettigelse.
- Der er tale om en bog, der på mange måder er helt ude af trit med, hvad vi ved om børns basale behov, siger hun.
Brevet til Gyldendal er sendt ud to måneder efter, at forlaget afslog at fjerne bogen.
Det samme siger en anden forfatter, psykolog Camilla Juhl Dorland.
Hun mener, at det nærmer sig omsorgssvigt at benytte bogens metode.
- I bogen skriver man, at man bare skal ignorere, når barnet græder.
Man skal gå ind til barnet med faste intervaller, men man må ikke blive hos barnet, og man må ikke tage det op eller vugge det eller amme, siger hun.
Vil ikke fjerne bogenMen hos Gyldendal er man påpasselig med at gå ind og sortere i bøger, der allerede er udgivet.
Redaktionschef Mette Korsgaard hilser debatten om bogen velkommen, men mener ikke der er anledning til at fjerne den.
- Bogen fortjener at blive kritiseret og at få en omgang i møllen, men derfra og så til at trække den tilbage, det er et voldsomt skridt for et forlag, siger hun.
- Vi har stod tillid til vores læsere.
Vi tror faktisk godt, de kan manøvrere selv, og hvis man får en bog, hvis metode ikke passer til en, så tænker jeg, at man lægger den på hylden.
De folk, der køber bøger, er generelt veloplyste og kan godt finde ud af at manøvrere i det.
Et særligt tilfældePsykolog Christine Posselt mener dog, at der er tale om et særligt tilfælde, idet bogens anvisninger er rettet mod børn.
- Det er ikke, fordi jeg personligt mener, at vi skal gå ind og censurere alle bøger, som har tvivlsom evidens og tvivlsomme påstande, som for eksempel bøger med kostråd.
- Men for mig går grænsen ved børn.
Helt små børn er jo kendetegnet ved, at de ikke har noget sprog, de har ingen rettigheder, de kan ikke sige fra, og barnets udvikling er hundrede procent afhængig af, at de voksne forstår barnets behov.
I min optik er vi ude i et særligt tilfælde, hvor det er nødvendigt, at vi voksne beskytter børnene via censur, siger hun.
Ifølge Gyldendal er der i år solgt 29 eksemplarer af bogen.
De seneste tre år har man i gennemsnit solgt 145 bøger om året.
Artiklen er opdateret med en uddybning af Christine Posselts synspunkter.
FacebookTwitterKopier linkEmner:Gyldendal|Litteratur|Sundhed og velvære|Facebook|Ernæring




https://www.dr.dk/nyheder/indland/skatteministeren-beder-om-hjaelp-efter-eksplosion-det-er-en-meget-meget-voldsom

Eksplosioner i KøbenhavnSe temaIndlandSkatteministeren beder om hjælp efter eksplosion: 'Det er en meget, meget voldsom handling'En eksplosion rystede Skattestyrelsen på Østerbro i København i går aftes.
Af Anna Sol Jørgensen07.
aug.
2019 kl.
07.
14 | opdateret 07.
aug.
2019 kl.
07.
22Bemærk: artiklen er mere end 30 dage gammelLæs opSkatteminister Morten Bødskov (S) er her til morgen mødt op til en noget usædvanlig arbejdsdag, efter at en eksplosion i går aftes rystede Skattestyrelsens bygninger på Østerbro.
Det er en meget, meget voldsom handling og fuldstændig vanvittigt, at det overhovedet kan finde sted.
Skatteminister Morten Bødskov (S)Eksplosionen fandt sted foran bygningen på Østbanegade.
Her ligger nu sønderrevet metal og knust glas spredt på jorden.
Og nu står ministeren her til morgen midt i det for at vise sin opbakning til de mange ansatte i Skattestyrelsen.
- Der er flere hundrede medarbejdere, der kan se facaden på deres arbejdsplads sprængt fuldstændig i luften, siger skatteminister Morten Bødskov.
- Det er en meget, meget voldsom handling og fuldstændig vanvittigt, at det overhovedet kan finde sted.
Derfor er jeg her selvfølgelig, fortsætter han.
Skatteministeren oplyser samtidig, at medarbejdere i Skattestyrelsen kan arbejde hjemmefra i dag.
Ved kontorbygningen er politiet stadig i gang med arbejdet, og Forsvarets ammunitionsrydningstjeneste inspicerer skaderne.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4Beder vidner henvende sigPolitiet modtog den første anmeldelse om eksplosionen klokken 22.
16 i går aftes og rykkede talstærkt ud til stedet.
Det er øjensynligt ikke drengestreger, der har fundet sted her.
Skatteminister Morten Bødskov (S)Ifølge vagtchefen ved Københavns Politi har to personer været til stede i bygningen under eksplosionen, men ingen personer er kommet til skade.
Skatteministeren kommer med en opfordring til alle, der har været i nærheden i går aftes:- Hvis man overhovedet har set noget i den her situation, som kan være til hjælp for politiet, skal man kontakte Københavns Politi, så de kan få efterforsket, hvad der er sket, siger han.
- Det er formentlig ikke drengestreger, så politiet skal have ro, og de skal have al den hjælp, de kan få fra naboer til området, som også har oplevet en meget alvorlig hændelse.
Vidne: Ikke som noget, man har hørt førIna Christensen bor i området.
Hun var netop kommet hjem og var ved at gå ind af porten til sin ejendom i Marstalsgade.
- Så hører jeg bare et højt brag.
Jeg troede faktisk, fordi de var ved at bygge, og at det var en kran, der væltede.
Hun gik ind til sin kæreste, der også hørte braget, og han fortalte hende, at han nærmest kunne mærke lydtrykket gennem væggen.
Selv beskriver hun lyden som ét sammenhængende brag:- Det lød som noget, der gik i stykker.
Det var ikke bare et kanonslag.
Det var anderledes.
Det er ikke noget, jeg har hørt før, siger hun til DR Nyheder.
FacebookTwitterKopier linkEmner:Morten Bødskov (politiker)|Socialdemokraterne|Skattestyrelsen|København|Politi




https://www.dr.dk/nyheder/udland/kina-kalder-krisen-i-hongkong-den-vaerste-siden-overdragelsen

Protester i HongkongSe temaUdlandKina kalder krisen i Hongkong for den værste siden overdragelsenFlere topfolk fra den kinesiske regering holder krisemøde om situationen i den uroplagede bystat Hongkong.
Tåregas blev brugt af politiet mod tusindvis af demonstranter i Hongkongs gader tirsdag.
07.
aug.
2019 kl.
06.
43Bemærk: artiklen er mere end 30 dage gammelLæs opKina kalder den aktuelle krise i Hongkong for den største siden overdragelsen fra Storbritannien i 1997.
Det udtaler den kinesiske topembedsmand Zhang Xiaoming, der tager sig af anliggender i Hongkong.
Kommentarerne kom under et møde i den kinesiske by Shenzhen mellem kinesiske medlemmer af parlamentet, medlemmer af Den Nationale Folkekongres i Kina og det rådgivende organ i landet (CPPCC), hvor krisen i Hongkong blev diskuteret onsdag.
Læs også:Kina: Ansvarlige for uroligheder i Hongkong vil blive straffetIgennem flere måneder har der været store og ofte voldelige demonstrationer i Hongkongs gader, der har ført til voldsomme sammenstød med politiet.
De begyndte, da borgerne i Hongkong protesterede over et nyt lovforslag, der ville gøre det muligt at udlevere borgere fra Hongkong til retsforfølgelse i Kina.
Skrottet, men ikke trukket tilbageHongkongs regeringsleder, Carrie Lam, har erklæret lovforslaget for skrottet.
Men demonstranterne er utilfredse med, at hun ikke formelt har trukket det tilbage.
Mange kræver derfor, at Lam træder tilbage.
Demonstrationerne er siden hen udviklet sig til at blive en generel protest mod Hongkongs regering.
Borgerne er bange for, at deres frihed bliver indskrænket efter en stigende kontrol fra politiske ledere i hovedlandet Kina.
Storbritannien trak sig i 1997 ud af Hongkong og overgav formelt bystaten til Kina.
Men det er sket med den klausul, at Hongkong skal være autonom og bestemme sin egen styreform frem til 2047.
Onsdag vil flere advokater klædt i sort demonstrere i stilhed i gaderne.
De kæmper for, at regeringen skal værne om uafhængigheden i Hongkongs retssystem.
Advokaterne frygter, at Justitsministeriet i Hongkongs retsforfølgelse af anholdte bliver mere og mere politisk påvirket, efter at 44 demonstranter er blevet sigtet for at gøre oprør, hvilket kan straffes med op til ti års fængsel.
/ritzau/ReutersFacebookTwitterKopier linkEmner:Hong Kong|Kina|Kriminalitet|Justitsministeriet|Demonstrationer




https://www.dr.dk/nyheder/indland/forsvaret-undersoeger-omfang-af-seksuelle-kraenkelser

IndlandForsvaret undersøger omfang af seksuelle krænkelserStor spørgeundersøgelse skal gennemføres blandt alle soldater og medarbejdere i løbet af efteråret.
En anonym og elektronisk spørgeskemaundersøgelse skal kortlægge omfanget af seksuelle krænkelser blandt Forsvarets ansatte.
(Arkivfoto) Af Mads Korsager Nielsen07.
aug.
2019 kl.
06.
30Bemærk: artiklen er mere end 30 dage gammelLæs opForsvaret sætter nu gang i en storstilet undersøgelse af omfanget af seksuelle krænkelser i geledderne.
I løbet af efteråret vil alle soldater og fastansatte medarbejdere modtage et anonymt elektronisk spørgeskema, der skal kortlægge problemet.
Seksuelle krænkelser i ForsvaretI 2018 behandlede Forsvarets Personalestyrelse ni sager om seksuelt krænkende adfærd.
Forsvarets Auditørkorps har fra 2016 til i dag truffet afgørelse i seks sager om krænkende hændelser.
Foreningen Kvindelige Veteraner har i løbet af de to år, hvor foreningen har eksisteret, været i kontakt med 100 kvinder, der har fortalt om krænkelser.
En undersøgelse fra det norske forsvar viste i februar, at 24 kvindelige soldater i løbet af det seneste år har været udsat for fuldbyrdet voldtægt.
I 2017 var der 1.
094 kvindelige officerer, sergenter eller konstabler i enten Hæren, Søværnet eller Flyvevåbnet.
I 2007 var tallet 715.
Kilde: Ritzau- Hvis der er et mørketal, så håber jeg, det kommer frem, og hvis der er en problemstilling, så skal der gøres noget ved det.
Forsvaret skal være en tryg arbejdsplads for alle.
Både for kvinder og mænd og uanset baggrund, siger forsvarschef Bjørn Bisserup.
Fik mange henvendelser fra kvinderUndersøgelsen kommer efter en række sager med seksuelle og krænkende undertoner blandt det uniformerede personale.
I foråret fortalte DR Nyheder, at den militære anklagemyndighed Auditørkorpset for første gang havde idømt bødestraffe for enten at have optaget eller delt fotos af seksuelt krænkende karakter.
Senere fortalte Foreningen Kvindelige Veteraner, at man gennem de seneste to år har fået omkring 100 henvendelser fra kvinder, der har følt sig krænket, mens de har været i Forsvaret.
Det er blandt andet derfor, at forsvarschefen har besluttet at udvide den såkaldte arbejdspladsvurdering med en skræddersyet tillægsundersøgelse, der skal give et dækkende billede af problemets omfang og nuancerne.
- Vi undersøger med jævne mellemrum det psykiske arbejdsmiljø i Forsvaret og genkender på den baggrund ikke det billede, der bliver tegnet.
Men der er en pointe i, at vores arbejdsmiljøundersøgelser ikke sikrer anonymiteten, så der kan i virkeligheden være et mørketal, hvis der er nogen, der ikke ønsker at stå frem, siger Bjørn Bisserup.
Undersøgelse vækker glædeHos Foreningen Kvindelige Veteraner glæder man sig over, at Forsvarets ledelse nu tager affære.
- Vi er glade for, at man nu vælger at gøre noget.
Vi håber stadig, at man laver en mere tilbundsgående undersøgelse af samme karakter som den, man lavede i 2003, dog hvor både mænd og kvinder er repræsenteret, siger forkvinde Sara la Cour, der hentyder til den seneste undersøgelse af krænkelser og seksuelle overgreb i Forsvaret.
Dengang sagde cirka hver tredje kvinde, at de havde oplevet kønskrænkende adfærd, og en række tiltag blev sat i gang.
- På den måde vil man kunne se en udvikling over tid og virkningen af de tiltag, man har sat i gang.
Men dette er en god begyndelse, og det er vi taknemmelige for, siger forkvinde Sara la Cour, der især er glad for, at tillægsundersøgelsen gøres særligt anonym.
Ny undersøgelse bliver ekstra anonymHvert andet år bliver Forsvarets medarbejdere bedt om at udfylde en såkaldt arbejdspladsvurdering, der skal tage temperaturen på arbejdsmiljøet blandt de enkelte enheder.
Besvarelsen er anonym og foregår elektronisk.
Tillægsundersøgelsen af de seksuelle krænkelser er ekstra anonym, idet svarene ikke sendes direkte til den enkelte enhed eller underafdeling men derimod til fælles puljer i henholdsvis hæren, flyvevåbnet og søværnet.
- Målgruppen er større og dermed er anonymiteten bedre sikret.
Samtidig stiller vi nogle flere spørgsmål, så der ikke kan herske tvivl om, hvad der menes med uønsket seksuel adfærd, siger Bjørn Bisserup.
Undersøgelsen bliver sendt ud til Forsvarets mere end 20.
000 fastansatte årsværk i løbet af september, oktober og november, og resultatet forventes at være klar kort efter årsskiftet.
FacebookTwitterKopier linkEmner:Bjørn Bisserup (officer)|Militær|Arbejdsmiljø|Forsvarets Auditørkorps|Anklagemyndigheden




https://www.dr.dk/nyheder/politik/efter-valglussing-klimaet-er-pa-dagsordenen-hos-dansk-folkeparti

PolitikEfter valglussing: Klimaet er på dagsordenen hos Dansk FolkepartiVed Dansk Folkepartis sommergruppemøde besøger gruppen en cementproducent og diskuterer klimapolitik.
Valgkampen i juni var præget af klimapolitkken.
Det kostede Dansk Folkeparti stemmer.
07.
aug.
2019 kl.
06.
04Bemærk: artiklen er mere end 30 dage gammelLæs opDansk Folkeparti gør klar til at starte året i Folketinget fra en position, som partiet aldrig har stået i før.
Oven på et stort valgnederlag er antallet af mandater mere end halveret.
Kommentatorer og analytikere har vurderet, at en stor del af forklaringen er, at udlændingepolitikken fyldte mindre, og at klimapolitikken - hvor Dansk Folkeparti historisk ikke har haft en skarp profil - fyldte meget mere.
Derfor er klimapolitikken på dagsordenen på Dansk Folkepartis sommergruppemøde.
Tirsdag besøgte folketingsgruppen cementproducenten Aalborg Portland.
Læs også:Efter 'klimatosset' valg: Dansk Folkepartis bagland savner større klimafokus- Vi skifter ikke politik på baggrund af et valgresultat, og det er ikke sådan, at vi laver fokusgrupper, siger gruppeformand for Dansk Folkeparti Peter Skaarup.
- Vi mener det samme, som vi hele tiden har gjort.
Ældrepolitikken er stadig vigtig for os, og det er udlændingepolitikken også.
- Men man må sige, at i forhold til klimapolitikken viste danskerne ved valget, at de ønsker nogle klare bud på, hvad der skal ske.
Derfor har vi sat det på dagsordenen.
Se Pia Kjærsgaard tale efter valgnederlaget her:Mistede 21 mandaterValgnederlaget, som den nye folketingsgruppe har med i bagagen, er til at tage at føle på.
Ved valget den 5.
juni gik partiet tilbage med over 430.
000 stemmer, og antallet af mandater i Folketinget faldt fra 37 til 16.
Partiet har siden sin skabelse i 1990'erne nærmest kun oplevet fremgang.
Derfor er det også en stor opgave, den nye folketingsgruppe står overfor.
- Dansk Folkepartis problem er i høj grad, at det, der plejede at virke, ikke virker.
Der er ikke det pres på udlændingeområdet, der har været.
Og så skal de forholde sig til, at der for første gang er kommet et parti til højre for dem, siger politisk kommentator Hans Engell.
- Samtidig er de meget færre mennesker i gruppen, og den politiske indflydelse er tabt.
Så partiet er mere presset, end det nogensinde har været før.
- Man bliver nødt til at afklare, hvad der var skyld i nederlaget, og så hvordan man kommer videre.
Det er ikke noget, man kan gøre på et møde.
Det kan tage flere år.
Vant til andet udgangspunktDen proces er allerede startet, fortæller Peter Skaarup.
- Det er selvfølgeligt et andet udgangspunkt for et folketingsår, end vi er vant til.
Det var et træls valgresultat, det kommer man ikke udenom.
- Vi har startet en proces, hvor formanden tager rundt i landet og først og fremmest lytter til lokalforeningerne.
- Men i forhold til gruppens arbejde, så starter vi allerede nu med at se på nye politiske initiativer.
Og der vil allerede komme nye initiativer, før Folketinget åbner, siger Peter Skaarup.
Hverken Hans Engell eller Peter Skaarup mener, at der ligger et arbejde i at genopbygge en positiv stemning i gruppen efter valgresultatet.
Førstnævnte noterer, at de folketingsmedlemmer, der har overlevet en valglussing, normalt er glade.
Sidstnævnte mener, at sommeren har læget det værste.
- Det har været en god lang sommerferie, hvor søvnmanglen er indhentet.
Så jeg tror, at folk er restituerede og klar.
- Men jeg skal da gerne bidrage til stemningen med en vits og et par sange, siger Peter Skaarup.
/ritzau/FacebookTwitterKopier linkEmner:Dansk Folkeparti|Hans Engell (politisk kommentator)|Pia Kjærsgaard (politiker)|Folketinget|Valg og folkeafstemninger




https://www.dr.dk/nyheder/udland/nordkorea-missiltest-var-en-advarsel-til-usa-og-sydkorea

UdlandNordkorea: Missiltest var en advarsel til USA og SydkoreaNordkorea ser militærøvelser mellem USA og Sydkorea som en trussel mod atomforhandlingerne.
)07.
aug.
2019 kl.
04.
32Bemærk: artiklen er mere end 30 dage gammelLæs opNordkoreas leder, Kim Jong-un, kalder prøveaffyring af missiler tirsdag for en "passende advarsel" til USA og Sydkorea.
Det meddeler det statslige nordkoreanske nyhedsbureau KCNA natten til onsdag dansk tid, skriver nyhedsbureauet AP.
Advarslen falder som følge af militærøvelser mellem USA og Sydkorea, der begyndte mandag lokal tid.
Kort efter midnat tirsdag dansk tid, da øvelsen fortsat var undervejs, valgte Nordkorea at teste endnu to kortdistanceraketter ud over Østhavet, der også er kendt som Det Japanske Hav, fra baser i provinsen Syd-Hwanghae.
Det er fjerde gang inden for halvanden uge, at Nordkorea tester missiler.
KCNA oplyser, at Kim Jong-un fulgte prøveaffyringerne tidligt tirsdag morgen, og at de bekræfter landets "krigskapacitet".
Testen omfattede en ny type målsøgende missiler, lyder det.
- Kim Jong-un bemærkede, at militær handling er en anledning til at sende en passende advarsel til amerikanske og sydkoreanske myndigheder om øvelsen, der foregår lige nu, skriver KCNA.
Militærøvelsen mandag mellem USA og Sydkorea blev gennemført i mindre skala end først planlagt.
Denne neddrosling ses af flere iagttagere som en reaktion på flere tidligere advarsler fra styret i Pyongyang.
Her ses øvelserne som en trussel mod de diplomatiske forhandlinger, der i øjeblikket pågår om Nordkoreas atomprogram og mulige nedrustning.
De to missiler, der blev testet tirsdag, nåede en højde på 37 kilometer og fløj begge cirka 450 kilometer ud over Østhavet.
Flere FN-resolutioner forbyder Nordkorea at gennemføre prøveaffyringer af ballistiske missiler, og generelt er de seneste blevet skarpt fordømt af vestlige lande, herunder de europæiske medlemmer af FN's Sikkerhedsråd Frankrig og Storbritannien.
USA's præsident, Donald Trump, har endnu ikke kommenteret den seneste prøveaffyring.
Han har ved tidligere lejligheder bagatelliseret affyringerne på sociale medier og omtalt dialogen med Nordkorea som konstruktiv.
/ritzau/FacebookTwitterKopier link




https://www.dr.dk/musik/festival/nemt-snyde-sig-til-totalt-udsolgt-festival-naar-du-foerst-er-kommet-ind-er-du-i

MUSIK I LEJET 2019Se temaFestivalNemt at snyde sig til totalt udsolgt festival: 'Når du først er kommet ind, er du i sikkerhed'Snyd med armbånd kommer bag på formanden for Musik i Lejet, som lover nye, forbedrede armbånd næste år.
Festivalen Musik i Lejet er yderst populær og kunne melde alle billetter udsolgt efter få minutter.
Af Morten Bjerregaard og Jakob Friis Thorø Lund07.
aug.
2019 kl.
06.
05Bemærk: artiklen er mere end 30 dage gammelLæs opBilleder af smukke solnedgange med flotte festivalgængere i forgrunden prydede måske dit Instragram-feed, da dette års Musik i Lejet blev afholdt i nordsjællandske Tisvilde tidligere på sommeren.
Festivalen er særdeles populær.
Da billetterne blev sat til salg i december sidste år, røg alle 11.
000 billetter i løbet af få minutter, og videresalgsbilletter blev inden festivalens start solgt for to-tre gange prisen.
Musik i LejetMusik i Lejet er en tre-dags festival, der afholdes i Tisvildeleje i Nordsjælland i juli.
Festivalen blev første gang afholdt i 2009 og har på ti år vokset sig fra 700 til 11.
000 betalende gæster.
Partout-billetterne koster 1.
095 kroner, mens prisen for en dagsbillet er 545 kroner.
I år spillede blandt andre kunstnere som Disclosure, Nik & Jay og Hans Philip.
Men selv folk, som ikke havde billet til Musik i Lejet, formåede at komme ind på festivalpladsen alligevel.
En af dem var 'William' fra Københavnsområdet.
Han havde sammen med fire venner købt to videresalgsbilletter til overpris.
En almindelig partoutbillet koster 1.
095 kroner, men de fem venner havde givet 2.
300 kroner og 2.
500 kroner for billetterne.
Det er ulovligt at videresælge billetter med fortjeneste, og en overtrædelse straffes med bøde.
'Når først du er inde, er du sikker'Måden, hvorpå de fem venner kom ind på kun to billetter, er såre simpel, og en hurtig Youtube-søgning vil vise mange videoer om, hvordan du nemt får et festivalarmbånd med plastiklås af.
Netop dette type armbånd gjorde Musik i Lejet brug af i år.
To af vennerne gik ind på pladsen, hvorefter den ene tog armbåndet af, så den anden kunne gå ud og aflevere det til en ny.
Og sådan blev det ved, indtil alle vennerne var inde.
- Vi vidste, at det var ret nemt at give armbåndene videre, fordi vi havde nogle andre venner, som havde fået otte personer ind på ét armbånd et tidligere år, siger 'William'.
Stemningen er i top til musikfestivalen Musik i Lejet, der hvert år finder sted ved strandkanten i Tisvildeleje.
Han var i starten lidt nervøs for at gå rundt på festivalen uden armbånd, men nervøsiteten forstummede hurtigt.
- Jeg sørgede bare for at have en trøje med lange ærmer på, og så tænkte jeg ikke mere over det.
Der er ikke nogen, der tjekker dig, når du først er på festivalpladsen.
Når du først er derinde, så er du helt sikker, siger han.
'William' har ikke synderlig dårlig samvittighed over for Musik i Lejet, fordi han 'endte med at bruge 1.
000 kroner om dagen på festivalpladsen' og 'ikke har sparet nogen penge ved at snyde med armbåndene', da de fem venner gav overpris på billetterne.
- Men jeg har lidt dårlig samvittighed, fordi man snyder artisterne, tilføjer han.
Snyd med armbånd foregik også sidste år'Peter' fra Nordsjælland havde i år været en af de heldige, som sikrede sig en eftertragtet Musik i Lejet-billet, men sådan var det ikke sidste år.
I 2018 lavede han og syv venner samme armbåndstrick, hvor de kom ind på bare fire billetter.
Det handler ene og alene om, at jeg rigtig gerne ville til Musik i Lejet, og hvis der er mulighed for at få et armbånd fra en anden, og det ikke er særligt svært, så gør man det.
'Peter', som sidste år snød sig ind til Musik i Lejet- Sidste år var jeg stort set hele tiden på festivalpladsen uden armbånd.
Jeg var faktisk slet ikke nervøs.
Måske var det en blanding af at være fuld og ikke at tænke over det.
Og så havde jeg heller ikke en fornemmelse af, at der var nogen, som tjekkede armbånd, når først du var inde på pladsen, fortæller han.
Ifølge 'Peter' var der mange af hans venner og bekendte, som ikke sikrede sig en billet til dette års festival, og derfor benyttede de sig også af armbåndstricket.
Og det kunne man mærke, når man gik rundt inde på festivalpladsen.
- Der var virkelig, virkelig proppet på Musik i Lejet i år.
Nogle af dagene stod man nærmest som en sild i en tønde, og jeg tror, at det skyldes, at mange blandt andet snyder med armbåndene, siger 'Peter', der tilføjer, at snyderiet for ham kun blev en mulighed, da det var umuligt at få en billet.
- Det handler ene og alene om, at jeg rigtig gerne ville til Musik i Lejet, og hvis der er mulighed for at få et armbånd fra en anden, og det ikke er særligt svært, så gør man det.
Festival anede intet, men lover nye armbåndSelvom snyderiet, ifølge de kilder dr.
dk har talt med, har stået på de seneste to år, så er Musik i Lejet først blevet bekendt med det denne sommer, fortæller Peter Maarbjerg, der er formand for festivalen.
- Jeg har faktisk ikke hørt om det før i år, men der er åbenbart et trick med at vride armbåndet og få løsnet låsen.
Hvis vi havde været opmærksomme på det før, så havde vi selvfølgelig sørget for et nyt slags armbånd.
Men først efter festivalen opdagede vores folk, at der var blevet snydt, siger han.
Ifølge de kilder, dr.
dk har talt med, så skyldes årsagen til snyderiet med armbåndene det lave udbud af billetter og den høje videresalgspris.
Og det er selvfølgelig problematisk, erkender Peter Maarbjerg:- Jeg synes, priserne i videresalg er fuldstændig sindssyge.
Vi ved, at de bliver solgt til grov overpris, men vi kan ikke lukke flere gæster ind, da vores festivalplads har begrænsninger.
Vi kan kun opfordre folk til at købe billetterne igennem Ticketmaster, siger han og tilføjer, at der fra næste år vil blive indført helt nye armbånd:- Til næste år finder vi helt sikkert et nyt armbånd.
Vi skal have armbånd, der har en anden lås, lyder det fra Peter Maarbjerg.
Smukfest-folket har allerede indfundet sig i Skanderborg, hvor sluserne til musikken i Bøgeskoven bliver åbnet onsdag.
Smukfest frygter ikke snydFestivalsæsonen 2019 er snart slut, men først skal Smukfest i Skanderborgs Bøgeskov afholdes i denne uge.
Her har man ikke en fornemmelse af, at der bliver snydt med armbåndene ifølge talsmand Poul Martin Bonde:- Jeg har ikke en fornemmelse af, at snyd med armbånd er en problematik hos os.
Folk er selvfølgelig opfindsomme, og hvert år er der nogle, der prøver at snyde, men vi gør alt, hvad vi kan, for at komme det til livs, siger han.
For at komme armbåndstricket til livs har Smukfest for år tilbage indført elektroniske armbånd, der skal sørge for, at man ikke kan snyde i indgangen.
- Vores armbånd er elektroniske med chip i.
Så hver gang du skal ind på pladsen, skal du bippe dig ind.
Derfor er det meget svært at tage armbåndet af og gå ud at hente flere folk ind på samme armbånd, da vi kan se, om armbåndet er bippet ud eller ej, understreger Poul Martin Bonde.
'William' og 'Peter' er opdigtede navne.
Deres rigtige navne er kendt af redaktionen.
FacebookTwitterKopier linkEmner:Musik i Lejet|Poul Martin Bonde (producer)|Smukfest|Tisvilde|Musikfestivaler




https://www.dr.dk/nyheder/indland/politiet-bekraefter-eksplosion-var-arsag-til-odelaeggelser-pa-osterbro

Eksplosioner i KøbenhavnSe temaIndlandPolitiet bekræfter: Eksplosion var årsag til ødelæggelser på ØsterbroKøbenhavns Politi bekræfter, at der var tale om en eksplosion ved Skattestyrelsen på Østerbro tirsdag aften.
Indgangspartiet foran Skattestyrelsen på Østerbro dagen derpå.
 Eksplosionen har sat tydelige spor på Skattestyrelsen.
 Skatteminister Morten Bødskov (S) ankom til Skattestyrelsen onsdag morgen for at se på skaderne.
 Politiet har været til stede ved Skattestyrelsen hele natten og morgenen.
 Eksplosionen fik mange ruder til at springe i stykker.
1 / 5Indgangspartiet foran Skattestyrelsen på Østerbro dagen derpå.
1 / 5Eksplosionen har sat tydelige spor på Skattestyrelsen.
2 / 5Skatteminister Morten Bødskov (S) ankom til Skattestyrelsen onsdag morgen for at se på skaderne.
3 / 5Politiet har været til stede ved Skattestyrelsen hele natten og morgenen.
4 / 5Eksplosionen fik mange ruder til at springe i stykker.
5 / 5Anna Sol Jørgensen07.
aug.
2019 kl.
06.
23 | opdateret 07.
aug.
2019 kl.
07.
18Bemærk: artiklen er mere end 30 dage gammelLæs opKøbenhavns Politi bekræfter, at der var tale om en eksplosion ved Skattestyrelsen i Østbanegade på Østerbro i København tirsdag aften.
Der er flere knuste ruder, og i det hele taget er facaden raseret.
Det ser voldsomt ud.
Kristian Næsted, vagthavende operationschef ved Hovedstadens BeredskabDet oplyser vagtchef hos Københavns Politi Michael Andersen her til morgen til Ritzau.
Ifølge vagtchefen skal der have været to personer til stede inde i bygningen ved eksplosion, men ingen personer er kommet til skade, oplyser vagtchefen.
Adskillige vidner skulle have hørt et højt brag, som politiet modtog anmeldelse om klokken 22.
16.
Politiet har været på stedet hele natten og arbejder fortsat på at undersøge omstændighederne onsdag morgen, oplyser Michael Andersen.
DR's reporter Joshua Hollingdale er på stedet og fortæller, at Forsvarets ammunitionsrydningstjeneste (EOD) fortsat er til stede.
- De går rundt og inspicerer skaderne på bygningen, siger han.
'Forfærdelige scener på Østerbro'Skattestyrelsens bygning ligger ved Nordhavn Station, og al togtrafik til og fra Nordhavn Station og mellem Østerport og Svanemøllen blev standset.
Det lyder som noget, der går i stykker.
Det var ikke bare et kanonslag, det er anderledes.
Det er ikke noget, jeg har hørt før.
Ina Christensen, beboerTidligt her til morgen er togdriften genoptaget, og togene får igen lov til at stoppe på S-togstationen, oplyser DSB til DR.
Kristian Næsted, der er vagthavende operationschef ved Hovedstadens Beredskab, oplyste først på natten, at facaden på Skattestyrelsens bygning er voldsomt beskadiget:- Der er flere knuste ruder, og i det hele taget er facaden raseret.
Det ser voldsomt ud.
Skatteminister Morten Bødskov (S) reagerede i et opslag på Twitter efter eksplosionen.
- Forfærdelige scener på Østerbro ved Skattestyrelsen.
Vi afventer politiets nærmere undersøgelser, skriver han.
Han er ved seks-tiden onsdag morgen på vej til Skattestyrelsen, oplyser skatteministeriets presseafdeling til DR.
Vidne: Ikke som noget, man har hørt førIna Christensen bor i området og var netop kommet hjem og ved at gå ind af porten til sin ejendom i Marstalsgade.
- Så hører jeg bare et højt brag.
Jeg troede faktisk, fordi de er ved at bygge, at det var en kran, der væltede.
Hun går ind til sin kæreste, der også har hørt braget, og han fortæller hende, at han nærmest kunne mærke lydtrykket gennem væggen.
Hun beskriver braget som ét sammenhængende brag.
- Det lyder som noget, der går i stykker.
Det var ikke bare et kanonslag, det er anderledes.
Det er ikke noget, jeg har hørt før, siger hun til DR Nyheder.
FacebookTwitterKopier linkEmner:Morten Bødskov (politiker)|Skattestyrelsen|Socialdemokraterne|København|Politi




https://www.dr.dk/nyheder/penge/lejlighedspriser-star-stille-forste-gang-i-syv-ar

PengeLejlighedspriser står stille for første gang i syv årEjere af lejligheder har siden krisen været vant til stigende priser, men det er stoppet over det seneste år.
Kvadratmeterprisen på en lejlighed lød i juli på 27.
700 kroner, hvilket dog dækker over store regionale forskelle, viser en opgørelse.
(Arkiv) 07.
aug.
2019 kl.
05.
52Bemærk: artiklen er mere end 30 dage gammelLæs opGennem de seneste år har priserne på lejligheder generelt set været stigende i Danmark, men over det seneste år har billedet ændret sig.
Priserne på lejligheder har det seneste år ligget fladt, da kvadratmeterprisen på landsplan i gennemsnit lød på 27.
700 kroner i juli, hvilket er det samme som for et år siden.
Det er første gang i syv år, at priserne set over et år ikke er steget.
Det viser en opgørelse fra Boligsiden, der samler tal for boligsalg fra landets ejendomsmæglere.
Det vil sige, at en lejlighed på 100 kvadratmeter i gennemsnit går for 2,77 millioner kroner, hvilket dog dækker over store regionale forskelle.
For et år siden lå de årlige prisstigninger på mellem otte og ti procent, men siden sidste sommer er udviklingen ændret.
Læs også:For første gang i fire år: Huspriser stiger mere end ejerlejlighederFærre har råd til at købeDet skyldes primært en opbremsning i København og Aarhus, der har omkring halvdelen af alle lejligheder i Danmark.
- Det er en interessant udvikling.
Vi har i flere år haft virkelig høje prisstigninger på lejligheder, siger Birgit Daetz, der er boligøkonom hos Boligsiden.
- Fra det offentliges side har der været bekymring for de store stigninger, og derfor har man strammet reglerne på flere områder.
Det betyder - sammenholdt med de stigende priser - at der er færre, som har råd til at købe lejligheder, og det har betydet, at prisernes himmelflugt er stoppet, siger hun.
Reglerne for boliglån blev strammet fra starten af 2018.
Ændringen betyder, at husstande med høj gæld ikke kan få realkreditlån med kort løbetid og afdragsfrihed.
Desuden blev det i 2015 et krav, at man selv skal lægge fem procent af købesummen ved et boligkøb.
Store regionale forskellePriserne i København og Aarhus er over det seneste år faldet med henholdsvis to og én procent.
Til gengæld er priserne steget i byer som Vejle, Odense og kommunerne rundt om København.
- De høje priser betyder, at flere nu vender blikket lidt uden for de store byer, fordi de boliginteresserede kan se, at de kan få mere for pengene, siger Birgit Daetz.
Mens priserne det seneste år har stået stille for lejligheder, er villaer og rækkehuse steget med to procent.
Kvadratmeterprisen er i gennemsnit på 14.
319 kroner, hvilket dog dækker over store regionale forskelle.
/ritzau/FacebookTwitterKopier linkEmner:Birgit Daetz (erhvervsleder)|København|Boligsiden.
dk|Ejendomshandel|Prisforhold




https://www.dr.dk/nyheder/politik/thulesen-dahl-stojberg-er-altid-velkommen-hos-df

PolitikThulesen Dahl: Støjberg er altid velkommen hos DFDF-formand bekymrer sig om brud med udlændingepolitisk linje i Venstre.
Det kan få konsekvenser, siger han.
Inger Støjberg er velkommen i Dansk Folkeparti, hvis hun ikke føler sig ordentligt behandlet, siger partiformand Kristian Thulesen Dahl.
(Arkiv) 07.
aug.
2019 kl.
06.
03Bemærk: artiklen er mere end 30 dage gammelLæs opSkulle Inger Støjberg føle sig dårligt behandlet i Venstre, efter hun tirsdag måtte se sig fravalgt som medlem af partiets gruppeledelse, så er hun velkommen i Dansk Folkeparti.
Det siger DF-formand Kristian Thulesen Dahl i et interview med Fyens Stiftstidende.
Ifølge ham er fravalget af Støjberg, som han ser som garanten for en stram linje i Venstres udlændingepolitik, et opgør med samarbejdet mellem Venstre og Dansk Folkeparti.
- Hvis der ikke hele tiden er nogle kræfter om bordet, der sørger for at holde linjen, ender man måske med at lempe, og det er den bekymring vi har nu, hvor Inger Støjberg ikke sidder med ved møderne, siger Kristian Thulesen Dahl til Fyens Stiftstidende.
Og skulle hun være interesseret i at skifte parti, ville DF tage imod Venstres vestjyske stemmesluger med åbne arme.
Læs også:Partifæller om ny Venstre top: Inger Støjberg manglerFik fjerdeflest personlige stemmerInger Støjberg fik fjerdeflest stemmer af alle opstillede ved folketingsvalget i juni.
28.
420 stemmer blev det til.
Han erkender samtidig, at det er atypisk at han blander sig i Venstres interne forhold.
- Vi blander os ikke i, hvem Venstre vælger, men vi forholder os til, hvilke konsekvenser det har, fortæller Kristian Thulesen Dahl.
DF-formanden kritik af den foreløbige konstituering i Venstres folketingsgruppe kommer efter en valgkamp, hvor Venstres formand og daværende statsminister, Lars Løkke Rasmussen, valgte at bryde med de borgerlige partier.
Her valgte Lars Løkke Rasmussen at foreslå et regeringssamarbejde med Socialdemokratiet, hvilket ifølge Fyens Stiftstidende har efterladt en anstrengt stemning blandt partierne i blå blok.
- Blå blok står et meget besværligt sted.
Det hele er meget præget af, at Lars Løkke valgte at tage nogle meget markante skridt i valgkampen.
Partierne i blå blok har endnu ikke fundet sig selv, og hvordan man skal arbejde med det her, siger Kristian Thulesen Dahl.
Han understreger, at et troværdigt borgerligt alternativ til den siddende S-regering må og skal bæres af Venstre, Dansk Folkeparti og de Konservative.
Samtidig stiller DF-formanden to krav til Venstres formand.
- For det første vil vi gerne have, at Lars Løkke Rasmussen betrygger os i, at hvis han bliver som formand, så er det for hele valgperioden.
Og for det andet skal han gå væk fra, at han vil inkludere Radikale, siger Thulesen Dahl i interviewet.
/ritzau/FacebookTwitterKopier linkEmner:Dansk Folkeparti|Inger Støjberg (politiker)|Kristian Thulesen Dahl (politiker)|Valg og folkeafstemninger|Jylland




