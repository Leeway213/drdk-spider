https://www.dr.dk/nyheder/indland/ny-app-find-kaerligheden-eller-anmeld-en-klam-mand

IndlandNy app: Find kærligheden eller anmeld en klam mandNy app beder kvindelige brugere om at vurdere, om deres match er 'ordentlig'.
Var dit match et ordenligt menneske?
, spørger app'en.
Af Sally Frydenlund Larsen18.
okt.
2019 kl.
21.
49Læs opSwipe til højre, swipe til venstre.
Bevægelsen med pegefingeren er velkendt for de mange, der er på jagt efter kærligheden - hvad enten det er for livet eller aftenen.
Men en ny app vil nu gøre op med overfladisk netdating - og måske afværge et uønsket "dickpic" eller to.
The One hedder app'en, som er udviklet på Island og nu er blevet lanceret i Danmark.
På app'en får du et - og kun et - match hver dag.
Og det match har du 24 timer til at chatte med.
Hvis ikke I begge forlænger chat-perioden, forsvinder matchet for evigt.
- Vi tror på, at datingsapps er en god måde at møde en potentiel partner for livet på, men det er mærkeligt, at mange apps er lavet til, at man sorterer en masse mennesker fra ud fra udseendet, siger medstifter og direktør David Simonarson over telefon fra Island.
- Vi vil hjælpe folk med at have en ægte forbindelse og give hinanden chancen.
Var dit match et ordentligt menneske, spørger app'en.
Alt for mange kvinder bliver udsat for chikane på datingsapps, mener folkene bag The One.
Foto: The One.
Var han et ordentligt menneske?
App'ens algoritmer matcher folk på baggrund af blandt andet alder, hvor i landet, man bor, og hvornår på døgnet, man oftest er klar til at chatte.
Men du får ikke meget information om den, du bliver matchet med - kun et enkelt fotografi, fornavn og alder.
Og det er der en grund til, siger David Simonarson.
- Det har vi gjort for, at man ikke skal kunne internetstalke folk uden for app'en.
Det er faktisk ret almindeligt for mange mennesker, at de finder deres tindermatches på Facebook og Instagram og sender dem måske et upassende fotografi på Instagram eller Snapchat.
Derudover bliver alt for mange kvinder udsat for chikane på datingsapps, mener folkene bag The One.
- 85-90 procent af al chikane på datingapps er rettet mod kvinder, siger David Simonarson, og derfor har app'en indført en form for kvalitetskontrol af de mandlige matches, fortæller han.
- Efter hver chat spørger app'en hver enkelt kvinde om hendes match var en god person eller ej.
For hvis man ikke er et ordentligt menneske, så skal man slet ikke bruge vores app.
David Simonarsen og medstifter Asgeir Visir.
Foto: Steinar Thor Olafsson.
Hvad med mændene?
Alle kan rapportere chikane, men det er kun kvinderne der bliver direkte spurgt, om deres match har opført sig ordentligt.
Hvis man svarer, at ens match har været 'uordentlig' eller uanstændigt, bliver han blokeret fra app'en og kan ikke komme på app'en igen.
Hvorfor spørger I ikke mænd om det samme?
- Der er så få kvinder, der chikanerer mænd på datingsapps, så vi har ikke brug for at spørge mændene om det, og de kan bare rapportere det, hvis de oplever chikane.
Men vi er åbne overfor at udvide det til også at spørge mændene om det samme, for at gøre det endnu mere sikkert for både mænd og kvinder.
Men der er ingen risiko for, at forsmåede kvinder kan få mænd blokeret uden god grund, forsikrer David Simonarson.
- Hvis man trykker på 'uanstændig'-knappen eller rapporterer nogen, så kigger et særligt bedømmelsesteam på sagen og ser, om vedkommende blev rapporteret på et falsk grundlag, eller om det er en legitim rapport.
FacebookTwitterKopier linkEmner:Instagram|Island|Facebook|Snapchat




https://www.dr.dk/sporten/cykling/lasse-norman-aeder-flere-medaljer-vinder-em-soelv-i-omnium

CyklingLasse Norman æder flere medaljer: Vinder EM-sølv i omniumLasse Norman Hansen vandt fredag aften en EM-sølvmedalje efter en storslået indsats i omnuim.
ARKIVFOTO Lasse Norman Hansen vandt fredag aften EM-sølv i omnium.
Af Frederik Palle18.
okt.
2019 kl.
21.
50Læs opLasse Norman Hansen tog fredag sin anden medalje ved EM i banecykling.
Efter at han torsdag vandt guld sammen med andre danskere i 4000 meter holdforfølgelsesløb, blev det fredag til en sølvmedalje i banecyklingens svar på mangekamp, omnium.
Det er Norman Hansens anden EM-medalje i omnium.
I 2015 blev det også til en sølvmedalje.
Den tidligere OL-guldvinder i disciplinen lagde ud med fjerdeplads i scratch.
I tempo blev det så til en andenplads, hvilket også var Norman Hansens placering i det samlede regnskab efter de første to afdelinger.
I udskilningsløbet blev det dog til en ottendeplads, hvilket sendte danskeren ned på en samlet fjerdeplads inden fjerde og sidste afdeling, pointløbet.
Her lagde Norman Hansen hårdt ud, og danskeren fik hurtigt samlet point ind til at bringe sig op på tredjepladsen med udsigt til en bronzemedalje.
Lidt efter var der også point nok på kontoen til en sølvmedalje, men det krævede stadig, at danskeren holdt sig til i afslutningen.
Det gjorde Norman Hansen, og så var sølvmedaljen en realitet.
De kvindelige baneryttere kørte også omnium fredag.
Her deltog danske Amalie Dideriksen, der sluttede på en samlet sjetteplads.
Amalie Dideriksen var meget offensiv i pointløbet, men hun havde ikke det fornødne held til at komme i spil til medaljerne.
Dideriksen startede med en femteplads i scratch.
Det blev fulgt op med endnu en femteplads i tempo, hvilket bragte danskeren op på en samlet andenplads.
Efter en sjetteplads i udskilningsløbet dumpede Dideriksen ned på fjerdepladsen inden det afsluttende pointløb.
Her rakte danskeren ud efter bronzemedaljen, men endte med at løbe tør for kræfter.
Den hollandske verdensmester Kirsten Wild tog guldet foran britiske Laura Kenny og Tatsiana Sharakova fra Hviderusland.
/ritzau/FacebookTwitterKopier linkEmner:Amalie Dideriksen (cykelrytter)|Lasse Norman Hansen (cykelrytter)|Cykelsport|Hviderusland|Holland




https://www.dr.dk/nyheder/udland/boeing-pilot-kan-have-opdaget-fejl-i-737-max-fly-i-2016

Boeing 737 MAX 8Se temaUdlandBoeing-pilot kan have opdaget fejl i 737 MAX-fly i 2016Pilot skal have meddelt, at softwaresystemet i Boeing-fly 'løb løbsk', da han afprøvede det i flysimulatoren.
Over hele verden har fly af typen Boeing 737 MAX siden marts haft flyveforbud efter to styrt, der kostede i alt 346 mennesker livet.
(Arkivfoto) )18.
okt.
2019 kl.
22.
12Læs opEn pilot ansat hos flyproducenten Boeing kan have opdaget problemer med flytypen 737 MAX allerede i 2016.
Det antyder beskeder sendt mellem piloten og en anden Boeing-ansat.
Her skal piloten have klaget over problemer med flyets såkaldte MCAS-software, som er det system, der mistænkes for at have været skyld i to styrt.
Ifølge dokumenterne skal piloten have sagt, at softwaresystemet "løb løbsk", da han afprøvede det nye system i en flysimulator.
Det skriver avisen New York Times.
Boeing 737 MAX-flyene har siden marts været underlagt flyveforbud over hele verden på grund af to dødsulykker i Indonesien og Etiopien inden for fem måneder.
I alt mistede 346 mennesker livet i de to styrt.
Forklaring udbedesDe dokumenter, der nu er kommet frem, får den amerikanske luftfartsmyndighed, FAA, til at kræve en "omgående" forklaring fra flyproducentens ledelse.
Boeings ledelse har sagt, at dokumenterne med oplysninger om mulige problemer i flyenes sikkerhedssystem blev fundet "for nogle måneder siden".
Flyproducenten videregav dokumenterne til FAA torsdag aften.
- FAA finder indholdet i dokumentet bekymrende, skriver myndigheden på Twitter.
Boeing oplyste i april, at de to flystyrt i Indonesien og Etiopien var forårsaget af en fejl i aktiveringen af flyets MCAS-funktion.
MCAS er et automatisk anti-stall-system, der skal forhindre, at flyet mister dets opdrift.
Systemet er nyt, og det er blevet kritiseret, at piloterne ikke er blevet godt nok uddannet i det.
/ritzau/ReutersFacebookTwitterKopier linkEmner:Boeing|Flyindustri|Etiopien|Indonesien|New York Times




https://www.dr.dk/sporten/badminton/axelsen-blev-dansk-fjerkonge-efter-stormoede-mod-antonsen

BadmintonAxelsen blev dansk fjerkonge efter stormøde mod AntonsenViktor Axelsen slog landsmanden Anders Antonsen ud af Denmark Open i to sæt og er i semifinalen.
Viktor Axelsen slog fredag aften Anders Antonsen.
Af Frederik Palle18.
okt.
2019 kl.
21.
29Læs opViktor Axelsen er for alvor tilbage i topform.
Den tidligere verdensmester, der har siddet ude med en skade det meste af sæsonen, spillede sig fredag i semifinalen i Denmark Open i Odense med en sejr over landsmanden Anders Antonsen.
Axelsen vandt med cifrene 24-22, 21-12.
Dermed fik han revanche fra sidste år, hvor han blev slået ud af turneringen af Antonsen i anden runde.
Anders Antonsen  var tæt på at vinde første sæt, men han misbrugte sine muligheder.
I semifinalen venter enten kineseren Chen Long eller verdens nummer to, Chou Tien-chen fra Taiwan, der mødes senere fredag.
Axelsen har det meste af sæsonen kæmpet med forskellige skader og er derfor dalet ned som nummer syv i verden.
Det er tre pladser under Antonsen, der modsat landsmanden har haft en fantastisk sæson, hvor det blandt andet er blevet til en VM-sølvmedalje og en finaleplads i Indonesia Open.
Men fredag blev han altså den lille i duellen mod den daglige træningsmakker.
Axelsen startede ellers første sæt skidt, mens en storspillende Antonsen sikkert udbyggede føringen og kom på 15-9.
Tidligere topopgør mellem Antonsen og Axelsen24.
februar 2019 – Viktor Axelsen-Anders Antonsen 21-14 21-1118.
oktober 2018 – Anders Antonsen-Viktor Axelsen 21-10, 12-21, 21-1929.
april 2017 – Anders Antonsen-Viktor Axelsen 21-17, 21-168.
marts 2017 – Viktor Axelsen-Anders Antonsen 21-13, 21-9Men så begyndte fejlene at snige sig ind hos den 22-årige aarhusianer, mens Axelsen på den anden side af nettet for alvor fandt rytmen.
Han kom på 16-16, og efter en dramatisk afslutning, hvor Antonsen missede en sætbold ved 20-18, tog fynboen sættet med 24-22 til stor jubel for de omkring 2500 tilskuere i den udsolgte arena i Odense, hvor Axelsen er født og opvokset.
I starten af andet sæt fulgtes de to ad, men foran 9-8 så Antonsen ud til at miste pusten, og Axelsen snuppede ni point i træk.
Det kom aarhusianeren aldrig tilbage fra, og kvartfinalen blev dermed endestationen for ham, mens Axelsen skal i kamp igen lørdag.
/ritzau/FacebookTwitterKopier linkEmner:Viktor Axelsen (badmintonspiller)|Odense|Taiwan|Badminton




https://www.dr.dk/nyheder/udland/klokke-klatrer-og-en-landmand-med-overblik-vilde-protester-i-storbritannien

BrexitSe temaUdlandKlokke-klatrer og en landmand med overblik: Vilde protester i StorbritannienI dag har der været flere kreative demonstrationer mod manglende klima-handling og brexit.
Af Rasmus Christiansen og Sally Frydenlund Larsen18.
okt.
2019 kl.
22.
53Læs opDer er gået over to år, siden et flertal af briterne stemte for at forlade EU.
I mellemtiden har Underhusets parlamentarikere arbejdet for at finde ud af præcis, hvordan og hvornår det skal foregå.
Læs også:Briterne efter mulig brexit-aftale: 'Det er jo bare mere af det samme'Samtidig har briterne demonstreret.
Både for og imod brexit.
Og i takt med at dagene, månederne og årene er gået, har demonstranterne taget mere og mere kreative midler i brug.
Lørdag skal det britiske underhus stemme om den brexit-aftale, som premierminister Boris Johnson har indgået med EU.
I videoen kan du se, hvordan en landmand og en Boris Johnson-lookalike i dag gav deres besyv med inden morgendagens afstemning.
FacebookTwitterKopier linkEmner:Boris Johnson (politiker)|Storbritannien|EU|EU-forhold




https://www.dr.dk/nyheder/regionale/nordjylland/hjoerring-paa-jagt-efter-nyt-vand-pesticidfund-har-lukket-20

Sprøjtegift i drikkevandetSe temaNordjyllandHjørring på jagt efter nyt vand: Pesticidfund har lukket 20 vandboringerI Hjørring Kommune er de nødt til at handle for sikre rent drikkevand i fremtiden.
Flere steder i landet arbejder man for at finde nye drikkevandsboringer i erstatning for dem, der må lukke.
Af Klaus Videbæk og Niels Krogh Søndergaard18.
okt.
2019 kl.
18.
16Læs opI Danmark regner vi rent drikkevand for det mest selvfølgelige.
Men i de seneste par år har fund af pesticider betydet, at man har skruet op for kontrollen, og at kommunerne har lukket adskillige boringer.
Det allervigtigste er, at finder nogle steder, hvor vi er i stand til at beskytte vandet for fremtiden.
Jacob AndersenEt af de steder, hvor man skal arbejde hårdere for at sikre rent drikkevand i fremtiden, er i Hjørring Kommune.
Her har man efter fund af pesticidresten dimethylsulfamid (DMS) været nødt til at lukke ned for 20 ud af i alt 50 drikkevandsboringer i kommunen.
Ti boringer er akut taget ud af drift, mens man på de øvrige har skruet så voldsomt ned for vandet, at det ikke længere siver ud til forbrugerne.
Hjørring Kommune er desuden en af de eneste kommuner, hvor man har dispensation til at bruge kulfiltre til at rense vandet.
Nødt til at finde nyt vandKommunens resterende 30 vandboringer fungerer fortsat, som de skal, og der er ikke fare for, at borgerne i Hjørring Kommune lige pludselig skal hente deres vand i et supermarked i stedet for vandhanen.
Men situationen kræver, at man går på jagt efter nyt vand, som kan hentes op fra undergrunden.
Det fortæller Jacob Andersen, produktionschef hos Hjørring Vandselskab.
- Det er ikke sådan akut, at vi ikke kan levere den tilstrækkelige vandmængde ud til vores forbrugere.
Men i takt med, at der kommer nye stoffer til, som man skal analysere for, står vi jo og skal finde vand, der ikke er forurenet, siger han.
Strammer kraveneKontrol af stoffet DMS blev obligatorisk for vandforsyningerne fra 1.
juli 2018.
Flere oplever, at deres grundvand er forurenet, og at de skal arbejde hårdere for at sikre rent drikkevand.
Dorte Skræm, konsulent ved Dansk Vand og SpildevandsforeningSenest har miljø- og fødevareminister Lea Wermelin (S) bebudet, at der ved statslige vandprøver skal kontrolleres for 400 stoffer i stedet for 40, som det er tilfældet i dag.
Det gjorde hun i anledning af Folketingets åbning i starten af oktober.
Dansk Vand og Spildevandsforening (DANVA) vurderer, at flere vandselskaber end tidligere kæmper med at finde rent vand.
- Flere oplever, at deres grundvand er forurenet, og at de skal arbejde hårdere for at sikre rent drikkevand, end de skulle for fem år siden, siger kemiingeniør og konsulent i organisationen Dorte Skræm.
Det skyldes blandt andet fund af DMS og lignende stoffer, som er svære at fjerne.
- Det er udfordrende, når der er stoffer, som ikke kan renses med kendte teknologier.
Det betyder, at vi er tvunget til at finde nye vandressourcer, siger Dorte Skræm.
Skal beskytte vandetFor Hjørring Kommune er det dog ikke nok at finde nye drikkevandsboringer.
Man skal også sørge for, at de nye steder ikke bliver udsat for ny forurening.
- Det allervigtigste er, at vi finder nogle steder, hvor vi er i stand til at beskytte vandet i fremtiden, siger Jacob Andersen.
Det skal blandt andet ske ved at gå i dialog med lodsejere, der har jord tæt på en potentiel ny kilde.
FacebookTwitterKopier linkEmner:DANVA|Lea Wermelin (politiker)|Socialdemokraterne|Vandselskaber|Hjørring




https://www.dr.dk/nyheder/regionale/bornholm/bornholms-politi-advarer-foraeldre-mod-koeb-af-ulovlige-knive

BornholmBornholms Politi advarer forældre mod køb af ulovlige kniveEn overtrædelse af knivloven står på straffeattesten i ti år.
Indtil videre har Bornholms Politi i år haft 38 knivrelaterede sager - mange af dem består i køb af ulovlige knive som denne på nettet.
Af Frederik Sundby-Lebech18.
okt.
2019 kl.
20.
01Læs opBornholms Politi oplever for tiden en stigende mængde sager, hvor bornholmere bestiller varer på nettet, der overtræder kniv- eller våbenloven.
- Folk bestiller knive hjem, der eksempelvis er udformet som et armbånd, et kompas eller sågar et kreditkortetui, siger Hans-Henrik Dam, der er vicepolitiinspektør ved Bornholms Politi.
Alene på Bornholm har politiet indtil videre sigtet 38 personer for overtrædelse af knivloven i 2019.
Til sammenligning var tallet for hele 2018 31 sigtelser.
En stor del af sagerne bliver konfiskeret i pakkeposten i Københavns Lufthavn.
Det siger knivloven fra 2016Knive må ikke bæres eller besiddes på offentligt tilgængelige steder.
Der er enkelte undtagelser, når det gælder anerkendelsesværdige formål som jagt, lystfiskeri eller sportsudøvelse.
Det kræver tilladelse fra politiet at erhverve, besidde, bære eller anvende knive og skarpe eller spidse våben, somhar en klinge på over 12 centimeter,har et tværstillet beregnet til stød,fremtræder som en anden genstand.
Kilde: RetsinformationFor at imponere kammeraterneMange af de ulovlige knive kommer fra internetbutikken Wish.
com, der har tusindvis af billige genstande til salg især fra kinesiske producenter.
Og her kaster børn tilsyneladende deres kærlighed over ulovlige knive, siger vicepolitiinspektøren.
- De fleste af de sager, vi har kendskab til, bunder i, at børn synes, det kunne være sjovt og smart overfor kammerater at have en genstand med et knivblad i, siger vicepolitiinspektør Hans-Henrik Dam og tilføjer- Men vi ser desværre også enkelte sager i nattelivet, hvor de skjulte knive har været i spil.
Derfor opfordrer Bornholms Politi forældre til at være kritiske, når de låner deres kreditkort ud til børnene.
- Hvis en far låner et kreditkort ud til sin mindreårige datter, og hun køber en ulovlig kniv, så kan faderen risikere en sigtelse for overtrædelse af knivloven, siger Hans-Henrik Dam.
Ti år på straffeattestenHvis det er første gang, man køber en ulovlig kniv, slipper man typisk med en bøde på mellem 1.
000 og 3.
000 kroner, men det har samtidig langsigtede konsekvenser, påpeger vicepolitiinspektøren fra Bornholms Politi.
- En dom for overtrædelse af knivloven står på den offentlige straffeattest i ti år.
Og det kan jo give uforudsete problemer senere i livet, siger Hans-Henrik Dam.
Overtrædelse af knivloven kan under særligt skærpede omstændigheder resultere i en straf på to års fængsel.
FacebookTwitterKopier linkEmner:Bornholms Politi|Ulovlige våben og eksplosiver|Bornholm|Kriminalitet|Københavns Lufthavne




https://www.dr.dk/nyheder/kultur/streamingtjeneste-fjerner-kvinder-fra-albumcovers

KulturStreamingtjeneste fjerner kvinder fra albumcoversDen iranske musiktjeneste Melovaz fjerner kvindelige artister fra deres egne plader.
Lady Gaga er på magisk vis forsvundet fra coveret til 'A Star Is Born'-soundtracket på den iranske streamingtjeneste Melovaz.
Af Emma Barkov Thomsen og Morten Bjerregaard18.
okt.
2019 kl.
20.
00Læs opFor første gang i 40 år fik iranske kvinder i sidste uge lov til at overvære en fodboldkamp i hovedstaden Teheran, hvor de så det iranske herrelandshold slå Cambodja med 14-0.
Det kunne måske tolkes som et skridt i den rigtige retning, når det handler om ligestilling mellem kønnene i det iranske præstestyre.
Men så opdagede internettet, at den iranske musiktjeneste Melovaz censurerer et stort antal kvinder fra deres egne plader.
Det er blandt andet sket for store verdensstjerner som Lady Gaga, Taylor Swift, Avril Lavigne, Ariana Grande og Lizzo.
Det skriver de norske medier VG og Dagbladet.
Hør Ariana Grandes kæmpehit 'thank u, next', mens du læser videre.
Ariana Grande - Thank U, NextLady Gaga-albummet 'Joanne' er fået en tur i den iranske censurmaskine.
På Twitter er før og efter-billederne blevet debatteret flittigt.
- Den iranske streamingside Melovaz er ikke glade for, hvordan nogle kvindelige artister ser ud på deres albumcovers.
Så de har fjernet dem fuldstændigt, skriver brugeren Eric Alper.
- Jeg er iraner, men jeg har ALDRIG brugt Melovaz’ hjemmeside.
Vi bruger mest normale og internationale streamingtjenester som Spotify.
Det er dumt.
Det er en skam.
Det er sexisme.
Jeg kan ikke forklare, hvad der sker her, skriver en anden Twitter-bruger.
Ariana Grande er ikke at finde på sit eget hit-album 'thank u, next' i den iranske version.
Debattør: Endnu et eksempel på kvindeundertrykkelseAt den iranske streamingtjeneste Melovaz, der i sit design minder meget om Spotify, har valgt at fjerne kvindelige artister fra deres albumcovers, overrasker ikke debattør og aktivist Nahid Riazi, der har iransk baggrund.
- Regimet prøver hele tiden at slå hårdt ned på kvinder og undertrykke dem - og det sker i alt fra at tvinge dem til at gå med tørklæder til musik.
Vi ser, at det sker i stort set alle sammenhænge, siger hun.
Derfor mener Nahid Riazi også, at de redigerede albumcovers blot er endnu et tegn på den kvindeundertrykkelse, der stadig finder sted i Iran.
- Jeg vil sige, at det er en lidt mildere ting, men det bidrager til det større billede og noget mere alvorligt - nemlig at systemet prøver at undertrykke kvinder.
- Det hele er en del af Irans ideologi og regime, hvor udgangspunkter er, at kvinder skal usynliggøres.
Hvis de forsøger at blive set, skal de dækkes.
De skal ikke have samme rettigheder, som mænd har.
Det handler rigtig meget om kontrol, siger hun.
Den svenske sanger og sangskriver Tove Lo, der er kendt for at flashe sine bryster fra scenekanten, er også retoucheret væk fra sit eget albumcover.
Læs også:Efter 40 års forbud: Iranske kvinder får adgang til stadion i mændenes 14-0-sejrFacebookTwitterKopier linkEmner:Ariana Grande (musiker)|Avril Lavigne (musiker)|Iran|Spotify|Ligebehandling




https://www.dr.dk/nyheder/udland/puk-damsgaard-kun-et-spoergsmaal-om-tid-foer-kurdernes-droem-om-en-lomme-midt-i

UdlandPuk Damsgård: Kun et spørgsmål om tid før kurdernes drøm om en lomme midt i krigstragedien ville bristeHer fortæller DR's mellemøstkorrespondent om kurdernes eksperiment, der har udspillet sig midt i vor generations største krigstragedie i Syrien, for næsen af ærkefjenden Tyrkiet og med støtte fra en allieret, der har andre prioriteter.
Af Puk Damsgård18.
okt.
2019 kl.
18.
00Læs opDet var en såret ko under et tæppe langs den tyrkiske grænse, som et øjeblik fik mig til at fortryde min første rejse ind i det kurdisk dominerede nordøstlige Syrien i efteråret 2013.
På det tidspunkt var jeg ellers blevet en habil grænseløber.
I halvandet år havde jeg rapporteret fra den syriske revolution, der hurtigt udviklede sig til en borgerkrig, da præsident Bashar al-Assads regime slog brutalt ned på fredelige demonstranter.
Jeg havde krydset grænsen til Syrien illegalt med smuglere gennem Libanons bjerge, sejlende i en rund gryde over en flod, gemt på ladet af en traktor, liggende i bunden af en pickup.
DR’s mellemøstkorrespondent Puk DamsgårdPuk Damsgård er DR Nyheders korrespondent i Mellemøsten med base i Kairo i Egypten.
Læs mereRuten fra Tyrkiet til de oprørskontrollerede og siden IS-kontrollerede dele af Syrien havde ofte været lettere.
Tyrkiet støttede fra begyndelsen oprørerne og siden islamisterne… også dem i Islamisk Stat (IS).
Sammen med horder af syriske oprørere og udenlandske krigere var jeg midt på dagen vandret fra Tyrkiet ind i Syrien under en strålende sol gennem et hul i hegnet, mens grænsevagter kiggede den anden vej eller ligefrem hilste.
Eller jeg krydsede officielt ved grænseposter, hvor tyrkiske papirnusser-officerer exit-stemplede mit pas.
Anderledes var det at krydse grænsen ind til den del af Syrien, kurderne kalder Rojava, hvor de dominerer.
Det var her, jeg i mørket pludselig anede koen, der lå i smerte med et tæppe over sig.
- Hvad er der sket med den, spurgte jeg smugleren, som skulle vise mig over grænsen.
- Den er gået på én af minerne herude.
Dens ben er ramt… men don't worry, svarede han.
Vejen over grænsenFor at komme ind til Rojava på det tidspunkt skulle jeg forcere sammenrullet pigtrådshegn under kraftigt spotlys, hvor en tyrkisk militærpatrulje kørte forbi hver tiende minut.
Jeg skulle spæne over minerede pløjemarker med fare for at ende som koen.
Mens islamister og udenlandske krigere daskede frem og tilbage over grænsen længere mod vest, var det ved de kurdiske områder i det nordøstligste hjørne af landet forbundet med livsfare og amputation at trænge over grænsen til det kurdiske eksperiment, der udfoldede sig midt i den brutale borgerkrig.
En syrisk dreng ser på, mens tyrkiske styrker patruljerer ved grænsen, her uden for Tal Abyad, nord for Ain Issa.
Grænselandsarkitekturen tydeliggjorde, at Tyrkiets fjender ikke var oprørere eller Islamisk Stat, men den kurdiske milits YPG og den autonomi, kurderne var i færd med at forme langs den 900 kilometer lange grænse til Tyrkiet.
YPG er søsterorganisation til den forbudte militante organisation PKK i Tyrkiet, som er på Tyrkiets, USA og EU's terrorlister, og hvis uafhængighedskamp har kostet over 40.
000 menneskeliv de seneste årtier.
Tyrkiet og YPGDen kurdiske YPG-milits bekæmper Islamisk Stat, men de har skabt splittelse mellem de Nato-allierede.
Den tyrkiske regering mener, at YPG støtter det forbudte Kurdistans Arbejderparti (PKK), som i årtier har stået bag et oprør i det sydøstlige Tyrkiet for at opnå selvstyre.
PKK har kæmpet en blodig kamp mod den tyrkiske stat i tre årtier.
Flere end 40.
000 mennesker er blevet dræbt, siden PKK greb til våben i 1984 med det formål at oprette en uafhængig stat for Tyrkiets kurdiske mindretal.
Derfor var det med Tyrkiets øjne aldeles uacceptabelt, da USA og den internationale koalition til bekæmpelse af Islamisk Stat i 2015 allierede sig med og trænede de kurdiske styrker i Syrien.
Derfor er Tyrkiets seneste offensiv længe ventet, og den truer nu kurdernes projekt, som var i hastig udvikling den efterårsnat, hvor jeg kravlede gennem pigtråden ind i Rojava.
Opbygning i Syriens ruinerMens byer og landsbyer i Syrien blev lagt i ruiner af syriske bombefly og artilleri i en krig, hvor regimet også nervegassede sin egen befolkning, havde kurderne i det nordøstligste hjørne af landet valgt en anden strategi end den syriske opposition og oprøret.
Kurderne lod sig ikke opsluge og tilintetgøre af krigen.
De udnyttede i stedet begivenhederne til deres fordel.
Som den kurdiske politiker Aldar Xhalil dengang sagde på sit kontor i kurdernes hovedby Qamishli:- Vi bryder os ikke om, at regimet stadig er her.
Men hvis vi forsøger at få dem ud, sker der det samme som i mange andre af Syriens byer.
Qamishli bliver sønderbombet.
Vi vil bygge op, ikke destruere, bebudede han.
Mange steder hænger der store plakater og bannere af den syriske præsident, Bashar al-Assad (tv), der her ses sammen med russiske Vladimir Putin.
Xhalils kontor lå to blokke fra regimets officielle bygninger, hvor et banner dækkede hele facaden med Bashar al-Assad i girafstørrelse.
På billedet så hans hals ekstra lang ud, selvom hans magt nu var begrænset.
Til stor irritation for den syriske opposition havde kurderne lavet en aftale med regimet, der betød, at parterne tålte hinanden.
Opbygningen af noget nytKurderne øjnede nye muligheder, inklusive den åbenlyse fordel, som Xhalil refererede til: I kurdernes områder blev der ikke bombet - men opbygget.
Og det, der især blev bygget, var en ny politisk administration og en autonomi, som Syriens kurdiske befolkning havde drømt om i årevis under et undertrykkende Assad-regime, hvor den kurdiske minoritet eksempelvis ikke måtte lære kurdisk i skolerne.
Amerikanske styrker har trænet og leveret våben til den kurdiske milits, som har været allieret i kampen mod Islamisk Stat.
Nu havde regimet trukket sig fra de fleste byer, undtagen fra lommer i byerne Qamishli og Hasaka, som de delte med kurderne.
Mange syriske oprørere mente, at kurderne “sidder på hegnet og venter”, som en oprører meddelte mig i den oprørskontrollerede østlige del af storbyen Aleppo.
Ifølge ham burde kurderne tilslutte sig oprøret og ikke “som kujoner” vente på, at andre gjorde arbejdet og fik afsat Assad-regimet.
Men i Aleppo såvel som i andre egne og hjørner af oprøret blev rebellerne stadig mere hærdede, forråede og islamistiske i deres tilgang.
De blev opslugt af grupper som Jabhat al-Nusra, det syriske al-Qaeda, hvilket skræmte kurderne.
Selv hvis nogle kurdere havde støttet opstanden mod Assad, som de på ingen måde forgudede, virkede det ikke fremtidssikret at gå i takt med den brogede skare af oprørere.
Den kurdiske drømI Rojava brugte kurderne i stedet tiden på at vejre morgenluft.
Det nordøstlige Syrien blev en nærmest surrealistisk fredelig lomme midt i en krigstragedie.
Mens hundredetusinder blev dræbt og millioner fordrevet i andre dele af landet, udviklede kurderne politiske strukturer med fokus på ligestilling og kvinders rettigheder.
Deres stærkt venstreorienterede projekt var mere pluralistisk og inkluderende og med øje på minoriteternes rettigheder.
Skolerne introducerede endelig kurdisk-undervisning, selvom regimet stadig betalte lærernes lønninger.
Og der herskede den særlige euforiske stemning, som kun indfinder sig, når nogen udlever en drøm, mens de kniber sig i armen for at sikre sig, det faktisk er virkelighed.
Senere besøgte jeg et akademi, hvor arabere, kristne og kurdere trænede i de nye politistyrker, der skulle frigøre mænd og kvinder i YPG fra hverdagstjek i kontrolposter, så de kunne koncentrere sig om at bekæmpe de islamistiske grupperinger.
Som en rekrut, Qassem Omar, i politistyrkerne fortalte mig, mens han marcherede med knæene højt løftet i takt:- Jeg havde ikke i min vildeste fantasi forestillet mig, at jeg ville opleve denne historiske tid.
Alliancen med YPGHelt rosenrød var kurdernes administration dog ikke.
Menneskerettighedsorganisationer kritiserede, at det politiske system ofte fungerede som en et-parti-stat med begrænset plads til kritik, og at der på trods af øget inklusion skete marginalisering af arabiske grupperinger.
På samme tidspunkt som kurderne udviklede deres semiautonome områder som en stat i staten, voksede terrororganisationen Islamisk Stat i både Syrien og Irak og indtog enorme landområder.
Og der gik ikke længe, før IS også blev en trussel i de kurdiskkontrollerede områder, såvel som for resten af verden.
Da den internationale koalition skulle finde en allieret til at udkæmpe krigen mod Islamisk Stat på jorden i Syrien, fandtes kun ét valg.
Den forhenværende amerikanske præsident Barack Obama (th.
) gjorde sig upopulær hos Recep Tayyip Erdogan, da USA allierede sig med YPG.
Med præsident Barack Obama ved rorpinden udviklede og trænede koalitionen styrken, de kaldte Syriske Demokratiske Styrker (SDF), hvor YPG udgjorde rygraden.
Dermed havde USA og landene i koalitionen - herunder Danmark - allieret sig med en milits med tætte ideologiske og militære bånd til PKK i Tyrkiet.
En organisation, der også er på Danmarks terrorliste.
Fra den dag var det kun et spørgsmål om tid, før Tyrkiets præsident Erdogan ville blive nødt til at reagere.
For Tyrkiet var YPG en større trussel mod landets nationale sikkerhed end Islamisk Stat.
Krigen mod Islamisk StatMed oprettelsen af SDF, som også bestod af arabere og andre krigere, forsøgte koalitionen at nedtone og usynliggøre YPG's tætte forhold til PKK.
Mens fokus var rettet mod at bekæmpe Islamisk Stat, var der dog, når man befandt sig i det nordøstlige Syrien, et betydeligt PKK-aftryk.
Prokurdiske protester for at få PKK-leder Abdullah Öcalan løsladt.
Portrættet af den i Tyrkiet fængslede PKK-leder Abdullah Öcalan prydede diverse militærbaser.
I frontlinjen i IS-kalifatets hovedby Raqqa fik jeg instrukser om ikke at filme visse SDF-krigere.
- Han er fra den anden side af grænsen, blev der hvisket.
Ofte mødte jeg YPG-krigere, der påstod at være fra Kobane i Syrien, men som ikke talte arabisk.
De var tydeligvis fra Tyrkiet.
Selvom SDF også bestod af arabere, forblev ledelsen kurdisk domineret, og amerikanske soldaters tilstedeværelse i de kurdiskkontrollerede områder og støtte til krigen mod Islamisk Stat gjorde kurderne bedre i stand til at kæmpe.
USA blev for kurderne en garanti for, at Tyrkiet undlod en storstilet offensiv mod YPG og SDF i områder, hvor NATO-partneren havde baser.
Dette afholdt dog ikke Tyrkiet fra med hjælp fra tyrkisk-støttede syriske oprørere at invadere det kurdiskdominerede område Afrin længere mod vest i begyndelsen af 2018.
Ifølge FN blev over 150.
000 mennesker drevet på flugt, og sidste år holdt kurderne en konference i Qamishli, der omhandlede etnisk udrensning af kurderne i Afrin.
Der var en nærmest euforisk stemning i Raqqa den oktoberdag i 2017, fortæller fotografen Erik De Castro, der har taget billedet af en civil kvinde, som takker SDF-styrkerne.
Flere af hendes familiemedlemmer, inklusive to døtre og hendes søn overlevede ikke.
 Den kurdiske milits YPG har været en af USA's nærmeste allierede i kampen mod IS.
Her ses soldater i Raqqa i sommeren 2017 på vej ud for at bekæmpe IS-militante i nærheden.
 Syriske demokratiske styrker (SDF) efter Raqqa blev befriet i 2017.
 Syriske demokratiske styrker dansede i Raqqa efter befrielsen.
 SDF-flag blev plantet på Naim-pladsen efter befrielsen.
1 / 5Der var en nærmest euforisk stemning i Raqqa den oktoberdag i 2017, fortæller fotografen Erik De Castro, der har taget billedet af en civil kvinde, som takker SDF-styrkerne.
Flere af hendes familiemedlemmer, inklusive to døtre og hendes søn overlevede ikke.
1 / 5Den kurdiske milits YPG har været en af USA's nærmeste allierede i kampen mod IS.
Her ses soldater i Raqqa i sommeren 2017 på vej ud for at bekæmpe IS-militante i nærheden.
2 / 5Syriske demokratiske styrker (SDF) efter Raqqa blev befriet i 2017.
3 / 5Syriske demokratiske styrker dansede i Raqqa efter befrielsen.
4 / 5SDF-flag blev plantet på Naim-pladsen efter befrielsen.
5 / 5Da Raqqa, en arabisk domineret by længere mod syd, blev tilbageerobret fra Islamisk Stat i oktober 2017, overtog et lokalt råd kontrollen, mens SDF stod for sikkerheden.
Dermed var kurderne rykket ind i områder, de ellers ikke dominerede.
Men at sætte deres lid til amerikanernes beskyttelse var som at tisse i bukserne for at holde sig varm.
Koalitionen og amerikanerne havde på intet tidspunkt udstedt garantier om at stå last og brast med kurderne uden for missionen om at bekæmpe Islamisk Stat.
Da jeg i december sidste år igen mødte den kurdiske politiker Alder Xhalil, var humøret mærkbart anderledes end i 2013.
- Det er kun et spørgsmål om tid, før Tyrkiet angriber, bemærkede han og tilføjede:- Og hvad gør amerikanerne så?
Svaret hang i luften.
Den velbevandrede politiker vidste godt, at USA ikke ville ofre en NATO-partner for at beskytte det kurdiske projekt.
USA's beslutning om at trække sine styrker ud af det nordlige Syrien er blevet skarpt kritiseret, og rundt om i verden har der været store protester.
Her ses en demonstrant i New York.
Dog havde han nok ikke forestillet sig, at den amerikanske præsident uden de store forberedelser pludseligt ville trække soldater væk fra grænseposter og dermed bane vejen for en tyrkisk offensiv, der kan vise sig at være en uhensigtsmæssig beslutning - også set med USA's terrorbekæmpelses-øjne.
Kurderne holder tusindvis af IS-fanger og deres familier i fængsler og lejre.
I måneder har de appelleret til verdens lande om at tage deres respektive statsborgere hjem.
Kun få dage inde i offensiven flygtede IS-familier fra en lejr i Ain Issa.
Samtidig blev kurderne presset til at indgå en aftale med det syriske regime om at komme tilbage til en del af områderne langs grænsen for at undgå det, de kalder en massakre.
USA står med beslutningen om tilbagetrækningen nu i en situation, hvor amerikanerne overgiver indflydelse til Rusland, Iran og det syriske regime.
Og kurderne er efterladt alene med deres projekt omgivet af Tyrkiet, præsident Assad, Rusland og Iran.
Det dødsdømte kurdiske projekt?
Det er stadig uklart, hvad den nye situation vil betyde for det kurdiske politiske projekt i Rojava på sigt.
Det afhænger blandt andet af, hvilken magt de må overgive til det syriske regime.
Men faktum er, at Assad ønsker at generobre hele Syrien.
Og han takker ikke nej, når han ligefrem bliver inviteret indenfor.
Kurdernes ideologiske og politiske projekt var ellers i fuld gang.
Da jeg i juli i år besøgte den kvindelige YPJ-milits på en base i Raqqa, var de i færd med at kæmpe uden våben.
Kvindelige krigere fra YPJ under en militærparade efter at have drevet IS ud af Qamishli.
"Den virkelige kamp", som de sagde.
De kørte informationskampagner og hvervede unge, arabiske kvinder fra Raqqa til deres milits.
De talte om kvinderettigheder og ligestilling.
For nogle af de unge nye rekrutter var livet i uniform en personlig hævn over årene med Islamisk Stat eller et tiltrængt pusterum fra familiepres for giftermål.
Men til et kvindemøde i Raqqa, hvor arabiske kvinder var mødt op for at tale om fremtiden efter Islamisk Stat, luftede flere deres bekymring over kurdernes dominans.
Det stærkt venstreorienterede projekt havde nok fokus på en administration med demokratiske begreber som ligestilling, decentralisering, minoritetsrettigheder og inklusion - men araberne blev ikke hørt i tilstrækkelig grad, lød kritikken.
I øjeblikket er det umuligt at spå om fremtiden i det nordøstlige Syrien.
Nogle vil argumentere, at det kurdiske projekt, der voksede ud af en borgerkrig midt i et af de mest betændte hjørner af Mellemøsten med ærkefjenden som nabo og med myriader af verdenspolitiske interesser omkring sig, ikke er realiserbart på sigt.
Eller for at sige det lige ud: Rojava er stadig Syrien.
Inden offensiven kontrollerede kurderne omkring 460 kilometer langs den tyrkiske grænse.
På kortet her kan du se den sikkerhedszone, som Tyrkiet ønsker at oprette i Syrien:Den tyrkiske offensiv markerer en ny front i den syriske krig, som nok handler om Tyrkiets nationale sikkerhedsinteresser og som har sendt tusindvis af kurdere på flugt, men som spiller ind i den større fortælling om krigen i Syrien og magtforholdene, der igen er ved at blive redefineret.
Den sårede ko, der lå under tæppet den efterårsnat i 2013, varslede på en måde, hvad der ville være på vej.
Det var kun et spørgsmål om tid.
En midlertidig udsættelse af det uundgåelige.
Du kan få et hurtigt overblik over den seneste uges udvikling i det nordlige Syrien her:FacebookTwitterKopier linkEmner:Syrien|Tyrkiet|USA|Krige og væbnede konflikter|Terrorisme




https://www.dr.dk/sporten/fodbold/superliga/lucas-andersen-sparker-tre-point-hjem-i-aalborg

SuperligaLucas Andersen sparker tre point hjem i AalborgEt straffespark blev kampafgørende, da AaB tog tre point på hjemmebane mod OB trods manglende kynisme.
18.
okt.
2019 kl.
21.
10Læs opFredag aften vandt AaB med 1-0 over OB i 3F Superligaen.
Anfører Lucas Andersen scorede kampens ene mål på straffespark og sikrede dermed tre point til nordjyderne, der med sejren hopper op på sjettepladsen med 19 point.
OB ligger lige over AaB med et enkelt point mere på kontoen.
Gæsternes spil bar præg af flere markante boldtab, hvilket kastede en del AaB-chancer af sig.
Til gengæld var det på Aalborg Portland Park et særdeles uskarpt hjemmehold, som forvaltede dem.
Fakta om kampenAaB-OB 1-0 (1-0).
1-0 Lucas Andersen (14.
minut/str.
).
Gult kort: Daniel Obbekjær, OB (35.
) Jakob Ahlmann, AaB (50.
) Frederik Børsting, AaB (86.
) Jores Okore, AaB (90.
)Oliver Lund, OB (90.
)Tilskuere: 6.
086.
Fynboerne skiftede undervejs fra en trebackkæde til en forsvarskæde med fire spillere.
Det gav mere balance i kampen, hvor AaB langsomt mistede overtaget.
AaB’s dominans startede allerede i tredje minut.
Her spillede angriber Mikkel Kaufmann og midtbanespiller Frederik Børsting sammen, hvilket resulterede i en friløber.
Men Kaufmann brændte den store chance.
Efter knap et kvarter spillede back Jakob Ahlmann sig til en stor mulighed for hjemmeholdet.
Men Jeppe Tverskov fældede modstanderen i feltet, hvilket gav et straffespark.
Det satte Lucas Andersen hårdt og yderligt, hvilket gjorde Oliver Christensen sagesløs, selv om målmanden valgte den rette side.
AaB's Lucas Andersen fældes af OB's Oliver Lund i 3F Superligakampen mellem Aab og OB på Aalborg Portland Park, fredag 18.
oktober 2019.
.
 Frem mod pausen fortsatte AaB med at presse på.
I mellemtiden kom OB til første skud på mål efter en halv times spil.
Men det blev ved 1-0 i første halvleg.
På den anden side af pausen kom hjemmeholdet til færre chancer.
En af dem var til Frederik Børsting, der efter en time rundede Oliver Christensen i mål.
Men trækket blev for langt, og muligheden løb ud i sandet.
Efter knap 70 minutters spil kom OB så til holdets hidtil største chance.
Angriberen Sander Svendsen modtog en tværaflevering ved det lille felt.
Men i AaB-målet stod Jacob Rinne i vejen for nordmanden.
Dermed blev det til AaB’s sjette sejr gennem 13 kampe i Superligaen i denne sæson.
/ritzau/FacebookTwitterKopier linkEmner:AaB|Odense Boldklub|Fodbold|Aalborg|Aalborg Stadion




https://www.dr.dk/sporten/fodbold/landstraener-siger-stop-efter-racisme-skandale

FodboldLandstræner siger stop efter racisme-skandaleKrasimir Balakov har opsagt sin stilling som landstræner for Bulgariens fodboldherrer efter skandalekamp.
Krasimir Balakov har valgt at stoppe som bulgarsk landstræner oven på den famøse EM-kvalifikationskamp mod England.
18.
okt.
2019 kl.
19.
46Læs opLandstræneren for Bulgariens fodboldlandshold, Krasimir Balakov, har sagt sit job op.
Det skriver Det Bulgarske Fodboldforbund på sin hjemmeside.
Opsigelsen sker efter mandagens skandalekamp mellem Bulgarien og England i EM-kvalifikationen, der undervejs blev afbrudt to gange på grund af racistiske tilråb fra nogle af de bulgarske tilskuere.
Tilråbene var rettet mod Englands mørke spillere.
Læs også:Racisme-sagen i engelsk landskamp udvikler sig: Teenager risikerer fængselsstrafKrasimir Balakov nåede dermed kun lidt over fem måneder som landstræner efter sin ansættelse i midten af maj.
Balakov er ikke den eneste i Det Bulgarske Fodboldforbund, der ikke længere har sit job efter mandagens kamp.
Præsidenten for forbundet, Borislav Mihailov, valgte tirsdag at gå af efter opfordring fra den bulgarske regering.
Læs også:Bulgarske abelyde er ikke et særtilfælde: Racisme i østeuropæisk fodbold er et stort problemDet har efterfølgende fået Det Internationale Fodboldforbunds (Fifa) opmærksomhed, fordi en national regering ifølge Fifas regler ikke må blande sig direkte i fodboldforbunds anliggender.
De nationale forbund skal fungere "uafhængigt og uden indflydelse fra tredjepart".
Ifølge en FIFA-talsmand er hændelsesforløbet på forbundets radar.
Det Europæiske Fodboldforbund (Uefa) åbnede tidligere på ugen sager mod både Bulgariens og Englands fodboldforbund.
Det er blandt andet tilskuernes racistiske opførsel, som Uefas disciplinærkomité kigger nærmere på.
Det Engelske Fodboldforbund (FA) blev ramt af sigtelser fra Uefa, fordi de medrejsende engelske fans ifølge Uefa blandt andet forstyrrede afviklingen af den bulgarske nationalsang inden kampen.
Bulgarien blev sigtet for det samme i forbindelse med afspilningen af den britiske nationalsang.
Der ventes at blive fældet dom i sagen 28.
oktober.
/ritzau/FacebookTwitterKopier link




https://www.dr.dk/nyheder/udland/frederiksen-goer-klar-til-haarde-budget-forhandlinger-rollen-som-budgetbisse-er-svaer

UdlandFrederiksen gør klar til hårde budget-forhandlinger: 'Rollen som budgetbisse er svær'Danmark er blandt de lande i EU, der ikke ønsker et større budget.
Sammen med blandt andre den hollandske premierminister, Mark Rutte (th), ønsker statsminister Mette Frederiksen (S) ikke et større EU-budget.
Af Per Bang Thomsen - Bruxelles18.
okt.
2019 kl.
17.
39Læs opTonen var egentlig god, da EU’s stats- og regeringschefer i dag tog hul på den store, politiske diskussion om unionens kommende syvårsbudget.
Men ifølge den danske statsminister, Mette Frederiksen (S), var det tydeligt, at der er meget delte meninger om, hvor stort budgettet skal være.
- Det her kommer til at tage lang tid, for her står vi rigtig langt for hinanden, konstaterer Mette Frederiksen efter den første forhandlingsrunde om budgettet - også kendt som den flerårige finansielle ramme.
I dag er EU's budget på omkring 1,120 milliarder kroner om året.
Det svarer til 1,0 procent af EU-landenes bruttonationalindkomst (BNI).
Men Europa-Kommissionen har i sit budget udspil lagt op til, at det samlede udgiftsniveauet skal hæves til 1,11 procent af BNI.
Det svarer til omkring 1.
361 milliarder kroner årligt i løbende priser.
Hvad er BNI?
BNI står for bruttonationalindkomst.
Det er et mål for den samlede indkomst i et land.
De indtægter, der skabes af danskere i udlandet, er lagt til, mens udenlandske indkomster, der er blevet skabt i Danmark, er trukket fra.
Kilde: ft.
dkDet er den danske regering dog stærk uenig i.
Sammen med Holland, Sverige og Østrig ønsker Danmark, at budgettet, der skal løbe fra 2021 til 2027, fortsat skal ligge på én procent af BNI.
Andre lande, heriblandt Ungarn, ønsker, at der skal bruges flere penge.
Og spørger man Europa-Parlamentet, skal det op på 1,3 procent af BNI.
- Det er svært at indtage rollen som budgetbisse.
Men for Europa mener jeg, at det er både rigtigt og vigtigt.
Vi skal kunne løse de opgaver, vi står overfor, inden for én procent af BNI, understreger Mette Frederiksen, som talte på vegne af de fire lande under dagens møde.
Færre penge på landbrugEuropa-Kommissionen har flere gange peget på, at der er brug for flere penge, hvis de mange opgaver, EU står overfor, skal løses.
Heriblandt klimaudfordringerne og den nye, store klimaplan, som den nye kommission har bebudet.
- Hvis man fortæller de lande, at det bidrag, de i givet fald betaler, vil gå til at opfylde det klimamål, så vil det nok møde større forståelse, sagde Frans Timmermans, der står til at få det overordnede ansvar for EU's grønne omstilling, da han i sidste uge var i høring i Europa-Parlamentet.
Hvor stort er EU's budget?
EU’s nuværende budget er på omkring 150 milliarder euro om året, hvilket svarer til 1.
120 milliarder kroner - eller cirka 2.
200 kroner per borger i EU.
Den største bidragsyder er Tyskland, der betaler cirka 20 procent af EU-landenes samlede betalinger til budgettet.
Til sammenligning betaler Danmark to procent af det samlede bidrag.
Set i forhold til landenes velstandsniveau betaler Danmark det, der svarer til cirka 0,9 procent af vores BNI.
Det er endnu uvist, hvad det i kroner og ører vil betyde for Danmark, hvis den kommende budgetramme ender på 1,11 procent af BNI.
Kilde: ft.
dkMen ifølge den danske statsminister handler det omvendt om prioritering.
Der skal bruges langt færre penge på blandt andet landbruget - noget, som kommissionen allerede har lagt op til - og på administration.
Til gengæld skal der bruges flere på at styrke netop den grønne omstilling samt forbedre EU's ydre grænser og sikkerheden, mener statsministeren.
- Vi har ikke bare pengene til at udvide budgettet i Danmark.
Men for mig handler det også om Europa.
Der er ingen, der i dag har overbevist mig om, at vi får et bedre europæisk samarbejde af at bruge flere penge, siger Mette Frederiksen.
- Vi burde på mange måder gøre det modsatte og få et mere målrettet europæisk budget.
Den østrigske kansler, Brigitte Bierlein, ønsker heller ikke, at EU's næste budget bliver større end 1,0 procent af BNI.
Kan blive dyrereDerudover går den danske regering efter at fastholde den rabat, som daværende statsminister Helle Thorning-Schmidt (S) fik forhandlet hjem ved de seneste budgetforhandlinger.
Den svarer til omkring én milliard kroner om året.
- Vi går efter at bevare den danske rabat.
Der er også en række andre lande, der er optagede af rabatspørgsmålet.
Men det bliver rigtig, rigtig svære forhandlinger, siger Mette Frederiksen og understreger, at selvom Danmark står sammen med tre andre "budgetbisser", så er intet givet.
- Det kan godt gå hen og blive noget dyrere, for der er flere ting i spil.
Der er både spørgsmålet om, hvor meget Danmark skal betale til fællesopgaverne i EU, og om den danske rabat.
Lægger man det hele sammen – og lægger et brexit oveni - kan det blive en regning på flere milliarder, siger hun.
Briternes farvel vil nemlig efterlade et hul i budgettet på omkring 75 milliarder kroner om året.
Budgetforhandlingerne fortsætter nu, og planen var egentlig, at stats- og regeringscheferne skulle nå til enighed i december.
Men det kommer højst sandsynligvis ikke til at ske, lød det efter topmødet fra den nuværende kommissionsformand, Jean-Claude Juncker.
- Jeg håber, at de rykker sig, så vi kan komme tættere på en løsning.
Men det var et statusmøde, for alle gentog holdninger, som vi allerede kendte.
Der var intet nyt, lød det efterfølgende.
Men Mette Frederiksen har ikke tænkt sig at rykke sig.
- Der er hårde forhandlinger og møder foran os, siger hun.
FacebookTwitterKopier linkEmner:EU|Europa-Kommissionen|Helle Thorning-Schmidt (politiker)|Økonomi|Holland




https://www.dr.dk/nyheder/udland/over-en-halv-million-demonstrerer-i-barcelona-vi-bliver-og-kaemper-uanset-hvad

CatalonienSe temaUdlandOver en halv million demonstrerer i Barcelona: Vi bliver og kæmper, uanset hvad!
Politiet har til aften brugt tåregas i sammenstød med catalanske demonstranter.
Af Rasmus Christiansen18.
okt.
2019 kl.
20.
11 | opdateret 18.
okt.
2019 kl.
20.
32Læs opLige nu er der sammenstød mellem politiet og demonstranter i den catalanske hovedstad Barcelona.
Over en halv million demonstranter har allerede fra morgenstunden været på gaderne.
Ikke bare i Barcelona, men i hele Catalonien.
Som en del af demostrationerne har en generalstrejke lammet den catalanske transportsektor.
Det fortæller DR's Europa-korrespondent, Anna Gaarslev, der befinder sig i Barcelona.
Dommene fra i mandags har sat en eksplosion af vrede i gang.
Anna Gaarslev, Europa-korrespondent.
- Det myldrer med mennesker til fods, for der kører ingen busser, biler eller taxier.
Togene kører også på nødplan lige nu.
De her demonstrationer har lammet fredagens hverdagsliv i hele Catalonien, siger hun.
- Det, der skulle have været en protestmarch, er gået i stå.
Der er så mange mennesker, at folk ikke kan komme frem og tilbage.
Kampe mellem politi og demonstranterVoldelige protester og sammenstød har præget Barcelona og resten af Catalonien siden mandag.
Her afsagde den spanske højesteret ni fængselsdomme mod 10 fremtrædende catalanske politikere og to politiske ledere for tilskyndelse til oprør i forbindelse med den catalanske uafhængighedsafstemning i 2017.
Og det er de domme, der har fået catalonierne på gaden igen.
Her bliver portrætter af de fængslede holdt op af demonstranterne.
 I løbet af dagen har der været meldinger om sammenstød mellem demonstranter og politi.
 Her er politiet i færd med at beskytte deres hovedkvarter i Barcelona.
 En demonstrant bliver arresteret af politiet.
1 / 4Her bliver portrætter af de fængslede holdt op af demonstranterne.
1 / 4I løbet af dagen har der været meldinger om sammenstød mellem demonstranter og politi.
2 / 4Her er politiet i færd med at beskytte deres hovedkvarter i Barcelona.
3 / 4En demonstrant bliver arresteret af politiet.
4 / 4Sådan begyndte detKonflikten om Cataloniens blussede for alvor op i efteråret 2017, da cataloniere gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt.
På billederne smadrede spansk politi ruderne til et valgsted, og der udbrød kampe mellem politi og vælgere.
Adskillige blev såret under flere sammenstød på valgdagen.
Resultatet af afstemningen var, at 90 procent af catalonierne sagde ja til at løsrive sig fra resten af Spanien.
Kun 43 procent valgte dog at stemme.
26 dage senere erklærede Catalonien sig alligevel uafhængigt, men uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
- Dommene har udløst en eksplosion af vrede, der har varet hele ugen.
Lige nu er der kampe mellem demonstranter og politiet ved politiets hovedkvarter i byen, selvom hele dagen har været ret fredelig, fortæller Anna Gaarslev fra Barcelona og tilføjer:- Det er kun inden for de sidste par timer, at det er eskaleret med tåregas og den slags.
Men selvom der er mange på gaden, så sidder der også mange - som er glade for at være en del af Spanien - i deres hjem og tænker: Det her går den helt gale vej.
Det er endnu uvist, hvor mange der er blevet anholdt og såret som følge af demonstrationerne.
- Vi vil afgøre vores egen fremtid!
Blandt de titusinder af demonstranter, der har gået på gaden i Barcelona, er 58-årige Manuel Capdevilla.
- Vi er mange, der selv vil kunne stemme og afgøre vores fremtid.
Om vi så får tæsk eller bliver anholdt, er ligegyldigt.
Vi bliver her og vi fortsætter kampen, fortæller han til nyhedsbureauet AP.
Maunel Capdevilla vil blive og demonstrere, uanset hvad der sker med ham.
)Den 42-årige skolelærer Laura Lopez er enig.
- Folk er i fængsel, fordi de gav os mulighed for at stemme.
Det er skammeligt, og derfor er vi så vrede.
Det eneste vi vil, er at bestemme over vores egen skæbne, siger hun ifølge APSkolelæren Laura Lopez vil, som mange andre cataloniere, selv bestemme over sin fremtid.
)Ifølge Anna Gaarslev vil de voldsomme protester dog ikke ligefrem hjælpe på de politiske hårdknuder, der er mellem Catalonien og resten af Spanien.
- Den spanske centralregering vil stadig holde fast i, at de dømte separatister begik en forbrydelse efter spansk lov, og derfor skal i fængsel.
Så man er ikke nærmere en politisk dialog.
På trods af de mange mennesker på gaden, er konflikten lige så fastlåst, som den har været de seneste år.
Den er bare optrappet i løbet af ugen, siger DR's korrespondent.
Artiklen er opdateret med en video i toppen af artiklen.
FacebookTwitterKopier linkEmner:Barcelona|Catalonien|Spanien|Kriminalitet




https://www.dr.dk/sporten/badminton/gemke-taet-paa-kaempe-sensation-tvang-verdensetter-ud-i-tre-saet

BadmintonGemke tæt på kæmpe sensation: Tvang verdensetter ud i tre sætKento Momota måtte ud i tre sæt for at slå Rasmus Gemke i kvartfinalen i Denmark Open.
ARKIVBILLEDE Rasmus Gemke leverede en rigtig flot præstation mod verdens nummer et, men måtte give fortabt til sidst.
Af Frederik Palle18.
okt.
2019 kl.
23.
32Læs opSå gik den ikke længere for Rasmus Gemke.
Verdensetteren blev for stor en mundfuld for den 22-årige danske badmintonspiller, der tabte i tre sæt med cifrene 14-21, 23-21, 13-21 til Kento Momota i kvartfinalen i Denmark Open.
Men det var bestemt ikke uden kamp, at den unge dansker røg ud af turneringen, og han leverede en kæmpe præstation og overraskelse, da han vandt andet sæt og tvang japaneren ud i et tredje.
Allerede fra kampens start viste Gemke storspil.
Han kom flere gange foran i starten af første sæt, hvor han med flotte vinderslag lagde stort pres på den forsvarende verdensmester fra Japan.
Udvalgte resultater fra badmintonturneringen Denmark OpenHerresingle, kvartfinaler:Viktor Axelsen, Danmark (7)-Anders Antonsen, Danmark (4), 24-22, 21-12.
Kento Momota, Japan (1)-Rasmus Gemke, Danmark, 21-14, 21-23, 21-13.
Men selv om Gemke spillede op til sit bedste og fik stor opbakning af de omkring 2500 tilskuere i en udsolgt arena i Odense, så var Momota bare et skridt foran.
Japaneren lavede meget få fejl i sættet, som han snuppede med 21-14.
Gemke fortsatte det flotte spil i andet sæt og sendte flere flotte smash ned langs linjerne, som Momota ikke kom i nærheden af.
Det pressede for alvor japaneren, der satte en 16-10-føring over styr, da Gemke kom tilbage ved 18-18 og kort efter spillede sig til en sætbold.
Den blev misbrugt.
Det samme gjorde den næste, men på den tredje fik Gemke sættet i hus.
Også i tredje sæt fik danskeren en god start og bragte sig på 4-1, inden Momota strammede grebet.
De to fulgtes ad til 7-7, men så tog japaneren fem point i streg.
Det tog pusten fra Gemke, der ikke så ud til at have så meget mere at give af, og langsomt men sikkert kørte Momota sejren i land.
Kento Momota er der ikke mange, som kan true i øjeblikket, men Rasmus Gemke gjorde en flot indsats.
Han skal i semifinalen op imod Tommy Sugiarto fra Indonesien.
På trods af nederlaget har Denmark Open været en stor succes for Gemke, der er nummer 22 på verdensranglisten.
I andenrundekampen torsdag slog han den sjetteseedede Jonatan Christie fra Indonesien, og Gemke har for alvor vist, at han kan bide skeer med de bedste.
Semifinalen bliver dog ikke uden dansk deltagelse.
Tidligere fredag spillede Viktor Axelsen sig videre i turneringen efter en sejr over landsmanden Anders Antonsen i kvartfinalen.
Denmark Open er en Super 750-turnering på World Touren.
Dermed overgås den kun af sæsonfinalerne samt de tre Super 1000-turneringer.
/ritzau/FacebookTwitterKopier link




https://www.dr.dk/nyheder/indland/femaarige-victor-havde-et-blaat-maerke-men-det-var-ikke-med-paa-fotoet-fra

IndlandFemårige Victor havde et blåt mærke .
.
.
men det var ikke med på fotoet fra børnehavenForældre får 'tvangsredigeret' skolefotos, men de vil ikke have manipulerede prinsessebilleder, lyder det.
Eva Maria Lagoni Bagers søn Victor fik fjernet et blåt mærke i panden, uden hun spurgte om det.
Giv os valget mellem det autentiske og redigerede, mener hun (Privatfoto).
Af Mathilde Bugge og Cecilie Rosenkvist Dam18.
okt.
2019 kl.
18.
39Læs opEr vores børn ikke gode nok, som de er?
Det spørger forældre om, efter flere har modtaget billeder af deres børn, hvor jordbærmærker, ar, modermærker og buler i panden er retoucheret væk - uden de er blevet spurgt.
I går kom det frem, at fotografer får forespørgsler fra forældre om at ændre børnenes udseende på deres skolefoto.
Men ifølge nogle forældre giver fotografen den også gas med retoucherings-værktøjet i Photoshop på egen hånd.
Og det synes de forældre, som DR har talt med, ikke er i orden.
- Jeg synes slet ikke, at muligheden for redigering skal være der.
Det understøtter bare de udfordringer, der er med unaturlighed, siger Rasmus Koed Badre-Esfahani, der er selvstændig konsulent og far til en femårig.
Han fik i dag et redigeret billede - men det vil han ikke have.
Nu bliver hun jo bare bekræftet i, at man ikke skal have sår i ansigtet.
Rasmus Koed Badre-Esfahani, farFor børnene er nemlig okay, som de er, og vi skal lade vær med at lave om på deres udseende, lyder det fra forældrene.
Fik billede i morges - plaster er vækRundringning til skolefotograferDR har talt med syv fotograffirmaer, der tager billeder af børn i vuggestuer, børnehaver og skoler.
Ingen af dem mener, at de manipulerer billederne, så børnenes udseende ændrer sig.
Størstedelen behandler billederne ved at ændre lys, kontrast og farver.
En del af dem fjerner det, de kalder 'midlertidige' ting som snot, snavs og madrester uden at spørge forældrene.
Et enkelt firma fjerner som udgangspunkt plastre i redigeringen uden at spørge forældrene.
Ingen af firmaerne har en fast procedure om at fjerne ar, skrammer og lignende, men siger, at der kan ske fejl under redigeringen.
Da Rasmus Koed Badre-Esfahani i morges skulle aflevere sin ældste datter i børnehaven, fik han stukket de nyeste fotos i hånden.
Men hans femårige datter lignede ikke den pige, han sendte i børnehave på foto-dagen.
Den dag havde hun fire ret tydelige sår i ansigtet fra sommerens myggestik, hvor et af dem var dækket af et plaster.
Desuden havde hun et lille modermærke i panden.
Men det var alt sammen blevet fjernet fra billedet.
Og det var ikke med Rasmus Koed Badre-Esfahanis gode vilje.
Han og hans kone prøver nemlig bevidst at modkæmpe den perfekthedskultur, de mener, der er opstået.
- Når man har to døtre, er det et dagligt arbejde, at de lærer, at det naturlige ved os er det rigtige.
Så hjælper det ikke at få manipulerede prinsessebilleder tilbage, siger han.
Han mener, at det sender et signal om, at modermærker og sår i ansigtet ikke er pænt.
- Vores udfordring er i forvejen, at vi måned efter måned har skulle sende vores datter afsted med plastrer i ansigtet, så hun ikke pillede i såret.
Hun har grædt om morgenen, fordi hun ikke var glad for det.
Og nu bliver hun jo bare bekræftet i, at man ikke skal have sår i ansigtet, siger han.
Ifølge Rasmus Koed Badre-Esfahani er dette bare endnu en brik i et større puslespil om, at det naturlige ikke er godt nok.
DR har præsenteret kritikken for skolefotovirksomheden, Jyskbørnefoto, der har taget og redigeret billedet.
De svarer, at de altid fjerner plastre uden at rådgive sig hos forældre, fordi "95 procent alligevel vil have fjernet det" ifølge dem.
Hvis forældrene er utilfredse, kan de bare ringe og få det ændret, siger Jyskbørnefoto.
Så stor forskel kan der være på et uredigeret- og redigeret billede Mærker forsvinder på mystisk visEva Maria Lagoni Bager er 35 år og arbejder til daglig som skolepædagog i Middelfart.
Der er gået noget tabtEva Maria Lagoni BagerDa hendes søn Victor gik i børnehave, skulle tiden foreviges med et foto.
Det var et par dage efter, han var skøjtet ned fra en rutsjebane på en løbecykel.
Det resulterede i et ordentligt blåt mærke midt i panden.
- Da vi så fik billederne igen, så var den her kæmpe hævelse og det blå mærke der slet ikke, husker Eva Maria Lagoni Bager.
Og det synes hun ikke var okay.
Efterfølgende har den femåriges mor ærget sig over, at mærket er væk.
- Det er så en historie, vi ikke kan gå og snakke om, når vi ser på det billede.
Der er gået noget tabt, siger hun.
Eva Maria Lagoni Bager undrer sig over, at fotografen bare har fjernet mindet om styrtet, uden at forhøre sig med hende.
For hun ville have valgt det fra, hvis hun havde fået valgmuligheden.
- Jeg har et buldret barn, som får mange blå mærker.
Derfor er det realistisk med et skolefoto med blå mærker også, siger hun.
Barnet er ikke perfekt nokLinda Klug, der er mormor til Clara, har haft samme oplevelse som Rasmus og Eva.
Nu er det jo slet ikke vores Clara mereLinda Klug, mormorDa hendes barnebarn var omkring tre år, havde hun et jordbærmærke på næsen og skulle fotograferes i børnehaven.
Da familien fik billedet tilbage fra fotografen, var det ikke den Clara, som hun kendte, hun så på billedet.
Jordbærmærket var retoucheret væk uden opfordring fra mor, far eller mormor.
Og det er ikke i orden, at man redigerer uden at spørge om lov, mener Linda Klug.
- Nu er det jo slet ikke vores Clara mere, siger Linda Klug, der synes, at redigeringen sender et underligt signal om, at hendes barnebarn ikke er god nok.
- Er det her barn ikke perfekt nok, som det ser ud?
Det skal se pænere ud og nærmest være fejlfrit, siger hun.
Skolefotografer: Vi fjerner mest mad og snotSkolefotografvirksomhederne, som DR har talt med, har svært ved at genkende billedet.
Du kan tage masser af billeder med din egen telefon, hvis du vil have et dagligdagsbillede.
Johan Wachtmeister, direktør.
De fleste siger, at de enten slet ikke manipulerer billederne uden forældrene beder om det, eller også fjerner de mest mad og snot fra næser og mundvige.
Hos Linus Børnefoto & Vestegnens Skolefoto tager de ting i redigeringen, som de mener, de burde have spottet, da de tog billederne.
- Hvis der lige sidder en snotklat på kinden, og vi kan se, det er noget, der er blevet overset ved fotograferingen, så kan vi godt lige gå ind og fjerne det.
De udelukker alle sammen at fjerne ar, skønhedspletter og skrammer, men understreger, at der kan ske menneskelige fejl.
Johan Wachtmeister, der er direktør hos Frandsen Foto, fastholder, at det er fint at redigere nogle af de 'midlertidige' ting væk.
- Du kan tage masser af billeder med din egen telefon, hvis du vil have et dagligdagsbillede.
Vi slår os på at være professionelle fotografer, der leverer et professionelt foto af dit barn, tilføjer han.
FacebookTwitterKopier linkEmner:Maria Lagoni Andersen (politiker)|Odense Kommune|Sygdomme og lidelser|Lokalpolitik|Middelfart




https://www.dr.dk/nyheder/udland/erdogan-vi-har-neutraliseret-750-medlemmer-af-den-syrisk-kurdiske-milits

Tyrkisk offensiv i SyrienSe temaUdlandErdogan: Vi har 'neutraliseret' 750 medlemmer af den syrisk-kurdiske militsTyrkiet vil etablere 12 observationsposter i en sikkerhedszone ved grænsen mellem Tyrkiet og Syrien.
Præsident Erdogan holdt fredag pressemøde i Istanbul.
Af Rasmus Christiansen18.
okt.
2019 kl.
17.
30Læs opTyrkisk militær har ifølge Tyrkiets præsident, Recep Tayyip Erdogan, 'neutraliseret' 750 medlemmer af den syrisk-kurdiske milits i det nordlige Syrien.
Det sagde han ifølge nyhedsbureauet Reuters i dag på et pressemøde.
Pressemødet finder sted, dagen efter Tyrkiet indgik en aftale med USA om at indstille kampene i det nordøstlige Syrien de næste fem døgn.
I løbet af den tid får de kurdiske styrker i det nordøstlige Syrien tid og plads til at trække sig ud af en 30 kilometer bred sikkerhedszone hele vejen langs grænsen til Tyrkiet.
- Hvis USA holder deres løfte om at tilbagetrække de kurdiske styrker, er problemet om sikkerhedszonen løst.
Hvis ikke, vil vi fortsætte, hvor vi slap - endnu stærkere end før, sagde han ifølge Reuters.
I sikkerhedszonen vil Tyrkiet, ifølge Erdogan, etablere 12 observationsposter.
Desuden skal han mødes med den russiske præsident, Vladimir Putin, på tirsdag, hvor de vil diskutere de næste skridt i forhold til sikkerhedszonen.
Tyrkiets operationer ved grænsen til Syrien har drevet tusinder af civile på flugt.
Meldinger om skud trods aftaleDagen efter at Tyrkiet indgik aftalen, har der været meldinger om skud i den syriske grænseby Ras al-Ain.
Det oplyser en journalist fra nyhedsbureauet Reuters.
Vedkommende befinder sig i den tyrkiske by Ceylanpina, der ligger lige ved grænsen.
Journalisten melder, at der skulle være tale om skud fra maskingeværer.
En journalist fra nyhedsbureauet AP kan ligeledes fortælle, at der kan ses røg stige op fra byen.
Ved byen her nær den syrisk-tyrkiske grænse var er ild i flere bygninger.
 Tyrkisk militære køretøjer langs grænsen mellem de to lande.
1 / 2Ved byen her nær den syrisk-tyrkiske grænse var er ild i flere bygninger.
1 / 2Tyrkisk militære køretøjer langs grænsen mellem de to lande.
2 / 2Også Det Syriske Observatorie for Menneskerettigheder (SOHR) oplyser, at der er opstået "sporadiske" kampe i Ras al-Ain.
- Der er sporadiske artilleriangreb, og man kan høre skyderier i byen Ras al-Ain, siger Sohr-leder Rami Abdul Rahmad ifølge nyhedsbureauet AFP.
Torsdag aften meddelte USA's vicepræsident, Mike Pence, at Tyrkiet og USA havde indgået en aftale.
FacebookTwitterKopier linkEmner:Mike Pence (politiker)|Recep Tayyip Erdoğan (politiker)|Tyrkiet|Vladimir Putin (politiker)|Syrien




https://www.dr.dk/sporten/badminton/badmintonstjerner-inden-dansk-kvartfinalebrag-en-speciel-kamp

BadmintonBadmintonstjerner inden dansk kvartfinalebrag: 'En speciel kamp'Badmintonsinglerne med Viktor Axelsen og Anders Antonsen skal fredag mødes i kvartfinalen i Denmark Open.
Anders Antonsen i kamp mod Kidambi Srikanth fra Iran onsdag.
18.
okt.
2019 kl.
17.
16Læs opDanmark er helt sikker på at få en herresingle med i semifinalen i Denmark Open, selv om der kun spilles kvartfinaler fredag.
Den ene af de fire kvartfinaler står nemlig mellem Danmarks to bedste herresingler, Viktor Axelsen og Anders Antonsen, der skal i spil i en udsolgt arena i Odense fredag.
Tidligere topopgør mellem Antonsen og Axelsen24.
februar 2019 – Viktor Axelsen-Anders Antonsen 21-14 21-1118.
oktober 2018 – Anders Antonsen-Viktor Axelsen 21-10, 12-21, 21-1929.
april 2017 – Anders Antonsen-Viktor Axelsen 21-17, 21-168.
marts 2017 – Viktor Axelsen-Anders Antonsen 21-13, 21-9Og det bliver en helt speciel kamp, mener de to spillere.
- Det er en speciel situation og en kamp, som bringer noget frem, som ikke kommer frem ved nogen andre modstandere, siger Antonsen.
- Men der er ikke nogen garanti for, at det bliver en god kamp, for der er så meget på spil, så det bliver spændende at se, hvem der løser situationen bedst, siger han.
Sidste år trak Antonsen det længste strå, da de to mødtes i anden runde af Denmark Open, og derfor er der revanche til gode for Axelsen.
Anders Antonsen jubler over sin plads i VM-finalen tilbage i august.
Han har siden siddet ude med en skade i det meste af denne sæson, men har i de første to kampe i Denmark Open vist, at han for alvor er på vej tilbage.
Han tror dog, at han kommer på hårdt arbejde, hvis det skal lykkes at slå landsmanden.
- Som hver gang vi møder hinanden, bliver det en lidt mærkelig kamp og svær at spille for os begge.
- Jeg går lidt mere afslappet ind til det, end jeg normalt gør.
Jeg er stadig i en periode, hvor jeg mangler lidt, og Anders er måske på sit højeste, han har været i hele sin karriere, så det bliver en rigtig fed kamp og en rigtig svær kamp for mig, siger Axelsen.
Axelsen påtager sig favoritværdighedenHan er dog ikke klar til at give sin daglige træningsmakker favoritværdigheden, selv om Antonsen i øjeblikket er placeret tre pladser over ham på verdensranglisten.
- Jeg vil aldrig nogensinde give Anders favoritværdigheden, men det bliver en kamp, der bliver tæt, og jeg håber selvfølgelig, at jeg vinder, og jeg tror på det, siger Axelsen.
Antonsen tror også, at det kommer til at blive helt tæt mellem de to, som det gjorde i sidste års møde i turneringen i Odense, som Antonsen vandt med 21-19 i tredje sæt.
Viktor Axelsen kalder sig selv favorit, inden danskermødet med Anders Antonsen.
- Det kommer til at komme an på, hvem der løser det hele bedst.
Vi kender hinanden så godt, så det bliver svært at komme med noget fuldstændigt nyt, som den anden ikke har set før.
Men hvem der sætter slagene bedst og træffer de rigtige valg, kommer nok til at gøre forskellen, siger han.
Landstræner Kenneth Jonassen har heller ikke lyst til at komme med et bud på en vinder, og han kommer til at holde sig helt anonym under fredagens opgør mellem de to landsmænd, som han egentlig helst ikke havde set, skulle mødes endnu.
- Der er ingen tvivl om, at jeg hellere så, at de mødte nogle andre, for de her to er så dygtige, at det først burde være i en semifinale eller finale, at de skulle møde hinanden, siger han.
Kvartfinalen mellem Antonsen og Axelsen er sat som den sjette kamp på bane et, hvor den første kamp begynder klokken 15.
Efter det rene danskeropgør skal en tredje dansker, Rasmus Gemke, op mod verdensetteren Kento Momota i deres kvartfinale.
/ritzau/FacebookTwitterKopier linkEmner:Rasmus Gemke (badmintonspiller)|Viktor Axelsen (badmintonspiller)|Odense|Badminton




https://www.dr.dk/nyheder/udland/video-snoed-doeden-i-sidste-oejeblik-tog-brager-ind-i-bil

UdlandVIDEO Snød døden i sidste øjeblik: Tog brager ind i bilAmerikansk færdselsbetjent udråbes til helt efter hektisk redningsaktion.
Lysene fra toget (tv.
) blænder Correa og manden, som er besvimet i sin bil på togsporet.
Af Kasper Duncan Gram18.
okt.
2019 kl.
17.
03 | opdateret 21.
okt.
2019 kl.
10.
06Læs op- Der kommer et tog!
Der kommer et tog, råbte Ruben Correa, mens han ruskede den bevidstsløse mand på førersædet.
Manden havde fået et ildebefindende og var besvimet.
Hans bil var kørt videre op på nogle togskinner, hvor den gik i stå.
Og lysene fra det tog, der var på vej imod dem, blev skarpere og skarpere.
- På det tidspunkt tænkte jeg faktisk ikke.
Jeg gjorde bare mit job, fortalte Ruben Correa, der er færdselsbetjent i den amerikanske stat Utah, til CBS News.
Læs også:Fanget i forulykket bil, mens vandet steg: Tre mænd reddede kvinde fra druknedødenEt overvågningskamera i forruden på hans bil filmede redningsaktionen, der skete tidligt onsdag morgen.
I sidste øjeblik fik Correa ham ud af bilen, som blev torpederet af toget.
- Bilen fløj omkring ti meter væk, og da indså jeg at 'wow, det var meget tættere på, end jeg brød mig om', fortalte Correa til CBS News.
Ingen kom alvorligt til skade ved sammenstødet, og Correa bliver nu udråbt som en helt på grund af sin hurtige indgriben.
Rettelse: Det fremgik tidligere, at det var et godstog, der kolliderede med bilen.
Færdselsbetjenten råber 'freight train' undervejs i videoen, men der er tale om et passagertog.
FacebookTwitterKopier linkEmner:CBS Corporation|Færdselsforseelser|Politi|Utah




https://www.dr.dk/nyheder/viden/kroppen/japan-importerer-ebola-og-fire-andre-livsfarlige-vira-foer-ol

KroppenJapan importerer ebola og fire andre livsfarlige vira før OLMyndighederne vil ruste sig mod et muligt sygdomsudbrud under legene.
Billedet her er fra 2009, da influenza-virussen H1N1, også kaldet svineinfluenza, spredte sig til Japans hovedstad Tokyo.
Sidste har Japan oprettet et laboratorie, hvor forskere kan håndtere verdens farligste vira.
Af Maria Lise Behrendt18.
okt.
2019 kl.
19.
07Læs opDer er mange forberedelser op til et OL.
I Japans hovedstad Tokyo, hvor sommerlegene skal afholdes i 2020, er myndighederne blandt andet i fuld gang med at bygge nye veje, renovere turistattraktioner, opføre et nyt nationalstadion og fremstille medaljer af genbrugs-elektronik.
Men der er også mere utraditionelle forberedelser i gang.
Forud for OL har Japan nemlig importeret ebola og fire andre livsfarlige vira.
Ifølge myndighederne for at ruste sig til et muligt sygdomsudbrud under legene og for at kunne efterprøve de tests, som japanske læger har udviklet til at vurdere, om en sygdomsramt person stadig er smitsom.
© ScanpixDe fem farlige vira Ebola-virus: Blev første gang fundet ved Ebolafloden i Congo i 1976.
Deraf navnet.
Sygdommen smitter primært ved direkte kontakt med en inficeret flagermus eller mellem mennesker ved kontakt med blod og sekret.
Virus ødelægger blodkarrene, så væske og blod kan sive ud.
Dødeligheden er på 50-90 procent.
Lassa-virus: Forårsager sygdommen lassafeber.
Smitte sker primært ved direkte eller indirekte kontakt med ekskrementer fra smittede rotter.
Sygdommen kan blandt andet føre til indre blødninger.
Ubehandlet er dødeligheden på op til 65 procent.
Marburg-virus: Tilhører samme virus-gruppe som ebola.
Virussen spredes primært via kontakt med kropsvæsker fra en smittet person.
Den forårsager blødningsfeber, som i sin slutfase fører til blødninger fra blandt andet næse, tandkød, tarm og urinrør.
Det er den mest dødelige virus, der findes.
Krim-Congo hæmorragisk febervirus: Overføres via bid fra en bestemt blodmide eller ved kontakt med kropsvæsker eller blod fra smittede dyr eller mennesker.
Infektion forårsager blandt andet blødninger, nedbrydning af væv og opsvulmede organer.
Dødelighed er på 30-40 procent.
Arena-virus: En gruppe af virus, som forårsager flere forskellige former for blødningsfeber, der samlet går under betegnelsen sydamerikansk blødningsfeber.
Der findes blandt andet en argentinsk, en brasiliansk og en venezuelansk udgave.
Viser sig i slutfasen blandt andet ved blodudtrædninger i huden.
Dødelighed er på 15-30 procent.
Kilder biosikring.
dk, sundhed.
dk, SSI.
Det skriver nature.
com.
Ifølge John-Erik Stig Hansen, der er chef for det danske Center for Biosikring og Bioberedskab, er der da også en forhøjet risiko for, at en sygdom som ebola eller lassafeber bryder ud under et stort internationalt arrangement, hvor folk fra mange verdenshjørner er samlet i stort antal.
- Når så mange er samlet, vil en smitsom sygdom hurtigt kunne sprede sig, siger han.
Japanernes argument holder ikkeJohn-Erik Stig Hansen er dog ikke overbevist af japanernes argument om, at de har importeret de fem vira for at kunne efterprøve de tests, de bruger på smittede personer.
- Det behøver man altså ikke levende virus for at gøre.
Vi kan også stille en ebola-diagnose herhjemme, selvom vi kun arbejder med inaktivt materiale, siger han.
Når man arbejder med aktivt virus-materiale af så farlig karakter, som det Japan har importeret, kræver det et laboratorium, som lever op til de skarpeste sikkerhedsforanstaltninger.
Det såkaldte bio-sikkerhedsniveau-4.
Sådan et laboratorium fik Japans pendant til Statens Serum Institut, National Institute of Infectious Diseases, bygget i 2015.
- Det virker, som om at man nu benytter lejligheden til at få tilladelse til at arbejde forskningsmæssigt med de her vira, siger John-Erik Stig Hansen.
Flere laboratorier betyder større risiciDe sidste 15 år er der, ifølge John- Erik Stig Hansen, bygget et stort antal af nye laboratorier, der lever op til sikkerhedsniveau-4 og som dermed kan håndtere de farligste og mest smitsomme vira, vi har på jorden.
- Det er en smule bekymrende.
For selvom niveau-4 mindsker risikoen for udslip rigtig, rigtig meget, er det umuligt at sikre sig 100 procent, siger John-Erik Stig Hansen.
Der er to slags risici:Den første er uheld, hvor der sker udslip på grund af menneskelige fejl.
Den anden er onde hensigter fra personer, der udnytter deres viden om vira og adgang til laboratoriefaciliteter til trusler, terror eller krig.
Jo flere laboratorier, der skyder op, desto flere mennesker bliver uddannet til at håndtere de farlige vira, og dermed stiger risikoen også.
Tusindvis af forskere kan lave biologiske våbenI løbet af de sidste 15-20 år er der også opstået en helt ny mulighed for at få fingrene i farlige vira.
I dag kan et virus nemlig genskabes fra bunden uden andet end kemi, fordi vi kender DNA-sekvenserne.
© WikiMedia CommonsAmerikanske forskere genskaber den spanske sygeI 1918 rasede pandemien “den spanske syge”.
På trods af sit navn opstod sygdommen formentlig i USA, hvorfra den (hjulpet godt på vej af 1.
Verdenskrig) spredte sig lynhurtigt til andre kontinenter.
I løbet af ét år døde omkring 50 millioner mennesker af sygdommen, som var en type af fugleinfluenza.
Lige så hurtigt, som sygdommen opstod, lige så hurtigt forsvandt den igen.
Selve virussen eksisterer dog den dag i dag.
I 2005 lykkedes det nemlig amerikanske forskere at genskabe den i laboratoriet, så USA nu har virussen på lager, hvis en lignende pandemi en dag skulle bryde ud.
Kilde: cdc.
gov.
- Det er informationer, som ligger frit tilgængeligt i store internationale databaser, fortæller John-Erik Stig HansenDet er selvfølgelig stadig de færreste, der har den nødvendige viden og de nødvendige remedier til at frembringe et virus eller en bakterie.
- Men hvis vi skruer tiden 25 år tilbage, var der måske 60 mennesker i verden, der kunne lave et biologisk våben af miltbrand-bakterien.
I dag er der måske 6.
000, siger John-Erik Stig Hansen.
'Vi ser en slags laboratorie-kapløb'USA er det land i verden, der har flest niveau-4 laboratorier.
I Europa findes der også flere.
blandt andet i Sverige, Storbritannien, Ungarn og Tyskland.
Der går national suverænitets-diskusssion i det.
Ligesom med våbenkapløb ser vi en slags laboratorie-kapløb.
John-Erik Stig Hansen, chef for Danmarks Bioberedskab.
I Danmark har vi kun laboratorier, der opererer på niveau-3, hvor de farligste vira håndteres i inaktiv tilstand.
- Det er et aktivt fravalg.
I Danmark har vi vurderet, at omkostninger og besvær ikke står mål med udbyttet, siger John-Erik Stig Hansen.
I stedet har vi et tæt samarbejde med Robert Koch Instituttet i Berlin, som har aktive versioner af de farlige vira på lager.
Ifølge John-Erik Stig Hansen er det arbejde, som niveau-4 laboratorierne udfører, i høj grad væsentligt, fordi undersøgelser af de levende vira bidrager til udvikling af vacciner og behandling af nogle af verdens mest dødbringende sygdomme.
Men samtidig mener han, at vi sagtens kunne nøjes med færre laboratorier og i stedet samarbejde mellem landene, da det ville reducere risikoen for uheld eller misbrug.
- Der går national suverænitets-diskusssion i det.
Ligesom med våbenkapløb ser vi en slags laboratorie-kapløb, siger han.
FacebookTwitterKopier linkEmner:Japan|Sygdomme og lidelser|Storbritannien|Statens Serum Institut|Militærudstyr




https://www.dr.dk/nyheder/kultur/gaming/fortnite-superstjerne-i-modvind-efter-besked-til-lady-gaga

GamingFortnite-superstjerne i modvind efter besked til Lady GagaVerdens største 'Fortnite'-spiller, Tyler 'Ninja' Blevins, har fået en virtuel Twitter-hær på nakken.
Popstjernen og Oscar-vinderen Lady Gaga (til højre) og verdens største 'Fortnite'-spiller, Tyler 'Ninja' Blevins, er raget uklar på Twitter på grund af det populære spil.
Af Kasper Madsbøll Christensen18.
okt.
2019 kl.
18.
30Læs opFørst gik 'Fornite' i sort.
Så viste det sig, at den sorte skærm blot var en forberedelse til en helt ny udgave af det populære spil.
Og så blandede popstjernen Lady Gaga sig.
Hun gik til tasterne på Twitter for at stille et - for mange - ret simpelt spørgsmål.
Nemlig:- 'Hvad er Fortnite?
' (stavet Fortnight).
Og før det var menneskeligt muligt at stave til 'Bad Romance', var sangeren raget uklar med den professionelle gamer og verdens største 'Fortnite'-spiller, Tyler 'Ninja' Blevins - der har over 22 millioner abonnenter på sin Youtube-konto.
Er du forvirret?
Så hæng lige på et øjeblik, mens du lytter til - ja - 'Bad Romance':Lady Gaga - Bad Romance'Fortnite'-stunt gav poteSøndag gik et af verdens mest populære computerspil - Fortnite - i sort, efter en virtuel raket sprængte spillets landskab i stykker.
Det efterlod spillerne med en mørk skærm med et roterende sort hul, så ingen kunne spille videre.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
Spileksperter begyndte straks at spekulere i, om en mulig forklaring på den mystiske hændelse var en omfattende opdatering af spillet.
Og ganske rigtigt, efter halvandet døgn kom der en opdatering af spillet - nu kan alverdens gamere se frem til at spille 'Fortnite Chapter 2'.
Det spektakulære markedsføringsstunt har vist sig at give pote.
Alverdens medier har de seneste dage rapporteret om 'Fortnite' - og det er også her, Lady Gaga kommer ind i billedet.
Popstjernens spørgsmål om, hvad 'Fornite' egentlig var, affødte med det samme tusindvis af reaktioner og kommentarer.
Én af kommentarerne kom altså fra Tyler 'Ninja' Blevins.
- Ring til mig på telefonen.
Jeg skal nok give dig en million grunde til at spille.
Dig og mig, lød hans kække svar med tre slet skjulte referencer til Lady Gaga-hittene 'Telephone', 'A Million Reasons' og 'You and I'.
Vil ikke spille med kvinderDet har dog straks fået en virtuel hær af Twitter-brugere til at fare til tasterne.
Sidste år kom Tyler 'Ninja' Blevins nemlig under skarp kritik, fordi han ikke ville spille med kvinder.
Han uddybede senere, at det var af hensyn til sin kone og familie, at han ikke vil spille med kvindelige gamere.
- Hvis jeg har en samtale med en kvindelig gamer, hvor vi spiller sammen, og der et lille hint af en flirt eller lignende, så bliver det kørt op og bliver til clickbait-historier, der kommer til at eksistere for evigt, har 'Ninja' tidligere sagt til spilmediet Polygon.
Nu spørger folk så, hvad der mon har ændret sig.
- Undskyld mig, men var du ikke den succesfulde, mandlige streamer, der sagde, at han ikke ville spille med kvinder, lyder det retoriske spørgsmål fra en Twitter-bruger.
- Du er åbenbart ikke sexistisk, hvis de (kvinderne) er berømte nok, spekulerer en anden.
Lady Gaga vandt tidligere på året en Oscar for 'Bedste originale sang' for powerballaden 'Shallow' fra filmen 'A Star is Born'.
Hun var også nomineret til prisen for 'Bedste kvindelige hovedrolle' for sin præstation i filmen.
Gaga: 'Hvem er du?
'Nu lader det så til, at Lady Gaga har fundet sin helt egen måde at råbe 'Stop callin', stop callin', I don't wanna talk anymore' efter 'Ninja'.
Hun har helt simpelt svaret ham:- Ninja, hvem er du?
Dét tweet har i skrivende stund fået mere end en halv million likes.
Læs også:Gamingredaktør om Fortnite-lukning: 'Jeg mindes ikke at have set noget lignende'FacebookTwitterKopier linkEmner:Lady Gaga (musiker)|Twitter|Pop og rock|Computerspil|Youtube




https://www.dr.dk/nyheder/regionale/hovedstadsomraadet/hvidovre-hospital-indfoerer-telemedicin-gravide

KøbenhavnHvidovre Hospital indfører telemedicin for gravideMaria kunne tjekke blodtryk og puls hjemmefra og slap for indlæggelse.
For Maria Abdrabo og manden Milo betød telemedicinen, at der var mere ro på, på trods af fødselskomplikationer.
- Det var en god mulighed i en dårlig situation.
 DR)Af Kamilla Mærsk18.
okt.
2019 kl.
15.
42Læs opDet er deprimerende at være indlagt som gravid.
Sådan følte Maria Abdrabo det, da hun skulle føde sit første barn, og var indlagt i længere tid, fordi hendes vand var gået for tidligt.
- Man ligger bare og venter på, at tiden går, og har alt for meget tid til at google om for tidligt fødte og blive bekymret, fortæller hun.
Da hun blev mor til barn nummer to, sønnen Elias, gik vandet for tidligt.
Igen.
Hvad er telemedicin: Telemedicin er en fællesbetegnelse, der dækker sundhedsydelser, der bliver leveret digitalt.
Dermed undgår borgeren at skulle ind på hospitalet, hvis det ikke er nødvendigt.
Patienterne kan følge udviklingen i egen sygdom via målinger af fx blodtryk, infektionstal eller vægt, som de selv skal registere.
Samtidigt kan hospitalet tjekke målingerne og rådgive patienten.
Men denne gang slap hun for indlæggelse.
I stedet blev hun tilbudt telemedicin - altså, at hospitalet sendte blandt andet blodtryksmåler og elektroder til måling af puls og hjerterytme hjem til hende.
Dermed kunne hun ligge hjemme på sin sofa og tage daglige blodprøver og måle sønnens puls og hjerterytme.
Resultaterne kunne hun så sende via en tablet til Hvidovre Hospital.
- Det var en gave, særligt fordi vi også har vores datter.
Hvis jeg skulle have været indlagt, havde jeg ikke været sammen med hende dagligt i mange uger, siger Maria Abdrabo.
Hvidovre Hospital er det andet sted i Danmark, der nu indfører telemedicin til gravide.
I 2012 indførte Aarhus Universitets Hospital som de første tilbuddet til kvinder med komplikationer op til fødslen, mens brugen af telemedicin til andre sygdomme som blandt andet KOL-patienter har været igang siden 2012 på forskellige andre hospitaler.
Lige så sikkert som stuegangPå fødeafdelingen på Hvidovre Hospital sidder jordemoder Birgitte Sørensen foran computeren.
Her tjekker hun al den data, som Maria Abdrabo og andre kvinder har sendt til hospitalet.
- Det kan godt være, at vi på sigt vil spare en sengeplads væk, men i udgangspunktet, så har vi iværksat det her, fordi vi tror det vil give et godt patientforløb for kvinderneDitte Kischner, Vicechefsjordemoder, Hvidovre HospitalSelvom Birgitte Sørensen ingen fysisk kontakt har med kvinderne, så er hun ikke nervøs for, at den data, som bliver sendt ind, skulle indeholde fejl.
- Vi registrerer det på samme måde, som hvis jeg havde været inde på en stue og måle blodtrykket.
Hvis der er noget, som er ud over det sædvanlige, så vil jeg kunne se det inde i systemet, siger hun.
Hvis tallene giver anledning til bekymring, indkalder Birgitte Sørensen straks kvinden til fysisk kontrol på hospitalet.
- Men vi oplever faktisk, at kvinderne selv har reageret på tallene.
Gennem telemedicinen har de nemlig også selv bedre mulighed for at følge med, end hvis de var indlagt, fortæller hun.
Ikke alle får tilbuddetSelvom der er mange fordele for de gravide kvinder ved telemedicin, så er det ikke alle på Hvidovre Hospital, som får tilbuddet.
- Vi har sammen med vores læger lavet nogle begrænsninger på, hvem der kan ligge derhjemme, fortæller vicechefsjordemoder Ditte Kischner.
Blandt andet må komplikationerne under graviditeten ikke være for alvorlige.
Eksempelvis kan kvinder med forhøjet infektionstal ikke blive tilbudt telemedicin.
- Derudover sikrer vi os, at vi kan stole på, at de kvinder, der får tilbuddet, sender al data ind.
Og så skal de kunne forstå, læse og tale dansk eller engelsk, siger Ditte Kischner.
Ditte Kischner, vicechefsjordemoder, ser mange fordele ved, at gravide ikke behøver at blive indlagt, hvis de oplever komplikationer under graviditeten.
Ikke en spareøvelseUdover at kvinder som Maria Abdrabo føler sig mindre syge undere deres graviditet, er der også en økonomisk gevinst at hente for Hvidovre Hospital.
Hospitalet slipper nemlig for at indlægge patienterne.
Men på trods af den mulige økonomiske gevinst ved telemedicin, så er der ikke tale om en spareøvelse, forklarer Ditte Kischner.
- Det kan godt være, at vi på sigt vil spare en sengeplads, men i udgangspunktet har vi iværksat det her, fordi vi tror, det vil give et godt patientforløb for kvinderne.
Det bakkes op af Danske Patienter, som mener, at endnu flere patientgrupper kan få gavn af telemedicin.
- For det første gør telemedicin, at man ikke behøver være på hospitalet, derudover bliver man overvåget, og det giver rigtig mange patienter en tryghed.
Mange patienter oplever også, de får en bedre indsigt i deres sygdom, fordi de følger den, fortæller Annette Wandel, der er vicedirektør i Danske Patienter.
For Maria Abdrabo betød telemedicinen, at der var mere ro på trods fødselskomplikationerne.
- Det var en god mulighed i en dårlig situation, siger hun.
Hvidovre Hospital vurderer, at omkring 1.
000 ud af 7.
500 patienter årligt kan få gavn af telemedicin på hospitalet.
Telemedicinen er også på vej til patienter med KOL, diabetes, inflammatoriske tarmsygdomme og til børn og unge med kroniske sygdomme på hospitalet.
FacebookTwitterKopier linkEmner:Hospitaler|Hvidovre Hospital|Sundhedsvæsen|Danske Patienter|Hvidovre




https://www.dr.dk/nyheder/udland/10-nordirere-kan-spaende-ben-boris-johnsons-brexit

BrexitSe temaUdland10 nordirere kan spænde ben for Boris Johnsons brexitEn milliard pund, våbensmugling og en bommert fra Theresa May er alle dele af fortællingen om DUP, som kan smadre Johnsons brexit-plan.
© ScanpixAf Sean Coogan18.
okt.
2019 kl.
20.
09Læs opDet nordirske parti Democratic Unionist Party, DUP, sidder på blot 10 af det britiske underhus' 650 mandater.
Alligevel har partiet spillet en stor rolle i de seneste års brexit-drama.
DUP har nemlig holdt De Konservative ved magten i Storbritannien og har derfor haft mere at sige, end deres 10 mandater lægger op til.
I går kom der en stor nyhed fra Bruxelles, hvor alverdens medier gik i breaking-format, da den britiske premierminister, Boris Johnson, proklamerede, at han havde landet en ny brexit-aftale med EU.
Straks efter var manges øjne rettet mod DUP.
Ville de vende tommelfingeren op eller ned?
Kort tid efter tog brexit-optimismen så et dyk, da nordirerne meldte ud, at de ikke kunne sige ja til aftalen.
Læs også:Bildsøe: Nu skal Johnson have det magiske regnestykke til at gå opDermed står Boris Johnson over for en endnu større opgave med at finde et flertal for sin brexit-aftale, inden den i morgen skal til afstemning i det britiske underhus.
I det følgende kigger vi nærmere på DUP.
Et parti med blodige rødder, og som altså kan ende med at stå i vejen for Boris Johnsons brexit-triumf.
Milliarder for at støtte regeringenÅret var 2017, og DUP levede en stille tilværelse i det britiske parlament i Westminster.
Her sad partiet på otte af parlamentets 650 mandater.
Men så tog premierminister Theresa May en skæbnesvanger beslutning og bad om et nyvalg i Storbritannien.
Hun ville have flere mandater til sit konservative parti, men valget endte med at blive en gedigen maveplasker, og hendes parti mistede sit flertal i parlamentet.
Her kommer DUP ind i billedet.
Partiet var med sine nu 10 mandater blot den sjettestørste gruppe i parlamentet, men stod pludselig i rollen som kongemager.
DUP sagde ja til at pege på Theresa May som premierminister.
Men det ville ikke være gratis.
Theresa Mays konservative parti blev enige med DUP om den såkaldte supply and confidence-aftale.
Den går kort sagt ud på, at DUP støtter den britiske regering i spørgsmål om centrale emner som blandt andet finansloven og ved mistillidsafstemninger.
DUP og Theresa Mays konservative parti blev enige om at samarbejde efter valget i 2017.
Omvendt kunne DUP melde ud, at de havde sikret sig en milliard pund øremærket Nordirland over de kommende to år samt forpligtelser om ekstra hjælp til pensionister og en anerkendelse af Nordirlands særlige status i Det Forenede Kongerige.
- De blev kastet direkte ind i centrum og fik en helt utrolig magt, fordi det var dem, der afgjorde, om De Konservative fik deres ting igennem eller ej, fortæller Kim Bildsøe Lassen, DR's korrespondent i Storbritannien.
Læs også:Johnsons nordirske støtteparti: Vi kan ikke bakke op om brexit-aftale, 'som det ser ud nu'- De fik også afgørende indflydelse på den måde, at Theresa May ikke kunne lave nogen brexit-aftale uden om DUP, siger korrespondenten.
Flere konservative parlamentarikere meldte nemlig ud, at de ville stemme efter DUP i forbindelse med de vigtige brexit-afstemninger.
DUP-faktorenÅrsagen skal blandt andet findes i, at partiet for mange repræsenterer det britiske i Nordirland, siger Kim Bildsøe Lassen.
Han peger på, at DUP historisk har haft en stor rolle i at formulere tankegangen om unionen mellem Nordirland og det britiske Forenede Kongerige.
Tre gange lykkedes det ikke Theresa May at få DUP til at støtte hendes brexit-aftale - og lige så mange gange blev den nedstemt.
- En stor del af den udfordring, som Theresa May havde, er skabt af, at hun var nødt til at have DUP med, hvis det skulle lykkes.
Når nu det ikke lykkedes, er det i høj grad derfor, siger Kim Bildsøe Lassen.
DUP's næstformand, Nigel Dodds, og hans partifæller har stor indflydelse på brexit-debatten.
- DUP kom til at sidde med en form for veto-ret over en masse.
Det passede dem enormt fint, men det gjorde, at deres indflydelse var helt uforholdsmæssig stor.
Partiet har i teorien mistet sin afgørende rolle, efter Boris Johnsons regering er kommet i mindretal, efter regeringen har smidt 21 medlemmer ud af partiet for at gå mod partilinjen.
Men i praksis har de stadig en vis magt, når det kommer til brexit.
- Der er stadig mange i parlamentet, der siger, at de kigger på, hvad DUP gør.
Om det så er afgørende for, hvad de selv stemmer, kommer vi til at se i morgen, siger korrespondenten.
- Der er ingen tvivl om, at hvis DUP havde sagt god for denne aftale, så var der ikke så stor risiko for, at den ikke kom igennem.
Blodig fortidDUP blev stiftet af den protestantiske præst Ian Paisley i 1971.
Partiet har en blakket fortid på grund af dets forbindelser til protestantiske militante grupper, der var med til at slå andre nordirere ihjel under konflikten, som skændte Nordirland fra 1969-98.
Her kæmpede protestanter og katolikker mod hinanden i en konflikt, som kostede flere end 3.
500 mennesker livet.
Da protestanter ved et lukket møde i Belfast i 1986 etablerede den militante gruppe Ulster Resistance, var det med Sammy Wilson som mødeleder, beretter The Guardian.
Wilson er i dag brexit-talsmand i DUP.
Til stede var også DUP's stifter, Ian Paisley, såvel som Nigel Dodds, som i dag er næstformand i DUP.
Paisley deltog ved flere rekrutteringsmøder for den militante gruppe, hvor han slog fast, at enhver nordirer "må være klar til at gøre modstand – med de midler, som situationen kræver – mod dem, som ønsker at drive os ind i en samlet irsk republik mod vores ønsker".
DUP-stifter Ian Paisley var en splittende figur i det delte Nordirland.
Han gik af som leder af DUP i 2008 og døde i 2014.
Året efter var gruppen med til at smugle hundredvis af skydevåben og tusindvis af patroner ind i Nordirland.
Ifølge The Guardian blev nogle af de smuglede våben over de næste 17 år brugt til tre massakrer, der kostede 19 mennesker livet, samt til mord eller mordforsøg på omkring 70 mennesker i Nordirland.
DUP er dog ikke det eneste parti i Nordirland, der har politikere, som har været involveret i volden i landet, påpeger den britiske avis, som henviser til pro-irske Sinn Féin, der har pladser i både Underhuset og det nordirske parlament.
Kæmper for deres eksistensgrundlagDUP hældte i går en kold spand vand i hovedet på Boris Johnson, da man meldte ud, at man ikke ville støtte hans brexit-aftale.
Og man skal ikke forvente, at de kan fristes til at ombestemme sig, fastslår Kim Bildsøe Lassen.
Hele partiets eksistensgrundlag er nemlig på spil.
DUP er unionistisk, hvilket vil sige, at de kæmper for, at Nordirland skal forblive en del af det britiske Forenede Kongerige.
Partiets vælgere findes derfor blandt Nordirlands protestantiske befolkning, mens langt de fleste katolikker stemmer på republikanske partier, som ønsker et forenet Irland.
Unionen med Det Forenede Kongerige er hjerteblod for Arlene Foster og resten af DUP.
DUP eksisterer på grund af overbevisningen om, at Nordirland skal være en del af Det Forenede Kongerige.
Så ethvert tiltag, der gør ting anderledes i Nordirland end i resten af Det Forenede Kongerige, er en udfordring for DUP, forklarer Kim Bildsøe.
Han peger på, at en række af tiltagene i Johnsons brexit-aftale gør, at Nordirland netop behandles anderledes end resten af kongeriget.
DUP's største frygt er, at de med tiden vil glide væk fra Det Forenede Kongerige, og at Nordirland så vil blive genforenet med Irland.
- De eksisterer for at forhindre det.
Det her er hjerteblod for dem, siger Kim Bildsøe Lassen.
DUP har også dybe religiøse rødder og er derfor indædte modstandere af både abort og ægteskab mellem personer af samme køn.
Tilbage i 2015 blokerede partiet en ny lov med et særligt veto, da et flertal i det nordirske parlament stemte for at tillade homo-ægteskaber.
Flere konservative langede derfor ud efter aftalen, som Det Konservative Parti i 2017 indgik med DUP.
Herunder den tidligere ledende konservativ Lord Chris Patten, som mente, at DUP havde et "giftigt" brand, og at aftalen kunne være en udfordring for den skrøbelig fred i Nordirland.
Har oplevet konfliktens grimme ansigtDen såkaldte Langfredagsaftale satte i 1998 et foreløbigt punktum for de borgerkrigslignende tilstande i Nordirland.
DUP stemte som det eneste større nordirske parti imod.
I går meldte partiet ud, at Johnsons nye brexit-aftale er til fare for fredsaftalen.
- Her i sidste øjeblik er Irlands regering, EU og den britiske regering blevet enige om at trampe hen over Langfredagsaftalen, som de eller havde svoret på at støtte, lød det fra Nigel Dodds, DUP's næstformand.
Du kan blive klogere på udfordringen med Nordirland i denne video.
Den er lavet inden Boris Johnsons seneste brexit-udspil.
Partiets formand, Arlene Foster, er en person, der i den grad har haft den nordirske konflikt tæt ind på kroppen.
Da hun var otte år gammel, blev hendes far skudt i hovedet af IRA, der i næsten 100 år førte en væbnet kamp for Nordirlands forening med Irland, og som betragtes som en terrororganisation af blandt andre Storbritannien og USA.
I et interview med den nordirske avis Belfast Telegraph fortæller hun om den traumatiske oplevelse.
Hun sad i køkkenet med sin mor i deres hjem på en gård i det landlige Fermanagh i den sydlige del af Nordirland, da de pludselig hørte pistolskud.
- Jeg vidste ikke, hvad det var, indtil min far kravlede ind på alle fire med blod strømmende ud af hovedet.
Hendes far overlevede angrebet, som menes at være sket, fordi han var medlem af det nordirske politi.
Den stærkt konservative Arlene Foster oplevede som barn volden i Nordirland på nærmeste hold.
Familien flyttede efterfølgende, men det betød ikke, at de kom i sikkerhed.
Da Foster var 16 år gammel, blev hendes skolebus udsat for et bombeangreb, hvor IRA forgæves forsøgte at dræbe buschaufføren, som var deltidssoldat i den britiske hær.
De to traumatiske oplevelser har været med til at forme hende, siger Arlene Foster.
- Det er en del af, hvem jeg er, og kan ikke benægtes.
Det påvirkede mine teenageår, og det påvirkede mine politiske beslutninger, men samtidig mener jeg ikke, at vi skal lade fortiden definere, hvad vi gør i fremtiden.
Hvad fremtiden bringer for Arlene Foster og hendes nordirske parti, kan meget vel blive afgjort inden for den kommende tid.
I morgen vil Boris Johnson forsøge at få Underhuset til at sige ja til hans brexitaftale.
Det vides endnu ikke, om DUP vil stemme nej eller blot undlade at stemme.
Men en ting har de slået fast: Johnson får ikke hjælp fra DUP.
FacebookTwitterKopier linkEmner:Boris Johnson (politiker)|Nordirland|Storbritannien|EU-forhold|IRA




https://www.dr.dk/musik/sofie-gav-danske-musikere-klima-opsang-til-stort-prisshow-kan-i-ikke-finde-paa-noget-bedre

Danish Music Awards 2019Se temaMusikSofie gav danske musikere klima-opsang til stort prisshow: 'Kan I ikke finde på noget bedre?
'Der skal findes alternativer til konfetti, lyder budskabet.
Mø overvejer nu at gå nye veje.
Sofie Randel (tv.
) langede ud efter danske musikeres brug af konfetti.
Her ses hun og kollegaen Line Marie Bach (th.
) med prisen for  'Årets Frivillige', som de som en del af Resource Warriors vandt ved torsdagens Danish Music Awards.
Af Christian Ellegaard18.
okt.
2019 kl.
15.
11 | opdateret 21.
okt.
2019 kl.
11.
09Læs opChristopher gjorde det.
Jada gjorde det.
Clara gjorde det:Fyrede konfetti af fra scenen, da de torsdag optrådte til årets Danish Music Awards.
Men måske burde landets største musikere tænke sig om en ekstra gang, inden de igen kører konfettikanonerne i stilling.
Sådan lyder i hvert fald opfordringen fra Sofie Randel, der er resource manager og affaldsansvarlig ved den aarhusianske festival Northside.
- Jeg synes, det er så ærgerligt, at man skyder konfetti af for få sekunders effekt, for det bliver bare til skrald bagefter.
Så kunne man ikke finde på noget bedre?
Kunne man bruge et alternativ, som er mere bæredygtigt?
sagde hun, da DR fangede hende ved torsdagens prisfest.
I tænker nok ikke over det, men al den konfetti.
.
.
Hvad skal det til for?
Det er vores frivillige, der skal samle det op, og det kan ikke genanvendes.
Sofie Randel, resource manager ved NorthsideHer modtog hun på vegne af Resource Warriors - en gruppe af frivillige på festivalen Northside, der arbejder med bæredygtighed, - prisen i kategorien 'Årets Frivillige'.
Læs også:'Det var kraftedeme på tide': Lis Sørensen hædret med helt særlig prisUnder sin takketale vendte hun sig pludselig direkte mod aftenens nominerede musikere, der var placeret på et podie bag talerstolen, og gav dem en verbal, løftet pegefinger:- I tænker nok ikke over det, men al den konfetti.
.
.
Hvad skal det til for?
Det er vores frivillige, der skal samle det op, og det kan ikke genanvendes, lød det fra Sofie Randel, der opfordrede kunstnerne til at droppe konfettien og finde andre måder at peppe deres sceneshows op.
- Der er så meget fed teknologi derude og andre effekter, man kan bruge på scenen, så er det virkelig nødvendigt med den konfetti?
uddybede hun efter showet.
Sangerinderne Jada og Clara optrådte sammen ved årets DMA-fest og sluttede af med et brag - og masser af konfetti.
Masser af konfetti ved årets DMANoget ironisk blev der netop fyret spandevis af konfetti af under årets Danish Music Awards, og det huer bestemt ikke Sofie Randel.
- Jeg synes, det er ærgerligt, for alt dét der, det ryger jo lige i skraldespanden, sagde hun efter showet og pegede ud mod gulvet i salen, der var fuld af konfetti og skrald efterladt af publikum.
Hun vil ikke diktere, hvad kunstnerne skal gøre på scenen, men håber, hun kan være med til inspirere musikerne til at tænke i alternativer.
- Det er ikke fordi, vi skal leve i en askese-verden, hvor vi intet må.
Selvfølgelig skal publikum have en fed oplevelse, og et sceneshow skal da være over the top, men Christopher og alle de andre, som fyrede konfetti af i aften, kunne måske godt få den samme fede effekt ved at gøre noget andet.
Der blev fyret massevis af konfetti af under årets Danish Music Awards, som efter showet blev fejet sammen og samlet op i store plastsække sammen med alt andet skrald på gulvet i salen.
Under sin takketale bad Sofie Randel også de danske musikere om at tænke over, hvor mange plastflasker med vand, de beder om at få stillet i deres backstagerum, når de optræder på landets musikfestivaler og koncertsteder.
Jeg synes det var så nice, at hun bare var helt ærlig, for det er jo realiteten.
Mø, sangerinde- Der er mange musikere, der allerede tænker over det her med vandflaskerne, men de kunne godt gøre endnu mere.
Måske kunne de lave deres egne drikkedunke?
- Som kunstner når man ud til et bredt publikum, så hvis de gjorde en ekstra indsats, kunne det måske også være med til at inspirere andre og vise, at bæredygtighed også kan være cool og tjekket.
De er jo forbilleder for os andre, sagde hun efter showet.
Mø overvejer at droppe konfettiEn af de kunstnere, der for alvor tog Sofie Randels opsang til sig, var hitsangerinden Mø.
- Jeg synes det var så nice, at hun bare var helt ærlig, for det er jo realiteten, sagde Mø og fortsatte:- Det er rigtig nok, plastflasker er en dræber, når man er på tour.
Så skal man have en flaske vand til trommeslageren, en flaske til sig selv, vandflasker ude backstage, plastflasker overalt.
Plast, plast, plast, lort, lort lort, lød det fra Mø, der i øvrigt havde taget sin egen drikkedunk med til DMA-festen.
Mø kom også selv på talerstolen, da hun vandt prisen som 'Årets Danske Sangskriver' for sit seneste album, 'Forever Neverland'.
Hun var iført en t-shirt, hvor hun også selv gik til kamp for miljøet - blandt andet med budskabet 'Nej til pesticider i grundvandet'.
Opsangen fra talerstolen fik også sangerinden til at genoverveje sit eget forbrug af konfetti – noget som Mø for eksempel brugte flittigt, da hun optrådte på årets Roskilde Festival.
- Jeg må ærligt indrømme, at jeg faktisk ikke vidste, at konfetti var en 'klima-dræber', men det giver rigtig god mening, og da hun sagde det, tænkte jeg bare: 'Ved du hvad?
No more!
'.
Så vil det sige, at det er slut med konfetti fremover for dit vedkommende?
- Ja måske?
Ej, men det vil jeg seriøst virkelig gøre mig umage for at prøve ikke at gøre brug af fremover.
Når jeg nu er i den position, jeg er, så kunne det da være fedt, hvis man faktisk prøvede at gøre noget.
Hør hittet 'Blur' fra Møs seneste plade, 'Forever Neverland', her:Mø - BlurLæs også:De største vindere dukkede ikke op: Her er alle vinderne ved Danish Music AwardsDe store vindere ved torsdagens prisfest blev i øvrigt Lukas Graham, der løb med tre priser.
Opdateret: Tidligere fremgik det af artiklen, at Nik & Jay benyttede sig af konfetti under deres optræden til DMA.
Dette var ikke korrekt.
FacebookTwitterKopier linkEmner:Lukas Graham (musiker)|NorthSide Festival|Danish Music Awards|Miljø og natur|Aarhus




https://www.dr.dk/nyheder/politik/tesfaye-om-sin-ministerpost-jeg-gad-ikke-vaere-endnu-en-praemieperker

PolitikTesfaye om sin ministerpost: Jeg gad ikke være endnu en præmieperkerSelvom integrationsminister Mattias Tesfayes far er fra Etopien, mener han ikke, det giver ham en særlig indsigt.
Af Adnan Al-Adhami18.
okt.
2019 kl.
13.
33Læs opIntegrations- og udlændingeminister Mattias Tesfayes møder nogen gange borgere, der tror, at hans etiopiske baggrund og mørke hud må give ham en særlig indsigt i integrationsområdet.
Men det billede kan Tesfaye ikke selv genkende.
- Der er ikke noget i min opvækst eller min opdragelse, som giver mig en måde at anskue tingene på, som du for eksempel ikke har, sagde Tesfaye til Johannes Langkilde i Det Politiske Talkshow på DR1.
- Jeg betragter det mere som et handicap, end som en gevinst, understregede han.
Ville alt andet end integrationspolitikFaktisk lovede Mattias Tesfaye sig selv, at han ville beskæftige sig med alt andet politik end integrations- og udlændingepolitikken.
- Jeg gad ikke være endnu en præmieperker i politik.
Så jeg interesserede mig mest for arbejdsmarkedet og uddannelsesområdet, men ad bagdøren og af kringlede omveje så endte jeg alligevel her, hvor jeg sidder i dag.
Da han blev udnævnt som integrations- og udlændingeminister, sagde han også til DR, at det nye job ikke var drømmejobbet.
- For at være helt ærlig, så er det her ikke dét drømmejob, jeg har drømt om, siden jeg var 14 år gammel.
Det er det ikke.
Der er ingen grund til at stå her og lyve.
Du kan se hele programmet her.
FacebookTwitterKopier linkEmner:Mattias Tesfaye (politiker)|DR1|Udlændingepolitik




https://www.dr.dk/nyheder/indland/fire-personer-anholdt-stribevis-af-indbrud-i-jylland

IndlandFire personer anholdt for stribevis af indbrud i JyllandRumænere mistænkt for mindst 14 indbrud i Vestdanmark.
Af Mark Lindved Norup18.
okt.
2019 kl.
15.
03 | opdateret 18.
okt.
2019 kl.
15.
20Læs opPolitiet har i dag anholdt fire rumænere, der er mistænkt for at have begået indbrud på lokaliteter i hele Vestdanmark.
De bliver sat i forbindelse med mindst 14 tilfælde af indbrud og indbrudsforsøg i forretninger, oplyser politiet.
Indbruddene er begået i alle de seks politikredse i Vestdanmark, og fremgangsmåden har primært været at bryde igennem taget på forretningerne.
På sporet af dem længeDet er politiets specialenhed Særlig Efterforskning Vest, der har foretaget anholdelserne.
- De fire anholdte er det, vi betegner som omrejsende kriminelle, der tydeligvis flytter sig rundt mellem politikredsene og begår kriminalitet.
- Vi har været på sporet af dem i noget tid, så jeg er ganske godt tilfreds med, at vi nu har fået dem anholdt, siger politiinspektør i specialenheden Brian Voss Olsen.
Anholdelserne blev foretaget i Nordjylland, og de anholdte fremstilles i grundlovsforhør ved Retten i Randers i morgen tidlig.
FacebookTwitterKopier linkEmner:Jylland|Kriminalitet|Tyverier|Særlig Efterforskning Vest|Retten i Randers




https://www.dr.dk/nyheder/penge/kinas-tigeroekonomi-har-oemme-poter-kan-koste-eksport-og-job-i-danmark

PengeKinas tigerøkonomi har ømme poter: Kan koste eksport og job i DanmarkDet er en stor vækstmotor, der skranter i øjeblikket, siger analytiker.
Verdens næststørste økonomi er nu ramt af den laveste vækstrate i tre årtier.
Af Oliver Batchelor18.
okt.
2019 kl.
13.
19Læs opDen kinesiske økonomi er ikke længere en tiger i fuldt firspring med tocifrede vækstrater, der trækker resten af verden med på bølgen.
I årets tredje kvartal voksede Kinas bruttonationalprodukt, bnp, kun med seks procent, hvilket er den laveste vækstrate i omkring tre årtier.
- Det er ikke sådan, at økonomien er bremset op.
Det er mere retningen, der er betydningsfuld.
Afmatningen i den kinesiske økonomi er et tegn på, at den globale vækst er aftagende.
Og det rammer også dansk økonomi, siger chefanalytiker i Nordea, Jan Størup Nielsen.
Læs også:Kinas økonomiske vækst når laveste niveau i knap 30 årSelvom Kina taber skridt på listen over lande med høj økonomisk vækst, er seks procent dog stadig milevidt foran raterne i så godt som alle vestlige lande.
Kina fejrede for nylig 70-året for den kommunistiske folkerepublik med en gigantisk militærparade i Beijing.
De seneste økonomiske tal er knap så imponerende.
For eksempel voksede det danske bruttonationalprodukt, som er værdien af den samlede produktion, kun med halvanden procent sidste år.
Men her er det værd at bide mærke i, hvor stor betydning selv små udsving i Kinas økonomi har for resten af verden, påpeger makroanalytiker hos Sydbank, Kim Blindbæk.
- Den kinesiske økonomi har trukket en tredjedel af den globale økonomiske vækst.
Så det er en stor vækstmotor, der skranter i øjeblikket.
Kan koste ordre og jobÅrsagen til nedbremsningen i kinesisk økonomi, der er faldet med 0,2 procentpoint fra andet til tredje kvartal, skal først og fremmest findes i den verserende handelskrig mellem Kina og USA.
Gensidig straftold og stilstand i handelsforhandlingerne mellem verdens to største økonomier har dæmpet investeringslysten i hele den globale økonomi.
Samtidig er der nervøsitet og usikkerhed omkring Storbritanniens udtræden af EU - det såkaldte brexit.
For de danske virksomheder, der eksporterer for omkring 30 milliarder kroner til Kina, koster det i ordrebøgerne, når den økonomiske vækst aftager i Kina.
Danske virksomheder har Tyskland som det største eksportmarked.
Kina er nummer seks på landelisten.
- Både direkte, men også ad bagdøren ved at danske virksomheder, der for eksempel leverer komponenter til amerikanske virksomheder, der eksporterer til Kina, mister ordrer, siger Kim Blindbæk.
I sidste ende er udviklingen i Kina med til at spænde ben for de senere års fremgang i beskæftigelsen i Danmark, lyder det fra Jan Størup Nielsen fra Nordea.
- Jeg mener, at vi kan se det ved, at den procentvise fremgang i de månedlige beskæftigelsestal er halveret i forhold til sidste år.
Så beskæftigelsen bremser op, og ledigheden falder ikke længere, som den har gjort det tidligere, siger Jan Størup Nielsen.
- Danske virksomheder er også betydelig mere pessimistiske end tidligere, når de bliver spurgt til deres forventninger til fremtiden.
Nabolande er hårdere ramtSkal Nordeas chefanalytiker pege på noget positivt ved situationen, så er det, at dansk økonomi ikke er ligeså hårdt ramt af de sløje vækstrater i Kina som vores nabolande, Sverige og Tyskland.
- De klassiske industrivarer som biler og store maskiner oplever en hurtigere opbremsning, når det går mindre godt i Kina.
Men i Danmark eksporterer vi meget grøn teknologi og medicin til Kina, som ikke i ligeså høj grad er ramt, siger Jan Størup Nielsen.
Kina er et stort marked for blandt andre danske cleantech-virksomheder.
Set fra dansk landbrugs side, er der faktisk varme forbindelser til Kina lige nu - men det har en anden årsag.
Udbrud af afrikansk svinepest har ramt kinesisk svineproduktion hårdt.
Og det kan mærkes hos de danske svineproducenter, der for blot få år siden var tvunget i knæ af meget lave priser på de hjemlige markeder.
- Svinepesten i Kina har fået den betydning, at dansk svinekød nu bliver aftaget i større mængder og til højere priser, siger Jan Størup Nielsen.
Forventer reaktion fra BeijingBegge analytikere regner med, at de sløje væksttal vil få regeringen i Beijing og den kinesiske centralbank til at sparke mere gang i økonomien.
Smertegrænsen er nået, vurderer Kim Blindbæk fra Sydbank.
- Det peger i retning af, at den kinesiske centralbank sænker renten, som de har holdt i ro igennem længere tid.
Samtidig kan centralbanken vælge at slække på kravene til bankernes pengereserver, så de får mulighed for at låne flere penge ud.
Iagttagere forventer, at Kinas centralbank vil føre en lempeligere pengepolitik for at undgå, at den økonomisk vækst dykker ned under seks procent.
Jan Størup Nielsen fra Nordea peger på, at den kinesiske regering normalt er meget aktiv i forhold til at trykke på enten den økonomiske speeder eller bremse:- Vi har set, at de er meget hurtige til at lave offentlige investeringer, typisk i infrastruktur, der sætter gang i økonomien.
Langt hurtigere end i Europa.
- Samtidig kan de også vælge at lempe reguleringerne på boligmarkedet for at sætte gang i aktiviteten.
Men det er mere tvivlsomt, om de gør det, fordi man samtidig frygter for, at det kan være med til at skabe en boligboble, siger han.
De asiatiske aktiemarkeder har reageret med svagt faldende kurser i kølvandet på de skuffende kinesiske væksttal.
FacebookTwitterKopier linkEmner:Kina|Nordea|Samfundsøkonomi|Økonomi|Jan Størup Nielsen (økonom)




https://www.dr.dk/sporten/fodbold/superliga/minut-minut-aab-modstaar-presset-i-doeende-sekunder-og-vinder






https://www.dr.dk/sporten/haandbold/herreligaen/gog-henter-haandboldprofil-hjem-fra-tyskland

HerreligaenGOG henter håndboldprofil hjem fra TysklandLandsholdsspiller Morten Olsen skifter til sommer tilbage til den danske liga.
Morten Olsen i duel med Sveriges Max Darj under EM i 2018.
Af Mathias Hauge Jacobsen18.
okt.
2019 kl.
13.
37Læs op© ScanpixMorten OlsenFødt: 11.
oktober 1984 (35 år)Position: PlaymakerTidligere klubber:GOG (2003-05)HF Mors (2005-06)Viborg HK (2006-07)Bjerringbro-Silkeborg (2007-10)Hannover-Burgdorf (2010-13)Saint-Raphaël (2013-15)Al Rayyan (2015)Hannover-Burgdorf (2015-2020)Landskampe/mål: 91/199De danske sølvvindere fra GOG forstærker sig til sommer med bagspilleren Morten Olsen.
Således meddeler den fynske håndboldklub, at de fra næste sæson får glæde af den nuværende Hannover-Burgdorf-spiller.
Folk, der ved, hvordan man vinder, er dem, vi jagter allermest.
Og det gør Morten.
Derfor har han stået øverst på vores liste i meget lang tid.
GOG-træner Nicolej KrickauDermed vender Morten Olsen tilbage til GOG, hvor hans seniorkarriere startede i 2003.
Til stor glæde for hovedpersonen selv.
- Der er mange grunde til at vælge GOG.
Alderen er blevet høj, så det er på tide at vende hjem igen.
Og der er GOG den eneste klub, der repræsenterer, hvad jeg står for.
- Mine år i GOG har altid betydet meget for mig, og jeg husker dem som værende fantastiske.
Det er med glæde, at jeg kan få lov til at komme hjem til GOG, siger Morten Olsen.
Morten Olsen (i midten) sammen med direktør Kasper Jørgensen (tv) og cheftræner Nicolej Krickau (th).
Skal skabe en vinderkulturOgså GOG-træner Nicolej Krickau glæder sig over sin kommende profil.
- Folk, der ved, hvordan man vinder, er dem, vi jagter allermest.
Og det gør Morten.
Derfor har han stået øverst på vores liste i meget lang tid.
- Han kan være med til at skabe en vinderkultur, og han skal være en katalysator og dynamo for at skabe en god dagligdag.
Det skal skinne igennem, at det vigtigste er at vinde, siger Nicolej Krickau, der suppleres af direktør i GOG, Kasper Jørgensen.
- Morten har en kæmpe erfaring, rutine og et kæmpe katalog af både klub- og landsholdspræstationer.
- Vi er rigtig glade for at kunne få en GOG-dreng tilbage til klubben.
Det er en stor dag for GOG, og det er en dag, hvor vi kan tillade os at sige, at vi præsenterer klubbens største navn i ti år, siger Kasper Jørgensen.
Morten Olsen når med denne sæson op på ti år i udlandet, der udover to perioder i Bundesligaklubben har budt på oplevelser i franske Saint-Raphaël og Al Rayyan i Qatar.
Den kommende GOG-spiller står noteret for 89 A-landskampe – og har i rødt og hvidt vundet både OL-guld i 2016 og VM-guld i januar i år.
FacebookTwitterKopier linkEmner:GOG Håndbold|Qatar|Håndbold|Tyskland




https://www.dr.dk/nyheder/regionale/oestjylland/som-taget-ud-af-bbcs-planet-earth-havoern-svoemmer-butterfly-i-egaa

ØstjyllandSom taget ud af BBC's Planet Earth: Havørn svømmer butterfly i Egå EngsøNaturformidler Jakob Sørensen fangede den specielle svømmeopvisning på kamera.
- Det var fuldstændig vanvittigt, lyder det fra den heldige fotograf, Jakob Sørensen.
Af Flemming Nielsen og Emma Lichscheidt18.
okt.
2019 kl.
10.
42Læs opHavørnen er en majestætisk flyver på himlen med sine brede vinger.
Men den er faktisk også en habil svømmer.
Det oplevede naturformidler Jakob Sørensen ved Egå Engsø nord for Aarhus i går eftermiddags.
Fakta om havørnenHavørnen er Nordeuropas største rovfugl.
Blandt ornitologer er havørnen kendt som "den flyvende dør" pga.
de stive, brede, rektangulære vinger.
Vingefanget er mellem 200 - 245 centimeter.
Kilde: Dansk Ornitologisk Forening- Det var fuldstændig vanvittigt!
Det var som taget ud af BBC's Planet Earth!
, siger Jakob Sørensen.
Han fortæller, at den store svømmer med et vingefang på 2,5 meter måtte svømme, fordi den havde fanget så stor en fisk, at den ikke kunne flyve med den.
- Den kom bare flyvende, og pludselig vendte den 130 grader og styrtdykkede for at fange det, der sandsynligvis var en ret stor fisk, for den kunne nemlig ikke flyve bagefter.
Så den svømmede mere end to hundrede meter ud til en lille ø, fortæller naturformidleren.
- Det er en vild teknik, den har, fortæller Jakob Sørensen.
(© Dr Østjylland)- Det lignede sådan noget butterfly, og det er utroligt, at den overhovedet kan med de store vinger.
Det er en vild teknik, den har.
Jakob Sørensen tog kameraet frem for at filme, da ørnen styrtdykkede, og i samme omgang fik han altså fanget den noget særprægede svømmeopvisning på video.
- Jeg har aldrig oplevet det før, siger han.
Se Jakob Sørensens video øverst på siden.
FacebookTwitterKopier linkEmner:BBC|Egå|Aarhus




https://www.dr.dk/nyheder/udland/el-clasico-udsat-efter-uro-i-barcelona

CatalonienSe temaUdlandEl Clásico udsat efter uro i BarcelonaStorkampen mellem FC Barcelona og Real Madrid er udskudt på ubestemt tid på grund af uroligheder i Barcelona.
Messi og co.
kommer ikke til at spille El Clásico den 26.
oktober.
Af Nikoline Vestergaard18.
okt.
2019 kl.
11.
29 | opdateret 18.
okt.
2019 kl.
11.
39Læs opDen spanske storkamp mellem FC Barcelona og Real Madrid er udskudt på ubestemt tid på grund af de store optøjer i Barcelona for tiden.
Det oplyser Det Spanske Fodboldforbund (RFEF) på sin hjemmeside.
Kampen skulle være spillet 26.
oktober, men på grund af uro i Catalonien har RFEF valgt at udsætte opgøret til en endnu ukendt dato.
Catalansk uafhængighedCatalonien er delt i spørgsmålet om uafhængighed.
Men et flertal af den catalanske befolkning ønsker stadig en legal folkeafstemning om uafhængighed.
Catalonien har selvstyre med eget parlament, regering og præsident.
Men Catalonien er ikke uafhængig af Spanien.
Separatisterne ønsker at blive helt uafhængige fra Spanien.
Den spanske stat bestemmer over Catalonien i forhold til udlandet, forsvar, anti-terror og grænsekontrol.
Tidligere på ugen blev der foreslået en løsning på kamp-problemet, nemlig at kampen kunne spilles i Madrid, men det var ingen af klubberne interesseret i.
Hvornår kampen så bliver afviklet vides endnu ikke.
De to klubber har fået indtil på mandag klokken 10 til at finde en ny dato i et i forvejen meget tætpakket program.
Lykkes det ikke vil fodboldforbundet finde en dato.
Læs også:Kræver selvstændigt Catalonien: Over en halv million på gaden i BarcelonaI mandags blev flere catalanske ledere idømt lange fængselsstraffe, hvilket har medført voldsomme uroligheder flere steder i Catalonien, hvor Barcelona er hovedstad.
FC Barcelona er en direkte del af uafhængighedskampen i Catalonien.
Klubben er erklæret catalansk og i forbindelse med fængselsdommene i mandags, udsendte klubben en længere meddelelse, hvor hovedbudskabet var, at fængselsstraffene ikke er den rigtige løsning.
FacebookTwitterKopier linkEmner:FC Barcelona|Barcelona|Real Madrid|Catalonien|Fodbold




https://www.dr.dk/nyheder/kultur/film/ny-komedie-forsoeger-hylde-amerikansk-rockikon-men-man-ender-i-daarligt-humoer

FilmlandSe temaAf Filmanmelder og vært på FilmlandPer Juul CarlsenFilm og serierNy komedie forsøger at hylde amerikansk rockikon.
.
.
Men man ender i dårligt humørAnmelder mener, at filmen 'Blinded by the Light' mangler noget dybde.
Jeg synes ganske enkelt, at din film bliver for let, Gurinder.
Jeg tror ikke på din film.
Jeg tror ikke på din hovedperson.
Det ligner simpelthen et menneske, der er presset ned i en filmskabelon, skriver Per Juul Carlsen.
(© Nick Wall/Warner Bros)18.
okt.
2019 kl.
13.
30Læs opNej, Gurinder Chada, så skidt har jeg det faktisk heller ikke.
Jeg er i okay humør.
Jeg kunne måske godt have sovet bedre, og al den regn påvirker jo også en, men jeg har det fint.
'Blinded by the Light' Instruktør: Gurinder ChadhaMedvirkende: Billy Barratt, Ronak Singh, Chadha BergesPremiere: 17.
oktoberJo, jeg vil meget gerne se en god film, det er jeg altid frisk på, men jeg har ikke brug for en til at peppe mig op.
Hvad siger du?
Du har en af den slags historier, der gør alle glade, til enhver tid, en rigtig opmuntrende beretning om at finde sig selv.
Det lyder da fint, men som sagt har jeg ikke noget behov for at blive opmuntret – og tror egentlig også, at jeg HAR fundet mig selv.
Den er mest henvendt til unge mennesker, der er fanget mellem to kulturer og som har brug for et ledende lys, siger du.
Og den er baseret på journalisten Sarfraz Manzoors erindringsbog 'Greetings from Bury Park', der handler om hans opvækst i provinshullet Luton, lige nord for London.
Dengang i 1980'erne da premierminister Margaret Thatcher knuste de britiske fagforeninger, arbejdsløsheden var høj og nynazisterne fra National Front marcherede i gaderne og overfaldt briter af anden etnisk herkomst.
Den 21-årige Viveik Kalra spiller den unge hovedkarakter, som finder inspiration i Bruce Springsteens musik.
(© Nick Wall/Warner Bros)Find lyset - og find dig selvDet var hårde tider, hvilket popmusikanter som Bananarama og Duran Duran gav et modsvar ved at klæ' sig farvestrålende og opfindsomt på.
Men Manzoor var ikke interesseret i pangfarvet britisk pop, kan jeg forstå på det hele.
Han faldt for den amerikanske arbejderklasseknægt Bruce Springsteen og hans jordnære sange om at finde lyset - og finde sig selv.
Springsteens tekster blev en ledestjerne for ham.
Sjovt, Gurinder, det lyder som din gamle film, 'Bend it Like Beckham', om pigen med de pakistanske rødder, der drømmer om at spille fodbold og har stjernen David Beckham som forbillede.
Det var dengang, du introducerede Keira Knightley på film.
Når jeg tænker over det, Gurinder, lyder din nye film, 'Blinded by the Light' som rigtig mange af dine andre film, om et ungt menneske, der har svært ved at navigere mellem de traditionsbundne forventninger fra muslimske forældre og de frisindede vestlige samfund, hvor de mange muligheder gør unge mennesker rundtossede.
En feel-good film man bliver i dårligt humør af?
Men lad mig se 'Blinded by the Light', Gurinder.
Du plejer jo at være garant for et par gode grin.
I det hele taget har du jo altid været dronningen af britiske feel good-film.
Man har simpelthen ikke lov til at være trist, når man forlader dine film.
Mmmh.
Jeg synes nu nok, han overspiller lidt, din hovedperson, ham, der spiller Sarfraz Manzoors alter ego Javed.
Jeg tror, vi alle meget hurtigt HAR forstået, at han virkelig har set lyset i Bruce Springsteens tekster.
Og smører du ikke lige lovlig tykt på hjemme hos hans familie?
Det er muligt, at pakistanske fædre er elendige til at give deres børn bare en lillebitte smule frihed, men ham fatteren der, han bliver jo ved og ved med at tryne knægten.
Filminstruktøren Gurinder Chadha lavede radio og tv, inden hun bevægede sig ind i filmindustrien, hvor hun har produceret en række hitfilm, som 'Bhaji on the Beach' fra 1993, 'Bend It Like Beckham' fra 2002 , 'Angus, Thongs and Perfect Snogging' fra 2008.
(© Nick Wall/Warner Bros)Han er meget skæg med sit evindelige ævl om, at jøder er gode til at lave penge, og at Springsteen er et godt forbillede for Javed, hvis han er jøde.
Men altså – han kører jo i ring.
Nu har jeg ikke læst Manzoors bog, men jeg forestiller mig, at den handler betydeligt mere om at vokse op i et provinshul, hvor nynazister truer indvandrer, og om stemningen under Thatcher.
Det ser ud som om, du virkelig har fokuseret på Springsteen, så det hele ikke blev alt for alvorligt.
Du er jo notorisk bange for at gøre folk kede af det.
Men glæden bliver jo større på en bund af alvor, sådan som Peter Farrelly viste fornylig med sin 'Green Book'.
Filmen bliver for letDet var feel good, så det baskede – men på en ubehagelig bund af klasseskel og racisme i USA.
Den ku' mærkes.
Jeg synes ganske enkelt, at din film bliver for let, Gurinder.
Jeg tror på dine gode intentioner og dit ønske om at hjælpe unge mennesker fanget i deres kultur.
Men jeg tror ikke på din film.
Jeg tror ikke på din hovedperson.
Det ligner simpelthen et menneske, der er presset ned i en filmskabelon.
Og nu kom jeg faktisk i skidt humør…Læs også:Ny dansk storfilm overrasker: Det umulige lykkes overbevisende godtFacebookTwitterKopier linkEmner:Bruce Springsteen (musiker)|David Beckham (fodboldspiller)|Storbritannien|Fodbold|London




https://www.dr.dk/nyheder/udland/bombe-draeber-mindst-62-under-fredagsboen-i-afghansk-moske

UdlandBombe dræber mindst 62 under fredagsbøn i afghansk moskéIngen har endnu taget skylden for et bombeangreb i en moské i det østlige Afghanistan.
Mindst 28 personer har mistet livet efter et bombeangreb på en moské i Afghanistan.
18.
okt.
2019 kl.
14.
59Læs opMindst 62 personer er fredag blevet dræbt i et voldsomt bombeangreb i en moské i det østlige Afghanistan.
Det oplyser Attaullah Khogyani, der er talsmand for guvernøren i Nangarhar-provinsen, hvor angrebet skete.
Han tilføjer, at moskéens tag er faldet sammen som følge af den voldsomme eksplosion.
Ud over de dræbte er mindst 55 personer såret, siger talsmanden.
Alle de dræbte var mødt op for at deltage i fredagsbønnen i moskéen, der ligger i Haska Mina-distriktet.
Det ligger cirka 50 kilometer fra Jalalabad, der ligger omkring 150 kilometer øst for hovedstaden Kabul.
En læge på et lokalt hospital siger, at "omkring" 32 lig er blevet bragt til hospitalet sammen med 50 sårede.
Ingen militante grupper har fredag eftermiddag taget skylden for angrebet.
Grupperne Islamisk Stat og Taliban er begge aktive i Nangarhar-provinsen.
Vidner siger, at moskéens tag faldt sammen efter en "højlydt" eksplosion.
Det vides ikke præcis, hvilken slags eksplosion der var tale om.
Stigning i angrebDet blodige angreb kommer, dagen efter at FN udtalte, at vold i Afghanistan er steget til et "uacceptabelt" niveau.
I FN's rapport, der kom torsdag, lød det, at et "hidtil uset" antal civile er blevet dræbt eller såret fra juli til september i 2019.
- Civile dødsfald er fuldstændig uacceptable, lyder det fra FN's særlige udsending i Afghanistan, Tadamichi Yamamoto.
Ifølge FN er 1174 civile blevet dræbt, og 3139 civile er blevet såret fra juli til september i år i Afghanistan.
Det er en stigning på 42 procent i forhold til samme periode sidste år.
Dødstallet for juli alene var det højeste for en måned, siden en særlig FN-mission i 2009 begyndte at dokumentere uroen i Afghanistan.
/ritzau/AFPFacebookTwitterKopier linkEmner:Afghanistan|Islamisk Stat|Forenede Nationer|Islam|Terrorisme




https://www.dr.dk/nyheder/udland/mette-frederiksen-efter-ny-eu-fordoemmelse-vigtigt-vi-fortsat-kan-tale-med-erdogan

Tyrkisk offensiv i SyrienSe temaUdlandMette Frederiksen efter ny EU-fordømmelse: Vigtigt, at vi fortsat kan tale med ErdoganEU har en vigtig flygtningeaftale med Tyrkiet, som skal fastholdes, siger statsministeren.
Statsminister Mette Frederiksen (S) siger, at "det internationale samfund ikke færdig med" Tyrkiet.
Af Per Bang Thomsen - Bruxelles18.
okt.
2019 kl.
12.
41Læs opDet er vigtigt, at EU både er kritisk og tager afstand fra Tyrkiets militærintervention i den nordlige del af Syrien.
Men det er også vigtigt, at EU-landene fortsat er på god talefod med den tyrkiske regering, for Europa har brug for samarbejdet.
Det er meldingen fra statsminister Mette Frederiksen (S), der igen i dag er til EU-topmøde i Bruxelles.
I aftes var situationen i Nordsyrien på programmet, og her valgte EU's stats- og regeringschefer ifølge rådskonklusionen at fordømme "Tyrkiets ensidige militære aktion" og opfordre dem til "at bringe den militære aktion til ophør".
- Jeg synes, vi reagerer, sagde Mette Frederiksen her til morgen, inden topmødet blev genoptaget.
Hun tilføjede, at EU's udenrigsministre tidligere på ugen blev enige om at sætte en stopper for eksport af våben, der kan bruges i konflikten.
- Men vi har også behov for at bevare dialogen med Tyrkiet og sikre et tæt samarbejde, for det er et Nato-land og et vigtigt naboland, lød det fra Mette Frederiksen.
I går gik Tyrkiet med til at indstille kampene i 120 timer, så de syriske kurdere kan trække sig ud af den såkaldte sikkerhedszone.
Vigtig flygtningeaftaleHun pegede derudover på den aftale, som EU har indgået med den tyrkiske regering i forhold til at håndtere de 3,6 millioner flygtninge, der befinder sig i landet nu.
Den tyrkiske præsident, Recep Erdogan, truede i sidste uge EU med at "åbne portene og sende 3,6 millioner flygtninge i jeres retning", hvis man fra EU's side betegnede Tyrkiets handling som "en invasion".
- Vi har en meget, meget vigtig aftale med Tyrkiet på flygtningeområdet, og den skal vi fastholde.
Men det skal ikke forhindre os i at være kritiske over for det, der foregår i det nordlige Syrien, understregede hun.
I går meddelte den tyrkiske og den amerikanske regering, at den har indgået aftale om en 120 timer lang våbenhvile i det nordlige Syrien.
En syrisk dreng i grænsebyen Tal Abyad.
 - Godt nyt fra Tyrkiet, skriver Trump på Twitter.
- Millioner af liv vil blive reddet, tilføjer han i tweetet, hvor han retter en tak til den tyrkiske præsident, Recep Tayyip Erdogan.
 USA har indgået en aftale med Tyrkiets præsident om våbenhvile i det nordøstlige Syrien.
 Våbenhvilen gælder foreløbigt for de næste 120 timer.
 USA's vicepræsident, Mike Pence, forhandlede våbenhvilaftalen på plads med Erdogan.
1 / 5En syrisk dreng i grænsebyen Tal Abyad.
1 / 5- Godt nyt fra Tyrkiet, skriver Trump på Twitter.
- Millioner af liv vil blive reddet, tilføjer han i tweetet, hvor han retter en tak til den tyrkiske præsident, Recep Tayyip Erdogan.
2 / 5USA har indgået en aftale med Tyrkiets præsident om våbenhvile i det nordøstlige Syrien.
3 / 5Våbenhvilen gælder foreløbigt for de næste 120 timer.
4 / 5USA's vicepræsident, Mike Pence, forhandlede våbenhvilaftalen på plads med Erdogan.
5 / 5Det er blevet udlagt som en sejr for tyrkerne, der nu får mulighed for at skabe den såkaldte sikkerhedszone langs grænsen, som de længe har ønsket sig.
Derudover er der på nuværende tidspunkt ingen sanktioner på vej fra EU's side mod Tyrkiet.
Men ifølge Mette Frederiksen er "det internationale samfund ikke færdig med denne sag".
- Vi har et europæisk spor, hvor vi hele tiden har plæderet for, at vi skal tage afstand og være kritiske over for det, der foregår.
Der kan komme mere til, understregede hun inden topmødet.
FacebookTwitterKopier linkEmner:EU|Mette Frederiksen (politiker)|Recep Tayyip Erdoğan (politiker)|Tyrkiet|EU-forhold




https://www.dr.dk/sporten/basketball/den-tyrkiske-superstjerne-der-kalder-erdogan-vores-tids-hitler-jeg-sover-med-en

BasketballDen tyrkiske superstjerne, der kalder Erdogan for 'vores tids Hitler': ’Jeg sover med en panik-knap’Det har haft store omkostninger for basketball-stjernen Enes Kanter at være en offentlig kritiker af den tyrkiske præsident, Recep Tayyip Erdogan.
Af Arnela Muminovic18.
okt.
2019 kl.
11.
54Læs opDe fleste sportsstjerner forsøger at leve det simple liv og holde sig til det, som det handler om: At præstere optimalt i deres sportsgren.
Alt andet udenom – især betændte politiske emner – prøver de at holde sig væk fra.
For det kan hurtigt blive for kompliceret.
Og så er der Enes Kanter.
Han kunne egentlig også have valgt at leve det søde basketball-liv i verdens bedste liga, NBA, få store sponsor-kontrakter og blive forgudet i hjemlandet Tyrkiet for sine præstationer.
Men den 27-årige Boston Celtics-spiller har valgt en anden vej.
En vej, der har betydet, at han ved siden af sin seng har en panik-knap, som han kan trykke på, hvis han frygter for sit liv.
Stor kritiker af ErdoganDen panik-knap har han haft siden 2016.
For der begyndte Enes Kanter offentligt at kritisere Tyrkiets præsident, Recep Tayyip Erdogan, og hans regering.
Erdogan er på 16.
år på magten i Tyrkiet - de seneste fem år som præsident - men i 2016 blev han forsøgt væltet i et mislykket militærkup.
Læs også:Pressefrihed under pres: Tyrkiet udviser flere tyske journalister uden at give nogen grundSiden da har Erdogan strammet grebet om kritikerne, der blandt andet har betydet, at 3.
000 skoler og universiteter er blevet lukket, 55.
000 tyrkere er blevet anholdt og derudover er 269 journalister smidt i fængsel.
En udvikling, som Enes Kanter har fulgt med i fra sin bopæl i USA.
Og en udvikling, som han kunne have valgt ikke at kommentere i offentligheden.
Men NBA-spilleren gjorde det modsatte.
Jeg har glemt mine forældres stemmer.
Det troede jeg aldrig ville ske.
Situationen har selvfølgelig berørt os alle.
Min far og mor kan ikke gå i et supermarked uden at blive chikaneret.
Sidst min far gjorde det, blev han spyttet i ansigtet.
Enes KanterI stedet begyndte han at udgive kritiske tekster og videoer på de sociale medier og give interviews til amerikanske aviser, hvor han i store vendinger hudflettede den tyrkiske præsident.
Enes Kanter følte, at det Tyrkiet, som han elskede, havde forandret sig fra et land, der tidligere var frit og elskværdigt, til nu at være et land, der konstant brød menneskerettigheder og ikke havde snerten af ytrings- og pressefrihed.
Læs også:Baggrund: Fra militærkup til trusler på dansk jordOg ifølge Enes Kanter var det ene og alene én mands skyld: Recep Tayyip Erdogan.
- Tusinder af mennesker bliver kidnappet, smidt i fængsel, bliver tortureret og voldtaget.
Erdogan er en forfærdelig mand.
Han er vores tids Hitler.
Jeg håber, at omverdenen kan gøre noget ved det, sagde Enes Kanter tilbage i 2017 i en video på Twitter.
’Kanter er en farlig terrorist’En kritik, som fik omverdenen til at måbe – og Tyrkiets regering til at reagere.
Regeringen tog kraftigt afstand fra Enes Kanters udtalelser, og siden hen påstod de, at han var en del af en terrororganisation.
Kanter støtter offentligt den såkaldte Gülen-bevægelse – en opposition til Erdogan - men den tyrkiske regering anser bevægelsen som en terrororganisation og mener, at den stod bag militærkuppet i 2016.
Erdogan beskylder bevægelsens formand, prædikanten Fethullah Gülen, for at være bagmanden bag kuppet fra sin amerikanske adresse.
Derfor konkluderede den tyrkiske regering, at Enes Kanter med sin Gülen-støtte var en terrorist.
NBA-spilleren blev derfor frataget sit tyrkiske pas og blev efterlyst internationalt af Tyrkiet – noget, som Enes Kanter fandt ud af, da han var på vej tilbage fra en tur i Indonesien efter en basketball-camp for velgørenhed.
Kanter blev nødt til at flygte væk fra Indonesien, da den tyrkiske regering havde involveret det indonesiske politi i jagten på spilleren.
Han var farlig for omgivelserne, var beskeden fra Tyrkiet.
Og da han mellemlandede i Bukarest, blev han tilbageholdt af de rumænske myndigheder, da hans tyrkiske pas pludseligt var blevet annulleret.
Han fik dog i sidste ende lov til at borde sit fly tilbage til sikkerhed i USA.
- Jeg var skrækslagen for at blive sendt til Tyrkiet.
Hvis det var sket, så havde I nok ikke hørt fra mig i lang tid, sagde Enes Kanter.
Bange for at blive dræbt i LondonEt ugyldigt pas og et label som farlig terrorist er dog ikke de eneste omkostninger, den heftige Erdogan-kritik har medført den store basketball-center.
© ScanpixErdogans regering i skudlinjenIfølge Amnesty International og FN har den tyrkiske regering de seneste år brudt flere menneskerettigheder:Forbrudt sig mod ytringsfriheden og retten til fri forsamling - ved at fyre folk på baggrund af politisk tilhørsforholdAt lukke medier og fængsle journalister, der udtaler sig kritisk om regeringenAt regeringen har dræbt 2.
000 af deres egne borgere og tortureret flere i den sydøstlige del af landetBrudt sig mod retten til fri bevægelighed - ved at annullere pasEnes Kanter afslører, at han hver dag modtager dødstrusler på de sociale medier fra Erdogan-støtter fra hele verden.
Det er derfor, han sover med en panik-knap i sit soveværelse, så han kan få hjælp med det samme, hvis han bliver utryg.
Misbilligelsen møder han også ansigt til ansigt i USA, hvor han er blevet angrebet verbalt af Erdogan-sympatisører på grund af sine kritiske røster.
Derfor undgår han at gå alene på gaden, for tænk, hvis der kommer en person med en pistol i hånden og gør det, som han frygter allermest.
Læs også:Özil-sagen rokker ved tyskernes grundvoldDe bekymringer havde han også i januar i år, da hans daværende hold, New York Knicks, skulle spille den årlige NBA-kamp i London.
Enes Kanter valgte ikke at tage med sit hold i frygt for at blive dræbt af Erdogan-støtter.
Basketspilleren var af den overbevisning, at Erdogan havde en masse spioner i Storbritannien, der ikke var bange for at bruge vold og våben til at stoppe regeringens kritikere.
- Jeg kan let blive dræbt der, og jeg tør ikke tage chancen.
Det er meget trist.
Alt det her påvirker min karriere i basketball.
Jeg ønsker at hjælpe mit hold til sejr, men på grund af én sindssyg mand, kan jeg ikke tage med og gøre mit arbejde, sagde han til amerikanske medier.
Har ikke set sin familie i fem årNoget andet, han heller ikke kan, er at se sin familie.
Siden Kanter begyndte at kritisere Erdogan, har det været besværligt for basketball-spilleren at kontakte sin familie.
En indrejse i Tyrkiet er udelukket, og derudover har tyrkiske myndigheder ifølge Enes Kanter ransaget familiens bolig i hjemlandet, hvor de konfiskerede elektronisk udstyr som computere og mobiltelefoner.
Myndighederne ville tjekke, om NBA-stjernen havde været i kontakt med sin familie, for hvis de havde, ville de også blive medskyldige, fortæller han.
Jeg har en meget stærk stemme.
Når jeg siger noget, bliver der hørt efter.
Så hvorfor ikke bruge den stemme til at prøve at lave en forandring?
For at hjælpe de folk i Tyrkiet, der ikke kan sige det højt?
Enes KanterDerfor har han ikke set dem siden 2015.
- Jeg har glemt deres stemmer.
Det troede jeg aldrig ville ske.
Men jeg har på en måde glemt, hvordan de ser ud.
Situationen har selvfølgelig berørt os alle.
Lige nu kan min far og mor ikke gå i et supermarked uden at blive chikaneret.
Sidst min far gjorde det, blev han spyttet i ansigtet.
Noget andet, som hans far har skullet forholde sig til, er en tiltale fra de tyrkiske myndigheder.
Læs også:Erdogans mystiske fodboldfavoritter jagter Champions League-drømmenMyndighedernes anklage er, at Enes Kanters far også er medlem af en terrororganisation på grund af sin støtte til Gülen-bevægelsen.
Sagen er dog stadig ikke kommet for retten, men NBA-spillerens far risikerer op til 10 års fængsel og har allerede mistet sit job som professor i genetik på et universitet i Istanbul.
Holder stadig det tyrkiske flag i stolthedSå hvorfor gør han det, Enes Kanter?
Hvorfor risikerer han så mange ting – både personligt og sportsligt – når han kunne vælge at holde sig fra kontroversielle emner og i stedet koncentrere sig om sine sportslige præstationer på basketball-banen?
Svaret er, at han ikke kan lade være.
For hvis han ikke skal kunne råbe op om uretfærdighederne i sit hjemland – i hans position – hvem kan så?
- Jeg har en meget stærk stemme.
Når jeg siger noget, bliver det et stort emne.
Det bliver hørt.
Så hvorfor ikke bruge den stemme til at prøve at lave en forandring?
For at hjælpe de folk i Tyrkiet, der ikke kan sige det højt.
Jeg ville ønske, jeg kunne gøre mere, siger han.
Enes Kanter vil ikke holde sig tilbage i sin kritik af den tyrkiske præsident.
Noget andet, han understreger, er, at han ikke hader sit land.
Og det er vigtigt for ham at pointere.
Han vil stadig holde det tyrkiske flag med stolthed den dag i dag.
Problemet i hans øjne er og bliver Erdogan og hans politik.
- Det er regimet, jeg hader, og som ødelægger mit land.
Og det har jeg stadig tænkt mig at bekæmpe, for jeg fortryder intet af det, jeg har gjort.
Enes Kanter har boet i USA siden 2009 og har opholdstilladelse i landet.
Han håber at blive amerikansk statsborger i 2021.
NBA-sæsonen begynder natten til onsdag i næste uge.
FacebookTwitterKopier linkEmner:Recep Tayyip Erdoğan (politiker)|Tyrkiet|Basketball|USA|Boston Celtics




https://www.dr.dk/nyheder/udland/tusindvis-af-demonstranter-lukker-katedral-og-indfaldsveje-til-barcelona

CatalonienSe temaUdlandTusindvis af demonstranter lukker katedral og indfaldsveje til BarcelonaSiden mandag har der været store protester i Catalonien.
Af Rasmus Christiansen18.
okt.
2019 kl.
14.
38Læs opTusindvis af mennesker er lige nu på gaden i den catalanske hovedstad, Barcelona.
Sådan begyndte detKonflikten om Cataloniens blussede for alvor op i efteråret 2017, da cataloniere gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt.
På billederne smadrede spansk politi ruderne til et valgsted, og der udbrød kampe mellem politi og vælgere.
Adskillige blev såret under flere sammenstød på valgdagen.
Resultatet af afstemningen var, at 90 procent af catalonierne sagde ja til at løsrive sig fra resten af Spanien.
Kun 43 procent valgte dog at stemme.
26 dage senere erklærede Catalonien sig alligevel uafhængigt, men uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
Der er varslet en generalstrejke fra klokken 15, men siden morgenen har demonstranter fyldt i gaderne.
Den berømte katedral La Sagrada Familia er lukket på grund af urolighederne.
Desuden er det klassiske fodboldopgør mellem ærkerivalerne Real Madrid og FC Barcelona, kaldet 'El Clasico', også udsat.
Kampen skulle være spillet den 26.
oktober, og klubberne har nu i stedet foreslået at mødes den 18.
december.
Blussede op i mandagsVoldelige protester og sammenstød har præget Barcelona og resten af Catalonien siden mandag.
Næsten 100 mennesker er blevet anholdt under protesterne mod den spanske højesterets beslutning om at idømme ni separatistledere fra Catalonien lange fængselsstraffe.
Mandagens beslutning antændte på ny den vrede, der også fyldte catalonierne for to år siden.
Demonstranterne på gaden i Barcelona.
 Blandt demonstranterne er tusinder af studerende.
 Også i dag har der været sammenstød mellem politi og demonstranter.
 Flere frygter, at protesterne eskalerer i løbet af i dag.
1 / 4Demonstranterne på gaden i Barcelona.
1 / 4Blandt demonstranterne er tusinder af studerende.
2 / 4Også i dag har der været sammenstød mellem politi og demonstranter.
3 / 4Flere frygter, at protesterne eskalerer i løbet af i dag.
4 / 4Den 1.
oktober 2017 afholdt den catalanske selvstyreregering en afstemning om uafhængighed i Catalonien.
Forinden havde den spanske forfatningsdomstol erklæret afstemningen for ulovlig.
Om CatalonienCatalonien er et autonomt område i det nordøstligste hjørne af Spanien.
Regionen har knap 7,5 millioner indbyggere, og den har et areal på 32.
114 km2.
Cataloniens hovedstad er Barcelona.
Catalonien har selvstyre med eget parlament, regering og præsident.
Men ikke uafhængighed.
Separatisterne ønsker, at Catalonien bliver uafhængigt af Spanien.
Ved det efterfølgende valg i december 2017 vandt uafhængighedspartierne et knebent flertal.
Siden blev flere fremtrædende catalanske politikere fængslet, og den daværende selvstyrepræsident, Carles Puigdemont, flygtede fra landet og lever nu på andet år i eksil i Belgien.
Han udleverede sig selv tidligere i dag til de belgiske myndigheder, men er blevet løsladt igen.
Du kan læse mere om konflikten her.
FacebookTwitterKopier linkEmner:Carles Puigdemont (politiker)|Catalonien|Barcelona|FC Barcelona|Fodbold




https://www.dr.dk/nyheder/udland/catalansk-ekspraesident-loesladt-efter-overgivelse-til-de-belgiske-myndigheder

CatalonienSe temaUdlandCatalansk ekspræsident løsladt efter overgivelse til de belgiske myndighederCarles Puigdemont har overgivet sig til myndighederne i Belgien, men er dog blevet løsladt igen.
Puigdemont nægter at blive udleveret.
Af Nikoline Vestergaard18.
okt.
2019 kl.
10.
59 | opdateret 18.
okt.
2019 kl.
13.
19Læs opDen catalanske ekspræsident Carles Puigdemont overgav sig i går til myndighederne i Belgien, oplyser Puigdemont selv.
Det sker, efter at Spaniens højesteret har udstedt en arrestordre på ham.
Da Puigdemont tidligere i dag blev stillet for en dommer, nægtede han dog at lade sig udlevere til Spanien, og kort efter retsmødet blev Puigdemont så ifølge den spanske avis El Pais løsladt.
- Jeg stillede mig i går formiddag til rådighed for de belgiske myndigheder.
Politiet førte mig for en dommer, der har løsladt mig og netop har dikteret betingelserne for min frihed, sagde Puigdemont, da han kom ud fra retsbygningen.
Løsladelsen er betinget af flere restriktioner, blandt andet skal han oplyse sin adresse og sine aktiviteter, ligesom det kræver en særlig tilladelse, hvis han vil forlade landet.
Anklaget for tilskyndelse til oprørPuigdemont er ikke blevet informeret om, hvornår han igen vil blive indkaldt af Belgiens anklagemyndighed til eventuel udlevering til Spanien, men processen kan ifølge El Pais tage flere måneder.
Der blev for nylig udstedt en europæisk arrestordre på ham.
Det skete samtidig med, at flere andre catalanske ledere blev idømt lange fængselsstraffe.
Bliver Puigdemont udleveret til Spanien, vil han blive anklaget for tilskyndelse til oprør og misbrug af offentlige midler.
Læs også:Spanien udsteder ny arrestordre på Cataloniens ekspræsidentSiden dommene har der været flere voldsomme demonstrationer i Cataloniens hovedstad, Barcelona.
Og i dag er byen stort set lammet som følge af en generalstrejke.
Om CatalonienCatalonien er et autonomt område i det nordøstligste hjørne af Spanien.
Regionen har knap 7,5 millioner indbyggere, og den har et areal på 32.
114 km2.
Cataloniens hovedstad er Barcelona.
Catalonien har selvstyre med eget parlament, regering og præsident.
Men ikke uafhængighed.
Separatisterne ønsker, at Catalonien bliver uafhængigt af Spanien.
Stod i spidsen for "ulovlig" folkeafstemningPuigdemont stod som præsident i spidsen for en omstridt folkeafstemning om Cataloniens løsrivelse fra Spanien i efteråret 2017.
På baggrund af den omstridte afstemning erklærede han i oktober 2017 Catalonien for selvstændigt.
Læs også:OVERBLIK Den lange version om konflikten i CatalonienDet blev dog underkendt af regeringen og forfatningsdomstolen i Spanien, der opløste selvstyret i regionen og udstedte en arrestordre på Puigdemont og andre catalanske ledere.
I slutningen af oktober 2017 tog Puigdemont i eksil for at undgå at blive anholdt.
Herfra kunne kan ikke blive valgt som regeringsleder igen.
Han startede efter sin flugt med at være i Tyskland, men den seneste tid har han opholdt sig i Belgien.
I juli 2018 valgte den spanske højesteret at droppe arrestordren.
Men efter dommene blev den altså genindført.
Artiklen er opdateret 13:20 med info om Puigdemonts løsladelse.
FacebookTwitterKopier linkEmner:Carles Puigdemont (politiker)|Spanien|Catalonien|El Pais|Kriminalitet




https://www.dr.dk/musik/det-var-kraftedeme-paa-tide-lis-soerensen-haedret-med-helt-saerlig-pris

Danish Music Awards 2019Se temaMusik'Det var kraftedeme på tide': Lis Sørensen hædret med helt særlig prisLis Sørensen modtog en særlig Ærespris ved årets Danish Music Awards.
Det var kollegerne Sanne Salomonsen og Anne Linnet, der overrakte 'deres elskede veninde' Lis Sørensen årets Ærespris ved torsdagens Danish Music Awards.
Af Christian Ellegaard18.
okt.
2019 kl.
10.
24Læs op- Det var kraftedeme på tide!
Sådan lød det bramfrit fra Lis Sørensen, da hun torsdag aften blev hyldet ved årets udgave af Danish Music Awards.
Her modtog den 64-årige sanger en særlig Ærespris for sit bidrag til dansk musik.
- Jeg mener, jeg har lagt i ovnen til det her siden 1974, så det er en kage, der har været undervejs i mange år.
Jeg er ustyrligt lykkelig for den her fantastiske pris, sagde en kæk Lis Sørensen under sin takketale på scenen, til stor jubel - og latter - fra publikum.
- Tak for medvind og ikke mindst modvind, modstand – for det er dér, man kommer ned og finder ud af, hvilke ressourcer man har, og hvor fedt det er at synge, og hvor vigtigt det er at blive ved, sagde hun.
Det er ikke fordi, jeg har gået og ventet på at få Æresprisen.
Lis SørensenEfter showet udybede Lis Sørensen sine tanker om den prestigefyldte Ærespris.
- Det er ikke fordi, jeg har gået og ventet på at få Æresprisen.
Det tænkte jeg måske over for 15-20 år siden, men dengang var Æresprisen også lidt noget andet.
Det var en pris, man gav til dem, der var ved at være færdige i branchen - og der synes jeg sgu ikke rigtig selv, jeg passede ind, vel, sagde Lis Sørensen med et grin til dr.
dk.
- Men jeg føler faktisk, at jeg peaker lige nu, og jeg er sindssygt glad for den her pris.
Hør Lis Sørensen-klassikeren 'Mine øjne de skal se', mens du læser videre:Lis Sørensen - Mine øjne de skal seEn stemme, man kan finde hjem iIfølge kulturredaktør på dr.
dk, Jens Grønbech, som har fulgt Lis Sørensens karriere gennem mange år, er det fuldt fortjent, at hun endelig modtager DMA's Ærespris.
- Det er i dén grad på sin plads, og med tanke på hvem der ellers har modtaget den gennem årene, er det nærmest skandaløst, at hun først får den nu – her mere end et årti efter at både Sanne og Anne modtog deres.
Det er måske meget sigende for Lis Sørensen; at hun i manges bevidsthed altid har stået lidt i skyggen af de to andre markante kvinder, lyder det fra Jens Grønbech.
Lis Sørensen har mere end 40 år på bagen som professionel musiker, men hun startede faktisk allerede sin karriere som 11-årig i pigegruppen De Fem.
Hun har en enorm autoritet og autenticitet i sin vokal, og at lytte til hende er som at få et varmt kram af en god ven.
Jens Grønbech, kulturredaktørI 1974 sluttede Lis Sørensen sig til gruppen Shit & Chanel, som Anne Linnet også var en del af.
De hittede blandt andet med nyklassikeren 'Smuk og dejlig'.
Fire år senere dannede Linnet og Sørensen sammen gruppen med det mundrette navn Anne Linnet Band, hvor Sanne Salomonsen udgjorde trioens tredje medlem.
Det samarbejde kastede blandt andet hittet 'Det er ikke det, du siger' af sig.
Senere valgte Lis Sørensen at satse på en solokarriere, og i 1983 udgav hun sin første soloplade.
Siden da er det blevet til talrige album med hits som 'Tæt på ækvator' og 'Mine øjne de skal se' - sidstnævne optrådte hun senere med på scenen under torsdagens show.
Lis Sørensen fortalte i dokumentarserien 'Anne, Sanne og Lis' om sine tanker om at gå solo:Ifølge Jens Grønbech har Lis Sørensen formået at holde den musikalske gryde i kog igennem årtier, fordi hun har en stemme, der tiltaler de fleste.
- Hun har en enorm autoritet og autenticitet i sin vokal, og at lytte til hende er som at få et varmt kram af en god ven.
Hun har en stemme, vi alle sammen kan finde hjem i, siger han.
Vidste du, at Lis Sørensen udgav en dansksproget version af Natalie Imbruglias 'Torn', mange år før nummeret blev et verdenshit?
Hør den danske udgave, 'Brændt', her:Lis Sørensen - BrændtLis Sørensen startede sin sangkarriere allerede som barn og har været aktiv lige siden.
Her er hun fanget tilbage i 1995 til koncert med Janet Jackson i Valby Hallen.
Er midt i en renæssanceÆresprisen blev overrakt af kollegerne og veninderne Sanne Salomonsen og Anne Linnet.
I år har de tre sangere sammen turneret land og rige rundt på en stort anlagt comeback-turné under navnet Anne, Sanne og Lis.
Tidligere i år optrådte Lis Sørensen også til P3 Guld, hvor hun gjorde rapduoen Benal selskab på scenen, og ifølge Jens Grønbech har den populære sanger oplevet en form for renæssance de seneste par år.
Læs også:Det så du ikke i tv: Musiklegendes surprise-optræden til stort DR-show var få minutter fra at blive aflyst- Der er ingen tvivl om, at Lis både takket være sin genforeningsturné med Anne og Sanne og sin optræden i diverse store tv-programmer fylder mere i folks bevidsthed nu, end hun gjorde for bare to år siden.
Og det er selvfølgelig også derfor, at hun nu modtager Æresprisen, siger han og fortsætter:- Jeg håber så bare, at opmærksomheden også er med til, at de unge for alvor for øjnene op for hende og giver hende et lyt.
Det fortjener hun.
Lis Sørensen, Anne Linnet og Sanne Salomonsen har sammen i år optrådt på blandt andet Grøn Koncert og Smukfest.
Tidligere har navne som Gasolin', Sanne Salomonsen, Anne Linnet, Nik & Jay og Medina også modtaget DMA's Ærespris.
Skal du have støvet dit Lis Sørensen-repertoire lidt af?
Jens Grønbech guider dig her til tre af sine personlige favoritter:3 numre med Lis Sørensen, du bør kende:1'Verden er i farver' (1991): Jeg kan mærke sandet mellem tæerne, jeg kan dufte havet – og jeg føler mig fuldstændig fri, når jeg hører det her nummer.
Et af de bedste danske numre nogensinde.
Hør 'Verden er i farver' her.
2'Forvandling' (1993): Et lidt overset, men herligt uptempo-nummer, som jeg især holder af på grund af musikvideoen, hvor Lis render rundt i badekåbe på en badeanstalt.
Hør 'Forvandling' her.
3'Bedre tider' (2017): Et tidløst nummer, som gik lige i hjertet, da jeg hørte det første gang.
Og det gør det stadig.
Smukt!
Læs også:Bar røv og bling: Se de kendte på den røde løber til Danish Music AwardsFacebookTwitterKopier linkEmner:Danish Music Awards|Pop og rock|DR P3|Anne Linnet (musiker)|Sanne Salomonsen (musiker)




https://www.dr.dk/sporten/haandbold/kvindelandsholdet/truppen-udtaget-til-vm-i-haandbold-fortsat-pladser-i-spil

KvindelandsholdetTruppen udtaget til VM i håndbold: Fortsat to pladser i spilLandstræner Klavs Bruun Jørgensen har sat navne på de første 16 VM-spillere.
Klavs Bruun Jørgensen har udtaget de første 16 spillere, der skal repræsentere Danmark ved VM i håndbold.
Af Mathias Hauge Jacobsen18.
okt.
2019 kl.
12.
34Læs opVM-truppenMålvogtereSandra Toft (Brest Bretagne)Althea Reinhardt (Odense)StregspillereStine Bodholt (Nantes)Kathrine Heindahl (Odense)Sarah Iversen (Herning-Ikast)FløjspillereLærke Nolsøe (Nykøbing Falster)Trine Østergaard (Odense)Freja Cohrt (Odense)Simone Böhme (Siófok KC)BagspillereAnne Mette Hansen (Györ)Stine Jørgensen (Odense)Kristina Jørgensen (Viborg)Mie Højlund (Odense)Louise Burgaard (Metz)Lotte Grigel (Nantes)Line Haugsted (Viborg)De danske håndboldkvinder drager i slutningen af november af sted mod Japan og VM-slutrunden i kvindehåndbold.
I dag har landstræner Klavs Bruun Jørgensen så udtaget sin trup på 16 spillere, der på et senere tidspunkt vil blive suppleret med to reserver.
Selve truppen er uden de store overraskelser og har ifølge landstræneren givet sig selv.
- Vi har haft denne gruppe som en fast stamme omkring landsholdet i et langt stykke tid nu, og her har de overbevist os om, at de er de bedste til at løse opgaven.
- Vi er meget tilfredse med det, vi har set i de seneste landsholdssamlinger, og ikke mindst den udvikling de her 16 spillere har været igennem over en lang periode, siger Klavs Bruun Jørgensen ifølge en pressemeddelelse fra Dansk Håndbold Forbund.
Venstrehåndet bagspiller får stor rolleMed i truppen er til gengæld ikke Mette Tranborg, der har siddet ude med en skade siden februar.
I fraværet af hende er der lagt op til en større rolle til Louise Burgaard.
En spiller, der i sommer forlod den danske liga og Herning-Ikast for i stedet at tørne ud for franske Brest.
Et godt skifte, vurderer landstræneren.
- Luftforandringen og den anden kultur har været positiv for hende.
Hendes forsvarsspil er blevet mere aggressivt, og det så vi under vores septembertræning.
- Hun er den eneste venstrehåndede højre back, vi har med, og Louise kommer til at have en stor rolle i forhold til at skulle dække af på højre back, siger Klavs Bruun Jørgensen til DR Sporten.
De danske spillere møder ind til samling 18.
november i København, inden holdet rejser til Okinawa i Japan.
Danmarks første VM-kamp spilles lørdag 30.
november klokken 12.
30 dansk tid.
Her møder de danske kvinder Australien.
Udover Australien er Danmark også i indledende gruppe med Sydkorea, Tyskland, Brasilien og Frankrig.
VM kan følges på DR og TV2.
FacebookTwitterKopier linkEmner:Klavs Bruun Jørgensen (håndboldtræner)|Louise Burgaard (håndboldspiller)|Håndbold|Japan|Dansk Håndbold Forbund




https://www.dr.dk/nyheder/udland/christine-lagarde-er-formelt-valgt-til-chef-centralbank

Kamp om EU-topposterSe temaUdlandChristine Lagarde er formelt valgt til chef for centralbank63-årige Lagarde blev 2.
juli indstillet til posten som ECB-chef af EU-landenes stats- og regeringschefer.
Christine Lagarde overtager topposten i ECB efter Mario Draghi 1.
november.
)18.
okt.
2019 kl.
12.
47Læs opChristine Lagarde har siden juli vidst, at hun snart sidder i chefstolen i Den Europæiske Centralbank (ECB).
Fredag er det formelt vedtaget, at den tidligere direktør for Den Internationale Valutafond (IMF) overtager topjobbet i ECB.
EU's stats- og regeringschefer har på et topmøde i Bruxelles - som ventet - godkendt den franske kvinde, der er tidligere finansminister.
Hun overtager jobbet i ECB efter italieneren Mario Draghi 1.
november.
Et mandat som ECB-chef løber otte år.
Man kan ikke genudnævnes til posten.
Læs også:I dag skal Lagarde til jobsamtale: Europa skal have en mere klimavenlig pengepolitikPresset helt i bund63-årige Lagarde blev 2.
juli indstillet til posten af stats- og regeringscheferne på et topmøde, hvor man skulle besætte flere topposter i EU-systemet.
En uge senere vedtog EU-landenes finansministre en formel anbefaling af Christine Lagarde.
Og siden er både ECB og Europa-Parlamentet blevet hørt i ansættelsesprocessen, som EU-traktaten kræver.
Christine Lagarde overtager roret i ECB på et tidspunkt, hvor de pengepolitiske håndtag er presset helt i bund - eller næsten.
I sidste måned sænkede Draghi renten til minus 0,5 procent, og man besluttede at genstarte et omstridt opkøbsprogram af obligationer for at sætte gang i væksten.
/ritzau/FacebookTwitterKopier linkEmner:Christine Lagarde (politiker)|Den Europæiske Centralbank|EU|EU-forhold|Frankrig




https://www.dr.dk/nyheder/indland/store-byer-kaemper-med-raes-i-muskelbiler-fartgraense-overskrides-med-mere-end-100

IndlandStore byer kæmper med ræs i muskelbiler: 'Fartgrænse overskrides med mere end 100 procent'Politiet i alle store danske byer er udfordret af vanvidskørsel.
Vanvidskørsel - både i leasede og almindelige biler - er et stigende problem på de danske veje.
Af Theis Lange Olsen18.
okt.
2019 kl.
12.
02Læs opKapkørsel i store biler med masser af hestekræfter er et stigende problem på de danske veje, melder politiet.
Justitsministeren er på trapperne med en række nye initiativer, der skal dæmme op for udfordringen.
Ifølge leasingbranchen er der behov for nye værktøjer - faktisk har de efterlyst det i mange år.
Herunder fortæller politiet i de tre største byer i Danmark om udfordringen med vanvidskørsel:Odense: 'Vi ser flere muskelbiler'Også på de fynske motorveje og i Odense huserer vanvidsbilister.
- Hos Fyns Politi oplever vi kørsel, hvor der køres meget hurtigt og hasarderet.
Det forekommer en del i Odense, men ses også på motorvejsnettet på Fyn, hvor der kan køres meget hurtigt, siger vicepolitiinspektør Sten Sørensen fra Fyns Politi.
Har I en fornemmelse af, at det er et stigende problem?
- Vi har ikke nogen decideret statistik over problemstillingen, men udviklingen inden for biler har gjort, at vi nu ser flere 'muskelbiler' med meget kraftige motorer og gode køreegenskaber.
Disse biler kan i sagens natur køre ekstremt hurtigt og vil derfor også for andre bilister være meget synlige.
Nogle af førerne i disse biler har en grænseoverskridende adfærd i forhold til færdselsregler og dermed trafiksikkerheden.
Er I af det indtryk, at flere af bilerne er leasede af stråmænd for bandemedlemmer?
- Flere af de nævnte 'muskelbiler' er leasede biler, og nogle af bilerne kan henføres til bandemedlemmer eller andre organiserede kriminelle.
Hvad gør I helt konkret for dæmme op for vanvidskørsel?
- Vi forsøger at patruljere på de steder, hvor vi ved, at det oftest foregår.
Vi laver mange fælles kontroller med de jyske politikredse, hvor indsatserne så går på skift mellem kredsene og altid med særlig fokus på vanvidskørsel.
Kunne I bruge flere værktøjer i kampen mod vanvidskørsel?
- Vi forholder os til de ressourcer og værktøjer vi har.
København: 'Åbenlyse udfordringer med leasede biler'23.
juli blev en politiassistent dræbt, da en vanvidsbilist i høj fart bragede ind i ham på Langebro i København.
(Foto: Presse-fotos.
dk)- Vi oplever, at en gruppe bilister helt bevidst ser stort på både færdselsloven og medtrafikanters sikkerhed ved at køre alt, alt for stærkt.
Vi ser tilfælde, hvor hastighedsgrænsen er overskredet med mere end 100 procent.
I de tilfælde lægger vi op til en ubetinget frakendelse af kørekortet, siger politikommissær Henning Algreen Pedersen, der er leder af operativ færdselsafdeling ved Københavns Politi.
- Hensynsløs kørsel udgør en åbenlys fare for medtrafikanter, men også for beboere og andre, der færdes på gaden.
Det skaber utryghed, og derfor bruger vi alle de værktøjer, vi har, på at stoppe det.
Har I en fornemmelse af, at det er et stigende problem?
- Vi vurderer, at der i København er sket en stigning i antallet af vanvidsbilister.
Hvor oplever I konkret problemer?
- Der er strækninger i København, hvor vi af erfaring ved, at vanvidskørsel forekommer.
De store veje omkring Indre By og indfaldsvejene til København er der, hvor vi har rettet vores fokus på at stoppe hensynsløs kørsel.
Hvad gør I helt konkret for dæmme op for vanvidskørsel?
- Vi har en flerstrenget indsats: Dels har vores kolleger i det daglige beredskab mulighed for at skride ind over for overtrædelser af færdselsloven overalt, hvor de støder på dem – dels har vi vores målrettede færdselskontroller, hvor færdselspolitiet måler hastigheder og gennemfører indsatser mod eksempelvis kørsel frem mod rødt lys.
- Sidst men ikke mindst bruger vi civile biler udstyret med videokameraer, som er et rigtig godt våben til at dokumentere vanvidsbilisters kørsel, så der er tilstrækkeligt grundlag for at tage kørekortet fra dem.
Kunne I bruge flere værktøjer i kampen mod vanvidskørsel?
- Det er helt åbenlyst, at vi har en udfordring i forhold til leasede køretøjer og puljebiler.
Så det kunne være interessant at se på bedre muligheder for at kunne konfiskere de kriminelles køretøjer.
Aarhus: 'De bryder konsekvent loven'I Danmarks andenstørste by Aarhus kæmper politiet også med vanvidskørsel.
- Vi oplever også i Østjylland, at der er bilister, som kører alt for hurtigt og hasarderet i trafikken.
Vi har derfor løbende kontroller i de områder, hvor vi ofte får anmeldelser fra borgere, der er utrygge ved vild kørsel, siger politiinspektør Jesper Bøjgaard MadsenHar I en fornemmelse af, at det er et stigende problem?
- Det er vores opfattelse, at der i mange år har været problemer med bilister, der ikke har respekt for færdselsloven.
Det er ikke noget nyt fænomen.
Om det er stigende eller ej, har vi ingen statistik på.
Er I lige som Københavns Politi af det indtryk, at flere af bilerne er leasede af stråmænd for bandemedlemmer?
- Nogle af de bilister, som konsekvent bryder færdselsloven, kører i leasede biler.
Metoden med stråmænd er udbredt i det kriminelle miljø – det er ikke afgrænset til bandemiljøet.
Hvor oplever I konkret problemer?
Det er flere steder i politikredsen, og det kan også flytte sig.
Vi er hele tiden opmærksomme på, hvor vi skal sætte flest kræfter ind i forhold til kontroller og indsatser.
Hvad gør I helt konkret for dæmme op for vanvidskørsel?
- Vi fører adskillige målrettede indsatser og kontroller i de områder, hvor vi oplever problemer.
Vi slår hårdt ned på alvorlige færdselsovertrædelser, og når der er mulighed for det, beslaglægger vi bilen og inddrager kørekortet.
Ifølge Rigspolitiet er vanvidskørsel også en udfordring for politiet i Aalborg, men det har ikke været muligt for Nordjyllands Politi at udtale sig.
FacebookTwitterKopier linkEmner:Færdselsforseelser|København|Biler|Fyns Politi|Københavns Politi




https://www.dr.dk/sporten/fodbold/pokalturneringen/fcm-profil-hoerte-abelyde-fra-fans-jeg-forlader-banen-hvis-det

PokalturneringenFCM-profil hørte abelyde fra fans: 'Jeg forlader banen, hvis det fortsætter'Fremad Amager blev torsdag idømt en bøde, efter at FCM-profilen Awer Mabil hørte abelyde under en pokalkamp.
Awer Mabil blev udsat for abelyde i pokalkampen mod Fremad Amager.
18.
okt.
2019 kl.
16.
39Læs opFC Midtjylland-spilleren Awer Mabil vil udvandre fra banen, næste gang han hører abelyde fra tilskuerpladserne.
Torsdag blev Fremad Amager idømt en bøde af Fodboldens Disciplinærinstans efter en pokalkamp mod FCM, hvor dommeren havde indberettet abelyde rettet mod Mabil.
Fremad Amager har selv undersøgt sagen og kan ikke bekræfte påstanden om abelyde.
- Hvis det fortsætter, forlader jeg banen.
Jeg er ligeglad.
Jeg repræsenterer min klub, mine fans og min familie.
Min farve er ligegyldig, siger Awer Mabil til Tipsbladet.
FCM-spilleren gjorde selv linjedommeren opmærksom på lydene fra tilskuerpladserne.
Han overvejede også at forlade banen.
Kort fakta om Awer MabilFødt den 15.
september 1995 (24 år)Født i Kakuma, KenyaHar været i FC Midtjylland siden 2015Spiller for det australske landsholdHar også spillet for Esbjerg- Jeg tænkte på det, men jeg satte mit hold først.
Vi var bagud, så jeg ville ikke gøre et stort nummer ud af det.
Jeg stolede på, at dommeren tog sig af det, fordi linjedommeren bevidnede det, siger FCM-spilleren.
Mabil ville i dag havde handlet anderledes, efter at han så, hvordan Englands sorte landsholdsspillere for nylig blev udsat for racisme i en udekamp mod Bulgarien i VM-kvalifikationen.
Awer Mabil fortæller til Tipsbladet, at han aldrig tidligere har oplevet racisme i Danmark.
- Jeg kan rigtig godt lide Danmark, og at opleve sådan noget ændrer ikke min mening, for jeg har været her så længe, og det var første gang.
Men jeg har oplevet det tidligere andre steder, siger han.
Fremad Amager har selv undersøgt sagen.
Klubben har i sin redegørelse oplyst, at der på det pågældende tribuneafsnit sidder en gruppe, der kalder tribunen for ”antiracistisk ståsted”.
Grupperingen har til Fremad Amager oplyst, at den adskillige gange igennem kampen har råbt "gult, gult, gult", "ud, ud, ud" og "ha, ha, ha".
Fremad Amager vandt pokalkampen over FCM med 1-0 er videre til ottendedelsfinalen.
/ritzau/FacebookTwitterKopier linkEmner:FC Midtjylland|Fremad Amager|Fodbold|Bulgarien|England




https://www.dr.dk/nyheder/detektor/detektor-hoejere-arveafgift-virksomheder-vil-ikke-skade-dansk-oekonomi

DetektorDetektor: Højere arveafgift for virksomheder vil ikke skade dansk økonomiØkonomer er uenige med Brian Mikkelsen i effekt af højere skat ved generationsskifte.
Det bliver formentlig dyrere at lade familieejede virksomheder gå i arv.
Men det går ikke ud over dansk økonomi ifølge de økonomiske vismænd, OECD og andre økonomer.
Af Michael Højgaard Bang18.
okt.
2019 kl.
08.
22Læs opNår en familieejet virksomhed bliver overdraget til en søn eller datter, skal der betales en afgift til staten.
Den arveafgift foreslår Socialdemokratiet nu at hæve fra 6 til 15 procent, og det har sat gang i en debat blandt politikere og virksomhedsejere.
Brian Mikkelsen, tidligere konservativ erhvervsminister og direktør i organisationen Dansk Erhverv, er en af modstanderne af en højere arveafgift.
Men har han ret i sine beskyldninger om, hvilken skade en højere afgift vil medføre?
Det har Detektor undersøgt.
Hvad siger Brian Mikkelsen?
Arveafgiften fyldte en del i åbningsdebatten i Folketinget i begyndelsen af oktober.
Debatten fik Brian Mikkelsen til at skrive på Twitter, at “det skader dansk økonomi”, hvis regeringen hæver arveafgiften:Hvad har Detektor fundet ud af?
Detektor har spurgt en række økonomer, hvordan det vil påvirke den danske økonomi, hvis arveafgiften bliver hævet fra 6 til 15 procent.
De konkluderer alle, at der ikke er belæg for at sige, at en højere arveafgift vil skade dansk økonomi, som Brian Mikkelsen siger.
Faktisk tværtimod.
Hvem har Detektor talt medCarl-Johan Dalgaard, professor i økonomi på Københavns Universitet og medlem af De Økonomiske Råds formandskab (De økonomiske vismænd)Bent Greve, professor ved Institut for Samfundsvidenskab og Erhverv på Roskilde Universitet.
Michael Baggesen Klitgaard, professor ved Institut for Statskundskab ved SDUJens Hauch, cheføkonom og vicedirektør i tænketanken KrakaSimon Halphen Boserup, adjunkt i økonomi på Københavns UniversitetHovedårsagen til det er, at familieejede virksomheder ofte er dårligere ledet og opnår lavere indtjening, når de går i arv sammenlignet med andre virksomheder.
Det forklarer Bent Greve, der er professor ved Institut for Samfundsvidenskab og Erhverv på Roskilde Universitet.
- Fordi et medlem af en familie kan noget, så er det jo ikke sikkert, at børnene kan det samme.
Fordi en far er fodboldspiller på højt niveau, så er det jo ikke sikkert, at børnene bliver det, siger han.
Problemet er ifølge flere undersøgelser, at den lavere arveafgift på seks procent får flere virksomheder til at gå i arv, selvom virksomhederne generelt ville have klaret sig bedre med nye ejere.
Derfor anbefaler Det Økonomiske Råd, der laver uafhængige analyser af den danske økonomi, at hæve arveafgiften i sin seneste rapport fra sidste uge.
Det forklarer Carl-Johan Dalgaard, som er professor i økonomi på København Universitet og medlem af formandsskabet i De Økonomiske Råd.
Det er også dem, der bliver kaldt de "økonomiske vismænd".
- Man tilskynder til, at flere virksomheder bliver ved med at være styret inden for en familie frem for at blive solgt eller få en anden ledelse.
Dermed sænker man produktiviteten i samfundet som helhed, siger Carl-Johan Dalgaard.
Produktiviteten sænkes yderligere af, at den nuværende lavere arveafgift ifølge eksperterne tiltrækker penge, som kunne være blevet investeret bedre andre steder.
- Hvis de familieejede virksomheder, man lægger pengene i, ikke er så effektive som andre virksomheder, der kunne have haft brug for pengene, så får man en mindre samlet produktion ud af det, siger professor Bent Greve.
Han henviser til, at også OECD's Økonomiske Landerapport for 2019 anbefaler Danmark at hæve arveafgiften for at forbedre produktiviteten.
Overordnet er der altså ikke belæg for at sige, at en højere arveafgift vil skade dansk økonomi, som Brian Mikkelsen påstår.
Heller ikke selvom en højere arveafgift kan komme til at svække nogle familieejede virksomheder.
- Selvom man kan finde en eller flere virksomheder, så er det jo ikke det samme, som at man kan gange det op og sige, at det gælder for hele samfundet og for alle typer af virksomheder, siger professor Bent Greve.
Hvad siger Brian Mikkelsen til kritikken?
Brian Mikkelsen er adm.
direktør for Dansk Erhverv.
Før det var han erhvervsminister og tidligere gruppeformand for Det Konservative Folkeparti.
Detektor ville gerne have foreholdt Dansk Erhvervs direktør, Brian Mikkelsen, kritikken, men han har ikke ønsket at stille op til et interview.
I stedet har Dansk Erhverv sendt et skriftligt svar til Detektor, hvor erhvervsorganisationen blandt andet skriver:- Vi er selvfølgelig bekendte med, at der er økonomer, der ikke deler den opfattelse.
Men kort, så handler det om, at jo højere arveafgiften er, desto større vil drænet være på midler i danske virksomheder.
Og det er vel at mærke midler, som kan bruges til at investere i ny teknologi eller nye ansatte.
- På den baggrund er det Dansk Erhvervs vurdering, at det er uklogt at trække penge ud af danske virksomheder på denne måde.
FacebookTwitterKopier linkEmner:Bent Greve (professor)|Carl-Johan Dalgaard (økonom)|Dansk Erhverv|Erhverv|København




https://www.dr.dk/nyheder/vejret/danmark-sejler-i-regn-rekorden-aarsnedboer-er-i-sigte

VejretDanmark sejler i regn: Rekorden for årsnedbør er i sigteMuddermarker og vandpytter bliver der i gennemsnit flere af i fremtiden.
Arkivfoto: Regnvejr og vandpytter Af Søren Vallentin Jacobsen og Mikael Jarnvig18.
okt.
2019 kl.
11.
28Læs opDer gror mos på fliserne, og vejsiderne har tilsyneladende evige vandpytter.
Hvis du går og tænker, at det regner da vist i overkanten af det normale i år, så er du på sporet.
2019 har indtil nu budt på temmelig meget regnvejr.
I skrivende stund er der på landsplan faldet 704 millimeter nedbør (det vil sige regn, slud, sne m.
v.
) og vi har endnu et par regnvejrsdage liggende foran os.
Når weekenden er ovre, ser det ud til, at vi er oppe omkring 720 millimeter siden 1.
januar.
Et år på ni en halv månedNår man skal vurdere, om det er meget eller lidt, så sammenligner man typisk med 'klimanormalen'.
Det vil sige gennemsnittet over en periode på 30 år.
I Danmark har vi i mange år anvendt perioden 1961 til 1990 og refereret til den som 'normalen'.
I den periode var gennemsnittet af alt det, skyerne kastede ned over os på et helt år, 712 millimeter.
Med andre ord har vi allerede inden udgangen af oktober måned fået mere nedbør, end man fik på et helt år, 'dengang far var dreng'.
Hvad er en klimanormalFor at undersøge om klimaet ændrer sig over tid, er det nødvendigt se på vejret i gennemsnit over lange tidsrum.
Formålet er at dæmpe store udsving fra år til år, som ikke er repræsentative for et givet steds klima.
En klimanormal dækker en periode på 30 år.
I Danmark startede vi sammelignelige målinger i 1874.
Den første danske klimanormal 1874-1900 dækker kun 26 år.
De andre klimanormaler dækker perioderne; 1901-1930, 1931-1960, 1961-1990 samt indeværende periode fra 1991, som afsluttes i 2020.
I Danmark har DMI også udarbejdet klimatal for perioden 1981-2010.
RekordterrænHvorvidt 2019 skriver sig ind i toppen af statikstikken afhænger selvfølgelig helt af de dominerende vejrmønstre, vi får i resten af oktober samt i november og decemberEfter weekenden ser det ud til, at resten af oktober bliver lidt mere tør i betrækket, men ekstra 20 mm oven i de 720 mm er realistisk.
Medmindre november og december stikker helt af, kan det ikke undgås at 2019 havner i den våde ende af statistikken, men lad os bare antage at de bliver gennemsnitlige.
Det vil hælde omkring 130 mm nedbør oven i bægeret, og dermed lander vi på omkring 870 mm for hele året.
I Danmark er rekorden for nedbør på et år sat i 1999, hvor der faldt 905 mm.
Vi er altså i oppe på den øverste hylde og absolut i rekordterræn.
KlimaforandringerEn anden interessant vinkel på de mange vandpytter er, at de er et tydeligt tegn på, at vi oplever klimaforandringer også her i Danmark.
Det gælder både nedbør, temperatur og solskin.
Hvis vi sammenligner de seneste 13 år med den gamle klimanormal, der altså dækker over årene 1961 til 1990, så er temperaturen på denne relativt korte periode, steget med lidt over én grad, nedbøren steget med knap 10 procent og antallet af solskinstimer steget med omkring 13 procent.
Vi begyndte med sammelignelige observationer her i landet i 1874, og det er et faktum, at mere end broderparten af de forandringer, der er sket siden dengang i slutinngen af 1800-tallet, er sket de seneste 50 år.
Der er med andre ord tale om, at klimaforandringerne ikke er ankommet ligeligt hen over perioden, men at de er øgende i de seneste 50 år.
FacebookTwitterKopier linkEmner:Vejret|Klimaændringer




https://www.dr.dk/nyheder/udland/korrespondent-trumps-tyrkiet-aftale-ses-som-forsoeg-paa-vaske-en-skamplet-vaek

Tyrkisk offensiv i SyrienSe temaUdlandKorrespondent: Trumps Tyrkiet-aftale ses som forsøg på at vaske en skamplet vækDen amerikanske præsident - og hans mavefornemmelse - er under hårdt politisk pres i hjemlandet.
Den amerikanske præsident har nok at se til for tiden, blandt andet sin præsidentvalgkamp forud for valget i 2020.
Her ses han under et valgmøde i Dallas, Texas, i går.
(Foto: Larry W.
Smith © Scanpix)Af Maya Nissen18.
okt.
2019 kl.
09.
11 | opdateret 28.
okt.
2019 kl.
09.
27Læs opEn stor dag for menneskeheden.
Sådan beskrev den amerikanske præsident, Donald Trump, i går nyheden om, at USA har indgået aftale med Tyrkiet om at indstille kamphandlingerne i det nordøstlige Syrien i 120 timer.
Ifølge den amerikanske vicepræsident, Mike Pence, skal de 120 timer eller fem dage give den kurdiske milits YPG mulighed for at trække sig ud af det grænseområde, som Tyrkiet vil omdanne til en sikker zone til hjemsendelse af syriske flygtninge.
Men udmeldingen vakte forvirring hos den kurdiske milits, som i forbindelse med den tyrkiske offensiv har overdraget dele af grænselandet til syriske og russiske styrker.
Det er nemlig uklart, om kurderne, syrerne eller russerne har takket ja til den aftale, som USA bryster sig af.
Hjemme i USA er aftalen heller ikke ligefrem noget, der vækker begejstring.
Det fortæller Lillian Gjerulff Kretz, DR's korrespondent i USA.
- Hvad Trump forsøger at sælge som en succes, ser mange i Washington som en presset præsidents forsøg på at vaske en skamplet væk.
Et forsøg på at lappe på en impulsiv - og hvad kritikere kalder en uansvarlig - handling, siger hun.
Her er et af flere tweets, som den amerikanske præsident sendte ud på Twitter om aftalen i går:Læs også:Korrespondent: Kurderne ser våbenhvile som et krav om overgivelseForræderi mod kurderneDen tyrkiske offensiv har længe været undervejs, men blev sat i gang efter en telefonsamtale mellem den tyrkiske præsident, Recep Tayyip Erdogan, og præsident Trump i sidste uge.
Umiddelbart efter samtalen valgte Trump at trække de få amerikanske styrker, der opholdt sig i de kurdisk kontrollerede områder, ud.
USA er færdig med Mellemøstens "endeløse krige", lød det fra den amerikanske præsident.
USA har simpelthen ladt en allieret i stikken, efter de har stået side om side med amerikanerne i kampen mod Islamisk Stat.
Lillian Gjerulff Kretz, USA-korrespondentKritikere blandt både demokrater og republikanere anså beslutningen for et grønt lys til Tyrkiets militære offensiv - og et totalt forræderi mod USA's kurdiske allierede.
- Det er vigtigt at huske, at Trump har stået stort set alene, også i sit eget parti, i sin beslutning om uden varsel og uden aftale med Tyrkiet at trække amerikanske tropper væk fra området, siger Lillian Gjerulff Kretz og fortsætter:- Den beslutning bliver stadig set som et forræderi mod kurderne.
Ifølge kritikerne har USA simpelthen ladt en allieret i stikken, efter de har stået side om side med amerikanerne i kampen mod Islamisk Stat.
Følger sin mavefornemmelseUmiddelbart efter Tyrkiet indledte sin offensiv, skiftede præsident Trump dog tone.
Nu lød der udtalt fordømmelse fra Det Hvide Hus, som understregede igen og igen, at man ikke støttede offensiven mod kurderne.
Donald Trump truede endda med at "knuse Tyrkiets økonomi", hvis ikke der blev sat en stopper for offensiven, og varslede økonomiske sanktioner.
I den seneste uge er der kommet flere modstridende meldinger om situationen i Syrien fra den amerikanske præsident - om kurderne, om Tyrkiet og om områdets værdi - eller mangel på samme.
Et stærkt formuleret brev fra Donald Trump til præsident Erdogan, hvor han advarer ham om ikke at "være et fjols", har også set dagens lys.
Det er alt sammen et udtryk for, at den amerikanske præsident følger sin mavefornemmelse - også når den går stik imod anbefalinger fra hans egen administration, fortæller Lillian Gjerulff Kretz.
- Samtlige af de firestjernede generaler, som fulgte med Donald Trump ind i Det Hvide Hus som rådgivere, er væk.
Inklusiv den tidligere forsvarsminister Mattis, som på det stærkeste advarede Trump mod at trække amerikanske tropper ud af Syrien, siger hun og fortsætter:- Trump traf den her beslutning efter en telefonsamtale med præsident Erdogan, i direkte strid med anbefalinger fra Pentagon og det amerikanske udenrigsministerium.
Og han traf den altså uden nogen form for aftale, uden nogen form for forhandlinger og uden betingelser overfor tyrkerne.
USA's præsident, Donald Trump, og Tyrkiets præsident, Recep Tayyip Erdogan.
En lille sejr eller en katastrofal beslutningDen amerikanske præsident vil ifølge korrespondenten forsøge at sælge udviklingen i Syrien som en sejr.
Han har overholdt sit valgløfte om at trække amerikanske tropper ud af Syrien og har tilsyneladende sikret en aftale, der kan bane vejen for en fredelig løsning.
Kritikere spørger for eksempel, hvad sker der næste gang, USA beder en allieret om at bidrage i en krisesituation?
Vil nogen så stole på USA’s løfter?
Lillian Gjerullf KretzIkke desto mindre stemte et overvældende flertal i Repræsentanternes Hus onsdag aften for en resolution, der fordømmer Trumps beslutning.
354 mod 60 blev resultatet i den symbolske afstemning.
129 af dem var republikanere.
Det har ramt Trump, at han er under så massivt pres og så stor kritik, særligt blandt sine egne.
Og der er ingen grund til at tro, at aftalen med Tyrkiet vil ændre på det, fortæller Lillian Gjerulff Kretz.
- Hovedparten vil stadig se det som en katastrofal beslutning, fordi det rammer USA på så mange måder.
Kritikere spørger for eksempel, hvad sker der næste gang, USA beder en allieret om at bidrage i en krisesituation?
Vil nogen så stole på USA’s løfter?
Hvorfor skal andre allierede regne med USA, når USA så klart brød deres løfte til kurderne om beskyttelse?
- Så selvom Trump begrunder sin beslutning med, at han vil stoppe USA’s involvering i endeløse krige, så ser kritikere det her som en situation, som Trump har skabt helt på egen hånd.
Rettelse: Artiklen er opdateret siden udgivelsen.
Det fremgik tidligere, at samtlige af præsidentens femstjernede generaler er væk.
Dette er nu rettet til firestjernede.
FacebookTwitterKopier linkEmner:Donald Trump (politiker)|Islamisk Stat|Mike Pence (politiker)|Tyrkiet|Militær




https://www.dr.dk/nyheder/udland/trumps-stabschef-traekker-ukraine-indrommelse-tilbage

Mulig rigsretssag mod Donald TrumpSe temaUdlandTrumps stabschef trækker Ukraine-indrømmelse tilbageDonald Trumps stabschef, Mick Mulvaney, trækker kontroversiel udtalelse om forsinket Ukraine-støtte tilbage.
Fungerende stabschef i Det Hvide Hus, Mick Mulvaney, oplyste, at Donald Trump havde stillet betingelser for at udbetale militærhjælp til Ukraine.
)18.
okt.
2019 kl.
07.
26Læs opDen amerikanske præsident Donald Trumps stabschef, Mick Mulvaney, trækker en kontroversiel udtalelse om økonomisk hjælp til Ukraine tilbage.
Det skriver nyhedsbureauet Reuters.
Mulvaney siger sent torsdag aften dansk tid, at præsident Donald Trump aldrig stillede krav til Ukraine om at undersøge en påstand om det amerikanske præsidentvalg i 2016 til gengæld for at udbetale 391 millioner dollar i støtte til Ukraines militær.
- Lad mig sige det helt klart: Der var absolut intet "quid pro quo" (noget for noget, red.
) mellem militærstøtte til Ukraine og en undersøgelse om valget i 2016, siger Mulvaney.
Dermed modsiger stabschefen sig selv.
Tidligere torsdag havde han sagt til journalister, at Trumps beslutning om at forsinke udbetalingen blandt andet hang sammen med, at præsidenten havde bedt Ukraine undersøge en påstand om, at en computerserver tilhørende Demokraternes Nationale Komité i USA skulle befinde sig i Ukraine.
Ifølge Reuters og andre medier anses påstanden vidt og bredt for at være en konspirationsteori.
Læs også:OVERBLIK Fem svar så du forstår whistleblower-sagen i USAEventuel rigsretssag mod TrumpTrump og folk fra hans administration har i ugevis afvist, at de havde stillet betingelser for at udbetale støtten, som allerede var godkendt af Kongressen.
Derfor kom det også som en overraskelse, da Mulvaney under en pressebriefing torsdag erkendte, at det faktisk forholdt sig sådan.
Påstanden er del af den kontrovers, som har fået Demokraterne i Repræsentanternes Hus til at indlede en proces, der eventuelt kan munde ud i en rigsretssag mod Trump.
I et telefonsamtale den 25.
juli bad Donald Trump Ukraines præsident, Volodymyr Zelenskij, om at gøre ham en tjeneste ved at undersøge påstanden om serveren.
Trump bad i samtalen angiveligt også Zelenskij om at efterforske demokraten Joe Biden og dennes søn Hunter, som i en årrække var bestyrelsesmedlem i et ukrainsk energiselskab.
Joe Biden er blandt favoritterne til at blive nomineret som sit partis kandidat til næste års præsidentvalg i USA.
/ritzau/FacebookTwitterKopier linkEmner:Donald Trump (politiker)|Ukraine|USA|Repræsentanternes Hus|Valg og folkeafstemninger




https://www.dr.dk/nyheder/udland/voldsomme-ildkampe-efter-anholdelse-af-el-chapos-son

UdlandVoldsomme ildkampe efter anholdelse af El Chapos sønMafiaboss Joaquin "El Chapo" Guzmans søn, Ovidio Guzman, blev anholdt torsdag, men frigivet kort efter.
Den 62-årige mafiaboss Joaquin "El Chapo" Guzman blev i juli idømt fængsel på livstid i USA.
(Arkivfoto.
)18.
okt.
2019 kl.
07.
06Læs opMexicanske sikkerhedsstyrker anholdt torsdag den fængslede mafiaboss Joaquin "El Chapo" Guzmans søn.
Men bare få timer senere er Ovidio Guzman igen en fri mand.
Det meddeler Mexicos minister for offentlig sikkerhed, Alfonso Durazo, tidligt fredag morgen.
Durazo forklarer, at beslutningen om at løslade Guzman junior er truffet for at "beskytte liv", oplyser lokale medier.
Ovidio Guzman er en af "El Chapos" tre sønner og menes at have overtaget kontrollen med dele af faderens berygtede kartel, Sinaloa, efter "El Chapo" blev udleveret til USA og fængslet i 2017.
Anholdelsen af El Chapos søn har ført til brande og optøjer i gaderne.
    1 / 5Anholdelsen af El Chapos søn har ført til brande og optøjer i gaderne.
1 / 52 / 53 / 54 / 55 / 5Voldsomme sammenstødAnholdelsen af Ovidio Guzman torsdag førte til voldsomme sammenstød og skudvekslinger mellem bevæbnede mænd og mexicanske sikkerhedsstyrker i byen Culiacan.
Byen betragtes som hovedkvarteret for Sinaloa-kartellet, der tager sit navn fra delstaten.
Foruden Ovidio skulle "El Chapos" to andre sønner, Ivan and Archivaldo, også være centrale skikkelser i kartellet.
62-årige "El Chapo" blev i juli idømt fængsel på livstid for at have handlet ulovligt med flere hundrede tusinde ton kokain, heroin, metaamfetamin og marihuana og smuglet det ind i USA i over 25 år.
Læs også:El Chapos sønner anklaget for smugling af kokain, metamfetamin og hash i USA/ritzau/FacebookTwitterKopier linkEmner:USA|Kriminalitet|Mexico




https://www.dr.dk/nyheder/viden/teknologi/dit-password-er-elendigt-her-faar-du-hjaelp-til-lave-et-nyt

TeknologiDit password er elendigt: Her får du hjælp til at lave et nyt Center for Cybersikkerhed advarer mod dansk password-sjusk.
Se her, hvordan du laver et stærkt kodeord.
Af Maria Lise Behrendt18.
okt.
2019 kl.
07.
34Læs opVil du have et stærkt password?
Så sørg for, at det indeholder store bogstaver, små bogstaver, tal, specialtegn og er sådan cirka 200 karakterer langt.
Og husk så at skifte det ofte.
Nye anbefalinger til adgangskoderLængden på adgangskoden er vigtigere end kompleksiteten.
Genbrug ikke passwords.
En passwordmanager kan hjælpe med at huske de mange unikke passwords.
Vurder om tvunget skift af password i organisationen øger eller forringer sikkerheden.
Stil ikke krav om, at adgangskoder skal være komplekse.
Tillad ikke ofte anvendte eller allerede lækkede passwords.
Kilde: CFCSDu er garanteret stødt på en anbefaling, der minder om ovenstående.
Men faktisk er komplekse adgangskoder og hyppige skift langt fra den bedste måde at sikre sig mod, at uvedkommende får adgang til dine forskellige konti på nettet.
Sådan lyder det fra Center for Cybersikkerhed (CFCS), som hører under Forsvarets Efterretningstjeneste, der advarer mod, at Danmarks cybersikkerhed er udfordret af dårlige danske passwords.
Læs også:Advarer mod dårlig password-praksis: Vi genbruger og sjusker med adgangskoderProblemet er, at mange af os ændrer adgangskoden til noget, der minder om en tidligere kode, når vi bliver bedt om at udskifte den - for eksempel på arbejdscomputeren.
- På den måde bliver sikkerheden ikke bedre, men faktisk dårligere, siger Thomas Lund-Sørensen, som er chef for Center for Cybersikkerhed.
Han opfordrer til, at man på arbejdspladserne genovervejer praksis med regelmæssige skift og i stedet stiller krav om, at koderne bliver længere.
Længden på dit password er også vigtigere for sikkerheden, end kompleksiteten er.
Så hellere bruge mange bogstaver end få forskellige specialtegn og tal.
Ifølge Center for Cybersikkerhed skal en stærk adgangskode, der ikke indeholder tal eller symboler, være mindst 20 tegn lang.
Lad nu være med at bruge dit navnI password-generatoren i toppen af denne artikel har vi illustreret, hvordan du kan kan lave et stærkt kodeord.
Det er vigtigt at understrege, at der er tale om inspiration.
Hvis du for eksempel indtaster dit navn i generatoren, laver den et kodeord på baggrund af bogstaverne i navnet.
Det giver altså en potentiel hacker en fordel, fordi det reducerer antallet af passwords, vedkommende skal igennem for at gætte dit kodeord.
Derfor er det vigtigt, at din kode er lang og består af ord, som ikke umiddelbart har nogen sammenhæng med din tilstedeværelse på nettet.
I øvrigt er det altid en god idé at slå to-faktor-godkendelse til, hvor det er muligt.
Det øger sikkerheden betydeligt.
Herunder kan du se Center for Cybersikkerheds anbefalinger til, hvordan du laver et stærkt password:•Tænk på en sætning:•Gerne noget personligt, der er lettere at huske - og lav den til et password.
•Her tager man de to første bogstaver, det første med stort, fra ordene i en sætning:•Sætningen 'Husk!
Bestil 1000 liter olie til fyret' bliver på den måde til adgangskoden 'Hu!
Be1000L.
OlTiFy'.
•Adgangskoden skal minimum være 12 tegn lang.
•Forkort med tegn:•Man kan også forkorte ordene, erstatte dem med specialtegn, eller kun benytte det første bogstav:•Sætningen 'Danmark blev nummer fire til europamesterskabet i fodbold i 1964' bliver på den måde til 'DKb#4=EMif-64'.
•Tilfældige ord:•Find nogle tilfældige ord uden sammenhæng, der samtidig er nemme at huske.
Bruger man ikke specialtegn, skal adgangskoden mindst være 20 tegn lang.
•For at styrke adgangskoden, kan man bruge specielle hjemmelavede 'regler'.
•Eksempelvis her, hvor bogstav nummer to i hvert ord er med stort.
Samtidig er der med vilje lavet stavefejl:•Ordene 'cykle motion stol paradis' bliver med den metode til adgangskoden 'sYklemOtjonsTolpAradis'.
FacebookTwitterKopier linkEmner:Center for Cybersikkerhed|IT-kriminalitet|Forsvarets Efterretningstjeneste|Efterretningstjenester




https://www.dr.dk/sporten/oevrig/sporten-blaeser-paa-whistleblowere

Af DR Sportens kommentatorHenrik LinigerØvrig sportSporten blæser på whistleblowereAfsløringer er meget velkomne, men hvad sker der bagefter med de mennesker, der risikerer alt?
Løberen Julija Stepanova er whistleblower og har afsløret systematisk doping i det russiske atletikforbund.
18.
okt.
2019 kl.
09.
10Læs op- Vi var væddeløbsheste.
Lægerne væddede om, hvem der med den bedste doping kunne skabe den hurtigste løber.
DR Sportens kommentator Henrik LinigerHenrik Liniger er kommentator på DR Sporten, hvor han dækker flere områder, især fodbold, atletik, cykling samt skiskydning og nytårsskihop om vinteren.
Læs mereOrdene er Julija Stepanovas.
Hun er tidligere 800-meter-løber og lagde i adskillige år krop til russisk statsdoping.
Nu er hun ikke længere aktiv på løbebanen, men sidder derimod på et podie og fortæller sin historie ved en konference om sport, politik og doping i den amerikanske by Colorado Springs.
Sammen med sin mand, Vitalij, stod Julija Stepanova i 2014 frem i en tysk tv-dokumentar og fortalte om den russiske statsdoping.
Hun blæste i sportens alarm-fløjte.
Hun er whistleblower, en af de mest berømte, for hendes afsløringer var med til at afdække det gigantiske russiske statsdoping-program.
Stepanova og hendes familie måtte i 2016 flytte fra deres hjem, efter at Det Internationale Antidopingagenturs filer med oplysninger om Stepanovas 'whereabouts' var blevet hacket.
Ved denne uges konference i Colorado Springs bliver hun hyldet.
Måske for første gang, siden hun stod frem, kan hun sænke skuldrene uden at frygte for sin egen eller sin families tilværelse.
Men hendes historie rejser stadig spørgsmålet, om sportens organisationer gør nok for at passe på sine whistleblowere, og den sætter fokus på forholdene for de folk, der råber vagt i gevær, når hverdagen senere melder sig, og de skal stable en ny tilværelse på benene.
Anderledes i DanmarkDet har været et af de store temaer på konferencen, og konklusionen er, at der langtfra altid bliver gjort nok.
Men det er et problem, som myndighederne er opmærksomme på:- Det er jo ikke noget, som antidopingmyndighederne selv kan stå for.
Men der bliver arbejdet på at lave nogle strategiske aftaler, blandt andet via Interpol, som gør, at man kan gå ind og hjælpe, når man har sådan nogle situationer, siger Michael Ask, der er direktør i Anti Doping Danmark, og som også er med på konferencen.
Mens Julija Stepanova er whistleblower i stor skala, så er de danske forhold noget anderledes.
Sagerne om doping, matchfixing og anden form for snyd er mindre, men stadig alvorlige.
Og der er stadig brug for hjælp til de idrætsfolk i Danmark, som har en viden, når de har oplevelser i idrætten, der ikke er efter bogen.
- Vi har en forpligtelse til at forsikre dem om, at vi behandler det, de fortæller, fortroligt, og vi beskytter også deres identitet, hvis de ikke ønsker at den skal komme frem.
Og det er også en moralsk opbakning, fastslår Michael Ask.
Whistleblowerordning på vejHos Danmarks Idræts-Forbund vedtog man i foråret at indføre en whistleblower-ordning, hvor atleter kan henvende sig.
Det var en direkte følge af DR Sportens afsløringer om spiseforstyrrelser i topidræt.
De topudøvere, der stod frem og fortalte om forholdene hos blandt andet elitesvømmerne, havde ikke noget sted at gå hen med deres oplysninger.
Men det får de nu.
Læs også:Efter afsløringer om spiseforstyrrelser: DIF indfører whistleblower-ordningWhistleblowerordningen vil ikke blive administreret af DIF selv, men vil fungere uafhængigt og anonymt, hvis brugerne ønsker at være det.
Det skal være sikkert og uden personlige konsekvenser at henvende sig.
Ordningen ventes at være på plads inden årets udgang, men hvilket behov, der er for ordningen, ved ikke engang DIF selv.
Frygter for sit livHos Det Internationale Antidopingagentur, WADA, er der for et par år siden skabt en afdeling, der skal hjælpe whistleblowere videre i tilværelsen efter afsløringerne.
Den slags fandtes ikke, da Julija og Vitalij Stepanov valgte at fortælle om dopingen i Rusland.
For dem og deres lille søn har de sidste fem år været én lang kamp for at få skabt en hverdag, efter de i hast måtte forlade Rusland, da WADA i 2016 ikke formåede at forhindre et hackerangreb, hvor informationer om familien Stepanovas 'whereabouts' blev stjålet.
De er endt i USA, hvor der endelig er ved at komme ro på tilværelsen.
Så meget, at de nu kan stå frem i offentligheden uden at skulle kigge sig nervøst over skulderen.
Som for eksempel på konferencen i Colorado.
Det er ikke tilfældet for en anden berømt russisk whistleblower, Grigorij Rodchenkov.
Han blev for alvor kendt i Netflix-dokumentaren Icaros.
Rodchenkov er ikke til stede på konferencen, for han opholder sig et andet, tophemmeligt sted i USA efter sin flugt fra Rusland, hvor myndighederne anser ham for at være en forræder.
Han lever under beskyttelse døgnet rundt.
Han frygter for sit liv.
Men ifølge dokumentaristen bag Icaros, Bryan Fogel, tager hverken WADA eller IOC truslen mod Rodchenkov alvorligt.
Han hævder, at ingen af de to organisationer har så meget som kontaktet Rodchenkov, efter at han afslørede, hvordan den russiske stat i flere år systematisk dopede deres atleter.
Grigory Rodchenkov stod i flere år i spidsen for den statsstyrede doping i Rusland.
I Netflix-dokumtaren Icaros trådte han imidlertid frem og afslørede den systematiske doping, og siden har han måttet leve i skjul i USA.
(Foto: SPORTPHOTO.
RU)Rodchenkovs skæbne er grum, men han er også et eksempel på, at der er forskel på whistleblowere.
Grigorij Rodchenkov var nemlig en af de læger, der skabte medicinske væddeløbsheste som Julija Stepanova.
Der er helt åbenlyst ikke varme følelser mellem Stepanov-parret og Rodchenkov, selv om de begge har været de vigtigste personer bag afsløringen af dopingen i Rusland.
Deres roller var vidt forskellige i det russiske dopingprogram, men deres skæbner er på mange måder ens, og de repræsenterer alle en af sportens store udfordringer: Hvordan hjælper man dem, der fortæller alle de ubehagelige sandheder bag sportens sejre?
Dét svar er ikke fundet på de fire dages debat i USA, men der er enighed om, at der skal sikres støtte og hjælp til de modige, hvis fremtidens skandaler skal frem i lyset.
FacebookTwitterKopier linkEmner:Michael Ask (politichef)|Danmarks Idrætsforbund|Rusland|USA|Virksomhedsdrift




https://www.dr.dk/sporten/fodbold/ken-ilso-far-karantaene-kokainmisbrug-og-stopper-karrieren

FodboldKen Ilsø får karantæne for kokainmisbrug og stopper karrieren27.
januar i år blev Ken Ilsø testet positiv for stoffet benzoylecgonin.
Ken Ilsø stopper dermed karrieren.
32-årige Ken Ilsø har tidligere tørnet ud for FC Midtjylland i den danske Superliga.
18.
okt.
2019 kl.
06.
24Læs opDen 32-årige danske fodboldspiller Ken Ilsø stopper karrieren med øjeblikkelig virkning efter at have modtaget en dopingdom på to års karantæne.
Det oplyser Spillerforeningen på sin hjemmeside.
32-årige Ken Ilsø, der til daglig spiller i den australske klub Adelaide United, er blevet idømt en karantæne på to år af Australian Sports Anti-Doping Authority (ASADA), efter at han 27.
januar i år blev testet positiv for stoffet benzoylecgonin, som findes i kokain.
Derfor har den danske fodboldspiller valgt at indstille sin karriere.
- Det var ikke en kalkuleret beslutning, der skulle gøre mig bedre på fodboldbanen.
Det var derimod en elendig beslutning, jeg tog i et svagt øjeblik, siger Ken Ilsø til Spillerforeningen.
- I Australien blev ensomheden for overvældende og i et forsøg på at slippe væk fra virkeligheden for et øjeblik, tog jeg en elendig beslutning.
Jeg fortryder det, men jeg står også ved min handling og lever med konsekvenserne, siger Ilsø.
71 kampe i SuperligaenIlsø har spillet seks ungdomslandskampe for Danmark og var også med det danske ligalandshold i Thailand i 2009.
I Danmark har han tørnet ud for BK Frem, Sønderjyske og FC Midtjylland.
Det er blevet til 71 kampe i Superligaen med 19 mål til følge.
Ilsø har spillet i Australien siden sommeren 2018, hvor han skiftede fra malaysiske Penang til Adelaide United.
Den 32-årige dansker siger, at han i stedet for fodbolden nu vil fortsætte et studie, han er begyndt på.
/ritzau/FacebookTwitterKopier linkEmner:Fodbold|FC Midtjylland|Spillerforeningen|Australien|Arbejdsmarked




https://www.dr.dk/nyheder/udland/skud-i-syrisk-graenseby-trods-en-ny-aftale-mellem-usa-og-tyrkiet

Tyrkisk offensiv i SyrienSe temaUdlandSkud i syrisk grænseby trods en ny aftale mellem USA og TyrkietTorsdag aften indgik USA og Tyrkiet en aftale om, at kampene i det nordøstlige Syrien skulle indstilles.
Den syriske by Ras al-Ain er strategisk vigtig for Tyrkiet, da den ligger ved grænsen mellem Tyrkiet og Syrien.
18.
okt.
2019 kl.
08.
47 | opdateret 18.
okt.
2019 kl.
08.
53Læs opDagen efter at Tyrkiet indgik en aftale om våbenhvile og lovede at indstille kampene i det nordøstlige Syrien i fem døgn, er der meldinger om skud i den syriske grænseby Ras al-Ain.
Det oplyser en journalist fra nyhedsbureauet Reuters.
Vedkommende befinder sig i den tyrkiske by Ceylanpina, der ligger lige ved grænsen.
Journalisten melder, at der skulle være tale om skud fra maskingeværer.
En journalist fra nyhedsbureauet AP kan ligeledes fortælle, at der kan ses røg stige op fra byen.
Også Det Syriske Observatorie for Menneskerettigheder (Sohr) oplyser, at der er opstået "sporadiske" kampe i Ras al-Ain.
- Der er sporadiske artilleriangreb, og man kan høre skyderier i byen Ras al-Ain, siger Sohr-leder Rami Abdul Rahmad ifølge nyhedsbureauet AFP.
Torsdag aften meddelte USA's vicepræsident, Mike Pence, at Tyrkiet og USA havde indgået en aftale.
Det skete efter et møde med Tyrkiets præsident, Recep Tayyip Erdogan.
Her blev det besluttet, at de syriske kurdere skulle trække sig ud af en såkaldt sikkerhedszone.
USA har fået forsikringer fra den kurdiske YPG-milits om, at den vil trække sig tilbage bag en linje 32 kilometer fra grænsen.
Læs også:Korrespondent: Kurderne ser våbenhvile som et krav om overgivelse300.
000 civile sendt på flugtDet bliver først og fremmest tyrkiske styrker, der opretholder sikkerhedszonen på syrisk territorium.
Det fremgår af den fælles udtalelse fra USA og Tyrkiet.
Desuden har den tyrkiske regering fået med i aftalen, at YPG skal opgive sine tunge våben.
Gruppens positioner skal desuden ødelægges.
Det har længe været et tyrkisk ønske, skriver Reuters.
Tyrkiet indledte sin offensiv i Tyrkiet onsdag i sidste uge.
Offensiven er rettet mod YPG-militsen, som ifølge Tyrkiet er en terrorgruppe.
Tyrkerne mener, at YPG er tilknyttet gruppen PKK, som er på EU's terrorliste.
YPG har været en vigtig allieret for USA under krigen i Syrien.
Torsdag oplyste Sohr, at Tyrkiets offensiv har kostet 72 civile livet.
Blandt dem er 21 børn.
Også 400 soldater er blevet dræbt.
Omkring 300.
000 civile er sendt på flugt fra offensiven, vurderer Sohr.
/ritzau/FacebookTwitterKopier linkEmner:Mike Pence (politiker)|Recep Tayyip Erdoğan (politiker)|Tyrkiet|EU|Krige og væbnede konflikter




https://www.dr.dk/nyheder/indland/leasingfirmaer-efterlyser-paa-11-aar-adgang-til-politi-data-i-kamp-mod

IndlandLeasingfirmaer efterlyser på 11.
år adgang til politi-data i kamp mod vanvidskørsel og hvidvaskMyndighederne har sovet i timen, mener professor.
En 35-årig politiassistent mistede livet i juli i år efter at være blevet påkørt af en vanvidsbilist i det centrale København.
Af Theis Lange Olsen18.
okt.
2019 kl.
08.
44Læs opI snart 11 år har leasingfirmaerne forgæves forsøgt at råbe myndighederne op for at få adgang til et helt specifikt værktøj i kampen mod blandt andet hvidvask og vanvidskørsel i leasede biler.
Et simpelt kig ind ind i politiets register med data om stjålne kørekort og pas stod allerede helt tilbage i 2008 højt på ønskelisten i firmaernes brancheforening, Finans og Leasing, men endnu er intet sket.
Brancheforeningens medlemmer oplever ellers at blive svindlet med falske ID-papirer som netop kørekort og pas, og dermed risikerer store, dyre biler at havne i de forkerte hænder.
De seneste par måneder har der været flere alvorlige episoder med vanvidskørsel i de københavnske gader, hvor politiet formoder, at bandemedlemmer i leasede biler står bag.
Hvem er Finans og Leasing?
Finans og Leasing er en brancheforening for finansieringsselskaber, herunder leasingselskaber.
Der er 52 medlemmer af foreningen, hvoraf en stor del er danske og udenlandske banker.
Medlemmerne omsætter samlet for cirka 185 milliarder kroner om året (fordelt med cirka 45 milliarder indenfor leasing, cirka ti milliarder kroner indenfor forbrugslån, cirka 20 milliarder kroner til billån samt 110 milliarder kroner indenfor faktureringer).
Medlemmerne indgår årligt cirka 500.
000 forbrugslån, cirka 30.
000 leasingaftaler til forbrugere samt cirka 100.
000 billån til forbrugere.
I Finans og Leasing er direktør Christian Brandt ikke i tvivl om, at adgang til politiets data om stjålne kørekort og pas vil få en positiv effekt.
Læs også:Leasingfirmaer: 'Vi vil hjælpe med at bekæmpe vanvidskørsel'- Hverken pas eller kørekort er et sikkert dokument at stole på, med mindre man kan tjekke det op imod politiets register, siger han.
- Med adgang til registret kan vi være mere sikre på, at der ikke er personer, der fupper os med falske legitimationspapirer, siger Christian Brandt, der understreger, at leasingbranchen har meget fokus på at dæmme op for vanvidskørsel og misbrug af de store biler:- Vi ønsker ikke at have en rolle i det.
Vi ønsker ikke at lease vores biler ud til kriminelle eller andre typer, der opfører sig fuldstændig åndssvagt.
Det kan vi ikke nødvendigvis undgå ved adgang til registret over stjålne kørekort og pas, men det er led i en mange-bække-små-strategi.
Noget svindel kan undgås ved den adgang, siger han.
Men er det ikke allerede i dag muligt for jer at afvise en kunde, hvis I har en mistanke om, at alt ikke foregår efter bogen?
- Jo, hvis man har mistanke, men mig bekendt kan man lave de her forfalskede dokumenter utroligt godt.
Så det er ikke let, og derfor har vi brug for nogle nye værktøjer, siger Christian Brandt.
Møde med politiet i 2008Med adgang til politiets registrer vil leasingfirmaerne kunne modvirke misbrug efter identifikationstyveri eller forfalskninger ved at tjekke et forevist ID-dokument op mod løbenummeret på gyldige legitimationsdokumenter hos politiet.
På den måde vil firmaerne vide, om et forevist ID-dokument er ægte og gyldigt, når det bliver anvendt, og de kan i sidste ende afvise en handel.
Udover muligheden for bedre at kunne forebygge vanvidskørsel i leasede biler, vil adgangen til politiets register også hjælpe i den generelle kamp mod hvidvask og terrorfinansiering, lyder det.
I 2015 opgjorde Rigspolitiet, at der alene det år var forsvundet 43.
818 danske pas - enten var de stjålet eller bortkommet på anden vis.
Omfanget af svindel med ID-papirer i leasingfirmaer kendes ikke, men politiet har for nylig foretaget anholdelser og ransagninger:Christian Brandt havde i 2008 et møde med en politiinspektør fra Københavns Politi og præsenterede her første gang ønsket om at få adgang til politiets data om stjålne kørekort og pas.
Siden har brancheforeningen utallige gange forsøgt at sparke døren ind hos Rigspolitiet og Justitsministeriet.
- Det er et lidt trægt system, der har lukket sig lidt om sig selv.
Jeg har den opfattelse, at når man taler med højtplacerede embedsmænd i Rigspolitiet eller Justitsministeriet, burde det være tilstrækkeligt, siger direktøren.
Da Finans og Leasing sammen med bankernes organisation Finans Danmark nogle år senere i 2014 i et høringssvar foreslog at få adgang til registret, lød det faktisk kort efter fra myndighederne, at det bestemt ikke var umuligt, og at man ville undersøge det nærmere.
- Rigspolitiet vil være indstillet på at belyse mulighederne for at etablere en offentlig adgang til politiets oplysninger om stjålne pas og kørekort, således at der for eksempel gives adgang til oplysninger om pasnummer og kørekortnummer for så vidt angår stjålne eller bortkomne pas og kørekort.
- Herved vil det være muligt for blandt andet banker og andre finansieringsselskaber umiddelbart at validere, hvorvidt et kørekort- eller pasnummer af politiet er registreret som værende tilknyttet et stjålet eller bortkommet pas eller kørekort, lød det i svaret fra 2014.
Professor undrer sigMen efterfølgende er Finans og Leasing blevet kastet rundt i systemet - primært mellem forskellige afdelinger i Rigspolitiet og Justitsministeriet - og har aldrig været i nærheden af en afklaring.
Det undrer professor i IT- og medieret ved Copenhagen Business School Søren Sandfeld Jakobsen.
- Det har været et langt forløb, og jeg synes, at der er gode argumenter for at gøre noget.
Så jeg forstår ikke, at de relevante myndigheder ikke har rykket for lang tid siden.
- De burde have købt ind på branchens problemstilling og lavet de nødvendige administrative tiltag og muligvis en lovændring, hvis det skulle til, siger han.
Har myndighederne sovet i timen?
- Ja, set i bakspejlet.
For der blev dengang advaret om en stigning i svindel med ID-papirer, og det er bare vokset yderligere.
Vi ser mere svindel for at få adgang til leasingbiler i bandemiljøet og mere hvidvask og i værste tilfælde også terrorfinansiering.
- Alt det forudsætter adgang til finansieringsselskaber.
Det her problem er blevet større i den tid, hvor man har siddet på hænderne, siger Søren Sandfeld Jakobsen.
Han vurderer ikke, at der er forhindringer i forhold til persondataforordningen.
Den stiller ellers store krav til behandlingen af personfølsomme oplysninger.
- Det er altid betænkeligt, når man giver private aktører adgang til følsomme offentlige registre, så jeg forstår godt, at det skal tænkes igennem, for det kan misbruges.
Men nu har de også haft den tid til at gøre sig de overvejelser, og konklusionen er efter min vurdering, at man bør strække sig langt for at imødekomme det, fordi vi står over for akutte samfundsmæssige problemer.
- Det kan ikke være rigtigt, at vi skal tåle de her meget grove former for kriminalitet i Danmark, og hvis den her manglende adgang er en barriere, må vi få fjernet den.
Jeg mener godt, at man inden for rammerne af persondataforordningen kan lave en løsning, siger Søren Sandfeld Jakobsen.
I bankernes organisation, Finans Danmark, er adgangen til politiets data også et stort ønske - særligt til brug i kampen mod hvidvask og terrorfinansiering.
- Efter hvidvaskreglerne skal en kunde kunne legitimere sig.
Ved at få adgang til registret med oplysninger om stjålne kørekort og pas kan banken med det samme afgøre, om vedkommende er den, man udgiver sig for at være, siger juridisk direktør Kjeld Gosvig-Jensen.
- På den måde bliver bekæmpelsen af hvidvask og terrorfinansiering mere effektiv, både for myndighederne og sektoren.
Det er til gavn for samfundet, siger han.
Pakke mod vanvidskørsel før julJustitsminister Nick Hækkerup (S) forventer før jul at kunne fremlægge en pakke med en række konkrete initiativer, som skal dæmme op for blandt andet vanvidskørsel i leasede biler.
Han afventer en undersøgelse, der i øjeblikket udføres af Rigsadvokaten og Rigspolitiet, som skal finde nogle nye værktøjer til at bekæmpe den hensynsløse kørsel.
- Vi overvejer alle muligheder.
Vi vil have ram på det her vanvidskørsel og de banderelationer, der er i forbindelse med vanvidskørsel, siger Nick Hækkerup.
Justitsministeren vil ikke gøre sig "til dommer over", hvad der er gjort - eller ikke gjort - i forhold til at imødekomme leasingbranchens ønske om at få adgang til politiets register med data om stjålne kørekort og pas.
- Noget af det usmukke ved politik er, når den ene politiker kaster aben hen til den anden og siger, at "det skulle du have gjort noget ved".
Jeg skal ikke gøre mig til dommer over, hvad der gået forud.
Jeg kan sige, at vi kommer til at præsentere en pakke, som skal ramme vanvidskørsel, siger Nick Hækkerup, der understreger, at firmaernes adgang til politiets data er på bordet:- Det er noget, som er med i overvejelserne.
Også her er der nogle juridiske overvejelser at gøre, men hvis det er et effektivt værktøj, som vil kunne dæmme op for vanvidskørsel, så er det et element, der skal overvejes, siger justitsministeren.
Han understreger også, at politiets mulighed for konfiskation af leasede biler efter vanvidskørsel er på bordet.
Leasingbranchen har tidligere foreslået at få adgang til blandt andet oplysninger om såkaldt Eskat-data, der vil give leasingfirmaerne mulighed for at indhente oplysninger om en kundes nuværende økonomiske situation, altså om vedkommende eksempelvis har en arbejdsgiver og får løn.
Det vil i leasingfirmaernes øjne også kunne minimere risikoen for, at leasede biler kommer i hænderne på bandemedlemmer.
Problemet er nemlig, at føreren af den leasede bil i flere tilfælde ikke er ejer af bilen; den leases nemlig og står i en anden persons navn, en såkaldt stråmand.
Videoen nedenfor fortæller om en ulykke i København i juli 2019, hvor en betjent døde efter at være blevet påkørt af en vanvidsbilist i en leaset bil:Flere partier på Christiansborg er ikke i tvivl om, at politiets register hurtigst muligt bør åbnes for leasingfirmaerne.
- Det er simpelthen for ringe, at man endnu ikke har hjulpet branchen til at bremse den værste svindel og i yderste konsekvens de vanvidsbilister, som misbruger leasingordninger, siger SF's retsordfører, Karina Lorentzen.
Også Venstres Preben Bang Henriksen, der er formand for Folketingets Retsudvalg, kalder det "helt forkert", at firmaer og banker skal vente så mange år på en afklaring fra myndighedernes side.
- Det er helt tosset og ganske beskæmmende, at det åbenbart er trukket i langdrag, siger han.
Rigspolitiet har ikke ønsket at stille op til interview, men meddeler i et skriftligt svar, at man tidligere har været i dialog og samarbejdet med en række relevante interessenter, herunder Finans og Leasing, om en blokeringsordning af stjålne identitetsoplysninger.
- Beklageligvis kunne man ikke på daværende tidspunkt i regi af den nedsatte projektgruppe nå til enighed om en løsning.
Man er dog nået i mål med mobilapplikationen "Politi", hvor borgere kan søge på et stelnummer eller en nummerplade med henblik på at undersøge, om cyklen eller køretøjet er meldt henholdsvis stjålet eller efterlyst.
- Rigspolitiet overvejer for tiden, om der kan gennemføres en tilsvarende ordning for mistede og stjålne kørekort og pas, hvilket vil forudsætte afklaring af en række juridiske og tekniske spørgsmål, lyder det.
FacebookTwitterKopier linkEmner:Færdselsforseelser|Økonomisk kriminalitet|København|Venstre|Twitter




https://www.dr.dk/nyheder/regionale/sjaelland/lastbilchauffoerer-risikerer-kaempe-boeder-det-er-halvdelen-af-min

SjællandLastbilchauffører risikerer kæmpe-bøder: ’Det er halvdelen af min månedsløn’Ved årsskiftet indføres skærpede sanktioner for lastbiler og busser, der ikke lever op til sikkerhedskravene.
Søren Lynge Møller er frustreret over, at de nye bøder efter nytår kommer til at ramme de enkelte chauffører hårdt.
(© (c) privatfoto)Af Ole Tøpholm og Kimmie Hetland18.
okt.
2019 kl.
07.
03Læs opSne på taget, manglende stoplys og nedslidte dæk.
Det er nogle af de fejl og mangler, som i det nye år kan udløse bøder til chauffører og vognmænd, som er ti gange højere end i dag.
Ejeren eller vognmanden vil fra årsskiftet få en bøde på 10.
000 kroner første gang, der er alvorlige fejl eller mangler i forhold til sikkerheden.
Chaufføren får samtidig en bøde på 5.
000 kroner.
Bliver samme chauffør stoppet igen med en ny fejl på et køretøj, bliver bøden fordoblet.
De nye og strammere sanktioner er resultatet af et bredt politisk forlig i foråret, der kom i hus efter stribevis af sager om defekte busser og lastbiler.
Chauffør: ’Stramningen er ekstrem’Søren Lynge Møller fra Store Heddinge arbejder til dagligt som lastbilchauffør hos vognfirmaet Unni Nielsen Transport i Gadstrup tæt på Roskilde.
Vi kan ikke mærke, når vi spænder en vogn på et påhængskøretøj, at den ene af akslerne på bremserne bremser ti procent for lidt i forhold til lovkravet.
Søren Lynge Møller, chauffør.
Han mener, stramningerne er urimelige, fordi bestemte typer af fejl er så godt som umulige for chaufførerne at opdage.
- Vi kan ikke mærke, når vi spænder en vogn på et påhængskøretøj, at den ene af akslerne på bremserne bremser ti procent for lidt i forhold til lovkravet.
Det har vi hverken midler eller ressourcer til at opdage, siger han.
Særligt bødernes størrelser nager Søren Lynge Møller.
- Jeg synes ikke, at det er urimeligt, at jeg kan få en bøde, men stramningen er så ekstrem.
Den er altafgørende for vognmændene og chaufførerne, siger han og tilføjer:Chauffør Søren Lynge Møller mener, at der kan være fejl på lastbilerne, som den enkelte chauffør har svært ved at opdage på egen hånd.
(© (c) privatfoto)- Hvis jeg bliver stoppet med en trailer, der ikke er min egen, to gange på en måned, og politiet konstaterer, at den bremser ti procent for lidt på en af akslerne, så får jeg en bøde på ti tusinde kroner.
Det er halvdelen af min månedsløn.
Chaufføren mener i stedet, at bøden skal deles mellem chauffør, vognmand og de store selskaber, som har hyret vognmanden.
3F: ’Det er helt urimeligt’Formand for 3F's transportgruppe Jan Villadsen mener også, det er urimeligt, at chaufførerne fremover risikerer store bødestraffe.
- Det burde udelukkende være arbejdsgiveren, der får en høj bøde.
Jeg tror ikke på, at chaufførerne kører rundt i biler, der ikke er i orden, uden at være presset til det.
Derfor vil vi netop ikke have, at chaufføren skal have bøder, siger Jan Villadsen.
Selvom de nye bødetakster er resultatet af et forlig under den borgerlige regering, har Socialdemokratiets transportordfører Thomas Jensen ikke tænkt sig at ændre forliget, selv om han godt forstår chaufførerne.
- Jeg har fuld forståelse for, at chaufførerne synes, at bødeniveauet er højt.
Det var netop også det, vi i Socialdemokratiet kæmpede for dengang, da lovforslaget blev lavet.
Derfor stillede vi et forslag om, at chaufførerne ikke skulle rammes så hårdt.
Det var der ikke flertal for, så desværre er det sådan, at både chauffør og vognmand bliver ramt, siger Thomas Jensen.
Politienheden Tungvognscenter Øst har indtil videre i år fundet fejl på 65 procent af alle danske og udenlandske lastbiler og påhængskøretøjer, når de har udført kontroller.
FacebookTwitterKopier linkEmner:Transportvirksomhed|3F|Socialdemokraterne|Gadstrup|Thomas Jensen (politiker)




https://www.dr.dk/nyheder/politik/dansk-vaabeneksport-til-tyrkiet-flertal-kraever-hasteredegoerelse-fra-regeringen

PolitikDansk våbeneksport til Tyrkiet: Flertal kræver hasteredegørelse fra regeringenDanske myndigheder har givet tre tilladelser til våben- og militæreksport til Tyrkiet siden 2018.
Et flertal uden om regeringen lægger nu et massivt pres på Jeppe Kofod for, at Danmark helt stopper eksporten af våben til Tyrkiet.
Af Nicolas S.
Nielsen18.
okt.
2019 kl.
06.
30Læs opDet var en hård og restriktiv linje, EU's udenrigsministre nåede frem til tirsdag, da de krævede et stop for al fremtidig våbeneksport til Tyrkiet.
Det var i hvert fald budskabet fra udenrigsminister Jeppe Kofod (S), da han mødte pressen efter rådsmødet.
Konklusionerne står imidlertid i skærende kontrast til de konklusioner, som et flertal i Folketinget er nået frem til.
For EU-beslutningen gælder fremtidige tilladelser, men forhindrer ikke eksport med de tilladelser, der fortsat er aktive.
Og nye oplysninger fra Rigspolitiet, der formelt står for at godkende tilladelser af våben- og militærudstyr til Tyrkiet, har fået flere partier op i det røde felt.
Læs også:Flertal vil forbyde eksport af våben til Tyrkiet - men Kofod vil ikke svareRigspolitiet har gravet i tilladelserne og er nået frem til, at der fortsat er én gyldig tilladelse til eksport af våben- eller militærisenkram til Tyrkiet af de 19 tilladelser, der blev givet i perioden fra 2013 til 2017.
Derudover har Rigspolitiet godkendt yderligere tre ansøgninger siden 2018, men det er vel at mærke tilladelser til eksport af teknologi og isenkram, som Udenrigsministeriet ikke vurderer kan bruges i kamphandlinger i Syrien.
Det er uklart, præcis hvilket våben- og militærudstyr tilladelserne gælder til - og det har ikke været muligt for DR at få svar på det spørgsmål.
Kofod har afvist vores forslag om eksportstop ved at sige, at reglerne allerede er stramme nok.
Det er de tydeligvis ikke.
Eva Flyvholm, udenrigsordfører, EnhedslistenRadikale kræver øjeblikkelig redegørelseI regeringens støtteparti De Radikale kræver udenrigsordfører Martin Lidegaard et stop for eksporten.
- Mit udgangspunkt er, at Danmark hverken direkte eller indirekte skal bidrage til det, der foregår i det nordlige Syrien i øjeblikket, siger han.
Han forlanger derfor en redegørelse fra Jeppe Kofod, når udenrigsordførerne mødes med udenrigsministeren på onsdag i Udenrigspolitisk Nævn i Folketinget.
- Jeg mener ikke, at nogen af os kan leve med nogen tvivl om, hvorvidt der bliver brugt danske våben i de blodige handlinger, der finder sted i det nordlige Syrien i øjeblikket, siger Martin Lidegaard.
Det er lidt mere end en uge siden, at tyrkerne indledte en offensiv rettet mod kurdiske grupper i det nordlige Syrien - blandt andet militsen YPG, som er en søsterorganisation til den kurdiske gruppe PKK, der er på Tyrkiets, USA's og EU's terrorlister.
Den amerikanske vicepræsident, Mike Pence, oplyste i går aftes, at der var indgået en aftale om det, han kaldte en våbenhvile i området, i 120 timer.
Læs også:GRAFIK Her er kamphanerne i det nordlige SyrienDual-use-produkter i søgelysetEn redegørelse og et stop for eksporten er også et krav fra oppositionspartiet Venstre, siger udenrigsordfører Michael Aastrup Jensen.
- Jeg synes, vi burde sørge for, der var et komplet våbenstop til Tyrkiet.
Det er et af de eneste diplomatiske redskaber, vi har.
Jeg mener, at i stedet for at prøve at dele det op, så vil det ende med, at sådan en sanktion ingen virkning har.
Foruden de fire tilladelser har Erhvervsstyrelsen givet grønt lys til 30 såkaldte dual-use tilladelser til Tyrkiet i 2018.
Tilladelserne er givet til eksport af produkter til Tyrkiet, som kan bruges til både civile og militære formål.
Tyrkiet igangsatte i sidste uge en offensiv i det nordlige Tyrkiet.
Her ses en tyrkisk-støttet kriger affyre et våben i byen Tal Abyad i Syrien.
Den eksport ser udenrigsordfører Rasmus Nordqvist fra Alternativet kritisk på.
- Der bør signaleres tydeligt her og laves et generelt forbud mod våben og dual-use-produkter til Tyrkiet, og ikke blot hvor de vil kunne eller skulle bruges i Syrien, siger Rasmus Nordqvist.
Enhedslisten kritiserer slap regeringslinjeHeller ikke i Enhedslisten er man imponeret over den aftale, som Jeppe Kofod har landet med de øvrige EU-lande.
Udenrigsordfører Eva Flyvholm bakker op om kravet om en redegørelse fra Jeppe Kofod.
- Vi ønsker et fuldt stop.
Kofod har afvist vores forslag om eksportstop ved at sige, at reglerne allerede er stramme nok.
Det er de tydeligvis ikke.
Og det er vigtigt at bruge forbuddet til at sende et klart signal til Erdogan, ligesom vores nabolande har gjort, siger hun.
Også De Konservative kræver et øjeblikkeligt stop for våbeneksport, bekræfter udenrigsordfører Naser Khader.
De fire partier kan tilsammen mønstre 89 mandater.
I regeringens støtteparti SF er formand Pia Olsen Dyhr åben for en våbenembargo, men vil først have afklaret de juridiske muligheder for at rive de eksisterende tilladelser over.
- Situationen i Nordøstsyrien er så alvorlig, at vi som land må gøre vores til at presse Erdogan på alle tænkelige måder.
Vi ønsker derfor en redegørelse for aktuelle kontrakter og at se på muligheden for et totalstop for våbensalg til Tyrkiet i den nuværende situation, siger hun.
Udenrigsminister klar til at orientere nævnUdenrigsminister Jeppe Kofod bekræfter i et skriftligt svar til DR Nyheder, at der stadig er fire gyldige eksporttilladelser.
- To af dem er dog allerede anvendt og kan derfor ikke længere bruges.
De to sidste tilladelser drejer sig om eksport af software til enheder, der indgår i Nato-regi.
Jeg kan af fortrolighedsmæssige grunde ikke give flere detaljer.
Men jeg orienterer gerne Udenrigspolitisk Nævn herom i fortrolighed, skriver han og fortsætter:- Jeg kan blot bekræfte, hvad jeg hele tiden har sagt, nemlig at Udenrigsministeriet allerede siden foråret 2018, da Tyrkiet indledte sin operation i Afrin, ikke har givet tilladelse til eksport af våben og militært udstyr, som vi har vurderet kunne anvendes militært i Syrien.
FacebookTwitterKopier linkEmner:Alternativet (parti)|Martin Lidegaard (politiker)|Mike Pence (politiker)|Tyrkiet|Udenrigspolitik




https://www.dr.dk/nyheder/udland/frankrig-bremser-eu-optagelsesproces-af-lande-pa-balkan

UdlandFrankrig bremser EU-optagelsesproces af to lande på BalkanBeslutning om at indlede optagelsesproces med Nordmakedonien og Albanien er udskudt til et senere EU-topmøde.
EU-præsident Donald Tusk med Albaniens premierminister Edi Rama forud for mødet.
18.
okt.
2019 kl.
03.
37Læs opNordmakedonien og Albanien satte for mere end ti år siden kursen mod optagelse i EU.
Men de to Balkan-lande fik natten til fredag endnu en kold skulder, da EU's stats- og regeringschefer ikke kunne blive enige.
Derfor blev spørgsmålet udskudt til senere.
Reelt var det Frankrig, der satte en kæp i processen - flankeret af Danmark og Holland.
- Der er en vis skuffelse.
Vi må indrømme, at vi ikke har formået at finde en konsensus, da tre lande afviste at invitere begge lande til at indlede forhandlinger, siger Litauens præsident, Gitanas Nauseda.
Mens langt hovedparten af EU's medlemslande ville behandle optagelsen af de to lande samlet, talte Holland og Danmark for at splitte de to lande.
Frankrig sagde nej til begge lande.
Statsminister Mette Frederiksen (S) mener, at Nordmakedonien er langt mere egnet end Albanien.
Derfor arbejdede hun på at splitte de to.
- Der er et ønske om, at de to lande skal følges ad, og det er der gode argumenter for.
Men i og med at de to lande står så forskellige steder, så er det også svært at se en optagelse her og nu, siger Frederiksen (S).
Frankrig den største stopklodsSpørgsmålet har flere gange været behandlet af EU-landenes udenrigsministre.
De valgte tidligere i denne uge at sende sagen videre til stats- og regeringscheferne.
Også tirsdag var det Frankrig, som var den største stopklods.
Frankrig kræver en reform af hele optagelsesprocessen, hvilket også Danmark og Holland støtter.
Frankrigs initiativ ses af nogle EU-lande mest som en undskyldning for at bremse de to landes optagelsesproces.
EU-landenes ledere vil vende tilbage til spørgsmålet på et senere topmøde, fortæller Hollands premierminister, Mark Rutte.
- Vi anerkender alle, at både Nordmakedonien og Albanien har gjort et stort stykke arbejde.
Bare se på navneskiftet i Nordmakedonien og på retsstatsprincipperne.
Men der skal ske yderligere fremskridt.
- Albanien er længere fra målet.
Men det land har også rykket sig en del, siger Rutte.
Nordmakedonerne meddelte tilbage i 2004, at de ønskede at blive medlem af EU.
Året efter fik landet officielt status af kandidatland.
Albanien meddelte sit ønske om EU-medlemskab for over ti år siden april 2009.
Landet blev officielt kandidatland i 2014.
/ritzau/FacebookTwitterKopier linkEmner:Donald Tusk (politiker)|EU|Europa-Kommissionen|Frankrig|EU-forhold




https://www.dr.dk/nyheder/udland/amnesty-tyrkiet-begar-krigsforbrydelser-i-syrien

Tyrkisk offensiv i SyrienSe temaUdlandAmnesty: Tyrkiet begår krigsforbrydelser i SyrienAmnesty International har indsamlet beviser på overgreb og krigsforbrydelser under Tyrkiets offensiv i Syrien.
Tyrkiet indledte sin offensiv 9.
oktober.
18.
okt.
2019 kl.
04.
25Læs opTyrkiske styrker og deres allierede har ifølge Amnesty International begået krigsforbrydelser under deres offensiv mod kurdiske styrker i Syrien.
Amnestys anklage bygger på udsagn fra øjenvidner, videooptagelser og medicinske rapporter, oplyser organisationen i en pressemeddelelse natten til fredag.
De indsamlede oplysninger giver klare beviser på vilkårlige angreb i boligområder.
Herunder angreb mod et hus, et bageri og en skole, der er udført af Tyrkiet og allierede syriske militser, skriver Amnesty.
Menneskerettighedsgruppen nævner også et "koldblodigt drab" på den fremtrædende syrisk-kurdiske politiker Hevrin Khalaf og hendes livvagt.
Drabet blev ifølge Amnesty udført af en syrisk milits, der støttes af Tyrkiet.
- Tyrkiet er ansvarlig for handlinger begået af bevæbnede syriske grupper, som det støtter, udstyrer med våben og kontrollerer, siger Amnestys generalsekretær, Kumi Naidoo, i meddelelsen.
- Tyrkiet kan ikke undslippe sit ansvar ved at uddelegere krigsforbrydelser til bevæbnede grupper.
Læs også:GRAFIK Her er kamphanerne i det nordlige SyrienTyrkiet skal indstille kampeneTyrkiet indledte sin offensiv 9.
oktober.
Torsdag aften oplyste USA's vicepræsident, Mike Pence, at USA har indgået en aftale med Tyrkiets præsident, Recep Tayyip Erdogan, om en våbenhvile i det nordøstlige Syrien.
Aftalen indebærer, at Tyrkiet skal indstille kampene i 120 timer, svarende til fem døgn, mens de syriske kurdere trækker sig ud af en såkaldt sikkerhedszone.
Kurdiske myndigheder oplyste torsdag, at mindst 218 civile er blevet dræbt under offensiven.
Blandt ofrene er 18 børn.
- Tyrkiets militær og deres allierede har udvist en fuldstændig hensynsløshed over for civile liv med ulovlige angreb i boligområder, som har dræbt og såret civile, udtaler Kumi Naidoo.
Kurderne skal også besinde sig og stoppe "ulovlige angreb" med mortérgranater mod civile mål i Tyrkiet, hedder det i pressemeddelelsen.
/ritzau/FacebookTwitterKopier linkEmner:Mike Pence (politiker)|Recep Tayyip Erdoğan (politiker)|Tyrkiet|Krige og væbnede konflikter|Amnesty International




https://www.dr.dk/nyheder/indland/advarer-mod-daarlig-password-praksis-vi-genbruger-og-sjusker-med-adgangskoder

IndlandAdvarer mod dårlig password-praksis: Vi genbruger og sjusker med adgangskoderCenter for Cybersikkerhed advarer mod hyppige skift af adgangskoder, fordi det i sidste ende forringer sikkerheden.
Center for Cybersikkerhed ændrer nu retningslinjerne for adgangskoder på grund af en uhensigtsmæssig og dårlig praksis samt adgangskoder, der er for svage.
Af Mads Korsager Nielsen18.
okt.
2019 kl.
07.
30Læs opDanmarks cybersikkerhed er udfordret på grund af dårlig password-praksis og uhensigtsmæssig omgang med adgangskoder.
Nye anbefalinger til adgangskoderLængden på adgangskoden er vigtigere end kompleksiteten.
Genbrug ikke passwords.
En passwordmanager kan hjælpe med at huske de mange unikke passwords.
Vurder om tvunget skift af password i organisationen øger eller forringer sikkerheden.
Stil ikke krav om, at adgangskoder skal være komplekse.
Tillad ikke ofte anvendte eller allerede lækkede passwords.
Kilde: CFCSSådan lyder beskeden fra Forsvarets Efterretningstjenestes Center for Cybersikkerhed (CFCS), der derfor ændrer den officielle vejledning for passwordsikkerhed.
- Problemet er, at når vi skifter adgangskoder, så ændrer vi dem til noget, der minder meget om det tidligere.
På den måde bliver sikkerheden ikke bedre, men faktisk dårligere, siger Thomas Lund-Sørensen, chef for Center for Cybersikkerhed.
- Derfor foreslår vi, at man genovervejer praksis med regelmæssige adgangskodeskift og i stedet stiller krav om, at adgangskoderne skal være længere, men til gengæld undlader at skifte dem så ofte, som man gør i dag, siger han.
Problemet er, at når vi skifter adgangskoder, så ændrer vi dem til noget, der minder meget om det tidligere.
Thomas Lund-SørensenGenbruger koder eller skifter kun et enkelt talTidligere anbefalede man at skifte adgangskode med jævne mellemrum, hvilket mange der benytter computere på arbejdspladsen sikkert genkender.
Men de konstante krav om nye, lange og komplicerede passwords har øget risikoen for, at sikkerheden i sidste ende bliver ringere.
Simpelthen fordi brugerne genbruger adgangskoder til flere konti, kun ændrer et enkelt tal eller vælger koder, der er nemme at huske og dermed knække for hackere, lyder det fra Center for Cybersikkerhed.
Derfor sætter Forsvarets Efterretningstjeneste nu gang i en kampagne, der skal fortælle it-udviklere, -driftsfolk samt ledelserne i virksomheder, organisationer og offentlige myndigheder - og ikke mindst helt almindelige borgere - hvordan man styrker sikkerheden for adgangskoder.
Sådan sjusker vi med adgangskoderFor at gøre det nemt for sig selv og samtidig leve op til en lang række krav til passwords, så udviser mange it-brugere en uhensigtsmæssig adfærd.
Ifølge Center for Cybersikkerhed kender hackerne alle de klassiske fejl, som:- Hvis passwordet skal være på minimum otte tegn, er det oftest kun på otte tegn.
- Skal passwordet indeholde et stort bogstav, bliver det typisk det første bogstav.
- Skal passwordet indeholde tal, bliver disse gerne placeret til sidst.
- Krav om specialtegn bliver oftest løst med et enkelt @ eller et !
.
- Skal passwordet ændres med faste mellemrum, så bruger mange årstider, kvartaler, måneder, etc.
eller ændrer kun lidt, så det nye er næsten identisk med det gamle.
- Passwordet består af navne på familie, venner, husdyr.
Minister: Gamle krav gav dårlig samvittighedForsvarsministeren fortæller, at det danske samfund har et ‘forbedringspotentiale’ hvad angår adgangskoder.
- En af udfordringerne er, at folk laver passwords, der er for nemme at gennemskue, fordi de selv risikerer at glemme dem.
Der siger vi nu, at det er vigtigere at lave et svært password end at ændre det ofte, siger Trine Bramsen (S).
Ministeren frygter, at man har styrket den dårlige samvittighed i stedet for it-sikkerheden med de hyppige krav om skift af kodeord.
- Det væsentlige er ikke, at vi giver danskerne dårlig samvittighed ved at bede dem om at overholde krav, som de færreste kan leve op til.
Det væsentlige er, at vi sørger for, at danskerne er bedre beskyttet.
Der er et langt password vigtigere, end at man skifter det ofte, konstaterer Trine Bramsen.
Antal adgangskoder stigerIfølge Center for Cybersikkerhed ændrer man retningslinjerne, fordi der også kommer flere adgangskoder ind i hverdagen i takt med udviklingen.
- Jeg har selv omkring 100 passwords, og dem kan jeg selvfølgelig ikke huske, hvis de alle skal være unikke.
Derfor anbefaler vi, at man bruger en passwordmanager, der er et lille program på telefonen eller computeren, som husker alle kodeordene, siger Thomas Lund-Sørensen.
Ifølge Center for Cybersikkerhed skal en stærk adgangskode, der ikke indeholder tal eller symboler, være mindst 20 tegn lang.
Sådan laver du en stærk adgangskode•Tænk på en sætning•Gerne noget personligt, der er lettere at huske - og lav den til et password.
•Her tager man de to første bogstaver, det første med stort, fra ordene i en sætning:•Sætningen 'Husk!
Bestil 1000 liter olie til fyret' bliver på den måde til adgangskoden 'Hu!
Be1000L.
OlTiFy'.
•Adgangskoden skal minimum være 12 tegn lang.
•Forkort med tegn•Man kan også forkorte ordene, erstatte dem med specialtegn, eller kun benytte det første bogstav:•Sætningen 'Danmark blev nummer fire til europamesterskabet i fodbold i 1964' bliver på den måde til 'DKb#4=EMif-64'.
•Tilfældige ord•Find nogle tilfældige ord uden sammenhæng, der samtidig er nemme at huske.
Bruger man ikke specialtegn, skal adgangskoden mindst være 20 tegn lang.
•For at styrke adgangskoden, kan man bruge specielle hjemmelavede 'regler'.
•Eksempelvis her, hvor bogstav nummer to i hvert ord er med stort.
Samtidig er der med vilje lavet stavefejl:•Ordene 'cykle motion stol paradis' bliver med den metode til adgangskoden 'sYklemOtjonsTolpAradis'.
Kilde: CFCS, vejledning i passwordsikkerhedFacebookTwitterKopier linkEmner:Center for Cybersikkerhed|Socialdemokraterne|Trine Bramsen (politiker)|IT-kriminalitet|Efterretningstjenester




https://www.dr.dk/nyheder/udland/kinas-okonomiske-vaekst-nar-laveste-niveau-i-knap-30-ar

UdlandKinas økonomiske vækst når laveste niveau i knap 30 årHandelskrigen mellem Kina og USA har sat tydelige spor på kinesisk økonomi, viser nye tal for væksten i Kina.
Ifølge Dansk Industri er det særligt kinesernes handelskrig med USA, der sætter sine tydelige spor i kinesisk økonomi.
18.
okt.
2019 kl.
06.
18Læs opKinas økonomiske vækst var i tredje kvartal den laveste i næsten 30 år.
Bruttonationalproduktet voksede med 6,0 procent.
Det oplyser Kinas statistiske bureau, NBS, fredag ifølge AFP.
Det er det laveste niveau siden 1992.
I andet kvartal i år lød væksten på 6,2 procent.
- Den nationale økonomi har holdt sin overordnede stabilitet i de første tre kvartaler, siger Mao Shengyon, der er talsmand for NBS.
- Men vi må være opmærksomme på, at økonomien ligger under for presset fra de komplicerede og alvorlige økonomiske forhold både hjemme og i udlandet.
Ifølge Dansk Industri er det særligt kinesernes handelskrig med USA, der sætter sine tydelige spor i kinesisk økonomi.
Kinas eksport til USA er faldet med 20 procent over det seneste år, og det svækker væksten i Kina, siger chefanalytiker i DI Allan Sørensen i en pressemeddelelse.
Både Den Internationale Valutafond (IMF) og OECD venter desuden, at væksten i Kina falder til under seks procent næste år.
Mål om vækst i 2019Kina har en økonomisk målsætning om en vækst på 6,0-6,5 procent i 2019.
Væksten i Kina er trods nedgangen dog stadig høj.
Ifølge DI står Kina fortsat for en tredjedel af den samlede vækst i verdensøkonomien.
- Kinas økonomi vokser fortsat i et imponerende tempo, som kun ganske få lande kan følge med i.
Kina har vokset sig til en økonomisk supermagt, som har stor betydning for tempoet i verdensøkonomien, siger Allan Sørensen.
Ifølge DI er Kina Danmarks sjettestørste eksportmarked.
Kina købte sidste år danske varer og tjenester for 65 milliarder kroner.
- Væksten i Kina er stadig høj, og det giver danske virksomheder gode muligheder for at vokse på det kinesiske marked, siger chefanalytikeren.
Han understreger, at især produkter rettet mod kinesiske forbrugere kan forvente øget efterspørgsel.
Det skyldes de kraftigt stigende levestandarder i Kina.
/ritzau/FacebookTwitterKopier linkEmner:Kina|Den Internationale Valutafond|Økonomi|Dansk Industri|Samfundsøkonomi




https://www.dr.dk/nyheder/udland/i-alt-97-personer-er-anholdt-under-protester-i-catalonien

CatalonienSe temaUdlandI alt 97 personer er anholdt under protester i CatalonienTorsdag fortsatte uroen i Barcelonas gader på fjerde dag og endte i sammenstød mellem demonstranter og politi.
Det tyder på, at urolighederne fortsætter i dag fredag.
18.
okt.
2019 kl.
04.
18 | opdateret 18.
okt.
2019 kl.
07.
49Læs opCatalanske separatister satte torsdag aften ild til barrikader og kom i voldelige sammenstød med politiet i Barcelona.
De voldsomme uroligheder i Catalonien, hvor Barcelona er hovedby, fortsatte torsdag på fjerde dag.
Det på trods af, at den catalanske leder Quim Torra onsdag krævede, at de voldelige episoder omgående stoppede.
Det sagde han i en tale, få timer efter at Spaniens premierminister havde krævet, at Torra skulle fordømme urolighederne.
Sent torsdag aften råbte hundredvis af unge demonstranter "uafhængighed" og kastede molotovcocktails mod politiet i den centrale del af Barcelona.
Ifølge nyhedsbureauet AFP's korrespondent i Spanien svarede politiet igen med gummikugler.
Læs også:Få styr på konflikten i Spanien: Hvem er demonstranterne i Barcelona?
Demonstrationer fredagI alt 97 personer er blevet anholdt rundt om i Catalonien, siden protesterne begyndte.
Det oplyste Spaniens indenrigsminister, Fernando Grande-Marlaska, torsdag.
Separatisterne har opfordret til en generalstrejke og store demonstrationer fredag.
De protesterer mod den spanske højesterets beslutning om at idømme ni separatistledere fra Catalonien lange fængselsstraffe.
Tidligere torsdag deltog omkring 25.
000 studerende i en demonstration foran rådhuset i Barcelona, oplyser det lokale politi.
- De seneste dages hændelsers er et udtryk for den hjælpeløshed, vi føler, når den spanske stat fortsat afviser (Cataloniens uafhængighed, red.
) og truer os, mens Europa forbliver tavse, siger en 23-årig demonstrant ved navn David.
Aktivister blokerede torsdag flere veje i Catalonien ved at afbrænde dæk.
En travl toglinje for særligt pendlere, der arbejder i Barcelona, blev midlertidig afbrudt.
Da demonstrationerne begyndte mandag blev 58 personer såret under voldelige sammenstød mellem politi og demonstranter.
Herunder en 17-årig, der blev ramt af en politibil.
Yderligere 38 personer blev såret i andre catalanske byer.
/ritzau/AFPFacebookTwitterKopier linkEmner:Catalonien|Barcelona|Demonstrationer|Højesteret|Vold




https://www.dr.dk/nyheder/regionale/fyn/virksomheder-faar-brexit-vejledning-der-er-meget-paa-spil

BrexitSe temaFynVirksomheder får brexit-vejledning: 'Der er meget på spil'Vejledningsprogram skal forberede mindre eksportvirksomheder på brexit.
Fem procent af Dansands omsætning kommer fra det britiske marked, fortæller direktør Thomas Steen Hansen.
Af Michael Strandfelt og Trine Søgaard Rødkær18.
okt.
2019 kl.
09.
59Læs opDet kan være en utaknemmelig opgave for små og mellemstore virksomheder i Danmark at gennemskue, hvordan de skal forberede sig på brexit.
For selvom Storbritannien i går fik landet en aftale om brexit med EU, er det stadig usikkert, hvordan brexit i sidste ende kommer til at se ud.
Det er nemlig først på lørdag, at det britiske parlament skal stemme om aftalen.
En af de danske virksomheder, der følger spændt med i brexitforhandlingerne, er Dansand A/S, som eksporterer sand til Storbritannien.
- Der er forholdsvist meget på spil, fordi der er en del ubekendte.
I forhold til os går det på, om vi kan fortsætte med vores aktiviteter på det britiske marked, fortæller Thomas Steen Hansen, der er administrerende direktør i Dansand A/S.
© ScanpixAftalen er på plads, men.
.
.
Stemmer briterne nejStemmer briterne nej til aftalen, skal regeringen ifølge britisk lov bede om en udsættelse af brexit indtil den 31.
januar 2020.
Boris Johnson har tidligere udtalt, at briterne vil forlade EU den 31.
oktober - aftale eller ej.
Samtidig har EU's kommissionsformand, Jean-Claude Juncker, i dag sagt, at briterne ikke får lov af EU til at udsætte udtrædelsen igen.
Derfor er det meget svært at sige, hvad der konkret vil ske, hvis briterne siger nej på lørdag.
Stemmer briterne jaHvis briterne stemmer ja og mener, de har tid nok til at skrive brexit-aftalen ind i deres egen lovgivning inden den 31.
oktober, bliver aftalen sendt til Europa-Parlamentet.
Hvis de også godkender den, forlader briterne EU den 31.
oktober med en aftale.
Hvis briterne stemmer ja, men ikke føler, at de har tid nok til at skrive brexit-aftalen ind i deres egen lovgivning inden den 31.
oktober, kan de være nødsaget til at bede EU om mere tid.
Dette kan EU godkende og så forlader briterne stadig EU med en aftale - dog senere end den 31.
oktober.
Godkender EU ikke udskydelsen - eller vil briterne ikke bede EU om mere tid - forlader Storbritannien EU uden en aftale.
Kilde: BBCDerfor får han og andre danske virksomheder hjælp fra Danmarks Erhvervshuse til at forstå brexit.
De seks tværkommunale erhvervshusene har fået ti millioner kroner til at hjælpe virksomheder med at omstille sig til den virkelighed, som ingen endnu kender meget til.
Vejledningen består i workshops og særlig rådgivning af den enkelte virksomhed.
Ordningen dækker 50 pct.
medfinansiering af op til 75.
000 kr.
til specialiseret konsulentrådgivning, som har fokus på at afklare, hvilke konsekvenser brexit vil have for den enkelte virksomhed, udarbejdelse af handlingsplaner samt at afsøge muligheder for nye eksportmarkeder.
Hjælpen er særligt tiltænkt mindre virksomheder med mellem 10 og 100 ansatte.
Store logistiske udfordringerAf flere lavpraktiske årsager er det britiske marked vigtig for mange danske virksomheder.
Det fortæller direktøren for Dansand.
- Det er geografisk tæt på, og det er kulturelt og sprogligt let tilgængeligt.
Så det er et højt prioriteret marked, og vi vil nødig se bort fra de muligheder, der er, siger Thomas Steen Hansen.
Fem procent af Dansands omsætning kommer fra eksport til Storbritannien.
I øjeblikket er det svært for virksomheden at vide, hvad man skal planlægge efter.
Især fordi brexit er blevet udskudt to gange siden marts.
Fokus på brexit uden aftaleDer har blandt andet været meget snak om muligheden for et 'hårdt brexit', hvor Storbritannien forlader EU uden en aftale om handel og told.
I september vedtog det britiske parlament dog en lov, der forhindrer, at man kan forlade EU uden en aftale.
Hvad er et no deal-brexit?
Et no deal-brexit er, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU er Storbritanniens største handelspartner, og told på handel med varer og tjenesteydelser vil have store konsekvenser for både Storbritannien og EU.
Hele forløbet omkring brexit har dog været så usikkert, at erhvervshusene alligevel vejleder ud fra et scenarie om, at det kan ende med et 'hårdt brexit' uden en aftale.
- Vi kommer til at snakke om grænsekontrol, vi kommer til at snakke om toldbehandling.
Det kan blive en længere rejse at få varer ind og ud af Storbritannien, siger Steen Nymann Andersen fra Erhvervshus Fyn.
Det var oprindeligt meningen, at brexit skulle have fundet sted den 29.
marts i år, men skilsmissen mellem EU og Storbritannien er indtil videre blevet udsat to gange.
Lige nu står Storbritannien til at forlade EU 31.
oktober.
På lørdag skal det britiske parlament beslutte, om man vil acceptere den nuværende aftale, eller om man vil bede EU om udsættelse endnu engang.
FacebookTwitterKopier linkEmner:EU|Storbritannien|Dansand|EU-forhold|Erhverv




