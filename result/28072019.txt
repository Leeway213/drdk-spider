https://www.dr.dk/sporten/cykling/tourdefrance/valgren-evaluerer-sloejt-tour-de-france-det-gaar-op-og-ned-i-showbiz

Tour de FranceValgren evaluerer sløjt Tour de France: 'Det går op og ned i showbiz'Danske Michael Valgren selv ikke helt tilfreds med det, han fik leveret under årets Tour.
Af Emil Halkier og Kresten Mosbæk Gravesen28.
juli 2019 kl.
22.
28 | opdateret 28.
juli 2019 kl.
22.
30Bemærk: artiklen er mere end 30 dage gammelLæs opDen var ham vel undt, den iskolde Leffe (belgisk øl, red.
) Michael Valgren stod og nød efter 21.
og sidste etape af Tour de France 2019.
Danskeren fra det sydafrikanske Dimension Data-hold har haft et hårdt år, hvor heller ikke det franske etapeløb bød på mange succesoplevelser.
Hverken han eller holdkammeraterne fik sat et afgørende aftryk på de franske landeveje.
Under sit femte Tour de France fandt Valgren aldrig de rigtige udbrud, og under 16.
etape måtte danskeren også en tur i asfalten med et par trykkede ribben til følge.
Læs også:Gult, grønt, hvidt og prikket: Hvem vandt Tourens mange trøjer?
- Man kan jo se udefra, at det ikke har været så sjovt.
Det går op og ned i showbiz, som man siger.
Jeg må bare kæmpe videre, og så skal det nok komme.
Jeg er sikker på, at jeg stadigvæk har det, der skal til, fortæller Michael Valgren til DR Sporten.
- Det er mega frusterende.
Det er super træls.
Man må bare rejse sig igen, se hvor det går galt og kæmpe videre.
Jeg har heldigvis gode folk bag mig, så jeg skal nok komme tilbage.
Læs også:Ewan triumferer på Champs-Élysées - Bernal vinder Tour de FranceNu skal Michael Valgren hjem og hvile stængerne sammen med sin kone, som han blev gift med tidligere på året, før cykelsæsonen 2019 fortsætter.
- Hun er min klippe.
Når jeg har det hårdt, er det hende, jeg går til.
Nu skal vi hjem til Klitmøller og slappe af.
Det bliver dejligt, fortæller Michael Valgren.
FacebookTwitterKopier linkEmner:Michael Valgren (cykelrytter)|Frankrig|Valg og folkeafstemninger|Cykelsport|Team Dimension Data




https://www.dr.dk/sporten/cykling/tourdefrance/bernal-fuldendte-droemmen-familien-det-er-ubeskriveligt

Tour de FranceBernal fuldendte drømmen for familien: 'Det er ubeskriveligt'Colombianske Egan Bernal kørte søndag over målstregen i Paris som den yngste vinder af Touren siden 1909.
28.
juli 2019 kl.
23.
42Bemærk: artiklen er mere end 30 dage gammelLæs opEgan Bernal fuldendte søndag karrierens største triumf, da han kørte i mål på sidste etape af Tour de France i den gule trøje som samlet vinder.
Den 22-årige colombianer er ikke alene den første fra sit hjemland, der vinder verdens største cykelløb, men også den første sydamerikaner og den yngste af alle til at gøre det siden 1909.
- Det er fantastisk.
Jeg ved ikke, hvad jeg skal sige.
Jeg har vundet Touren, men jeg kan ikke forstå det.
Jeg skal bruge et par dage til at vende mig til det, siger Bernal efter søndagens etape.
- Jeg gjorde det for min familie, og jeg har lyst til at kramme dem.
Det er en følelse af glæde, jeg ikke ved, hvordan jeg skal beskrive det.
- Det er den første Tour-sejr for os colombianere.
Mange colombianere har prøvet før, vi har haft fantastiske ryttere før i tiden, men jeg er den første til at vinde Touren.
Colombia fortjener det.
Ineos-rytteren vandt med 1 minut og 11 sekunder ned til sin holdkammerat Geraint Thomas på andenpladsen.
Jumbo-Visma-rytteren Steven Kruijswijk endte på podiets nederste trin, 1 minut og 31 sekunder efter Bernal.
/ritzau/FacebookTwitterKopier link




https://www.dr.dk/nyheder/udland/trump-usa-skal-have-ny-efterretningschef

UdlandTrump: USA skal have ny efterretningschefDonald Trump nominerer det republikanske kongresmedlem John Ratcliffe som ny chef for den nationale efterretningstjeneste.
Dan Coats forlader embedet den 15.
august, skriver Donald Trump på Twitter.
28.
juli 2019 kl.
23.
01 | opdateret 28.
juli 2019 kl.
23.
07Bemærk: artiklen er mere end 30 dage gammelLæs opDan Coats, der er chef for USA's nationale efterretningstjeneste, forlader embedet den 15.
august.
Det bekræfter præsident Donald Trump på Twitter.
Han nominerer samtidig det republikanske kongresmedlem John Ratcliffe som ny chef for den nationale efterretningstjeneste.
Tidligere søndag sagde kilder med kendskab til sagen, at den 76-årige Coats meddelte sin beslutning til Trump i sidste uge.
Efterretningschefen har været på kollisionskurs med Trump på flere områder, skriver New York Times søndag.
Det gælder blandt andet vurderinger af Rusland, Nordkorea og Iran.
Men Coats har også kritiseret præsidentens angreb på de amerikanske efterretningstjenester.
John Ratcliffe, der er valgt i Texas til Repræsentanternes Hus, er en af Trumps tro støtter.
Læs også:Trump til sine efterretningstjenester: Tilbage på skolebænkenHård linje over for RuslandDa den særlige anklager Robert Mueller i sidste uge vidnede i Kongressens retsudvalg om resultaterne af den såkaldte Rusland-undersøgelse, gik Ratcliffe hårdt til ham med kritik og skrappe spørgsmål.
Dan Coats blev udnævnt af Trump til posten som chef for den nationale efterretningstjeneste.
Han har siddet i stillingen siden marts 2017.
Han indtog tidligt en hård linje over for Rusland, som på mange områder ikke stemte overens med Trumps syn på Rusland og præsident Vladimir Putin.
I januar sagde Coats til Kongressen, at det ikke var sandsynligt, at Nordkorea ville opgive sine atomvåben.
Dermed modsagde han præsidenten, der havde hævdet, at Nordkorea ikke længere udgjorde en trussel.
Det var også Coats, der bekræftede over for Kongressen, at Iran levede op til sin del af den atomaftale, der blev indgået under præsident Barack Obama.
Trump har trukket USA ud af aftalen.
Dagen efter, at Coats havde fortalt Kongressen dette, gik Trump til tasterne og klagede på Twitter over de "passive og naive" amerikanske efterretningsledere, som han opfordrede til at sætte sig "tilbage på skolebænken".
Når Coats forlader posten den 15.
august, vil der blive udpeget en fungerende direktør for den nationale efterretningstjeneste, indtil hans efterfølger er godkendt af Kongressen.
/ritzau/ReutersFacebookTwitterKopier linkEmner:Barack Obama (politiker)|Donald Trump (politiker)|Nordkorea|Rusland|Efterretningstjenester




https://www.dr.dk/sporten/cykling/tourdefrance/fotofeature-en-hel-nation-viser-glaedestaarer-colombia-hylder-deres

Tour de FranceFOTOFEATURE En hel nation viser glædestårer: Colombia hylder deres Tour-vinderEgan Bernal er i løbet af 21 dage blevet en folkehelt i Colombia, efter han som den første colombianer vandt Tour de France.
Af Frederik Palle28.
juli 2019 kl.
22.
20Bemærk: artiklen er mere end 30 dage gammelLæs opDet er ikke nogen hemmelighed, at Colombia er en nation, der er dybt forelsket i cykling generelt.
Sådan har det været i mange år, men det når helt nye ekstremer højder nu.
Egan Bernal blev her til aften kåret som vinder af Tour de France 2019 som den første colombianer nogensinde, og det kan mærkes i hjemlandet.
Vi har samlet billeder fra det sydamerikanske land, hvor Team Ineos-rytterens meritter i Frankrig er blevet hyldet de seneste godt 24 timer.
Et grædende barn går lige i hjertet på de fleste mennesker, og så er det jo herligt, at det er af lykke.
1 / 13Fans tager selfies foran et maleri, der forestiller Egan Bernal.
2 / 13Fans har været samlet foran storskærme i Colombia for at følge med i det store franske cykelløb.
3 / 13Blandingen af det gule i det colombianske flag og den gule trøje, som sidder på Egan Bernal, fungerer godt.
Derfor er gule balloner blevet populære de seneste dage.
4 / 13Familiemedlemmer til Tour de France-vinderen er samlet for at hylde Egan Bernal i hjembyen Zipaquira.
5 / 13Stor, lille, gammel eller ung.
Alle elsker Egan Bernal i disse dage.
Han er en folkehelt.
6 / 13Og det er ikke kun børn, som ikke kunne holde tårerne tilbage.
7 / 13Der er mange måder at vise glæden på.
Her er det med jubel og smil.
8 / 13Fabio Rodriguez er den gamle cykeltræner for Egan Bernal, så han har spillet en rolle i vejen til Tour-sejren.
9 / 13Flag, horn og de rette farver, så er der lagt op til en rigtig god folkefest.
10 / 13Egan Bernal skal til at vænne sig til at være et idol for samtlige borgere i Colombia.
11 / 13Er det mangel på mad?
Er det mangel på søvn?
Nej, det er glæde over, at Egan Bernal vinder Tour de France.
12 / 13Det er svært at få armene ned i Colombia igen.
Egan Bernal er den yngste vinder af Tour de France i 110 år.
13 / 13FacebookTwitterKopier linkEmner:Egan Bernal (cykelrytter)|Frankrig|Colombia|Cykelsport




https://www.dr.dk/nyheder/udland/teenagere-paa-vild-flugt-i-canadas-oedemark-isbjoerne-skaber-problemer-politiet

UdlandTeenagere på vild flugt i Canadas ødemark: Isbjørne skaber problemer for politietTo teenagere er eftersøgt for tre mord i Canada.
Regeringen har sendt militæret til området for at hjælpe.
To teenagere, der er eftersøgt for tre mord, blev sidst set på en overvågningsvideo for en uge siden.
Af Emil Eller28.
juli 2019 kl.
22.
02Bemærk: artiklen er mere end 30 dage gammelLæs opTo canadiske teenagere er jaget vildt i den canadiske vildmark omkring byen Gillam i provinsen Manitoba.
En vildmark, der har vist sig at skabe store problemer for det canadiske politi - og potentielt også for de to teenagere på flugt.
De to unge mænd - 18-årige Bryer Schmegelsky og 19-årige Kam McLeod - har nu været på flugt i to uger.
Historien om jagten på de to teenagere begyndte den 15.
juli, hvor den australske turist Lucas Fowler og hans amerikanske kæreste, Chynna Deese, blev fundet dræbt nær en øde vej i den nordlige del af provinsen British Columbia.
Overvågningsvideo fra en tankstation viser det unge kærestepar omfavne hinanden to dage inden, de blev fundet dræbt.
 Her ses Lucas Fowler og Chynna Deese på fisketur sammen.
1 / 2Overvågningsvideo fra en tankstation viser det unge kærestepar omfavne hinanden to dage inden, de blev fundet dræbt.
1 / 2Her ses Lucas Fowler og Chynna Deese på fisketur sammen.
2 / 2Overvågningsbilleder fra en tankstation to dage tidligere har vist, at det unge kærestepar var på vej på roadtrip gennem Canada i en blå varevogn.
De blev fundet i en grøft, dræbt af skud med den blå varevogn stående tæt ved.
Set 3.
000 kilometer vækFire dage senere slog de to teenagere til igen, skriver CNN.
For mens politiet stadig ledte efter spor i drabssagen, blev liget af den 64-årige universitetsprofessor Len Dyck fundet.
Også han blev fundet ved en øde vej med en bil i nærheden.
Men bilen og en tilhørende campingvogn stod i brand og var ikke hans egen.
Den tilhørte derimod de to teenagere.
Siden er en stadig større politistyrke blevet indsat for at finde frem til de to mistænkte.
Politiet arbejdede først ud fra en teori om, at de to mænd også selv var omkommet, men den forklaring blev hurtigt droppet igen.
For søndag i sidste uge, den 21.
juli, blev Schmegelsky og McLeod set flere gange omkring den lille by Gilliam, cirka 3.
000 kilometer fra de steder, hvor ligene af det unge kærestepar og universitetsprofessoren blev fundet.
Politiet har offentliggjort overvågningsbilleder fra en lokal forretning, hvor de to mænd ses køre væk i en Toyota.
Den bil er senere blevet fundet i området.
Også den er blevet brændt af.
Kam McLeod og Bryer Schmegelsky er efterlyst i hele Canada.
Derfor er det også det område, eftersøgningen nu er fokuseret på.
Men det er ikke let.
For her kæmper politiet med et svært fremkommeligt terræn og tiltagende udmattelse efter lang tids intensiv eftersøgning, skriver det canadiske medie CBC.
Bliver mere og mere farligtSamtidig må betjentene i efterforskningen forberede sig på lidt af hvert, hvis de skulle ende med at stå ansigt til ansigt med de to eftersøgte teenagere.
For ifølge CBC har psykologer vurderet, at de to eftersøgte teenagere er yderst farlige, og at risikoen for, at de begår mere vold, vokser dag for dag, da de ikke længere har noget at tabe.
Men ikke nok med det, så er eftersøgningen også blevet ramt af flere udfordringer fra naturens side.
For mens politiet ikke har fundet de to uge mænd, har de i stedet fundet vilde isbjørne i området.
Truslen om angreb fra isbjørne er derfor endnu en ting, betjentene skal tage sig i agt for.
Derfor har den canadiske regering også valgt at komme en bøn fra det lokale politi om at få hjælp fra militæret i møde.
Så nu har politiet fået hjælp af et Hercules-fly og personel fra det canadiske flyvevåben.
'En selvmordsmission'Alan Schmegelsky, der er far til en af de to eftersøgte teenagere, har ifølge CBC sagt, at hans søn er på "en selvmordsmission" og er "i meget stor smerte".
- Et almindeligt barn rejser ikke tværs over landet og dræber mennesker, siger han.
Han forventer, at hans søn dør i en konfrontation med politiet.
Alan Schmegelsky har tidligere beskrevet, at sønnen havde en problematisk opvækst.
Forældrenes hårde skilsmisse i 2005 ødelagde meget for sønnen, der levede meget af sit liv gennem computerspil og Youtube-videoer.
Eftersøgningen, der stadig ikke har båret frugt, omfatter nu både politi og militær, og efterforskere går i disse døgn dør til dør i den nordlige del af provinsen Manitoba i håb om at få anholdt de to teenagere.
FacebookTwitterKopier linkEmner:Canada|Politi|Twitter|CNN|Militær




https://www.dr.dk/sporten/cykling/tourdefrance/ewan-triumferer-paa-champs-elysees-bernal-vinder-tour-de-france

Tour de FranceEwan triumferer på Champs-Élysées - Bernal vinder Tour de FranceAustralske Caleb Ewan vandt massespurten på Tour de Frances 21.
og sidste etape.
Af Emil Halkier28.
juli 2019 kl.
21.
23 | opdateret 28.
juli 2019 kl.
21.
44Bemærk: artiklen er mere end 30 dage gammelLæs opCaleb Ewan (Lotto-Soudal) satte søndag det sidste punktum i dette års Tour de France, da han i en massespurt sejrede på Champs-Élysées i Paris på det franske cykelløbs sidste etape.
Den hurtige australier vandt foran Dylan Groenewegen (Jumbo-Visma) og Niccolò Bonifazio (Direct Energie).
Lidt efter kunne Egan Bernal omringet af sine holdkammerater på Ineos køre over målstregen og fuldende sin historiske bedrift som vinder af verdens største cykelløb.
Læs også:QUIZ Champs-Élysées venter rytterne i Paris: Hvor meget ved du om den episke Tour-finale?
Den 22-årige colombianer er den yngste vinder siden 1909 og den første sydamerikaner, der ender øverst i klassementet.
Klassementet efter 21.
etape af Tour de FranceEgan Bernal, Team IneosGeraint Thomas, Team Ineos - 1.
11Steven Kruijswijk, Jumbo-Visma - 1.
31Emanuel Buchmann, Bora-hansgrohe - 1.
56Julian Alaphilippe, Deceuninck-Quick Step - 4.
05Mikel Landa, Movistar - 4.
23Rigoberto Uran, EF Education - 5.
15Nairo Quintana, Movistar - 5.
30Alejandro Valverde, Movistar - 6.
12Warren Barguil, Team Arkea-Samsic - 7.
32Bernal triumferer uden at have vundet en eneste etape.
Sejren blev grundlagt på fredagens etape, der blev stoppet før tid på grund af uvejr og jordskred på ruten.
Inden da var colombianeren stukket af fra de øvrige klassementhåb på vej op ad Col de l'Iseran-stigningen, som han også kom først over.
På toppen havde han taget nok tid til at kapre den gule trøje, og da det på grund af den neutraliserede etape endte med at blive gældende, overtog Bernal føringen.
Den blev sikkert forsvaret på lørdagens forkortede etape til Val Thorens.
Ineos kunne skåle i champagneMed smil på læberne startede feltet søndag turen ind til Paris, der blev kørt i adstadigt tempo i Rambouillet sydvest for den franske hovedstad.
Egan Bernal og resten af Ineos-holdet skålede i champagne og kørte på rad og række, mens det obligatoriske holdbillede blev taget.
Det forsøgte spilopmageren Peter Sagan kortvarigt at forhindre, da han klædt i grønt fra top til tå sneg sig op bagved og fotobombede det britiske hold.
Seneste ti års vindere af Tour de France2019: Egan Bernal (Ineos).
2018: Geraint Thomas (Sky).
2017: Chris Froome (Sky).
2016: Chris Froome (Sky).
2015: Chris Froome (Sky)2014: Vincenzo Nibali (Astana).
2013: Chris Froome (Sky).
2012: Bradley Wiggins (Sky).
2011: Cadel Evans (BMC).
2010: Andy Schleck (Saxo Bank), efter at Alberto Contador (Astana) blev frataget sejren på grund af en dopingsag.
/ritzau/Den løsslupne stemning og den - for professionelle cykelryttere - afslappede fart fortsatte, indtil de 155 tilbageværende ryttere nåede inden for byskiltet i Paris.
Her blev de føromtalte smil på læberne så småt erstattet af mere koncentrerede miner, og Ineos satte sig frem, så holdet, som tradition byder, som det første ramte Champs-Élysées' brosten med den gule trøje.
Australsk raket skød afstedEfter den første passering af målstregen blev løbet uofficielt givet frit, og de første lykkeriddere stak afsted.
En udbrydergruppe på fire mand blev hurtigt etableret, men fik aldrig mere end små 30 sekunders forspring til feltet.
Til sidst var der kun to alene i front.
De blev hentet på næstsidste omgang, og så begyndte sprinterholdenes placeringskamp.
Læs også:Lars Bak kører sidste Tour-etape nogensinde: Se dengang drengedrømmen gik i opfyldelseDen olympiske mester i linjeløb, Greg Van Avermaet, prøvede at tage fusen på alle og forsøgte at køre væk på sidste omgang, men det viste sig hurtigt umuligt.
Som sædvanligt var Quick-Step med Michael Mørkøv som styrmand massivt til stede, da spurten nærmede sig.
Problemet var bare, at holdets sprinter, Elia Viviani, ikke sad for enden af det "tog", der skulle føre ham til sejr.
Italieneren endte derfor som statist, da det hele skulle afgøres.
Edvald Boasson Hagen åbnede spurten, men nordmanden var for tidligt på den.
Til sidst fløj Caleb Ewan forbi alle og tog sin tredje etapesejr i løbet.
/ritzau/FacebookTwitterKopier linkEmner:Caleb Ewan (cykelrytter)|Dylan Groenewegen (cykelrytter)|Frankrig|Paris|Cykelsport




https://www.dr.dk/nyheder/indland/trods-20000-faerre-besoegende-groen-koncert-giver-overskud

IndlandTrods 20.
000 færre besøgende: Grøn Koncert giver overskudDårligere sommervejr har været afgørende, mener arrangører.
Grøn Koncert har spillet for fulde huse i halvdelen af de otte byer, som koncertkaravanen har været forbi i år.
Af Cecilie Rosenkvist Dam og Kasper Duncan Gram28.
juli 2019 kl.
20.
35Bemærk: artiklen er mere end 30 dage gammelLæs op170.
500 gæster har sunget med Anne, Sanne og Lis, danset til Kesis spanske toner og rocket med til Dizzy Mizz Lizzy, Carpark North og de andre optrædende på årets Grøn-koncerter.
Turnéens sidste stop i Valby i dag er udsolgt, men samlet set er der solgt 20.
500 færre billetter end sidste år.
Grøn Koncert har eksisteret siden 1983 og er arrangeret af Muskelsvindfonden i samarbejde med bryggeriet Tuborg.
For tre år siden ændrede man navn fra Grøn Koncert til Grøn.
Arrangementet blev for nogle år siden udvidet til otte byer.
I år startede man på Amager, hvorefter Grøn har været i Kolding, Aarhus, Aalborg, Esbjerg, Odense, Næstved og har afsluttet turen i Valby i dag.
Antallet af gæster er dog rigeligt til at sikre et overskud til Muskelsvindfondens arbejde, fortæller direktør Henrik Ib Jørgensen:- Vi er ovenud tilfredse med besøgstallet og interessen for Grøn Koncert.
Vi budgetterer ikke med 191.
000 gæster hvert år, og vi skal ned på 130-140.
000, før vi får et underskud.
Han glæder sig også over, at Grøn Koncert har kunnet melde udsolgt i en weekend, hvor verdensstjernen Ed Sheerans afholder to udsolgte koncerter i Odense.
Vejret kan ikke hamle op med sidste sommerGrøn Koncert har spillet for fulde huse i halvdelen af de otte byer, som koncertkaravanen har været forbi i år, men der er ti procent færre gæster end sidste år.
- Havde vi haft de samme vejrbetingelser som sidste år, havde vi også kunnet komme op mod 191.
000 som sidste år, mener indsamlingschef Theis Petersen.
Et solbeskinnet publikum med hænderne i vejret under Scarlet Pleasure-koncert på Amager i København.
 Anne, Sanne og Lis - trioen bestående af Anne Linnet, Sanne Salomonsen og Lis Sørensen - er et af de øverste navne på årets plakat.
De har alle tidligere spilet hver for sig på Grøn Koncert.
 Grøn holder koncerter fra tidlig eftermiddag til om aftenen, men der er rig mulighed for at hive tæppet med og slå sig ned bagerst og lytte til musikken, drikke kolde øl eller tage en slapper.
1 / 3Et solbeskinnet publikum med hænderne i vejret under Scarlet Pleasure-koncert på Amager i København.
1 / 3Anne, Sanne og Lis - trioen bestående af Anne Linnet, Sanne Salomonsen og Lis Sørensen - er et af de øverste navne på årets plakat.
De har alle tidligere spilet hver for sig på Grøn Koncert.
2 / 3Grøn holder koncerter fra tidlig eftermiddag til om aftenen, men der er rig mulighed for at hive tæppet med og slå sig ned bagerst og lytte til musikken, drikke kolde øl eller tage en slapper.
3 / 3Der har været udsolgt ved koncerterne i Aarhus, Odense, Amager og Valby, og det er de dage, hvor vejret har været godt, forklarer han.
I Aalborg var der 8.
000 billetter, der ikke blev solgt, og det var, fordi det regnede hele dagen, forklarer Theis Petersen:- Det er ikke usædvanligt, når man laver udendørskoncerter, at billetsalget svinger.
Fra 2012-14 var der godt sommervejr, mens for eksempel 2017 var frygteligt.
Vejrudsigter og salgstal hænger sammen.
Han peger også på, at musikprogrammet og andre konkurrerende festivaler og begivenheder har indflydelse, men at den udslagsgivende faktor er vejret.
Koncerterne er enormt vigtigeGrøn Koncert er den altoverskyggende indtægtskilde for Muskelsvindfonden, fortæller foreningens direktør, Henrik Ib Jørgensen:- Cirka 80 procent af vores indtægter til foreningsarbejdet kommer fra Grøn Koncert.
Vi er en relativt lille handicaporganisation, men jeg tror, at langt de fleste danskere har hørt om Muskelsvindfonden i kraft af Grøn Koncert og Cirkus Summarum, påpeger han.
Overskuddet går hovedsageligt til at skabe rammer for, at folk med muskelsvind i Danmark kan leve et godt liv.
I år har Muskelsvindfonden et særligt fokus på hjælp og støtte til pårørende.
En mindre del af overskuddet bliver lagt til side til for at ruste sig til de dårlige somre, hvor besøgstallene er væsentligt dårligere end i år, fortæller Henrik Ib Jørgensen.
Grøn Koncert i tal•Otte koncerter er blevet afholdt i syv byer.
•735 frivillige har været med til at lange pulled pork-burgere over disken, bygget scener og meget andet.
•16 busser har kørt de frivillige rundt.
•320.
000 plastikkrus er vasket i Tuborgs mobile vaskemaskine.
•Det er 36 år siden, at den første Grøn-koncert blev afholdt.
FacebookTwitterKopier linkEmner:Muskelsvindfonden|Vejret|Pop og rock|Odense|Ed Sheeran (musiker)




https://www.dr.dk/nyheder/udland/trods-konflikt-med-iran-lande-vil-kaempe-redde-atomaftalen

UdlandTrods konflikt med Iran: Lande vil kæmpe for at redde atomaftalenVi har ikke fået løst alt, men alle parter ønsker at redde atomaftalen, siger iransk viceudenrigsminister.
Den iranske viceudenrigsminister Seyed Abbas Araghchi sagde efter mødet, at dialogen var konstruktiv.
28.
juli 2019 kl.
19.
24Bemærk: artiklen er mere end 30 dage gammelLæs opMens spændingerne stiger mellem Iran og Vesten, mødtes parterne bag atomaftalen søndag for at drøfte fremtiden for aftalen, efter at præsident Donald Trump har trukket USA ud af den.
Repræsentanter fra Iran, Tyskland, Frankrig, Storbritannien, EU, Kina og Rusland enedes om at forsøge at redde den fire år gamle aftale.
- Atmosfæren var konstruktiv, og drøftelserne var gode, siger den iranske viceudenrigsminister Seyed Abbas Araghchi efter mødets slutning.
- Jeg kan ikke sige, at vi har fået løst alt, siger han, men tilføjer, at de resterende parter stadig er "fast besluttet på at redde denne aftale".
Både Araghchi og lederen af den kinesiske delegation, Fu Cong, siger, at der var enighed om at samle udenrigsministrene fra de lande, der er med i aftalen.
Der er endnu ikke sat en dato på et sådant møde.
USA's præsident, Trump, har til iranernes store frustration indført sanktioner mod landet.
Læs også:Macron vil drøfte atomaftale med Irans præsidentIran brød grænseIran har desuden været utilfreds med Europas bestræbelser på at afbøde effekten af de amerikanske sanktioner og har lagt pres på de europæiske lande.
I atomaftalen er det fastlagt, at Iran ikke må berige uran til en berigelsesgrad på mere end 3,67 procent.
Til gengæld skulle sanktionerne lempes.
Men grænsen på 3,67 procent brød Iran tidligere på måneden.
Iran meddelte ved samme lejlighed, at det kan laves om, hvis de resterende parter i aftalen finder på måder at fortsætte handlen med Iran uden at overtræde de amerikanske sanktioner.
Forsøgene på at redde aftalen kompliceres yderligere af, at Iran i sidste uge opbragte et britisk olietankskib.
Det sker, efter at briterne tidligere på måneden opbragte et iransk skib ved Gibraltar.
Årsagen var, at de mistænkte, at skibet ville trodse EU-sanktioner ved at fragte olie til Syrien.
Den iranske viceudenrigsminister sagde søndag, at iranerne betragtede dette skridt som et brud på atomaftalen.
/ritzau/APFacebookTwitterKopier linkEmner:Donald Trump (politiker)|Iran|Storbritannien|EU|Sikkerhedspolitik




https://www.dr.dk/nyheder/udland/video-nordisk-hedeboelge-saetter-varmerekorder

UdlandVIDEO Nordisk hedebølge sætter varmerekorderDet varme weekendvejr lokker folk på stranden i Sverige, Norge og Finland.
Strandløver og badenymfer køler sig af på en strand nær den finske hovedstad, Helsinki, hvor der blev sat ny varmerekord.
Af Kasper Duncan Gram28.
juli 2019 kl.
20.
34Bemærk: artiklen er mere end 30 dage gammelLæs opI de seneste dage har termometrene nået nye højder i vores nordiske nabolande.
Helsinki er blevet ramt af 31,8 graders varme, den højeste temperatur nogensinde målt i den finske hovedstad, ifølge public service-mediet Yleisradio Oy.
Lørdag eftermiddag tangerede nordmændene en 49 år gammel varmerekord, da der blev målt 35,6 grader i Laksfors midt i landet.
Sveriges varmeste sommertemperatur ramte byen Markusvinsa i det nordlige Sverige, hvor man nåede 34,8 graders varme.
Rekorderne får sandsynligvis lov at stå, da sommervarmen nu ventes at aftage i hele Skandinavien.
FacebookTwitterKopier linkEmner:Sverige|Vejret|Helsinki|Finland|Norge




https://www.dr.dk/nyheder/udland/65-draebt-i-nigeria-angreb-ved-en-begravelse

Udland65 dræbt i Nigeria: Angreb ved en begravelseBoko Haram menes at stå bag angreb, der har kostet 65 sørgende livet i det nordøstlige Nigeria.
Tusindvis af mennesker har mistet livet i Boko Harams angreb, og omkring to millioner indbyggere er blevet drevet på flugt fra deres hjem.
Her ses et hospital i byen Maiduguri 17.
juni.
28.
juli 2019 kl.
20.
43Bemærk: artiklen er mere end 30 dage gammelLæs op65 mennesker er dræbt og ti andre såret i det nordøstlige Nigeria, hvor bevæbnede personer åbnede ild mod deltagere i en begravelse i delstaten Borno lørdag.
Det oplyser en lokal embedsmand dagen efter angrebet.
Tidligere på dagen sagde en indbygger og en sikkerhedskilde, at dødstallet var mindst 30.
Men flere omkomne blev fundet senere søndag.
- Der er 65 døde og ti sårede, siger lederen af det lokale styre, Muhammed Bulama.
Den militante gruppe Boko Haram menes at stå bag angrebet.
Læs også:Amnesty: Boko Haram har dræbt mindst 60 i et angreb i NigeriaSkød ved begravelseTre bevæbnede mænd på motorcykel begyndte lørdag at skyde mod en gruppe mænd, der var på vej hjem fra begravelsen, som fandt sted i en anden landsby.
Efter at have åbnet ild mod deltagerne ved en begravelse fortsatte de militante personer og angreb en anden landsby, oplyser sikkerhedskilden.
Lederen af en lokal milits sagde lørdag til nyhedsbureauet AFP, at 23 mennesker blev dræbt.
Det var overlevende fra angrebet, der slog alarm til lokale militser.
Boko Haram har tidligere stået bag lignende angreb i Nganzai-distriktet.
Gennem de seneste omkring ti år har den islamistiske bevægelse kæmpet en blodig oprørskamp for at få en selvstændig stat i det nordøstlige Nigeria.
Tusindvis har mistet livetTusindvis af mennesker har mistet livet i gruppens angreb, og omkring to millioner indbyggere er blevet drevet på flugt fra deres hjem.
Ud over Boko Haram kæmper også en anden oprørsgruppe, Islamisk Stat i Vestafrika, i Borno-delstaten.
Begge grupper har i de seneste måneder optrappet antallet af angreb mod civile.
Så sent som torsdag angreb Boko Haram en lejr for nogle af de mange fordrevne indbyggere i Nigeria.
Her dræbte gruppen to indbyggere og plyndrede fødevarelagre.
Forinden havde de militante stukket ild til en militærbase, skriver AFP.
Nigerias militær har afvist at kommentere oplysningerne.
En embedsmand fra delstaten bekræfter dog, at angrebene har fundet sted, men afviser at sige noget om, hvor mange der er blevet dræbt.
/ritzau/AFPFacebookTwitterKopier linkEmner:Islamisk Stat|Nigeria|Boko Haram|Afrika|Terrorisme




https://www.dr.dk/sporten/fodbold/superliga/wilczek-vender-truende-broendby-nederlag-til-tre-point

SuperligaWilczek vender truende Brøndby-nederlag til tre pointBrøndby hentede søndag aften en 3-2-sejr hjemme over OB i en særdeles underholdende kamp i Superligaen.
28.
juli 2019 kl.
20.
03 | opdateret 02.
aug.
2019 kl.
19.
10Bemærk: artiklen er mere end 30 dage gammelLæs opEn yderst chancerig kamp mellem Brøndby og OB i Superligaen endte søndag aften med en 3-2-sejr til de blågule.
OB var ellers foran 2-1 med et kvarter tilbage, men så gik Brøndby-anfører Kamil Wilczek forrest og scorede to gange.
Sejren betyder, at Brøndby rykker op på tredjepladsen i Superligaen med syv point efter de første tre kampe.
Læs også:AGF-keeper i gavehumør: FCM vinder på sent straffespark i AarhusHelt som forventet blev det en meget livlig start på kampen med chancer i begge ender.
Brøndby tog føringen efter 25 minutter, da Simon Hedlund rundede en passiv Marco Lund og serverede bolden for fødderne af Jesper Lindstrøm, der flot huggede bolden op i det lange målhjørne.
OB fik bragt balance i regnskabet ti minutter senere, da forsvarsspilleren Jacob Barrett Laursen sneg sig med helt frem i feltet og fik tacklet bolden i mål.
Wilczek fandt målformen fremSpillet bølgede fortsat frem og tilbage, og både Brøndby og OB havde chancerne til at være foran ved pausen, men den sidste præcision manglede.
Værterne kom bedst ud efter pausen og var hyppige gæster i OB's felt, hvor det blev til store chancer til Simon Hedlund, Jens Martin Gammelby og Kamil Wilczek.
Læs også:FC Nordsjællands nye komet netter igen i sejr over uskarpt Esbjerg-mandskabNøjagtig midtvejs i anden halvleg ramte Anthony Jung dog bolden med hånden i feltet, og derfor kunne Bashkim Kadrii sende fynboerne i front fra straffesparkspletten.
Efter 79 minutter flugtede Kamil Wilczek et indlæg fra venstre side i nettet på fornem vis, og ni minutter senere var polakken igen på pletten.
Wilczek sikrede Brøndby sejren med et hårdt hovedstød ved forreste stolpe to minutter før tid.
Brøndby skal allerede i aktion igen torsdag, hvor polske Lechia Gdansk kommer på besøg i Europa League-kvalifikationen.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|Odense Boldklub|Fodbold|Europa League




https://www.dr.dk/nyheder/viden/kroppen/hjernescanninger-afsloerer-kvinder-bliver-ligesaa-ophidsede-af-porno-som-maend

KroppenHjernescanninger afslører: Kvinder bliver ligeså ophidsede af porno som mænd Men seksualitet er langt mere end bare hjerneaktivitet, siger kritisk dansk forsker.
I 2015 lavede DR en undersøgelse på baggrund af data fra pornositet Pornhub, der viste, at danskerne i gennemsnit bruger cirka ni minutter om dagen på at se porno.
Af Dan Grønbech28.
juli 2019 kl.
20.
01Bemærk: artiklen er mere end 30 dage gammelLæs opForestil dig, at du ser en pornofilm, mens du har elektroder på hovedet, samtidig med at kittel-klædte forskere scanner din hjerne for at vurdere, hvad du synes om det, du ser.
Det kan måske lyde som et mareridt.
Ikke desto mindre har mindst 1.
850 personer gennem tiden indvilliget i det scenarie.
Og deres frække tur i hjernescanneren har givet tyske forskere mulighed for at analysere, hvordan kvinder og mænds hjerner reagerer på pornofilm og -billeder.
Forskerne mener nu at kunne aflive myten om, at kvinder ophidses mindre af pornografi end mænd.
Det skriver The Guardian.
Hjernen viser ingen forskel på kønneneDe tyske forskere konkluderer, at der ikke er forskel på, hvor opstemte mænd og kvinder bliver af at se porno.
I hvert fald ikke når man kigger på, hvordan vores hjerner reagerer.
Konklusionen er baseret på resultaterne fra 61 tidligere forsøg med i alt 1.
850 deltagere, hvor mænd og kvinder har fået hjernen scannet, mens de så på billedmateriale af både hverdagssituationer og pornografi.
Læs også:Skammer du dig over at se porno?
Et kig tilbage i fortiden kan måske forklare hvorforScanningerne viser, at der ikke er forskel på hjerneaktiviteten mellem mænd og kvinder, når de ser seksuelt indhold.
En af forskerne bag analysen af de mange scanninger, Hamid Noori, mener derfor, at resultatet udfordrer ideen om, at mænd bliver mere seksuelt opstemte af visuel pornografi end kvinder.
Men den fortolkning er en dansk forsker ikke nødvendigvis enig i.
Ophidselse er mere end bare hjerneaktivitet- Det nye forskning er ikke nok til at ændre den udbredte forståelse, at mænd ophidses mere af pornografisk billedmateriale, siger Gert Martin Hald, der er leder for Afdelingen for Miljø og Sundhed ved Københavns Universitet.
Han er specialist i klinisk sexologi og forsker i seksualitet.
Flere spørgeskemaundersøgelser gennem tiden har nemlig vist, at mænd ophidses mere af visuel pornografi end kvinder, forklarer han.
(.
.
.
) vores seksuelle ophidselse er mere end blot vores umiddelbare evolutionære hjernemæssige reaktion.
Gert Martin Hald, psykolog og afdelingsleder, KU.
Gert Martin Halds skepsis over for den nye undersøgelse bunder i, at seksualitet er mere end bare hjerneaktivitet.
- Man godtager ukritisk den præmis, at hvis hjernescanningsbilleder viser det samme hos mænd og kvinder, så må de være påvirket på samme måde, siger han og fortsætter:- Men man glemmer at tage højde for de processer, der sker, efter at vores hjerne påvirkes af pornografisk materiale.
Gert Martin Hald fortæller, at tidligere undersøgelser af menneskers oplevelser med porno viser, at mænd generelt oplever at blive mere ophidsede, end kvinder gør.
Der er en forskel på den reaktion, forskere kan se i hjernen og den oplevelse, vi selv har rent fysisk.
For når vi taler om vores egen oplevelse, spiller ting som seksuelle præferencer, erfaringer og normer også ind.
- Og det er summen af det, der er med til at bestemme vores grad af ophidselse, når vi ser pornografi.
Det betyder i praksis, at vores seksuelle ophidselse er mere end blot vores umiddelbare evolutionære hjernemæssige reaktion, siger han.
Samme hjerneaktivitet, men forskellige reaktionerHan forklarer det med et eksempel, hvor du skal forestille dig, at to grupper af mennesker skal holde en edderkop, mens de får deres hjerneaktivitet målt.
Vi ved, at hvis man spørger folk, hvad de ser af porno, så vil de svare noget, de opfatter som mere samfundsmæssigt acceptabelt, end hvad søgemønstrene (på pornosider, red.
) siger, at vi faktisk ser.
Gert Martin Hald, psykolog og afdelingsleder, KU.
På scanningsbilleder er udslagene i hjernen lige store hos begge grupper.
Men der er stor forskel på, hvordan hjerneaktiviteten kommer til udtryk.
Den ene gruppe handler instinktivt ud fra deres følelse af frygt, mens den anden gruppe bruger deres kognition.
Altså den viden, deres hjerne har på baggrund af erfaring.
- Kognitionen slår til og siger: "Edderkoppen er jo faktisk ikke farlig for mig", siger han.
Hjernen versus normerneMen selvom hjernescanninger altså ifølge Gert Martin Hald ikke nødvendigvis er det bedste redskab til at afgøre menneskers grad er ophidselse, er det vigtigt at understrege, at også spørgeskemaundersøgelser har sine svagheder.
I modsætning til hjernescanninger kan mennesker nemlig tilbageholde information eller lyve.
Bevidst eller ubevidst.
- Vi ved, at hvis man spørger folk, hvad de ser af porno, så vil de svare noget, de opfatter som mere samfundsmæssigt acceptabelt, end hvad søgemønstrene (på pornosider, red.
) viser, at vi faktisk ser, siger han.
- Hvis du spørger i lande, hvor eksempelvis homoseksualitet er forbudt, vil færre svare, at de ophidses af homoseksualitet.
FacebookTwitterKopier linkEmner:Pornografi|Videnskab|Seksualitet|Københavns Universitet|The Guardian




https://www.dr.dk/sporten/cykling/tourdefrance/gult-groent-hvidt-og-prikket-hvem-vandt-tourens-mange-troejer

Tour de FranceGult, grønt, hvidt og prikket: Hvem vandt Tourens mange trøjer?
Tour de France er slut, og vi har samlet en oversigt over, hvem der egentlig endte med at vinde alle trøjerne.
Egan Bernal og Julian Alaphilippe skal begge hyldes i Paris.
Af Frederik Palle28.
juli 2019 kl.
21.
47Bemærk: artiklen er mere end 30 dage gammelLæs opRytterne har kørt de sidste kilometer i årets Tour de France, og det betyder, at der ikke kommer flere ændringer i nogen som helst stillinger.
Dermed er det også tid til at samle op på, hvem der har vundet de mange forskellige trøjer, som der bliver kæmpet om i løbet.
Den gule førertrøje – Egan Bernal, Team IneosEgan Bernal Egan Bernal fejrer sin første Tour de France-sejr.
Det er nok efterhånden gået op for de fleste, at årets vinder af Tour de France kommer fra Colombia.
Egan Bernal erobrede førertrøjen på den kaotiske 19.
etape over Col de l’Iseran, der endte med en aflysning.
Efter La Planche des Belles Filles og enkeltstarten i Pau så det ellers ud til at være Geraint Thomas, som var Team Ineos’ stærkeste kort.
Men lige så snart feltet ramte de høje bjerge, viste Bernal, at han var den stærkeste på tinderne.
Colombianeren vandt Touren med 1.
11 ned til holdkammeraten Thomas og 1.
31 ned til Steven Kruijswijk.
Den grønne pointtrøje – Peter Sagan, Bora-HansgrohePeter Sagan Peter Sagan har vundet den grønne trøje syv af de seneste otte år.
Allerede før løbets start var det kun uheld, som kunne gøre, at Peter Sagan ikke vandt pointkonkurrencen.
Slovakken er gang på gang så sikker i den konkurrence, at konkurrenterne ikke rigtig tager kampen op, da det vil være spildte kræfter.
Det er syvende gang, at han vinder den grønne pointtrøje, og dermed har han også taget rekorden fra Erik Zabel for at have den flest gange.
Sagan var dog mindre suveræn i år, og det er første gang, at han ikke kommer over 400 point.
Den prikkede bjergtrøje – Romain Bardet, AG2R La MondialeRomain Bardet For første gang i karrieren vinder Romain Bardet bjergtrøjen.
Selvom løbet har været ekstremt hårdt i år, så er det alligevel ikke forkert at sige, at Romain Bardets bjergtrøje er lidt let købt.
Han har kun formået at komme først over en enkelt af de større stigninger, og sejren blev faktisk kørt hjem på en enkelt etape, da han var i udbrud på den lange etape til Valloire.
Prikkerne var en plan B, da mulighederne i klassementet glippede for franskmanden, men det var lige før, at det mål heller ikke lykkedes.
På 20.
etape kunne Bardet nemlig have mistet trøjen, fordi han ikke kunne hænge på klassementsrytterne, men han slap med skrækken.
Den hvide ungdomstrøje – Egan Bernal, Team IneosEgan Bernal For første gang siden Jan Ullrich i 1997 er vinderen af den gule og den hvide trøje den samme.
Når man er den yngste til at vinde Tour de France i 110 år, så vinder man selvfølgelig også ungdomstrøjen.
Og det var der egentlig aldrig nogen tvivl om.
Spanske Enric Mas var den eneste reelle udfordrer, og da han gik kold midtvejs i løbet, var konkurrencen afgjort.
Egan Bernal vinder den hvide ungdomstrøje med suveræne 17.
07 ned til franskmanden David Gaudu på andenpladsen.
Holdkonkurrencen - MovistarMovistar Movistar vandt holdkonkurrencen suverænt.
Den her konkurrence betyder meget mere for nogle hold, end den gør for andre.
Eller den betyder mere for Movistar, end den gør for alle andre, og det afspejles tydeligt ved resultatet.
For selvom Trek-Segafredo før Alperne faktisk var i spidsen af konkurrencen, så endte Movistar med at vinde med 47.
54 ned til Trek-Segafredo.
Det er andet år i træk, Movistar vinder.
Det røde rygnummer – Julian AlaphilippeJulian Alaphilippe Julian Alaphilippe blev belønnet for sine angreb med angrebsprisen.
Prisen bliver givet til den rytter, som har været den mest angrebsivrige i hele løbet.
Der bliver kåret en rytter efter hver etape, og så giver man altså også en samlet pris.
Chris Anker Sørensen vandt den i 2012.
Denne gang blev det så franske Julian Alaphilippe, og inden folk brokker sig over de farvede briller fra den franske løbsledelse, så må man også bare se på et løb, hvor den lille excentriker har imponeret næsten dagligt med angreb, vovemod og en fight for at beholde den gule trøje.
FacebookTwitterKopier linkEmner:Bora-Hansgrohe|Chris Anker Sørensen (cykelrytter)|Cykelsport|Egan Bernal (cykelrytter)|Frankrig




https://www.dr.dk/sporten/cykling/tourdefrance/quiz-champs-elysees-venter-rytterne-i-paris-hvor-meget-ved-du-om-den

Tour de FranceQUIZ Champs-Élysées venter rytterne i Paris: Hvor meget ved du om den episke Tour-finale?
Traditionen tro slutter Tour de France i dag på Champs-Élysées i Paris.
Hvor meget ved du om Champs-Élysées-etapen?
Af Kasper Heide Lund28.
juli 2019 kl.
19.
55Bemærk: artiklen er mere end 30 dage gammelLæs opTour de France slutter i dag, når rytterne har krydset målstregen på Champs-Élysées i Paris for sidste gang.
Det ender ofte med nogle spektakulære scener på en af verdens mest kendte avenuer.
Men hvor meget ved du egentlig om den episke sidste etape i Tour de France?
Test din viden her:FacebookTwitterKopier linkEmner:Frankrig|Paris




https://www.dr.dk/sporten/tennis/dansk-tennisspiller-klar-til-karrierens-foerste-atp-turnering

TennisDansk tennisspiller klar til karrierens første ATP-turneringMikael Torpegaard vandt over Ilya Ivashka i den sidste kamp i kvalifikationen til ATP-turnering.
Mikael Torpegaard har kvalificeret sig til ATP-turneringen Citi Open i Washington DC.
Foto: Frank Cilius/Ritzau Scanpix 28.
juli 2019 kl.
19.
55 | opdateret 29.
juli 2019 kl.
08.
49Bemærk: artiklen er mere end 30 dage gammelLæs opMed en imponerende sejr i tre sæt i den sidste kamp i kvalifikationen er tennisspilleren Mikael Torpegaard for første gang i karrieren klar til en ATP-hovedturnering.
Torpegaard vandt søndag i kvalifikationens finalerunde med 4-6, 6-4, 6-3 over hviderusseren Ilya Ivashka.
Dermed er danskeren klar til selve hovedturneringen i Citi Open i Washington DC.
Søndagens sejr tog næsten to timer og var en flot præstation, da Ivashka er nummer 126 i verden.
Læs også:Tennisrivalerne Nadal og Federer - historien om verdens bedste tenniskamp | DRTVTorpegaard, som lige nu er den bedst placerede danske herrespiller i tennissporten, er nummer 177 i verden.
Det var anden dag i træk, at Torpegaard vandt en kamp i tre sæt i kvalifikationen.
Lørdag blev det til sejr over canadieren Alexis Galarneu på 6-4, 2-6, 6-4.
Galarneu er nummer 407 i verden.
Det er endnu uvist, hvem Torpegaard skal møde i første runde af hovedturneringen i Citi Open, hvor der spilles på hardcourt.
Læs også:18-årige Jonas fra Tarm deltager i VM i Fortnite: Kan komme hjem med 20 millioner kronerTidligere på sommeren forsøgte Torpegaard at nå frem til hovedturneringen i både Wimbledon og French Open.
I de to grand slam-turneringer røg danskeren dog ud i kvalifikationen.
/ritzau/FacebookTwitterKopier linkEmner:Tennis




https://www.dr.dk/nyheder/udland/beskyldt-valgsnyd-boris-johnsons-nyudnaevnte-hoejre-haand-moedt-med-kritik

BrexitSe temaUdlandBeskyldt for valgsnyd: Boris Johnsons nyudnævnte højre hånd mødt med kritikKontroversielle Dominic Cummings skal være Boris Johnsons nære rådgiver.
Dominic Cummings bliver Boris Johnsons højre hånd.
Af Josefine Hummelmose28.
juli 2019 kl.
22.
05Bemærk: artiklen er mere end 30 dage gammelLæs opDen nye britiske premierminister Boris Johnson bliver beskyldt for at have en utrolig dårlig dømmekraft af parlamentsmedlemmer, efter han har udnævnt Dominic Cummings som ny rådgiver.
Det skriver avisen The Guardian.
Cummings har længe været en noget omdiskuteret skikkelse i britisk politik.
Han er også omdrejningspunktet i HBO-filmen ”Brexit: The Uncivil War”, der have premiere i januar 2019.
Her bliver han spillet af Benedict Cumberbatch.
Udnævnelsen kommer mindre end fire måneder efter, at Dominic Cummings nægtede at møde op til en høring om fake news, og han fik stemplet, at han havde vist ”foragt for parlamentet”.
Da Boris Johnson træder ind i Downing Street nr.
10 den 24.
juli og giver hånd til Mark Sedwill, står Dominic Cummings i baggrunden (til højre) og klapper.
Udvalget, der undersøger falske nyheder og disinformation, vil derfor have, at Cummings skal underlægges en række sanktioner i sin nye rolle i de inderste kredse af regeringen.
Det er blandt andet lavere løn, og at han ikke skal have et sikkerhedskort.
En kontroversiel skikkelseDominic Cummings har længe været en kontroversiel skikkelse.
Han er blandt andet blevet kaldt "karriere-psykopat" af den forhenværende premierminister David Cameron.
Han er uddannet i historie fra Oxford og arbejdede tre år i Rusland.
I 2002 blev han ansat som chefstrateg hos Det Konservative Parti i Storbritannien.
Otte måneder senere røg han dog ud igen efter at have gjort sig uvenner med flere prominente politikere, herunder den tidligere brexit-minister David Davis.
Derudover har han stået i spidsen for en kampagne, der skulle undgå, at Storbritannien indførte euroen som valuta.
Men det er især hans rolle som hjernen bag Vote Leave-kampagnen op til brexit-afstemningen i 2016, der nu vækker bekymring blandt nogle af de britiske politikere.
Politikerne John Whittingdale, Theresa Villiers, Michael Gove, Chris Grayling, Iain Duncan Smith og Priti Patel smiler til kameraerne, da Vote Leave-kampagnen lanceres i februar 2016.
Kampagnen, der skulle få briterne til at stemme for at forlade EU, brød valgloven og er blevet beskyldt for at komme med usande påstande om EU, der bidrog til, at briterne stemte for at forlade unionen.
Den kampagne var Boris Johnson en af frontfigurerne for.
"Alvorlige sikkerhedsmæssige konsekvenser"- Dette er en person, der har kørt kampagne for at tage kontrollen tilbage til parlamentet, og alligevel har besluttet, at den eneste person, der ikke skal være ansvarlig over for parlamentet, er ham selv, siger parlamentsmedlem Sarah Wollaston til The Guardian om Dominic Cummings nye position.
Hun har forladt Det Konservative Parti og sidder nu som en uafhængig.
- Hvad siger det om premierministerens holdning til parlamentet?
Det er en frygtelig fejlvurdering, siger hun.
Også parlamentsmedlemmet Jo Stevens, som sidder i udvalget, der undersøger falske nyheder og disinformation, er bekymret for valget af Cummings som rådgiver for premierministeren.
Hun mener ikke, at han bør kunne komme igennem de strenge sikkerhedstjek, som man skal igennem, når man arbejder i parlamentet.
- Hvordan kan en, som har styret en kampagne, der er under alvorlig kriminel efterforskning, bestå denne test?
Han vil have adgang ikke kun til parlamentet, men til den indre kreds i (Downing Street, red.
) nr.
10.
Der er åbenlyse og alvorlige sikkerhedsmæssige konsekvenser af det, siger hun.
Portrætteret i meget debatteret HBO-dokumentarBenedict Cumberbatch spiller Dominic Cummings i HBO-filmen om brexit.
Dominic Cummings er for nylig blevet portrætteret i filmen ”Brexit: The Uncivil War”, hvor hans figur bliver spillet af superstjernen Benedict Cumberbatch.
Filmen skildrer de afgørende 150 dage op til Englands skæbnesvangre beslutning om at melde sig ud af EU.
Læs også:Kim Bildsøe Lassen: Cumberbatch er fremragende i forsimplet brexit-filmOg Cummings er hovedpersonen i filmen, hvor han i hvert fald ifølge filmen var nøglepersonen bag bevægelsen, der fik briterne til at stemme for at forlade EU.
I Storbritannien var der efter premieren stor uenighed og debat om filmen.
The Guardian gav filmen to ud af fem stjerner og kaldte filmen uansvarlig, da de mener, at den i en tid med stigende misinformation blot yderligere bidrager til polariseringen.
The Telegraph gav til gengæld filmen fem ud af fem stjerner, og kaldte filmen om "helten" Dominic Cumming et "brilliant drama".
FacebookTwitterKopier linkEmner:Benedict Cumberbatch (skuespiller)|Boris Johnson (politiker)|Storbritannien|EU|EU-forhold




https://www.dr.dk/nyheder/vejret/voldsomt-vejr-giver-problemer-kloakdaekslerne-ryger-af-i-aalborg

VejretVoldsomt vejr giver problemer: Kloakdækslerne ryger af i AalborgI Aalborg advarer politiet om lyssignaler ude af drift og kloakdæksler, der bliver skubbet op.
Af Emil Eller og Kasper Duncan Gram (video)28.
juli 2019 kl.
18.
18 | opdateret 28.
juli 2019 kl.
19.
22Bemærk: artiklen er mere end 30 dage gammelLæs opFlere steder i landet er regnen væltet ned i dag.
Og i Aalborg har det i en periode stået så slemt til, at det har givet udfordringer for trafikken.
En række lynnedslag har nemlig sat flere lyssignaler ud af funktion, og imens har den voldsomme regn fået kloakdæksler til at ryge af flere steder i byen.
Kloaksystemet har ikke kunnet følge med den hurtige nedbør i Aalborg.
Det oplyser vagtchef og politikommissær i Nordjyllands Politi Karsten Højrup Kristensen.
- Vi har fået rigtig mange opkald, både til alarmcentralen og her til politiet.
Der er sket ting og sager derude, siger han.
Karsten Højrup Kristensen oplyser, at man arbejder på hurtigt at få styr på lyssignalerne i byen.
- Det er formentlig lynnedslag, der har sat lyssignalerne ud af drift.
Det giver selvfølgelig nogle problemer.
- Men vi har kontaktet de myndigheder og virksomheder, der har med det at gøre, og de arbejder på højtryk for at få dem op at køre igen, siger han.
I videoen øverst i artiklen kan du se, hvordan det så ud, da regnen væltede ned over Aalborg tidligere i dag.
Voldsom regn lokaltDMI varslede i går risiko for kraftig regn i hele landet.
Men dagens regn har været særligt koncentreret om enkelte områder, fortæller DR's vejrvært Nina Maria Bendixen.
- Samlet set har det på landsplan ikke været så voldsomt.
Der er i gennemsnit kun faldet 2,2 millimeter cirka.
Men regnen er kommet i et tyndt strøg op gennem landet, fra Bornholm hen over hovedstaden og Nordsjælland, videre over Himmerland og så Vendsyssel.
- Så dem, der har fået meget regn, har fået rigtig meget.
Og det er gået hurtigt.
Mange steder har det været lige på kanten til et skybrud, men vi har indtil nu kun registreret et enkelt rigtigt skybrud omkring Gentofte, siger hun.
Et reelt skybrud kræver 15 millimeter regn på en halv time.
På kortet her kan du se, hvordan regnen har fordelt sig.
I området omkring Aalborg er der ud fra de seneste tal faldet lige under ti millimeter regn på en time.
Når det sker på så kort tid, kan det give problemer som dem, politiet nu advarer mod.
Og så har vejret formentlig virket ekstra voldsomt i Nordjylland, fortæller Nina Maria Bendixen.
- Det har nok været ekstra voldsomt, fordi det har tordnet og lynet rigtig meget i det område.
Og der er stadig mange lynnedslag i Nordjylland.
Pas på kloakdækslernePolitiet ved ikke, hvor mange lyssignaler der er tale om, men det er "en hel del".
Det glæder dog Karsten Højrup Kristensen, at det ikke umiddelbart har skabt store udfordringer for trafikken i området - og der er heller ikke sket nogle ulykker.
- Det er heldigvis stilnet af igen nu.
Men det regnede ganske voldsomt i en halv times tid.
Et godt råd er, at man lige nu skal være opmærksom på kloakdækslerne.
Vi har ikke fuldstændig styr på, hvor de er røget af.
- Når vi får oplysninger om det, sender vi selvfølgelig straks nogle derud for at ordne det, men der kan jo være nogen, vi ikke har set endnu.
Og de er jo ikke så spændende at køre over, så man skal være ekstra opmærksom, siger vagtchefen.
Det har ikke været helt let at bevæge sig gennem Aalborg i bil her til eftermiddag.
Politiet har her til aften meldt ud, at uvejret nu er ovre i Nordjylland, og at der nu er styr på tingene i Aalborg.
Både kloakdæksler er lyssignaler skulle fungere som normalt.
Ifølge DR's vejrvært vil en omgang som den, vi har fået i dag, normalt betyde koldere vejr i morgen.
Men det får vi ikke denne gang.
- Det bliver faktisk endnu varmere i morgen med 25-30 grader.
Og så får vi varm og fugtig luft, formentlig med tordenbyger og regnbyger lokalt, særligt i den sydvestlige del af landet, siger Nina Maria Bendixen.
FacebookTwitterKopier linkEmner:Vejret|Jylland|Aalborg|Twitter|Politi




https://www.dr.dk/sporten/fodbold/superliga/agf-keeper-i-gavehumoer-fcm-vinder-paa-sent-straffespark-i-aarhus

SuperligaAGF-keeper i gavehumør: FCM vinder på sent straffespark i AarhusPå en straffesparksscoring efter 88 minutter vandt FC Midtjylland 1-0 over AGF.
28.
juli 2019 kl.
18.
14 | opdateret 28.
juli 2019 kl.
20.
56Bemærk: artiklen er mere end 30 dage gammelLæs opAGF tabte søndag 0-1 hjemme til FC Midtjylland efter et sent straffesparksmål af brasilianske Evander.
AGF er derfor fortsat uden sejr i denne sæson af 3F Superligaen, mens FCM omvendt har maksimumpoint.
Ingen af holdene fik nogensinde spillet til at flyde, men der var til gengæld et hav af chancer i begge ender.
Læs også:FC Nordsjællands nye komet netter igen i sejr over uskarpt Esbjerg-mandskabFCM kravler med sejren op på andenpladsen i tabellen, mens AGF uden sejr i denne sæson er placeret på en 11.
-plads med et enkelt point.
Hjemmeholdet startede kampen i et hæsblæsende tempo og satte sig på begivenhederne, mens FCM var presset langt tilbage på banen.
Allerede efter fem minutters spil fik Mustapha Bundu en stor chance for at bringe AGF i front, men hans afslutning i feltet blev reddet.
Læs også:Kyniske Saba sikrer Randers uafgjort i Hobro trods undertalEfter små ti minutter lagde hjemmeholdets pres sig, og midtjyderne kom bedre med.
Herefter faldt intensiteten og tempoet i kampen, og begge hold måtte se langt efter de store målchancer.
AGF-keeper i gavehumørNøjagtigt som i kampens indledning startede anden halvleg ud med tempo og chancer i begge ender.
Den største tilfaldt udeholdets Evander, der fik en stor mulighed, da AGF's debuterende keeper William Eskelinen kiksede i feltet, men Evanders skud blev heroisk reddet på målstregen af Alexander Munksgaard.
Læs også:FCK må slide for sejr i varmen: Knækker Horsens til sidstEfter 69 minutter var der endnu en kæmpe chance til midtjyderne, men denne gang var det debutanten Sory Kaba, der misbrugte meget tæt på mål.
Kampen faldt, som i første halvleg, igen lidt i tempo.
Og bedst som man troede, kampen var afgjort, blev FCM tildelt et straffespark efter 86 minutter begået af debuterende William Eskelinen i AGF-målet.
Evander var sikkerheden selv og gav dermed midtjyderne de tre point trods et par pæne chancer til AGF i tillægstiden.
/ritzau/FacebookTwitterKopier linkEmner:AGF|FC Midtjylland|Fodbold|3F|Aarhus




https://www.dr.dk/sporten/fodbold/superliga/fc-nordsjaellands-nye-komet-netter-igen-i-sejr-over-uskarpt-esbjerg

SuperligaFC Nordsjællands nye komet netter igen i sejr over uskarpt Esbjerg-mandskabIsaac Atanga scorede sit tredje mål i sæsonen, da FC Nordsjælland slog uskarpe Esbjerg med 2-0.
28.
juli 2019 kl.
16.
15 | opdateret 28.
juli 2019 kl.
18.
37Bemærk: artiklen er mere end 30 dage gammelLæs opDen unge, ghanesiske angriber Isaac Atanga scorede det første mål, da FC Nordsjælland søndag slog et uskarpt Esbjerg-hold med 2-0 i 3F Superligaen.
19-årige Atanga har afløst den nyslåede Bologna-spiller Andreas Skov Olsen i FC Nordsjællands højre angrebsside, og han har indtil videre kvitteret med tre mål i tre kampe og er dermed delt topscorer i Superligaen.
Læs også:Kyniske Saba sikrer Randers uafgjort i Hobro trods undertalResultatet sender samtidig FC Nordsjælland op på en foreløbig tredjeplads i tabellen med seks point for tre kampe.
Esbjerg har blot skrabet ét point sammen i sæsonens første tre kampe, men kan måske finde en smule trøst i det faktum, at det havde det vestjyske hold også i sidste sæson på samme tidspunkt.
Og der endte Esbjerg som bekendt med at sikre sig et flot sæt bronzemedaljer.
FCN straffede Esbjerg-fejlGenerelt var første halvleg af søndagens opgør ikke en stor spillemæssig oplevelse.
FC Nordsjælland dikterede det meste af spillet og havde et massivt overtag i boldbesiddelsen, men havde svært ved at finde vej gennem en kompakt vestjysk defensiv.
Esbjerg kom omvendt frem til to store chancer efter omstillinger, men hverken den finske kantspiller Pyry Soiri eller den ukrainske angriber Yuri Yakovenko var skarpe i deres afslutninger.
Læs også:FCK må slide for sejr i varmen: Knækker Horsens til sidstBilledet fortsatte efter pausen, hvor Esbjergs Mathias Kristensen misbrugte kampens tredje store chance, inden der er efter en times spil endelig kom hul på bylden.
Esbjergs højreback Daniel Anyembe lavede en stor opspilsfejl, og angriberen Ibrahim Sadiq sendte bolden ind i feltet, hvor Atanga lurede og prikkede hjemmeholdet foran med 1-0.
Den indskiftede angriber Adrian Petre brændte Esbjergs fjerde store chance i opgøret, inden ligeledes indskiftede Godsway Donoyh kort før tid udnyttede et straffespark til slutresultatet 2-0.
Læs også:'Lieder' nicht, Lyngby!
Anført af brandvarm hollænder dukker SønderjyskE oprykkerneEsbjerg skal torsdag igen i aktion, når de hjemme har besøg af hviderussiske Shakhtyor Soligorsk, der vandt det første opgør med 2-0.
FCN's næste opgør er ude mod Randers næste søndag.
/ritzau/FacebookTwitterKopier linkEmner:Adrian Petre (fodboldspiller)|Esbjerg|FC Nordsjælland|Fodbold|Jylland




https://www.dr.dk/sporten/cykling/tourdefrance/kilometer-kilometer-caleb-ewan-vinder-paa-champs-elysees-bernal-vinder






https://www.dr.dk/sporten/svoemning/danske-vm-svoemmetag-ender-medaljeloese-vi-kommer-haederligt-herfra

SvømningDanske VM-svømmetag ender medaljeløse: 'Vi kommer hæderligt herfra'Sportschefen i Dansk Svømmeunion kalder de danske resultater ved svømme-VM hæderlige efter en turbulent optakt.
Sportschefen i Dansk Svømmeunion, Lars Green Bach, kalder de danske resultater ved VM i Sydkorea for hæderlige trods manglende medaljer.
Foto: Ida Marie Odgaard/Scanpix 2017 28.
juli 2019 kl.
18.
24Bemærk: artiklen er mere end 30 dage gammelLæs opVM på langbane er overstået for det danske svømmelandshold, der må rejse fra sydkoreanske Gwangju uden medaljer i bagagen.
Pernille Blume var søndag tættest på at give danskerne problemer med metaldetektorerne i lufthavnen på vej hjem, da hun var sølle 0,01 sekund fra en bronzemedalje i favoritdisciplinen 50 meter fri.
Det forblev dog lige ved og næsten for Blume.
Læs også:En fingerspids holder Blume fra podiet i VM-finaleTil trods for de manglende medaljer og blot tre danske finaledeltagelser kalder sportschefen i Dansk Svømmeunion, Lars Green Bach, resultaterne i Sydkorea for hæderlige.
Ifølge ham skal de danske præstationer ses i lyset af en turbulent optakt, der blandt andet bød på afsløringer i foråret om kritisable træningsmetoder på Det Nationale Træningscenter (NTC) fra 2003 til 2013, to landstræneres opsigelser og efterfølgende udtryk om mistillid til ledelsen i Dansk Svømmeunion fra svømmerne.
- Når vi kigger tilbage, har der selvfølgelig været ting i både den gode og dårlige afdeling.
Samlet set synes jeg, vi kommer hæderligt herfra, med de historier der har været på rejsen hertil, siger Lars Green Bach.
Bromer fortrød udtalelseTidligere under VM trak svømmeren Viktor Bromer overskrifter, da han i et interview med TV2 Sport blandt andet gav udtryk for, at han ikke var motiveret, og følte at han spildte sin tid i Sydkorea.
Det var dog ifølge Lars Green Bach ikke noget, der spredte sig til resten af VM-holdet.
- Der er andre svømmere, der har udtalt sig anderledes.
Viktor fortrød også så meget, at han gerne ville svømme holdkap dagen efter.
Læs også:Ottesen lykkelig over supertid i VM-finale- Jeg ser det som udtryk for en ambitiøs svømmer, som var dybt frustreret over, at han ikke lykkedes med det, han havde håbet på.
Med sin placering et år før OL kan VM i Sydkorea bruges som en indikator for, hvad man kan forvente af de danske svømmere i Tokyo næste sommer.
Men de manglende medaljer i Gwangju gør ikke Lars Green Bach bekymret for danskernes chancer i Japan.
Læs også:Ung svømmer sætter dansk rekord og sikrer VM-finaleplads- Der er masser af engagement og potentiale, blandt de svømmere der er afsted nu her, og det er det hårde arbejde, der skal bære os igennem det næste år.
- Selvfølgelig er der ting, der ikke er lykkedes, men der er så sandelig også ting, der er lykkedes, siger sportschefen.
Han referer blandt andet til Tobias Bjerg og Alexander Aslak Nørgaard som eksempler på nogen, der begynder at nærme sig verdenstoppen, samt Jeanette Ottesen, der er tilbage blandt de bedste efter sin graviditet.
Ud over Pernille Blumes fjerdeplads i 50 meter fri svømmede Jeanette Ottesen sig til en syvendeplads i 50 meter butterfly, mens Alexander Aslak Nørgaard blev nummer otte i 1500 meter fri og satte ny dansk rekord.
/ritzau/FacebookTwitterKopier linkEmner:Jeanette Ottesen (svømmer)|Pernille Blume (svømmer)|Sydkorea|Dansk Svømmeunion|Svømmesport




https://www.dr.dk/nyheder/udland/25-millioner-er-ramt-efter-voldsom-monsunregn-i-sydasien-mange-har-mistet-alt

Udland25 millioner er ramt efter voldsom monsunregn i Sydasien: 'Mange har mistet alt'I små byer er folks huse helt eller delvist ødelagt, fortæller øjenvidne i Nepal.
I går måtte 1.
000 mennesker reddes ud af et tog, der var kørt fast på grund af vand og mudder.
Af Signe Mai Vilsbøll28.
juli 2019 kl.
15.
16Bemærk: artiklen er mere end 30 dage gammelLæs opKraftig monsunregn fortsætter med at oversvømme floder, og vandmasserne har siden begyndelsen af juli drevet mere end en halv million mennesker på flugt i deres hjemlande i Sydasien.
Særligt Indien, Nepal og Bangladesh er hårdt ramt.
Omkring 25 millioner menneskers tilværelse er påvirket af de store mængder vand, monsunsæsonen har bragt med sig, vurderer FN, og myndigheder i Bangladesh har ifølge nyhedsbureauet Reuters beskrevet monsunregnen som den værste, landet har oplevet i flere år.
Vandmasserne har fået adskillige til at forlade deres hjem og søge tilflugt i midlertidige lejre.
Ifølge FN har mindst 600 mennesker i Sydasien indtil videre mistet livet som følge af oversvømmelse, jordskred, bygningskollaps samt andre ulykker relateret til regnen.
Flere hundrede savnes.
1.
000 evakueret fra tog i IndienAdskillige gange om ugen melder myndighederne i de ramte lande om nye alvorlige hændelser.
Tirsdag omkom mindst otte mennesker ifølge AP i et jordskred i en lille nepalesisk bjergby, onsdag døde 39 mennesker i det østlige Indien som følge af lynnedslag, og i går evakuerede beredskab i Indien ifølge indiske medier omkring 1.
000 passagerer fra et tog, der kørte fast i store mængder vand og mudder på sporene mellem to stationer nær millionbyen Mumbai.
Passagerer på toget mellem byerne Badlapur og Vangani nær Mumbai blev ifølge AP reddet væk fra de oversvømmede skinner i gummibåde og helikoptere.
Toget var ifølge AP strandet i ni timer, før de første blev reddet ud i gummibåde.
Mange har forladt deres hjemJenny Oskarsson, der er landechef for Folkekirkens Nødhjælps i Nepal, fortæller, at landet er hårdt plaget af monsunregnens skader.
I hovedstaden Katmandu er flere bygninger kollapset, landområder og gader er dækket af vand, og mange har mistet alt, hvad de ejer.
- I små byer er folks huse helt eller delvist ødelagt.
De har ingenting tilbage, og de har hårdt brug for hjælp lige nu, siger Jenny Oskarsson, som befinder sig Saptari-distriktet, der ligger i det sydøstlige Nepal.
Folk må bruge et reb for at krydse en flod 200 kilometer syd for hovedstaden Kathmandu, fordi floden er løbet over bredderne.
Sammen med lokalt beredskab deler hun nødhjælp ud til familier, som har forladt deres hjem.
Blandt andet hygiejnepakker og tabletter, der kan rense vand, så det kan drikkes.
- I små landområder, som det jeg er i nu, er der måske 100 familier.
Mange er fattige, og lige nu tør de ikke vende tilbage til deres hjem og genopbygge det, før monsunsæsonen er forbi, fortæller Jenny Oskarsson og tilføjer:- Der er også nogle, der er urolige for, at de ikke har mulighed for at komme ovenpå igen.
Vant til katastroferHvert år rammes befolkningen i Sydasien af ødelæggelser i regntiden, der normalt varer fra juli til september.
Indisk militær hjælper til i ramte områder, mens flere hjælpeorganisationer er trådt til med forsyninger til dem, der har mistet ejendele og forladt deres hjem.
Ifølge Jenny Oskarsson er de hårdt prøvede myndigheder i Nepal dog blevet bedre til at håndtere katastrofer.
Med den tredje store naturkatastrofe i landet inden for en periode på fire år, oplever hun i dag indsatsen som velkoordineret.
- I visse områder er der teltlejre, som folk kan bo i, og der er også åbnet skoler, hvor dem, der ikke har et hjem, kan opholde sig.
Myndighederne er generelt rykket hurtigt ud til dem, der har haft mest brug for støtte, og de har været effektive i deres indsats og i samarbejdet med hjælpeorganisationer som Folkekirkens Nødhjælp.
I 2015 blev Nepal ramt af et stort jordskælv, som kostede 9.
000 mennesker livet, og i 2017 førte monsunenregnen voldsomme oversvømmelser og jordskred med sig.
Sidste år døde omkring 1.
200 mennesker under monsunperioden i det sydlige Asien.
FacebookTwitterKopier linkEmner:Nepal|Indien|Folkekirkens Nødhjælp|Forenede Nationer|Ulykker




https://www.dr.dk/musik/danske-tobias-hittede-stort-i-afrika-nu-handler-det-om-danmark

MusikDanske Tobias hittede stort i Afrika: 'Nu handler det om Danmark'Han har hittet med sine sange i både Ghana og Colombia, men nu satser Tobias Rahim alt på hjemlandet Danmark.
29-årige Tobias Rahim er også kendt som den ene halvdel af duoen Camilo & Grande.
Nu satser han dog på at slå igennem i eget navn.
Af Kasper Madsbøll Christensen28.
juli 2019 kl.
17.
00Bemærk: artiklen er mere end 30 dage gammelLæs opHan er blevet spillet på radioen i Colombia.
Og har været tæt på det helt store gennembrud i Ghana.
Men herhjemme er der nok ikke mange, der nikker genkendende til navnet Tobias Rahim.
Ikke endnu, i hvert fald.
For selv om den 29-årige danske sanger er blevet spillet flittigt her til lands som den ene halvdel af duoen Camilo & Grande, så er det først nu, Tobias Rahim satser fuldt og helt på en karriere som solokunstner herhjemme.
- Jeg vil gerne være en permanent kunstner på den danske scene.
Jeg vil gerne skabe mere end en EP eller en plade.
Jeg vil gerne skabe noget, der kan vokse, siger han.
Foreløbigt er Tobias kommet godt fra start med den dansksprogede popsang 'Verden vælter', der med hans egne ord har hentet sin inspiration fra den musikalske ballast, han har opbygget i Camilo & Grande og fra sin tid i Ghana.
- Man kan sige, at jeg har taget umiddelbarheden fra Ghana-tiden og den sensuelle vibe fra Camilo & Grande og så proppet det i en blender; og det er blevet til 'Verden vælter'.
For mig er det spændende, når dansevenlig musik også behandler følelser.
Det synes jeg, 'Verden vælter' gør.
Lyt til 'Verden vælter', mens du læser videre:Tobias Rahim - Verden vælterSkudepisoder omkring studietMen selv om Tobias Rahim nu er vendt hjem for at (gen)erobre sit fædreland på sit modersmål, så var det faktisk reggaeton og latinamerikanske rytmer, der først fangede hans opmærksomhed, da hans karriere var i sin spæde start for omkring ti år siden.
- Det var en helt ny lyd, jeg ikke havde hørt før.
Det var ligesom kokain på lydbølger.
Det var så energisk og spændende, fortæller Tobias Rahim.
Og det var ikke nok for ham at lytte til reggaeton; han følte, at han var nødt til at være en del af det.
Jeg besøgte alle mulige slumkvarterer og lavede musik på spansk, spillede koncerter og kom på national radio.
Tobias Rahim, musiker- Så jeg tog til Colombia for at suge reggaeton til mig.
Jeg besøgte alle mulige slumkvarterer og blev fascineret af kulturen og lavede musik på spansk, spillede koncerter og kom på national radio.
- Men det var tungt at være alene derovre.
Landet er plaget af narkoproblemer, og der var skudepisoder omkring studiet, fortæller han om tiden i det sydamerikanske land.
Tobias Rahim holder dog fast i, at Colombia lærte ham, hvad positiv musik kan gøre:- Det tilbyder en flugt fra hverdagens problemer.
Da han kom hjem fra Colombia, mødte han sit musikalske makker Camilo hjemme i Aarhus, og før man kunne nå at stave til reggaeton, havde de to gutter fået hele Danmark til at synge med på numre som 'Røgsignaler' og 'Gir dig'.
Lyt til Camilo & Grandes 'Røgsignaler', mens du læser videre:Camilo & Grande - RøgsignalerDuoen, der stadig er gode venner i dag, fik dog snart brug for tid hver for sig.
'Det hele var super tilfældigt'Der gik imidlertid ikke længe, før der opstod en ny mulighed for Tobias Rahim.
Udover at være musiker laver han nemlig også musikvideoer.
Både for Camilo & Grande, men også for andre.
Og i den forbindelse stod han pludselig med en chance for at komme til Ghana, der ligger i Vestafrika.
- Et efterår fik jeg mulighed for at tage med dj-duoen Okay Funky til Ghana og lave en video for dem.
Og så blev mit alterego Toby Tabu født.
- Det hele var super tilfældigt.
Inden turen til det afrikanske land havde Tobias Rahim lavet en ep med fem numre i afrobeat-genren, som han fik mulighed for at spille for en booker, da han var landet i Ghana sammen med Okay Funky.
Det gik faktisk så godt, at jeg endte i rotation på den største tv- og radiokanal i Ghana.
Tobias Rahim, musiker- Og så endte det med, at jeg pludselig skulle spille mit eget show.
Så på samme aften skulle jeg filme for Okay Funky og så bagefter på scenen selv.
Det gik faktisk så godt, at jeg endte i rotation på den største tv- og radiokanal i Ghana.
Med Tobias Rahims ord gik der tre ting galt for hver ting, der gik godt, da han befandt sig i Ghana.
Landet er i mange henseender mere impulsivt og mindre kontrolleret end Danmark, mener han.
Ikke mindst musikalsk.
- Ghana lærte mig, at hvis du føler og mærker musikken i din sjæl og krop, så virker den.
Musik er ikke så tænkt dernede, som det er herhjemme.
Tobias Rahim kunne dog mærke, at Ghana ikke skulle være hans musikalske scene resten af livet- Det var mere en vibe, jeg slap fri i en periode.
Det afrikanske land gav ham imidlertid blod på tanden i forhold til at arbejde videre med sin danske musik.
Og her er vi så; tilbage i landet, hvor en 19-årig Tobias Rahim for ti år siden første gang hørte reggaeton - nemlig Danmark.
- Nu handler det om Danmark.
Det er her, det føles rigtigt.
FacebookTwitterKopier linkEmner:Ghana|Colombia|Afrika|Aarhus




https://www.dr.dk/sporten/formel1/alfa-romeo-straf-forfremmer-magnussen-til-ottendeplads-paa-hockenheim

Formel1Alfa Romeo-straf forfremmer Magnussen til ottendeplads på HockenheimDanske Kevin Magnussen er efter løbet på Hockenheim blevet forfremmet til en ottendeplads, fordi begge Alfa Romeo-kørere har fået 30 sekunders tidsstraf.
Kevin Magnussen lå længe lagt tilbage, men fik med et godt dækskifte kørt sig frem og efter Alfa Romeo-straf nummer otte i det tyske grandprix.
Foto: EPA/RONALD WITTEK 28.
juli 2019 kl.
17.
17 | opdateret 28.
juli 2019 kl.
21.
28Bemærk: artiklen er mere end 30 dage gammelLæs opKevin Magnussen fik søndag en smule oprejsning efter en lang periode med nedslående resultater i Haas-raceren.
Den danske Formel 1-kører blev nummer ti, da Hockenheim-banen lagde asfalt til det tyske grandprix, men efterfølgende er danskeren blevet forfremmet til ottendepladsen.
Alfa Romeo-kørerne Kimi Räikkönen og Antonio Giovinazzi forbrød sig mod reglerne i starten af det tyske Formel 1-grandprix søndag, og det giver ekstra VM-point til blandt andre Haas-danskeren Kevin Magnussen.
De to Alfa Romeo-kørere har fået 30 sekunders tidsstraf hver efter løbet, oplyser formula1.
com, og det betyder, at Magnussen rykker fra tiende- til ottendepladsen.
Alfa Romeo-kørerne Kimi Räikkönen og Antonio Giovinazzi forbrød sig mod reglerne i starten af det tyske Formel 1-grandprix søndag, og det giver ekstra VM-point til blandt andre Haas-danskeren Kevin Magnussen.
Læs også:Bremsefejl koster for Magnussen: Bliver nummer 12 i kvalifikationDe to Alfa Romeo-kørere har fået 30 sekunders tidsstraf hver efter løbet, oplyser formula1.
com, og det betyder, at Magnussen rykker fra tiende- til ottendepladsen.
Max Verstappen (Red Bull) vandt løbet, der var præget af regn og masser af drama.
Det resulterede blandt andet i, at hele syv biler udgik - heriblandt Valtteri Bottas, Charles Leclerc og Daniel Ricciardo - ligesom der flere gange måtte en safety car på banen i forbindelse med uheld.
21-årige Verstappen vandt foran Sebastian Vettel (Ferrari), der på imponerende vis kæmpede sig op på andenpladsen efter at have startet bagest, og Daniil Kvyat (Toro Rosso).
Nyt Magnussen sammenstødMagnussen var på et tidspunkt oppe på andenpladsen, da han ikke skiftede dæk i starten, som næsten alle de øvrige gjorde.
Tiendepladsen er danskerens bedste placering siden Spaniens Grandprix i starten af maj og det tredjebedste i 2019.
Magnussens holdkammerat, Romain Grosjean, sluttede lige foran danskeren på niendepladsen, men ender efter straffen til Alfa Romeo som nummer syv, der giver franskmanden seks VM-point.
Læs også:Haas-boss er stadig vred på Magnussen og GrosjeanDramatik var der også mellem de to Haas-kørere, som for andet løb havde kontakt.
Igen ville ingen give sig, og Grosjean og Magnussen kunne have kørt hinanden af banen, da dækkene stødte sammen.
Grosjean brokkede sig over radioen, da han mente, at det var danskeren, der var skyld i kontakten.
- Denne gut er utrolig.
Han lærer det aldrig, lød det fra en utilfreds Grosjean.
Lewis Hamilton var søndag i store problemer og sluttede lige bagved Magnussen på 11.
-pladsen, hvilket nu er korrigeret til en 10.
plads.
Briten indtager dog stadig førstepladsen i VM-stillingen.
/ritzau/FacebookTwitterKopier linkEmner:Alfa Romeo|Daniel Ricciardo (racerkører)|Kevin Magnussen (racerkører)|Formel 1|Spanien




https://www.dr.dk/nyheder/indland/en-mand-er-doed-i-flystyrt-paa-sjaelland

IndlandEn mand er død i flystyrt på SjællandEt svævefly styrtede ned kort efter, det var kommet på vingerne.
Det vides endnu ikke hvorfor.
Af Emil Eller28.
juli 2019 kl.
15.
52Bemærk: artiklen er mere end 30 dage gammelLæs opEt svævefly er i dag styrtet ned ved Tølløse Flyveplads, der ligger i Kirke Eskilstrup midt på Sjælland.
I flyet var en mand, der afgik ved døden i styrtet.
Det oplyser vagtchef og politikommissær Henriette Heinemann fra Midt- og Vestsjællands Politi til DR.
- Svæveflyet var lige blevet trukket op, så det var i luften, men af ukendte årsager styrter det kort efter ned.
Vi ved endnu ikke, hvad der går galt, siger hun.
Undersøger ulykkenPolitiet modtog anmeldelsen om flystyrtet klokken 13.
51.
Den 53-årige afdøde mands pårørende er blevet underrettet.
- Da vi kommer derud, bliver han erklæret død kort efter, siger Henriette Heinemann.
Hun oplyser, at politiet er på stedet og afhører vidner for at finde ud af, hvordan ulykken skete.
Havarikommissionen er også på vej mod flyvepladsen for at foretage undersøgelser, der kan vise, hvad der gik galt.
For blot et par måneder siden - sidst i april - skete en lignende ulykke ifølge JydskeVestkysten ved Leck syd for grænsen.
Her var et svævefly også netop blevet trukket op, da det styrtede fra 1.
000 meters højde.
FacebookTwitterKopier linkEmner:Midt- og Vestsjællands Politi|Sjælland|Ulykker|Politi|JydskeVestkysten




https://www.dr.dk/sporten/formel1/magnussen-aergrer-sig-efter-endnu-et-sammenstoed-med-holdkammerat

Formel1Magnussen ærgrer sig efter endnu et sammenstød med holdkammeratKevin Magnussen fortæller, at han gerne adlyder teamordrer, men at han ikke har fået forbud om at køre ræs.
Danske Kevin Magnussen havde igen kontakt med holdkammerat Romain Grosjeans racer under søndagens Formel 1-løb på Hockenheim.
REUTERS/Ralph Orlowski 28.
juli 2019 kl.
18.
31 | opdateret 28.
juli 2019 kl.
21.
26Bemærk: artiklen er mere end 30 dage gammelLæs opDet er ikke så længe siden, at Kevin Magnussen og Romain Grosjean kørte sammen på Silverstone-banen i Storbritanniens grandprix.
Søndag var der for andet Formel 1-grandprix i træk kontakt mellem de to Haas-kørere, der dog var i stand til at gennemføre denne gang.
Begge kørere havnede akkurat i pointene i søndagens tyske grandprix på en regnvåd Hockenheim-bane.
De placeringer er sidenhen blevet ændret, fordi Alfa Romeo-racerne er blevet tildelt en tidsstraf på 30 sekunder.
Dermed endte Romain Grosjean i stedet på syvendepladsen, mens danske Kevin Magnussen blev otter og fik fire VM-point.
Læs også:Magnussen bliver tier og sikrer et enkelt point til VM-kontoenMagnussen mener, at det var Grosjean, der lavede en fejl ved at dreje ind i danskeren, som forsøgte at overhale i et sving.
- Sagen er, at vi ikke er blevet bedt om at lade være med at køre ræs.
Vi har ikke fået en regel, der hedder, at vi ikke må køre ræs imod hinanden.
- Så jeg prøvede at køre meget konsekvent og gik ind og lukkede.
Og da vi bremsede, så drejede han ind.
Det er ham, der drejede ind i mig.
- Vi ramte hinanden på hjulene, uden at der skete noget.
Men det er stadig bare unødvendigt, siger Magnussen til TV3 Sport.
Kunne have undgået detGrosjean virkede til at have mere fart i bilen, og danskeren blev over radioen bedt om at lade franskmanden overhale.
- Jeg synes, at det er ærgerligt, når vi kunne have undgået det.
Jeg adlyder gerne teamordrer, og det viste jeg også i dag.
Læs også:Bremsefejl koster for Magnussen: Bliver nummer 12 i kvalifikation- Men kontakten kunne godt have været undgået, og heldigvis skete der ikke mere, og vi fik to biler i pointene.
Det er det vigtigste, siger Magnussen.
Mens Grosjean blev nier og hentede to point, så endte Magnussen på tiendepladsen med et enkelt point.
Læs også:Haas-boss er stadig vred på Magnussen og GrosjeanGrosjean vurderer, at de to kørere igen skal stå skoleret hos teamchef Günther Steiner efter episoden på Hockenheim.
- Vi ender nok på Günthers kontor og skal se nærmere på den situation.
Jeg mener, at jeg var foran, så det var lidt en skam, siger Grosjean til TV3 Sport.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|TV3 Sport|Motorsport|Storbritannien




https://www.dr.dk/sporten/fodbold/superliga/kyniske-saba-sikrer-randers-uafgjort-i-hobro-trods-undertal

SuperligaKyniske Saba sikrer Randers uafgjort i Hobro trods undertalRanders FC blev midtvejs i anden halvleg reduceret til ti mand, men alligevel fik holdet 2-2 ude mod Hobro.
28.
juli 2019 kl.
14.
15 | opdateret 28.
juli 2019 kl.
14.
46Bemærk: artiklen er mere end 30 dage gammelLæs opTrods undertal i de sidste 20 minutter lykkedes det alligevel Randers FC at hente 2-2 på udebane mod Hobro søndag i et medrivende lokalopgør i Superligaen.
Saba Lobjanidze blev den store Randers-helt med to scoringer, mens offensivprofilerne Emmanuel Sabbi og Pål Kirkevold kom på tavlen for Hobro.
Simon Piesinger blev udvist for Randers.
Der var på forhånd lagt op til et dramatisk lokalopgør, da Hobro og Randers satte hinanden i stævne i ligaens tredje spillerunde.
Og allerede efter ni minutter blev den vævre kantspiller Saba Lobjanidze bremset ulovligt i feltet, og georgieren tog selv ansvaret for straffesparket.
Det eksekverede han sikkert og bragte kronjyderne i front.
Hobro gik herefter frem på banen for at fremtvinge en udligning.
Her skabte hjemmeholdet flere gode muligheder, hvor især offensiven sprudlede.
Derfor var det også fortjent, da første halvlegs helt store oplevelse Emmanuel Sabbi krøllede bolden ind i Randers-målet efter 24 minutter.
Emmanuel Sabbi jubler efter sin udligning til 1-1.
Selv om Sabbi havde flere muligheder efter, så gik de to hold til pause med stillingen 1-1.
Anden halvleg startede mere intenst og med mange dueller.
Det betød, at de helt store chancer udeblev, og det blev mere en kamp på midtbanen end omkring felterne.
Selv om kampen befandt sig i et dødvande chancemæssigt, så kom der drama for alle pengene efter 70 minutter.
Randers-stopperen Simon Piesinger lavede en nødbremse på Pål Kirkevold og så var Randers ti mand på banen i de sidste 20 minutter.
Randers FC's Simon Piesinger får besked på at forlade banen.
Pludselig gik det stærkt i Hobro.
Blot fem minutter efter udvisningen sendte Pål Kirkevold hjemmeholdet i front, men på angrebet efter udlignede Saba Lobjanidze til 2-2.
Det blev også kampens slutresultat, og derfor er begge mandskaber stadig uden sejr i den nye superligasæson.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|Randers|Randers FC|Fodbold




https://www.dr.dk/nyheder/politik/elefanter-paa-vej-tilbage-i-manegen-minister-lover-forbud-efter-sommerferien

PolitikElefanter på vej tilbage i manegen: Minister lover forbud efter sommerferienLangtrukken sag om dyrevelfærd kan stik imod hensigten tvinge elefanter tilbage på landevejen.
Af Oliver Batchelor28.
juli 2019 kl.
18.
00Bemærk: artiklen er mere end 30 dage gammelLæs opEfter otte måneder i stalden kan Cirkus Arenas tre elefanter nu være på vej til tilbage i manegen, selvom et bebudet forbud mod vilde dyr i cirkus netop skulle skåne elefanterne.
Både Dyrenes Beskyttelse og det kendte cirkus' egen dyrlæge har nemlig vurderet, at elefanterne mistrives ved at stå opstaldet på vinteranlægget i Slagelse.
- Nu har vi fagkundskabens ord for, at det ville være meget bedre for elefanterne at rejse rundt med cirkus.
Og det vil vi sørge for af hensyn til dyrenes velfærd, hvis ikke politikerne meget hurtigt løser det, de selv har sat i gang, siger cirkusdirektør Benny Berdino.
Cirkus Arenas forretningsmodel omfatter et samarbejde med partnere i udlandet, som blandt andet lejer elefanterne i vinterhalvåret, når de ikke turnerer med det danske cirkus, fortæller direktør Benny Berdino.
(© (C) DR Nyheder)Der er nu gået 16 måneder siden, den daværende regering sammen med Dansk Folkeparti og Socialdemokratiet indgik en aftale om at forbyde vilde dyr i cirkusmanegen.
Det, der skal gøres for dyrenes velfærd, er, at de ikke skal optræde i cirkus længere.
Fødevareminister Mogens Jensen (S)Læs også:Cirkuselefanter får det værre dag for dag: Har været i karantæne i otte månederMen der er stadig ikke blevet vedtaget et forbud - og derfor vil Cirkus Arena følge dyrlægernes anbefalinger og trække elefanterne ud af stalden, hvis ikke situationen snart bliver løst.
- Vi skal have en afgørelse inden for 14 dage til tre uger både politisk og økonomisk set, så vi kan disponere.
Ellers må elefanterne ud på kontrakt.
Det er smukke, veltrænede elefanter, som laver et meget eftertragtet nummer, og der er cirkusser i udlandet, der står i kø for at få dem, siger Benny Berdino.
Direktør afviser statens købstilbudDet daværende politiske flertal bestående af blå blok samt Dansk Folkeparti og Socialdemokratiet har tilbudt at lade staten købe Cirkus Arenas tre elefanter samt en elefant fra jyske Cirkus Trapez for i alt syv millioner kroner.
I den forbindelse har Knuthenborg Safaripark sagt ja til at overtage elefanterne og er sammen med Dyrenes Beskyttelse i øjeblikket ved at indsamle godt 40 millioner kroner til et anlæg til elefanterne.
Men syv millioner kroner er et helt uspiseligt beløb for Benny Berdino, der fortæller, at Cirkus Arenas smertegrænse går ved 20 millioner kroner for cirkussets tre elefanter alene.
Djungla, Lara, Jenny - og Ramboline fra Cirkus Trapez - udviser ifølge dyrlæger tydelige tegn på mistrivsel efter mange måneder indendørs i stalden i Slagelse.
(© (C) DR Nyheder)- Det omfatter prisen på elefanterne og prisen på vores anlæg i millionklassen, hvor vi har opfyldt de gældende krav.
Hvis vi lige pludselig ikke har elefanterne længere, er det jo fuldstændig værdiløst.
Det vil vi kompenseres for.
Det er da helt rimeligt, siger Benny Berdino.
Han fortæller, at det samtidig koster mange penge at have dyrene opstaldet væk fra manegen, sådan som cirkusset har valgt at gøre, fordi alt tydede på et hurtigt forbud for otte måneder siden.
- Som lovlydige borgere, der kunne se skriften på væggen, regnede vi med, at nu var en æra (med vilde dyr i cirkus, red.
) snart forbi.
Vi regnede med, at om kort tid, så kom der et lovforslag.
Men det er ikke kommet endnu.
Og nu er sandet altså ved at rinde ud i timeglasset, siger Benny Berdino.
Minister lover forbud efter sommerferienDe to største oppositionspartier, Venstre og Dansk Folkeparti, kræver hurtig handling fra den nye fødevareminister, Mogens Jensen (S), efter at dyrlægerne har slået alarm omkring elefanternes mistrivsel i stalden.
Mogens Jensen (S) siger søndag middag til DR Nyheder, at han i første omgang vil sende en invitation til Cirkus Arenas direktør.
Sagen om cirkuselefanterne er landet på fødevareminister Mogens Jensens (S) bord.
Han forventer at få et forbud på plads, når Folketinget samles igen til oktober.
- Det er jo en sag, jeg har overtaget fra den tidligere regering, som ikke har formået at gennemføre et forbud.
Det, jeg kan gøre nu, er at tage et møde med cirkusdirektøren og høre, hvor problemstillingen ligger.
Dernæst vil jeg indkalde ordførerne fra partierne i Folketinget til en drøftelse, siger han.
Mogens Jensen forventer at have et lovforslag, der forbyder vilde dyr i cirkusmanegen, med i regeringens lovprogram, når Folketinget mødes igen til oktober.
Han lægger samtidig op til, at lovforslaget kommer til at indeholde en overgangsperiode, hvor de nuværende cirkusdyr kan optræde i manegen.
- Det, der skal gøres for dyrenes velfærd, er, at de ikke skal optræde i cirkus længere.
Det er det, der er enighed om i Folketinget.
Men det er klart, at vi også skal give cirkus mulighed for at afvikle det inden for en ordentlig periode og afhænde dyrene i en ordentlig proces, siger han.
FacebookTwitterKopier linkEmner:Benny Berdino (erhvervsleder)|Cirkus Arena|Dyr|Mogens Jensen (politiker)|Slagelse




https://www.dr.dk/sporten/formel1/omgang-omgang-verstappen-vinder-paa-hockenheim-magnussen-ender-nummer-ti

Formel1OMGANG FOR OMGANG Verstappen vinder på Hockenheim - Magnussen ender nummer tiKevin Magnussen starter i 12.
position i det tyske grand prix på Hockenheim.
28.
juli 2019 kl.
15.
02 | opdateret 28.
juli 2019 kl.
17.
06Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)




https://www.dr.dk/sporten/svoemning/en-fingerspids-holder-blume-fra-podiet-i-vm-finale

SvømningEn fingerspids holder Blume fra podiet i VM-finalePernille Blume sluttede som nummer fire i VM-finalen på 50 meter fri.
Alexander Nørgaard sluttede sidst i 1.
500 meter fri.
Pernille Blume sluttede uden for podiet i VM-finalen.
28.
juli 2019 kl.
14.
08Bemærk: artiklen er mere end 30 dage gammelLæs opSvømmestjernen Pernille Blume missede søndag en VM-medalje på yderste marginal i favoritdisciplinen 50 meter frisvømning, hvor hun er olympisk mester.
Ved langbane-VM i Gwangju svømmede hun finalen på 24,12 sekunder, og det var sølle 0,01 sekund langsommere end Cate Campbell, der tog bronze.
Den tætte finale blev vundet af amerikaneren Simone Manuel, der svømmede i tiden 24,05 sekunder, mens svenske Sarah Sjöström blev toer i tiden 24,07 sekunder.
Ifølge Pernille Blume var det indslaget til sidst, der skilte hende fra en medalje.
Det siger hun til TV2 Sport, lige efter at hun kom op af bassinet.
- Mit touch til sidst blev for langt, mine arme er ikke lange nok.
Det var ligesom ved VM i 2017, hvor jeg tabte tredjepladsen med en hundrededel.
Det er noget lort.
0,01 sekunder manglede Pernille Blume for at komme på VM-podiet.
(Foto: Patrick B.
Kraemer © Scanpix)- Jeg kunne godt mærke, at indslaget gjorde forskellen.
Jeg tror, at jeg havde været med omkring førstepladsen, hvis indslaget havde været godt.
- Det er aldrig fedt at blive nummer fire.
Jeg ville gerne have haft en medalje, men jeg føler mig ret glad i forhold til den forberedelse, jeg har haft, siger hun til TV2 Sport.
Blume havde svømmet sig i finalen i tredjebedste tid.
Kramperamt dansker går ned med flagetInden Pernille Blume var i bassinet, havde Alexander Aslak Nørgaard også været i vandet.
Den danske svømmer kunne ikke gentage de lovende takter fra semifinalen, da han søndag eftermiddag dansk tid svømmede finale i 1.
500 meter fri ved langbane-VM i sydkoreanske Gwangju.
Fra tribunerne kunne resten af den danske VM-trup se 19-årige Aslak Nørgaard blive sidst i finalen, som han svømmede i tiden 15 minutter og 20,47 sekunder.
Det var næsten 45 sekunder langsommere end tyskeren Florian Wellbrock, der vandt guld.
- Jeg kunne ikke holde til det.
Jeg var helt færdig efter i går.
Jeg kunne mærke en krampe i benet allerede efter 100 meter.
Alexander Aslak Nørgaard havde krampe i benet efter kun 100 meter af finalen.
(Foto: Patrick B.
Kraemer © Scanpix)- Jeg prøvede at lade være med at fokusere på det, og jeg gik efter at ramme min indledende tid, men efter 100-200 meter kunne jeg mærke, at den ikke gik, siger Alexander Aslak Nørgaard til TV2 Sport.
Da han lørdag svømmede sin indledende tid på 14 minutter og 47,75 sekunder, var det en forbedring af den danske rekord med hele otte sekunder, og det var samtidig den fjerdebedste tid af alle.
Efterfølgende påpegede han dog, at han havde givet sig fuldt ud, mens hans rutinerede konkurrenter formentlig havde sparet mere på kræfterne.
Den spådom skulle vise sig at holde stik.
Teenageren fra Søllerød var den yngste svømmer i finalen, og før VM i Gwangju havde han ikke store resultater fra et seniormesterskab på cv'et.
Ikke desto mindre viste han talentet sidste år ved de europæiske juniormesterskaber, hvor han tog sølv.
FacebookTwitterKopier linkEmner:Pernille Blume (svømmer)|TV 2 (tv-kanal)|TV 2 Sport|Svømmesport|Søllerød




https://www.dr.dk/sporten/fodbold/superliga/minut-minut-polsk-pandebrask-sender-broendby-paa-sejrskurs






https://www.dr.dk/nyheder/udland/trump-anklages-igen-komme-med-racistiske-angreb

UdlandTrump anklages igen for at komme med racistiske angrebTrump mener, at Baltimore er et "rotte- og gnaverinficeret valgdistrikt".
USA's præsident, Donald Trump, retter nye Twitter-angreb mod sine modstandere.
Af Josefine Hummelmose28.
juli 2019 kl.
14.
04Bemærk: artiklen er mere end 30 dage gammelLæs opI USA bliver præsident Donald Trump igen beskyldt for at komme med racistiske udtalelser.
Senest har Trump opfordret den demokratiske formand for Kongressens tilsynsudvalg, Elijah Cummings, til at rydde op i sit "rotte- og gnaverinficerede valgdistrikt" i Baltimore.
Det skrev Trump på Twitter.
Han skriver, at Cummings er en brutal bølle, fordi han har kritiseret den måde, illegale indvandrere bliver behandlet på ved grænsen til USA - for eksempel at børn sidder i deres egen afføring uden at kunne få et bad.
Elijah Cummings, formand for Kongressens tilsynsudvalg, er målet for Trumps seneste angreb på Twitter.
Cummings krævede at få forholdene ved grænsen forbedret.
Ifølge Trump er Cummings valgdistrikt i Baltimore langt værre og farligere.
'Racistiske angreb'Formand for Repræsentanternes Hus, Nancy Pelosi, anklager Trumps tweets for at være racistiske.
Nancy Pelosi kalder Trumps teewts "racistiske angreb".
På Twitter skriver hun, at de er "racistiske angreb" mod Cummings, der er afro-amerikaner, og hvis distrikt er befolket af over 50 procent sorte ifølge US Census Bureau, der blandt andet beskæftiger sig med folketælling.
Flere demokratiske politikere følger i Pelosis fodspor.
Borgmesteren i Baltimore, Bernard "Jack" Young, kalder Trump en "skuffelse for borgerne i Baltimore, for landet og for verden".
Også Joe Biden, favoritten blandt demokraterne til at stille op mod Trump til præsidentvalget i 2020, kritiserer Trumps tweets.
Ifølge ham er det endnu et eksempel på, hvorfor Trump er "uegnet" til posten som præsident.
Der er endnu ikke kommet reaktioner fra det republikanske parti.
Kommer kun uger efter kritik af andet tweetPræsident Trumps bemærkninger kommer bare uger efter, at han blev kritiseret for et andet tweet.
Læs også:Repræsentanternes Hus fordømmer Trumps 'racistiske kommentarer'Han skrev, at "progressive, kvindelige, demokratiske kongresmedlemmer, der oprindeligt kommer fra lande, hvis regering er en katastrofe, burde tage hjem og ændre det.
"Beskeden var rettet mod fire sorte politikere - Alexandria Ocasio-Cortez, Rashida Tlaib, Ayanna Pressley og Ilhan Omar - som alle er amerikanske statsborgere, og alle på nær Ilhan Omar er født i USA.
Ayanna Pressley, Ilhan Abdullahi Omar, Rashida Tlaib og Alexandria Ocasio-Cortez holder pressekonference for at svare på Trumps tweets om dem.
På et pressemøde efterfølgende skiftedes de fire kongresmedlemmer til at kommentere Trumps kontroversielle udtalelser.
- Svage hjerner og ledere udfordrer vores loyalitet til vores land for at undgå at debattere politikken, sagde Ocasio-Cortez til pressekonferencen.
Læs også:Demokrater svarer Trump igen: 'Svage hjerner og ledere udfordrer vores loyalitet til vores land'FacebookTwitterKopier linkEmner:Donald Trump (politiker)|Nancy Pelosi (politiker)|Twitter|USA|Ligebehandling




https://www.dr.dk/nyheder/udland/brug-yards-i-stedet-meter-ny-britisk-underhusleder-retter-sproget-hos-ansatte

UdlandBrug yards i stedet for meter: Ny britisk underhusleder retter sproget hos ansatteJacob Rees-Mogg forlanger, at hans embedsmænd dropper en lang række ord og vendinger.
Den nye leder af Underhuset, Jacob Rees-Mogg, forbyder sine embedsmænd at bruge en række ord og vendinger.
Af Flemming Brandt28.
juli 2019 kl.
13.
24Bemærk: artiklen er mere end 30 dage gammelLæs opDen nyudnævnte leder af Underhuset i Storbritannien er kendt som en hardliner, når det gælder brexit.
Men den 50-årige Jacob Rees-Mogg gør sig nu også bemærket som en strammer i forhold til det sprog, som hans embedsmænd fremover må bruge i forbindelse med deres arbejde.
Det fremgår af en detaljeret instruks, som Rees-Mogg har sendt ud til embedsmændene - og som tv-stationen ITV er kommet i besiddelse af.
Imperial standardImperial standard eller britiske mål, som Jacob Rees-Mogg forlanger brugt, kan være svære at huske, hvis man er vokset op med meter, gram og liter.
Her er nogle af de vigtigste:Mile = 1609 meterYard = 0,9144 meterFoot (fod) = 0,3048 meterInch (tomme) = 25,4 mmPint = 0,5683 literPound (pund) = 0,4536 kilogramKilde: Gyldendals Den Store DanskeFremover må embedsmændene således konsekvent kun bruge de enheder, som man tidligere brugte på de britiske øer, såsom yards, miles og pints - i modsætning til det metriske system med meter, gram og liter, som størstedelen af verden bruger, og som Storbritannien officielt - med enkelte undtagelser - har indført.
Alle mænd, som ikke har en formel titel, skal i øvrigt fremover omtales med et 'esquire', instruerer Rees-Mogg.
Hvad betyder Esquire?
Esquire er oprindeligt brugt til at omtale en ridders væbner.
Fra 1400-tallet betød esquire en ikke-adelig jordbesidder, og fra ca.
1600 blev esquire en ærestitel.
Betegnelsen er nu blot en titulering, der kan tilføjes, især på breve, når ingen anden titel eller grad er anført.
Kilde: Gyldendals Den Store DanskeDesuden har embedsmændene fået en lang liste af ord, som de ikke længere må bruge i deres korrespondance med andre medlemmer af parlamentet - eller borgerne.
Og de skal huske altid at lave to mellemrum efter et punktum, og ikke noget komma efter 'og'.
Således er det meget uacceptabelt at bruge følgende ord: Very, Due to, Ongoing, Hopefully, Unacceptable, Equal, I (for ofte), Yourself, Lot, Got, Speculate, Invest, Ascertain, Disappointment - og vendingerne 'No longer fit for purpose', 'I am pleased with.
.
.
', 'Meet With' og 'I note/understand your concerns'.
Læs også:Boris Johnson har sat sin regering: 'En dramatisk udrensning'Rees-Mogg har dog - så vidt vides - endnu ikke indført regler for, hvad hans personale må sige, når de taler sammen.
Hvem er Jacob Rees-Mogg?
Nyudnævnt leder af Underhuset som en del af Boris Johnsons nye regering.
Medlem af parlamentet siden 2010 for de konservative.
Kendt som en hardcore brexit-tilhænger og kritiker af den foregående premierminster Theresa May.
Han har tidligere opfordret til et samarbejde med UKIP-partiet, som ligeledes taler stærkt for et brexit.
Gik på kostskolen Eton College og læste siden historie på Trinity College i Oxford.
Har arbejdet i Londons finansområde City og har været med at grundlægge hedgefonden Somerset Capital Management.
Fonden har i kølvandet på brexit i øvrigt besluttet sig for at indregistrere filialer i Dublin.
Rees-Mogg menes at have en stor personlig formue, som i 2016 blev estimeret til at være på mellem 55 og 150 millioner pund.
Han er en fortaler for traditionelle værdier og er blandt andet modstander af abort og ægteskaber mellem personer af samme køn.
Desuden går han ind for at forhindre indvandring.
Jacob Rees-Mogg er gift og har seks børn, som han i øvrigt har overladt til den samme 'nanny', som tog sig af ham, da han var barn.
Svært ved at overholde egne reglerITV har dog hurtigt kunnet konstatere, at Rees-Mogg har svært ved at overholde sine egne regler.
I en af sine taler om brexit, har han brugt 'very' to gange, 'equal' en gang, 'I' syv gange, og 'lot' en enkelt.
ITV har også fundet flere eksempler på, at Rees-Mogg ikke selv lever op til sine egne sprogregler.
Ifølge The Guardian har Rees-Moogs kontor ikke ønsket at kommentere på nyheden om den indførte sprogregler.
Rees-Mogg er noget af en særling i britisk politik.
Han er blevet kaldt 'det ærværdige medlem, repræsenterende det 18.
århundrede' (i modsætning til, at man normalt titulerer medlemmerne med den kreds, hvor de er valgt, red.
), fordi han er meget optaget af traditioner og mere traditionelle værdier, som kan synes ude af trit med det omgivende samfund.
Det gælder blandt andet velfærd, homo-ægteskaber, abortlovgivning og klimaændringer.
Hans modstandere kalder ham dybt reaktionær, og der har tidligere været demonstrationer rettet mod hans politik.
Rees-Moggs sprogregler har da også fået folk til tasterne på Twitter.
Nogle brugere påpeger, at man aldrig ville bruge et komma efter 'og', men nogle gange derimod foran.
Den engelske skuespiller og forfatter Nicholas Pegg påpeger, at i virkeligheden er Rees-Mogg ikke særligt dygtig til at anvende det engelske sprog, hans grammatik er ringe, og han laver konstant fejl, når han bruger latin.
'Rees-Mogg forsøger bare at optræde som en pedantisk akademiker, i virkeligheden er han bare en falsk intellektuel, men et ægte fjols, skriver Pegg på Twitter.
FacebookTwitterKopier linkEmner:Storbritannien|Twitter|Offentlig forvaltning|The Guardian|Sprog




https://www.dr.dk/nyheder/udland/matilde-kimer-om-masseanholdelse-ved-moskva-demonstration-putins-parti-foeler-sig

UdlandMatilde Kimer om masseanholdelse ved Moskva-demonstration: 'Putins parti føler sig truet'Mere end 1.
000 demonstranter blev anholdt ved gårsdagens demonstrationer.
Borgmesteren i Moskva havde vurderet demonstrationen som en 'sikkerhedstrussel', og derfor var indenrigssoldater og russisk politi massivt til stede hele dagen, hvor de gjorde flittigt brug af deres knipler.
Af Cecilie Rosenkvist Dam28.
juli 2019 kl.
10.
30Bemærk: artiklen er mere end 30 dage gammelLæs opRussisk politi slog løs med kniplerne på de tusinder af demonstranter, de vurderer, var trukket ud i Moskvas gader for at demonstrere for demokrati.
Men demonstrationen var ikke blevet godkendt, og derfor anholdt politiet og indenrigssoldaterne mere end 1.
000 personer i løbet af dagen.
I begyndelsen anholdt de folk, der havde medbragt skilte, havde t-shirts med politiske budskaber på eller råbte meget højt, men som dagen skred frem, blev de mere hårdhændede.
Magthaverne er meget nervøse for, hvor det her kan bølge hen, og om det kan vokse.
Matilde Kimer- Vi har set tal, der tyder på, at 77 af demonstranter er kommet til skade.
Det synes jeg egentlig er voldsomt, lød det fra DR's Ruslands-korrespondent, Matilde Kimer, til Deadline i går.
De russiske aktivister er utilfredse med, at politiske kandidater fra oppositionen er blevet udelukket fra at stille op til lokale valg til bystyret.
Selvom det var en fredelig demonstration, slog styrkerne på gaden løs med kniplerne.
- Der kommer en betjent hen til en russisk stilbilledefotograf, som man tydeligt kunne se var medlem af pressen og var der for at tage billeder, og slår kniplen lige ned i ansigtet på ham, så huden sprækker hen over hans næse, og hans kamera ryger i jorden og går i stykker.
Politiet stod for at dele masser af knippelslag ud.
 Masseanholdelserne skyldes, at demonstrationen var ulovlig.
 Ifølge Matilde Kimer tyder det på, at op mod 77 blev såret.
Her hjælper politiet en mand, der er kommet til skade under demonstrationen.
 Allerede inden demonstrationen startede var politi og indenrigssoldater troppet op i massevis.
Der skulle angiveligt have gået ansatte fra efterretningstjenesten rundt blandt demonstranterne, siger DR's Ruslands-korrespondent.
1 / 4Politiet stod for at dele masser af knippelslag ud.
1 / 4Masseanholdelserne skyldes, at demonstrationen var ulovlig.
2 / 4Ifølge Matilde Kimer tyder det på, at op mod 77 blev såret.
Her hjælper politiet en mand, der er kommet til skade under demonstrationen.
3 / 4Allerede inden demonstrationen startede var politi og indenrigssoldater troppet op i massevis.
Der skulle angiveligt have gået ansatte fra efterretningstjenesten rundt blandt demonstranterne, siger DR's Ruslands-korrespondent.
4 / 4Manden blev derefter anholdt.
De mange anholdelser er en klar magtdemonstration fra præsident Vladimir Putins og hans parti Forenet Ruslands side, vurderer Matilde Kimer.
- Putins parti føler sig truet.
Magthaverne er meget nervøse for, hvor det her kan bølge hen, og om det kan vokse.
I dag har partiet det absolutte flertal i Moskvas bystyre.
Udover anholdelserne var der ransagningshold på redaktionerne hos flere uafhængige medier i et forsøg på at stoppe nyhedsudsendelser, fortæller hun.
Allerede natten op til demonstrationen blev oppositionspolitikere anholdt i deres hjem.
- Vi har set at en række af de folk, der gerne vil på stemmesedlen til Moskvas bystyre, de seneste 48 timer har fået ransaget både deres egne, men også familiemedlemmers hjem.
Sågar bedsteforældres.
Deltagelse i demonstrationer kan få konsekvenserRusland-korrespondenten synes, det er for tidligt at sige noget om, hvilke konsekvenser det kan have for de mange anholdte, men det er tidligere set, at personer, der er aktive i demonstrationer eller tager del i oppositionens arbejde, har været udsat for pression fra myndighedernes side.
Se videoen her, hvor Matilde Kimer selv var tæt på at blive anholdt.
- Hvis man er en ung aktivist, så risikerer man for eksempel, at rektor på ens gymnasium kommenterer, om man overhovedet har lyst til at få den studieplads til at komme videre, hvis man har taget aktiv del og er blevet noteret ved en af de her demonstrationer.
Trods det valgte mange alligevel at tage del i protesterne.
Politiet vurderer ifølge nyhedsbureauet Tass, at omkring 3.
500 demonstranter deltog.
Putins parti tager sig ikke af folkets problemerPå landsplan er der stor utilfredshed med blandt andet inflation, der gør, at russerne har færre penge mellem hænderne, og at de ikke mener, politikerne sætter folkets interesser i højsædet.
Man oplever et parti, der er magtfuldkomment, men ikke evner eller ønsker at tage sig af problemerneMatilde Kimer- Putins parti Forenet Rusland er for rigtig mange millioner russere lig med korruption og manglende professionalisme.
Der er for eksempel store problemer med affald i Rusland, hvor der blandt andet har været historier om lossepladser, der udleder så mange giftige gasser, at skolebørn er besvimet.
- Man oplever et parti, der er magtfuldkomment, men ikke evner eller ønsker at tage sig af problemerne, og derfor har man brug for nogle andre.
Dagens demonstranter har ikke nødvendigvis tænkt sig at stemme på oppositionens folk, men man er frustreret over, at de ikke engang kan få lov at finde vej til stemmesedlen.
FacebookTwitterKopier linkEmner:Rusland|Vladimir Putin (politiker)|Moskva|Demonstrationer|Kriminalitet




https://www.dr.dk/sporten/fodbold/superliga/minut-minut-dumt-straffespark-foraerer-fcm-pointene-i-aarhus






https://www.dr.dk/nyheder/udland/ny-britisk-regering-forbereder-sig-paa-forlade-eu-uden-en-aftale-ikke-nok-genopvarme

BrexitSe temaUdlandNy britisk regering forbereder sig på forlade EU uden en aftale: 'Ikke nok at genopvarme retten'Regeringen arbejder ud fra, at der ikke kommer en brexit-aftale.
Michael Gove har ansvar for at forberede briterne på et brexit uden aftale.
Af Josefine Hummelmose28.
juli 2019 kl.
15.
44Bemærk: artiklen er mere end 30 dage gammelLæs opDen britiske regering arbejder ud fra en antagelse om, at EU ikke vil genforhandle den skilsmisseaftale, der ligger på bordet i forhold til brexit.
Derfor forbereder briterne sig på at forlade det europæiske samarbejde 31.
oktober uden en aftale - altså et såkaldt no-deal brexit.
Det siger Michael Gove, der er minister med ansvar for at forberede et no deal-Brexit.
Han skriver dog i Sunday Times, at regeringen stadig forsøger at få forhandlet en aftale på plads.
- Vi håber stadig, at de (EU, red.
) vil ændre mening, men vi arbejder ud fra den antagelse, at de ikke vil.
Ingen aftale er nu en meget realistisk udsigt, og vi må være sikre på, at vi er klar, skriver Michael Gove.
Ikke nok at 'genopvarme retten'Premierminister Boris Johnson har bedt Gove om at stå for møder syv dage om ugen, indtil brexit er leveret, skriver avisen.
Ifølge Gove er justeringer af tidligere premierminister Theresa Mays skilsmissesaftale - som blev godkendt af EU, men rungende afvist af parlamentet - ikke nok.
- Man kan ikke bare genopvarme den ret, der er sendt tilbage, og forvente, at det vil gøre den mere velsmagende, skriver han.
Boris Johnson, der indtog posten som premierminister i Storbritannien i onsdags, har lovet briterne, at brexit vil blive til virkelighed senest den 31.
oktober.
Om det så bliver med eller uden en aftale.
Boris Johnson blev formelt premierminister den.
24.
juli.
Johnson har sagt, at han vil forhandle sig frem til en ny skilsmisseaftale, men meldingen fra EU har hele tiden været, at aftalen ligger fast.
Et no-deal brexit ville betyde, at Storbritannien kapper alle bånd til EU på én gang.
De skal så følge Verdenshandelsorganisationens regler, hvis de skal handle med EU og andre lande, samtidig med at de forsøger at forhandle om frihandelsaftaler.
Med Storbritannien uden for EU kunne der komme fysiske kontrolposter for at tjekke mennesker og varer, der krydser ind og ud af Storbritannien.
FacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/nyheder/vejret/regn-og-torden-til-hele-landet-i-dag-og-naeste-uge-byder-paa-mere-af-det-samme

VejretRegn og torden til hele landet i dag - og næste uge byder på mere af det sammeNogle steder er der risiko for 'kraftig regn', hvilket betyder, at der kan falde op mod 24 millimeter regn over seks timer.
Regn, lyn og torden bevæger sig over hele landet i dag, hvor særligt de nordvestlige egne risikerer at blive hårdt ramt.
(arkivfoto) Af Cecilie Rosenkvist Dam28.
juli 2019 kl.
10.
25Bemærk: artiklen er mere end 30 dage gammelLæs opUanset hvor i Danmark du befinder dig, så skal du huske regnjakken eller paraplyen, hvis du skal udendørs i dag.
Særligt den nordlige del af Jylland kan forvente at blive ramt, altså hvis man sætter en streg fra Kolding og op.
Dan Nilsvall, vagtchef, DMIDer er nemlig ingen dele af landet, der slipper for regn- og tordenbyger i dag, siger Dan Nilsvall, der er vagtchef hos DMI.
- Vi forventer ikke skybrud, fordi regn- og tordenbygerne bevæger sig hurtigt hen over landet, men nogle steder kommer der en del byger, og der er risiko for op mod 24 millimeter regn nogle steder.
Det svarer til mængden af regn, der typisk falder over otte til ti dage, lyder det fra DMI.
Der er strømafbrydelser flere steder i hovedstaden, og en ejendom er ramt af lynet, skriver Københavns Politi på Twitter.
De nordvestlige dele af Danmark kan rammes af 'kraftig regn'Her til morgen hænger bygerne over Hovedstadsområdet og Sjælland, men bevæger sig mod nordvest.
Når vi når frokosttid, vil de fleste have oplevet regn og tordenbyger, vurderer Dan Nilsvall.
Hvad er et skybrud?
Definitionen på et skybrud er et regnvejr, der giver mindst 15 millimeter regn inden for 30 minutter.
Det sker typisk ved meget kraftige regn- eller tordenbyger.
Byger er næsten per definition lokale og er næsten umulige at forudsige præcist.
Når DMI varsler skybrud, skal man forsøge at forebygge eventuelle problemer ved eksempelvis at sikre kældre.
Der er tale om 'kraftig regn', når der falder over 24 millimeter på seks timer.
Kilde: DMI- Særligt den nordlige del af Jylland kan forvente at blive ramt - altså hvis man sætter en streg fra Kolding og op.
Det er her, der er risiko for lokalt at få op mod 24 millimeter regn over seks timer.
Hen over eftermiddagen vil det klare op over den sydøstlige del, og det vil også brede sig til resten af landet.
I de nordvestlige dele kan det blive hængende helt frem til midnat.
Resten af natten forventer DMI, at det bliver mest tørt og med delvist klart vejr.
I løbet af dagen er der faktisk også risiko for at opleve hagl.
Dog forventer vagtchefen ikke, at det bliver så udbredt i denne omgang.
- Det er sandsynligt.
Når vi har så meget vind i højden, tager det længere tid at nå ned til overfladen, og så smelter det nok inden, det rammer, men måske kommer det.
Vi får en ustadig start på augustDet bliver ikke umiddelbart grill- eller bikinivejr den kommende uge.
Her kommer der nemlig også en del skyer samt regn- og tordenbyger, siger Dan Nilsvall.
Man kan være heldig at få fint sommervejr det meste af dagen.
Dan Nilsvall, vagtchef, DMI- Ugen er præget af meget ustabilt vejr.
Mandag og tirsdag er det mest den vestlige del, der bliver ramt, men derefter får alle dele (af landet, red.
) regn og byger.
Temperaturerne begynder også at dale, jo længere vi kommer hen i ugen.
Dog kan man være heldig, at dagene kan starte med solrigt vejr.
- Man kan være heldig at få fint sommervejr det meste af dagen, særligt i starten, men man skal nok lede lidt, og det vil ændre sig fra dag til dag.
Varmen og den ustabile luft vil også danne byger hen ad dagen.
I løbet af næste weekend, kan det se ud til, at der er en lille forbedring på vej, men det er stadig meget usikkert, siger vagtchefen.
- Det bliver en noget ustadig start på august måned.
FacebookTwitterKopier linkEmner:Vejret|Danmarks Meteorologiske Institut|Twitter|Jylland|Kolding




https://www.dr.dk/sporten/cykling/tourdefrance/lars-bak-koerer-sidste-tour-etape-nogensinde-se-dengang-drengedroemmen

Tour de FranceLars Bak kører sidste Tour-etape nogensinde: Se dengang drengedrømmen gik i opfyldelseNår veteranen Lars Bak kører over Champs-Élysées i dag, så er det sidste gang i karrieren, at han er en del af Tour-feltet.
Af Frederik Palle28.
juli 2019 kl.
10.
42Bemærk: artiklen er mere end 30 dage gammelLæs opHvis benene er der, så kan man godt forvente at se Lars Bak helt fremme, når feltet rammer Champs-Élysées i dag.
Det er nemlig hans sidste etape nogensinde i Tour de France.
Derfor er det om at nyde de sidste kilometer med den altid humørfyldte dansker.
Vi har taget et kig i vores arkiver og fundet et indslag fra hans Tour de France-debut tilbage i 2011, hvor "drengedrømmen gik i opfyldelse.
"FacebookTwitterKopier linkEmner:Frankrig|Paris




https://www.dr.dk/nyheder/udland/iran-europaeisk-flaademission-i-golfen-er-provokerende

UdlandIran: Europæisk flådemission i Golfen er provokerendeEn europæisk skibseskorte i Hormuzstrædet vil øge spændingen i området, siger talsmand for Irans regering.
Storbritannien har foreslået en alliance for at beskytte skibe, der sejler igennem det uroprægede Hormuzstræde.
28.
juli 2019 kl.
12.
28Bemærk: artiklen er mere end 30 dage gammelLæs opEt britisk forslag om at indføre en europæisk flådemission i Den Persiske Golf møder søndag skarp kritik fra Iran.
En talsmand fra regeringen meddeler, at det vil blive opfattet som en provokation, hvis sådan en flåde skal eskortere tankskibe i området.
- Vi har hørt, at de (europæiske lande, red.
) har i sinde at sende en europæisk flåde til Den Persiske Golf, siger talsmand Ali Rabiei ifølge det iranske nyhedsbureau ISNA.
Læs også:Storbritannien vil have europæiske lande til at beskytte skibe i HormuzstrædetAli Rabiei tilføjer, at det i sig selv er en fjendtlig besked.
- (Det, red.
) er provokerende og vil øge spændingen, siger talsmanden.
Storbritannien har foreslået en alliance for at beskytte skibe, der sejler igennem det uroprægede Hormuzstræde.
Forslaget kommer, efter at en olietanker under britisk flag blev tilbageholdt af Iran i sidste uge.
Inden var flere skibe blevet chikaneret.
Danmarks udenrigsminister, Jeppe Kofod (S), har udtrykt bekymring over situationen og ser positivt på forslaget.
Konflikt handler om atomaftaleHormuzstrædet har blandt andet stor betydning for olieforsyningen rundt om i verden.
Det ligger mellem Iran og Oman.
Konflikten i området trækker tråde til en omtalt atomaftale fra 2015, som først USA og senere Iran har trukket sig fra.
Efterfølgende har amerikanerne indført sanktioner mod Iran, hvilket har ramt landets eksport af olie.
Søndag mødes repræsentanter fra landene bag atomaftalen Rusland, Kina, Storbritannien, Frankrig, Tyskland og EU i Wien for at diskutere situationen.
Det er et forberedende møde, der efter planen skal bane vej for et møde på ministerniveau.
/ritzau/AFPFacebookTwitterKopier linkEmner:Jeppe Kofod (politiker)|Socialdemokraterne|Iran|Storbritannien|Sikkerhedspolitik




https://www.dr.dk/sporten/cykling/tourdefrance/dagens-etape-stejle-procenter-afloeses-af-promille-champagnekoersel

Tour de FranceDAGENS ETAPE Stejle procenter afløses af promille: Champagnekørsel slutter på berømt boulevardKampen om placeringerne i klassementet er lukket, så nu gælder det bare om at vinde en af de mest prestigefyldte etaper i Tour de France.
Af Frederik Palle28.
juli 2019 kl.
08.
45Bemærk: artiklen er mere end 30 dage gammelLæs opSå er vi nået til det sidste lille kapitel i årets Tour de France.
Det er et af den type kapitler, hvor man bare hopper til slutningen, fordi spændingen kommer til at ske der.
Selvom etapen er 128 kilometer, så bliver det først, når hele feltet ankommer til Champs-Élysées med omkring 55 kilometer til mållinjen, at spændingen for alvor tager fat.
De første godt 70 kilometer bliver nemlig den sædvanlige paradekørsel, hvor der bliver delt et par små glas champagne og taget sejrsbillederne af podiet og trøjerne.
Mon ikke også, at man kommer til at se det colombianske flag omkring vinderen Egan Bernal en del gange, da det jo er første gang i historien, at en colombianer vinder løbet samlet.
Alexander Vinokourov er den seneste, som har formået at køre alene i mål på Champs-Élysées.
Se referat af etapen fra 2005.
Men promillen må altså ikke blive for høj, fordi de skal trods alt lige over målstregen i Paris først.
Andet end massespurt ville være en overraskelseHer forventer alle, at det ender med en massespurt, og det er der god grund til.
Det er nemlig ikke sket siden 2005, at det er endt med andet end en spurt.
Alexander Vinokourov formåede at tage fusen på alle og køre alene i mål tilbage i 2005, og det er virkelig en særhed, når det sker.
Siden første besøg på Champs Élysées i 1975 er det kun sket seks gange, at en rytter har kørt alene i mål.
Se ruteprofilen for den 21.
og sidste etape af årets Tour de France.
Derfor ryger øjnene mod løbets bedste sprintere, hvor Elia Viviani, Caleb Ewan og Dylan Groenewegen er de umiddelbare favoritter.
Men så sent i løbet er forskellen ikke så stor mellem rytterne i spurter, og derfor bliver man nødt til at tage andre kandidater med ind i billedet.
Norske Alexander Kristoff vandt på boulevarden sidste år og skal derfor også medregnes.
Peter Sagan har aldrig vundet på Champs-Élysées, så det vil han nok gerne ændre på.
Med danske briller får Kasper Asgreen og Michael Mørkøv nok mest opmærksomhed i forbindelse med at hjælpe Viviani, men eftersom det er Lars Baks sidste Tour de France, så kan du være sikker på, at han vil gå i angreb.
FacebookTwitterKopier linkEmner:Alexander Kristoff (cykelrytter)|Alexandr Vinokurov (cykelrytter)|Frankrig|Paris|Cykelsport




https://www.dr.dk/sporten/motorsport/grimt-uheld-kaster-skygge-over-leon-madsen-sejr-i-polen

MotorsportGrimt uheld kaster skygge over Leon Madsen-sejr i PolenLeon Madsen kørte sig tæt på en samlet føring i EM-stillingen, men et grimt uheld med Anders Thomsen stjal fokus.
Leon Madsen hentede 15 ud af 18 mulige point i lørdagens EM-serie i Torun, Polen.
Af Kasper Heide Lund og Michael Sten Jensen28.
juli 2019 kl.
13.
55Bemærk: artiklen er mere end 30 dage gammelLæs opDen danske speedwaysensation Leon Madsen kan være på vej mod en sæson langt ud over det sædvanlige.
Han ligger på en delt førsteplads i kampen om VM, og i går aftes tog danskeren et stort skridt mod at forsvare EM-guldet ved at vinde anden runde af årets europamesterskab.
Sejren sender ham op på en samlet andenplads ét point bag den førerende Grigorij Laguta fra Rusland, der har 27 point.
Leon Madsen var ubesejret hele aftenen, men fik kun 15 ud af 18 point, da han blev udelukket i sit 3.
heat, efter han ramte danske Anders Thomsen, som væltede i et grimt styrt og efterfølgende blev ramt af engelske Robert Lambert, der kørte hen over danskerens hoved.
Anders Thomsen blev dog udskrevet fra hospitalet senere lørdag aften, og heldigvis ser det ikke ud til, at danskeren er kommet alvorligt til skade, lyder det fra Leon Madsen.
- Jeg mistede kontrollen med cyklen, og kørte direkte ud i Anders (Thomsen, red.
), men heldigvis ser han ud til at slippe billigt.
- Gudskelov tror jeg, at alle kan se på billederne, at det var 100 procent utilsigtet.
Leon Madsen ligger på en samlet andenplads i EM-serien.
EM er kæmpestortSelv om uheldet med Anders Thomsen lagde en dæmper på humøret, så kunne Leon Madsen se tilbage på sportsligt godkendt aften i Torun.
Den samlede VM-titel er stadig det største mål for den danske speedway-kører, men EM er begyndt at vokse sig til en størrelse, som fortjener mere opmærksomhed, forklarer Leon Madsen.
- Det er klart, at VM-grand prix-serien er det vigtigste, men EM er også kæmpestort, og vi har op mod 10.
000 tilskuere hver gang, så det er lidt mærkeligt, at det ikke fylder mere.
Det er et tough line-up med gode kørere, så det er ikke noget, man bare lige gå ud og vinder.
På tredjepladsen ligger Nicki Pedersen med 19 point.
Næste EM-runde køres i det danske speedway mekka Vojens den 10.
august.
FacebookTwitterKopier linkEmner:Speedway|Polen|Rusland|Vojens




https://www.dr.dk/sporten/fodbold/superliga/minut-minut-donyoh-og-atanga-sender-esbjerg-hjem-uden-point






https://www.dr.dk/nyheder/udland/bibelske-svaerme-af-graeshopper-invaderer-las-vegas

UdlandBibelske sværme af græshopper invaderer Las VegasNevada har fået mere regn end normalt i år, og det betyder, at græshopper har overtaget dele af Las Vegas.
28.
juli 2019 kl.
06.
38 | opdateret 29.
juli 2019 kl.
07.
41Bemærk: artiklen er mere end 30 dage gammelLæs opGigantiske sværme af græshopper har invaderet den amerikanske underholdnings- og spilleby Las Vegas.
Billeder og videoer af græshopper, der flyver rundt i lysene fra kasinoerne og ude foran hotellerne langs hovedgaden The Strip, begyndte at dukke op på de sociale medier tidligere i denne uge.
Folk, der har kommenteret insekterne på Twitter, sammenligner invasionen med scener fra gyserfilm og henviser til bibelske fortællinger om dommedag.
Græshopperne fylder godt op på fortovene i Las Vegas.
Delstaten Nevada, hvor Las Vegas ligger, har fået mere regn end normalt i år.
Således har delstaten fået omkring 25 centimeter nedbør fra januar til og med juni i år.
Det er næsten det dobbelte af de omkring 15 centimeter, Nevada får i gennemsnit i den periode.
De første seks måneder af 2019 har været de tredje mest våde nogensinde målt.
Det viser tal fra vejrtjenesten National Oceanic and Atmospheric Administration ifølge CNN.
Folk sammenligner invasionen med scener fra gyserfilm og henviser til bibelske fortællinger om dommedag.
Selv om de enorme græshoppesværme kan se skræmmende ud, er der ikke noget at være bekymret for, forsikrer entomolog Jeff Knight fra landbrugsministeriet i Nevada.
- Gennem historien tyder det på, at disse ting sker, når vi har en våd vinter eller et vådt forår, siger han ifølge CNN.
- Sværmene bygger sig op allerede nede syd for Laughlin (i den sydlige spids af Nevada, red.
) og endda ind i Arizona.
Og så får vi de her store sværme omkring denne tid af året, når de migrerer og flyver nordpå, forklarer han.
Jeff Knight vurderer, at invasionen vil stå på i et par uger endnu.
Han understreger samtidig, at græshopperne hverken bider eller bærer sygdomme.
- Generelt spiser de bare ukrudt, siger han.
Officielle vejrdata viser ifølge nyhedsbureauet dpa, er det i løbet af de sidste 30 år er sket fire-fem gange, at så store græshoppesværme har invaderet Las Vegas.
/ritzau/Invasionen af græshopper vil stå på i et par uger endnu, lyder vurderingen.
FacebookTwitterKopier linkEmner:Nevada|Las Vegas|CNN|Insekter|Vejret




https://www.dr.dk/sporten/golf/thorbjoern-olesen-kravler-mod-toppen-i-usa-efter-staerk-runde

GolfThorbjørn Olesen kravler mod toppen i USA efter stærk rundeThorbjørn Olesen gik tredje runde i den store golfturnering WGC Invitational i fem slag under par.
Thorbjørn Olesen gik tredje runde i fem slag under par.
WGC Invitational er en af årets største ikke-majorturneringer.
28.
juli 2019 kl.
09.
17Bemærk: artiklen er mere end 30 dage gammelLæs opThorbjørn Olesen rettede lørdag op på en knap så god anden runde i den amerikanske golfturnering WGC Invitational.
Her gik danskeren tredje runde af den store turnering i fem slag under par.
Det betyder, at han nu er otte slag under par inden søndagens finalerunde, hvilket rækker til en delt syvendeplads.
Olesen startede som fyr og flamme lørdag og var fire slag under par efter de første otte huller.
Herefter blev det næste otte huller gået i par, inden danskeren sluttede godt af med endnu en birdie på næstsidste hul.
Knap så godt gik det for Lucas Bjerregaard lørdag.
Frederikshavneren gik tredje runde i to slag over par og er nu samlet fem slag over par.
Det placerer Bjerregaard på en delt 54.
-plads ud af 63 spillere.
Helt i front ligger de to forhåndsfavoritter, nordirske Rory McIlroy og verdensetteren, Brooks Koepka.
Nordirske Rory McIlroy fører turneringen efter en fantomrunde.
Nordireren gik en fantomrunde i otte slag under par med hele ni birdies og en enkelt bogey.
Det rækker til en førsteplads i 12 slag under par.
Det er et slag bedre end Koepka, der også gik en stærk runde i seks slag under par.
Manden i førersædet inden tredje runde, engelske Matthew Fitzpatrick, gik banen rundt i et slag under par og ligger nu samlet i ti slag under par.
WGC Invitational er årets tredje turnering ud af fire i World Golf Championship-serien, som er blandt de største turneringer i golfkalenderen, der ikke er majors.
Weekendens turnering bliver spillet på TPC Southwind-banen i Memphis i den amerikansk delstat Tennessee og har en samlet præmiepulje, på hvad der svarer til lige under 69 millioner danske kroner, hvoraf vinderen får små 12 millioner.
/ritzau/FacebookTwitterKopier linkEmner:Brooks Koepka (golfspiller)|Rory McIlroy (golfspiller)|Golf|USA|Lucas Bjerregaard (golfspiller)




https://www.dr.dk/sporten/fodbold/superliga/minut-minut-randers-og-hobro-faar-ikke-hul-paa-sejrsbylden-lokalopgoer






https://www.dr.dk/nyheder/kultur/film/stemmen-bag-disneys-minnie-mouse-er-dod

Film og serierStemmen bag Disneys Minnie Mouse er dødGennem tre årtier lagde Russi Taylor stemme til Disney-figuren Minnie Mouse i tv-serier og tegnefilm.
De elskede Disney-figurer, Mickey og Minnie Mouse, ses her i Disneyland med en flok turister.
28.
juli 2019 kl.
02.
12Bemærk: artiklen er mere end 30 dage gammelLæs opStemmen bag Disney-figuren Minnie Mouse Russi Taylor er død, 75 år.
Det oplyser administrerende direktør i Disney Bob Iger i en pressemeddelelse.
Gennem tre årtier lagde Taylor stemme til det kvindelige modstykke til Mickey Mouse i tv-serier, tegnefilm og i forlystelsesparker.
Derudover lagde hun stemme til Anders Ands tre nevøer, Rip, Rap og Rup, i den originale, amerikanske version af "Rip, Rap og Rup på eventyr", som i USA hedder "Ducktales".
- Minnie Mouse mistede sin stemme med Russi Taylors dødsfald.
I over 30 år arbejdede Minnie og Russi sammen for at underholde millioner verden over.
- Et partnerskab, der gjorde Minnie til et internationalt ikon og Russi til en Disney-legende, der var elsket af fans, skriver Bob Iger i pressemeddelelsen.
Russi Taylor døde i sit hjem i Glendale i Californien fredag.
Var gift med Mickey MouseStemmeskuespilleren var kuriøst nok gift med stemmen bag Mickey Mouse siden 1977, Wayne Allwine, indtil hans død i 2009.
- Jeg håber, at dem, der kommer efter os, er bekendt med historien og traditionen, og at de elsker karaktererne lige så meget, som vi gør, har Russi Taylor tidligere sagt om sin mand og sig selv, skriver Disney.
- Det er et privilegium og en ære at have kendt hende, og det trøster, at vi ved, at hendes arbejde vil blive ved med at underholde og inspirere i fremtiden, siger Bob Iger.
Russi Taylor vandt rollen som Minnie Mouses stemme til en audition i 1986 blandt 200 konkurrenter.
Hun nåede at spille med i film som "Who Framed Roger Rabitt" (1988) og "Mickey, Donald, Goofy: The Three Musketeers" (2004).
- På en måde gør Minnie mig bedre, end jeg var før, for der er en masse at skulle leve op til, har Russi Taylor tidligere sagt ifølge Disney.
/ritzau/FacebookTwitterKopier linkEmner:Walt Disney Company|USA|Californien




https://www.dr.dk/nyheder/viden/teknologi/en-fintfoelende-robotarm-og-tre-andre-tech-opfindelser-der-har-aendret

TeknologiEn fintfølende robotarm - og tre andre tech-opfindelser, der har ændret menneskers livVild teknologi kan give dig dit liv, dine lemmer og endda også dine sanser igen.
Den nye robotarm kan ikke bare give ejeren en snert af følelsen tilbage.
Den kan også hjælpe mod fantomsmerter.
Af Thomas Holmegaard Faarup28.
juli 2019 kl.
07.
06Bemærk: artiklen er mere end 30 dage gammelLæs opPrøv at forestille dig slet ikke at kunne føle noget som helst.
Hverken den bløde overflade på den nye sweater, du lige har købt, eller varmen, når du holder din kæreste i hånden.
Sådan er virkeligheden for mennesker med proteser.
Men det ændrer sig måske nu.
Forskere fra University of Utah har nemlig opfundet en protetisk robotarm, som giver ejeren en snert af følelsen i armen tilbage.
Opfindelsen er offentliggjort i tidsskriftet Science Robotics.
Selve robotarmen er ikke ny.
Den hedder LUKE (jep, den er opkaldt efter Luke Skywalker), og blev opfundet for 15 år siden.
Men Utah-forskerne har givet LUKE-robotarmen en opgradering ved at implementere hundredvis af små elektroder tæt ved nerveenderne i den resterende del af ejerens biologiske arm.
Ved hjælp af elektroderne og en ekstern computer bliver impulser fra overfladen af robotarmens hånd "oversat", så nervesystemet kan "forstå" dem og sende signalerne videre til hjernen.
Forskerne beskriver, hvordan deres forsøgsperson, den 44-årige Keven Walgamott, der mistede sin arm i en ulykke for 15 år siden, med sin nye arm kan plukke druer uden at kvase dem, skrælle en banan og sende telefonbeskeder.
Men vigtigst af alt er Keven Walgamott igen i stand til at holde sin kone i hånden og mærke hendes hud mod sin.
- Jeg var tæt på at få tårer i øjnene.
Det var virkelig fantastisk.
Jeg havde aldrig troet, at jeg ville kunne mærke hendes hånd igen, siger Keven Walgamott.
Herunder er tre andre eksempler på teknologi, der ændrer menneskers liv.
1Antennen giver ham farverne igenREUTERS/Ints Kalnins Neil Harbisson blev født uden evnen til at se farver.
Det fik han dog lavet om på i 2004, hvor han fik indopereret en antenne i hovedet, der kan transformere lys til lyd og gør ham i stand til at "høre" forskellige farver.
I Harbissons hoved har hver farve en tone.
Hvilket også betyder, at hver tone har en farve.
For eksempel er Amy Winehouse' musik mest rød og lyserød.
Men antenne-livet er ikke uden problemer for Neil Harbisson.
Han har måttet kæmpe med den britiske regering for at få lov til at have sin antenne med på sit pasfoto.
Han trak sig dog sejrrigt ud af kampen og kunne dermed kalde sig verdens første regeringsgodkendte cyborg.
2AI-ben til alle underlagUdviklingen af hjernestyrede robotben er ikke gået lige så hurtigt som udviklingen af hjernestyrede robotarme.
Arbejdet med robotben er mere besværligt end med robotarme, fordi benene under gang både skal understøtte vægten af overkroppen og holde balancen.
Men forskere fra University of Michigan har udviklet en AI (kunstig intelligens) til robotben, der kan sætte turbo på udviklingen.
AI'en lagrer data fra forskellige robotben de steder i verden, hvor forskernes software bliver brugt.
Lagringen gør hver enkelt ben klogere.
Den store mængde information gør nemlig, at robotbenene nemt og hurtigt kan indstille sig på eksempelvis at gå op ad trapper det ene øjeblik og ned ad en rampe det næste.
Teknologien er open-source, hvilket betyder, at alle kan hente en guide til at bygge benet og softwaren gratis på nettet.
Selve benet er dog ikke helt gratis.
Hvis du skal have fat i et selv, koster det lige knap 200.
000 kroner.
3LivredderenSvenske Arne Larsson var den første person til at få indopereret en pacemaker.
Det var i 1958.
I dag får omkring en million mennesker på verdensplan hvert år indopereret en pacemaker.
De lægger dermed deres liv i hænderne på teknologien, ligesom Arne Larsson gjorde for mere end 60 år siden.
Pacemakere er grundlæggende set små computere, der kan overtage den elektriske impuls i ens hjerte, hvis hjerterytmen bliver langsom.
En traditionel pacemaker er på størrelse med en ishockeypuck, mens en moderne pacemaker ikke er større end en stor vitaminpille.
Fælles for både en traditionel og en moderne pacemaker er dog, at de begge skal skiftes ud, når batteriet løber tør.
De mest moderne pacemakere kan holde batteri i op til 14 år.
Forskere arbejder dog netop nu på en ny type pacemaker, der ikke er afhængig af et batteri.
Den skal i stedet køre på den kinetiske energi, som hjertet producerer, når det slår.
FacebookTwitterKopier linkEmner:Amy Winehouse (musiker)|Teknologi|Videnskab|Utah|Michigan




https://www.dr.dk/nyheder/udland/politidrab-i-rom-amerikanske-teenagere-sigtet

UdlandPolitidrab i Rom: Amerikanske teenagere sigtetTo 19-årige fra Californien har ifølge italiensk anklagemyndighed stukket en civilklædt betjent ihjel i Rom.
Breve og blomster bliver lagt på det sted, hvor politimanden blev stukket ihjel i Rom.
28.
juli 2019 kl.
07.
06Bemærk: artiklen er mere end 30 dage gammelLæs opTo unge amerikanske turister er lørdag blevet varetægtsfængslet i Rom, hvor de er mistænkt for at have stukket en politimand ihjel.
Det meddeler italiensk politi.
Betjenten døde efter at være blevet stukket otte gange med en kniv i de tidlige morgentimer fredag.
De to 19-årige amerikanere blev anholdt, da de fredag var ved at checke ud af deres hotel i den italienske hovedstad og flyve hjem til Californien.
Italienske medier skriver, at en af de to amerikanere har tilstået, at de stak politimanden ihjel.
Men teenageren skal have sagt, at de ikke var klar over, at offeret var politimand.
Både den dræbte 35-årige politimand og hans kollega var i civilt tøj.
En advokat for den mistænkte amerikaner siger, at han forholdt sig tavs, da de blev fremstillet for en dommer lørdag.
Startede med et tasketyveriItaliensk politi skriver i en udtalelse, at de to amerikanere har tilstået at have stjålet en taske fra en italiener.
De krævede 100 euro og et gram kokain for at give dem tilbage til ham.
Italieneren, der havde fået stjålet sin taske, kontaktede politiet, som så ventede på de to unge amerikanere, da de kom tilbage med tasken og forventede at få deres krav opfyldt.
Efterforskere siger ifølge italienske medier, at de to teenagere har forklaret, at den mand, de stjal tasken fra, havde solgt dem noget hvidt pulver i stedet for kokain.
De skal ligeledes have forklaret, at de troede, at de to civilklædte betjente var venner af italieneren, og at de gik i panik og stak en af dem med en kniv.
På de to amerikaneres hotelværelse fandt politiet den kniv, som menes at være brugt til drabet, og det tøj, som de to formodede gerningsmænd bar på drabsnatten.
Sagen har vakt røre i Italien, hvor også indenrigsminister Matteo Salvini har kommenteret drabet.
Det gjorde han i kølvandet på de første meldinger fra politiet, der lød på, at gerningsmændene kunne være "afrikanske".
- Tilsyneladende er de ikke italienere.
Hvilken overraskelse, sagde ministeren, der også betegnede gerningsmændene som "bastarder".
/ritzau/AFPFacebookTwitterKopier linkEmner:Matteo Salvini (politiker)|Rom|Kriminalitet|Politi|Anklagemyndigheden




https://www.dr.dk/nyheder/politik/cirkuselefanter-mistrives-oppositionen-kraever-hurtigt-ministerindgreb

PolitikCirkuselefanter mistrives: Oppositionen kræver hurtigt ministerindgrebFire elefanter har stået otte måneder i stald på grund af politisk aftale.
Cirkus Arenas elefanter nyder solen og at blive vasket udendørs i Gilleleje i august 2018.
Nu mistrives elefanterne i en stald, hvor de har været i karantæne i otte måneder.
Af Kasper Duncan Gram28.
juli 2019 kl.
06.
30Bemærk: artiklen er mere end 30 dage gammelLæs opMan siger, at elefanter aldrig glemmer, men det er uvist, om det samme gør sig gældende for politikere.
For en politisk aftale, som ikke er blevet fulgt op på, har betydet, at Cirkus Arena har sat fire cirkuselefanter i karantæne, som nu har varet otte måneder.
En dyrlæge har nu slået alarm, fordi elefanterne Djungla, Lara, Jenny og Ramboline udviser tydelige tegn på mistrivsel efter at have tilbragt de mange måneder indendørs i en stald i Slagelse.
Det skriver TV2 Øst.
Læs også:Cirkuselefanter får det værre dag for dag: Har været i karantæne i otte månederDerfor kræver de to største oppositionspartier, Venstre og Dansk Folkeparti, nu hurtig handling fra den nye fødevareminister, Mogens Jensen (S).
- Der er altså tale om en nødsituation, fordi elefanterne mistrives.
Og så må man bare skære igennem fra regeringens side og få det ordnet, mener Søren Espersen (DF).
Og det kan kun gå for langsomt, synes han:- Se og få betalt nogle penge på forventet efterbevillig, så de her elefanter kan få et tåleligt liv, fordi det er virkelig uhyggeligt det her, der foregår.
Han bakkes op af Venstres dyrevelfærdsordfører, Erling Bonnesen:- På baggrund af, at dyrlægerne siger, som de gør, skal det være nu.
Bolden ligger på ministerens bord, synes han.
Sidste år indgik regeringen, Dansk Folkeparti og Socialdemokratiet en aftale om at sætte en stopper for vilde dyr i cirkusmanegen.
Cirkus Arena har tre afrikanske elefanter, Lara og Djungla på 31 år og Jenny på 29 år.
Elefantdomptør Rudi Althoff har i fem år passet elefanterne.
Sommerferie, valg og kompensationsbeløb kom i vejenRegnestykket om de store dyr så ellers ret simpelt ud i 2018:•Et bredt politisk flertal bestående af blå blok, Dansk Folkeparti og Socialdemokratiet var enige om at forbyde brugen af eksotiske dyr som elefanter i cirkus.
•Knuthenborg Safaripark tilbød at overtage de fire elefanter, som optrådte i Cirkus Arena.
Men aftalen nåede ikke at blive til lov, før valgkampen gik i gang og blev efterfulgt af sommerferie.
Cirkus Arenas afrikanske elefanter bliver vasket af Falck i Gilleleje, torsdag den 2.
august 2018.
Og Cirkus Arenas direktør, Benny Berdino, var ikke tilfreds med politikernes tilbud om en kompensation på syv millioner kroner for de fire elefanter, hvoraf den ene ejes af Cirkus Trapez.
Han mener, at tyve millioner er et mere passende beløb, da der er investeret i et nyt anlæg til dyrene.
Minister og dyrepark: Tilbuddet gælder stadigFødevareminister Mogens Jensen (S) understreger, at forbuddet endnu ikke er vedtaget, og at Cirkus Arena derfor er i sin gode ret til at lade elefanterne optræde:- Staten har tilbudt at købe de fire cirkuselefanter.
Købstilbuddet står fortsat ved magt, men det er dog op til dyrenes ejere, om de ønsker at sælge, skriver han i et svar til DR Nyheder.
- Regeringen vil fortsætte arbejdet for at indføre et forbud mod elefanter, søløver og zebraer i cirkus.
Når forbuddet er indført, vil det ikke længere være lovligt at indføre nye vilde dyr i cirkus, understreger han.
Hos Knuthenborg Safaripark har man allerede andre eksotiske dyr som hvide næsehorn, giraffer og tigre.
Hos Knuthenborg Safaripark håber man fortsat, at kabalen kan gå op:- Tilbuddet står ved magt, og vi vil meget gerne tage imod de her elefanter, fortæller Rasmus Nielsen, der er chefzoolog i parken på Lolland.
Her venter man stadig på grønt lys, før man ansøger sponsorer og fonde til et nyt elefantanlæg.
FacebookTwitterKopier linkEmner:Benny Berdino (erhvervsleder)|Dansk Folkeparti|Erling Bonnesen (politiker)|Dyr|Lolland




https://www.dr.dk/nyheder/udland/vrede-guatemalanere-asylaftale-med-usa-er-umoralsk

UdlandVrede guatemalanere: Asylaftale med USA er umoralskGuatemala kæmper selv med vold og fattigdom og kan ikke tage imod uønskede asylsøgere fra USA, lyder det.
Mange af demonstranterne bar det blå og hvide guatemalanske flag, mens de protesterede mod aftalen foran præsidentpaladset i Guatemala City.
28.
juli 2019 kl.
06.
15Bemærk: artiklen er mere end 30 dage gammelLæs opHundredvis af guatemalanere demonstrerede lørdag mod en ny asylaftale med USA.
Mange af demonstranterne bar det blå og hvide guatemalanske flag, mens de protesterede mod aftalen foran præsidentpaladset i Guatemala City.
USA og Guatemala indgik fredag en asylaftale, der giver det mellemamerikanske land status som "et sikkert tredjeland".
Læs også:Ny aftale skal begrænse asylansøgere til USAUSA's præsident, Donald Trump, underskrev aftalen sammen med Guatemalas indenrigsminister, Enrique Degenhart, i Det Ovale Værelse.
Efter underskrivelsen sagde Trump, at den guatemalanske præsident, Jimmy Morales, "nu har en ven i USA i stedet for en fjende".
Vil begrænse migranterDen nye aftale betyder, at migranter, der rejser gennem Guatemala på vej nordpå, ikke længere kan søge asyl ved grænsen til USA.
I stedet skal de søge asyl i Guatemala.
Målet er at begrænse antallet af migranter fra blandt andet Honduras og El Salvador, der søger asyl i USA.
Honduranere og salvadoranere, der ønsker at rejse til USA, må først rejse gennem Guatemala og derfra nordpå til Mexico og videre til USA.
Menneskerettighedsaktivisten Brenda Hernández, der er en af arrangørerne bag lørdagens protest, fortæller, at det fattige Guatemala knap nok kan tage sig af sine egne indbyggere.
Guatemala er ikke i stand til også at give husly til sårbare migranter, forklarer hun.
- Vi har ikke kapacitet til at være et sikkert land for migranter, der ikke er ønsket i USA, siger Brenda Hernández.
Hun påpeger, at de samme omstændigheder, der får folk til at flygte fra Honduras og El Salvador - bandevold, fattigdom, arbejdsløshed og en langvarig tørke - også gør sig gældende i Guatemala.
Guatemale underskrev under tvangStatsadvokat for menneskerettigheder i Guatemala Jordán Rodas kritiserer også aftalen med USA.
Han mener, at den krænker Wienerkonventionen, fordi Guatemala underskrev den under tvang.
Det sker med henvisning til, at Donald Trump onsdag truede med at indføre told eller andre sanktioner mod Guatemala, hvis landet ikke gik med til en aftale.
Statsadvokaten beskriver aftalen som "umoralsk og ulovlig".
Ifølge Guatemalas øverste domstol skal aftalen godkendes af landets Kongres, før den kan træde i kraft.
/ritzau/FacebookTwitterKopier linkEmner:Donald Trump (politiker)|Guatemala|USA|Flygtninge og asylansøgere|Anklagemyndigheden




https://www.dr.dk/nyheder/indland/flere-tandlaeger-faar-stjaalet-dyrt-udstyr-marie-mistede-800000-kroner-paa-en-nat

IndlandFlere tandlæger får stjålet dyrt udstyr: Marie mistede for 800.
000 kroner på én natIfølge Rigspolitiet ser bølgen af tyverier organiseret ud.
Marie Damsbo Grau var nødt til at udskyde kunders behandling, da de stjålne maskiner var nogen, hun brugte dagligt.
 DR Nyheder)Af Peter Boier og Josephine Nue28.
juli 2019 kl.
08.
30Bemærk: artiklen er mere end 30 dage gammelLæs opDe kravlede op på altanen, tog ruden ud ind til klinikken og stjal tre dyre maskiner uden at rode i skuffer, vælte møbler eller efterlade kaos.
De tre maskiner var en 3D-scanner, en 3D-fræser og en keramikovn.
Og de koster tilsammen omkring 800.
000 at erstatte, fortæller Marie Damsbo Grau, der er tandlæge i Køge.
Hun er en af et stigende antal af tandlæger, der har haft indbrud i deres klinikker, hvor tyve er stukket af med udstyr for over 100.
000 kroner.
Codan, der ifølge egne tal forsikrer omkring 80 procent af danske tandlæger, beretter således om, at hvor der kun var fire indbrud med tyveri for over 100.
000 kroner i 2017, var der 9 i 2018 - og allerede 12 i 2019, hvor seks af dem alene blev udført i juni.
Og den tendens bekræfter både Tandlægeforeningen, Forsikring & Pension og Rigspolitiet.
- Det er en temmelig voldsom stigning, forklarer skadesdirektør hos Codan, Henrik Bundgaard.
Det var en fræser som denne, der var det mest kostbare, tyvene stak af med.
Maskinen kan på kort tid lave en krone til en defekt tand.
 DR Nyheder) En computer med en tilhørende 3D-scanner som denne blev også stjålet.
Den bruges til at fotografere tanden, som fræseren skal lave en krone til.
 DR Nyheder)1 / 2Det var en fræser som denne, der var det mest kostbare, tyvene stak af med.
Maskinen kan på kort tid lave en krone til en defekt tand.
 DR Nyheder)1 / 2En computer med en tilhørende 3D-scanner som denne blev også stjålet.
Den bruges til at fotografere tanden, som fræseren skal lave en krone til.
 DR Nyheder)2 / 2Han forklarer, at de har sendt breve ud til over 1.
000 kunder, hvori de opfordrer dem til at se på sikkerheden i tandlægeklinikkerne.
- Tyvene går primært efter højteknologiske apparater af høj værdi, som er relativt nemme at komme af med.
Fræsere, scannere og ovne, siger Henrik Bundgaard.
Altså præcis de samme ting, som Marie Damsbo Grau fik stjålet.
Havedøren stod åben en novembermorgenMarie Damsbo Grau var mødt på arbejde en morgen i november som alle andre arbejdsdage.
Der var koldt udenfor - og det var der underligt nok også i klinikken.
- Jeg kommer ind og tænder lyset, som jeg plejer.
Og der ser jeg, at havedøren står åben.
De sidste, der var der i går, var rengøringen - og de plejer at være meget pligtopfyldende, tænker jeg.
Jeg kunne ikke forstå, at de skulle have glemt at lukke døren, fortæller den 48-årige tandlæge.
Men da hun kigger sig omkring i klinikkens mange, små rum opdager hun, at de tre dyre maskiner er væk.
- Man bliver selvfølgelig lidt forskrækket af et indbrud, men min første tanke er faktisk ikke, om der er nogen derinde.
Og det er heldigvis heller ikke noget, jeg tænker over til dagligt nu.
(Se, hvordan tyvene kom ind i tandlægeklinikken - artiklen fortsætter under)Marie Damsbo Grau var heldigvis forsikret og slap med at betale 3.
000 kroner for at få udstyret erstattet.
Til gengæld blev patienters tider skubbet, og så har hun set sig nødsaget til at investere i en række sikkerhedsforanstaltninger.
Fakta: Sådan er stigningenCodan har set på, hvor mange indbrud med tyverier for over 100.
000 kroner, der bliver begået i tandlægeklinikker:2017: 4 2018: 9 2009 t.
o.
m.
juni: 12Rigspolitiet har foretaget en søgning på indbrud i deres systemer med relation til tandlægeklinikker og udstyr lignende det, der er blevet stjålet andre steder - som 3D-scannere.
Her har de identificeret 15 sager i 2019 mod 6 for 2018.
Der er kommet nye låse på dørene, en række lamper på altanen og et alarmsystem, der koster penge hver eneste måned.
Men det viste sig hurtigt at være penge værd.
I juni havde hun nemlig indbrud igen, hvor tyvene dog ikke kunne få fat i de dyre maskiner, der var gemt bag en låst dør.
De endte derfor med kun at forlade klinikken med en lampe og et knækket dørhåndtag, da politiet også hurtigt var på pletten.
Og igen kort efter reagerede hendes alarm endnu en gang.
Og de tre tilfælde står i stærk kontrast til, at Marie Damsbo Grau har haft sin klinik siden 2001, og aldrig før har haft indbrud.
DR Nyheder har været i kontakt med andre tandlæger, der tilsvarende har fået stjålet scannere, fræsere og ovne.
Rigspolitiet: De virker professionelle og organiseredeI Rigspolitiet kan de også se tendensen, når de i deres systemer søger i tyverianmeldelser med relation til tandlæger.
Sådan kan tyverierne forebyggesRigspolitiet anbefaler følgende for at forebygge tyverier i klinikkerne:Afmærk udstyretØg den fysiske sikkerhed i klinikken, så det er sværere at komme ind og udAnskaf video- og alarmsystemerSkru evt.
optisk udstyr og harddiske ud af maskinerne og tag det med hjem eller lås indeCodan har derudover disse generelle anbefalinger til sikkerheden:Vælg en leverandør og samarbejdspartner til alarmer og sikkerhed, der er godkendt af Forsikring & Pension, hvor det er muligtVær opmærksom på, at alle klinikker er forskellige, og at løsningerne skal være afpasset til den enkelte klinikFortæl ubudne gæster, at der er styr på tingene gennem piktogrammer, der viser de valgte sikringsløsningerFjern f.
eks.
kamera og dongle fra scannere, og skilt med det, så tyvene kan se, at udstyret umiddelbart er værdiløst at stjæleFå uddybende information på www.
sikringsguiden.
dk om standarder, klassifikationer, monteringsvejledninger og registrerede sikkerheds-leverandører.
Kilder: Rigspolitiet, Codan- Man kan godt operere ud fra en idé om, at det på en eller anden måde er organiseret.
Det her er tyve, der går meget målrettet efter det her udstyr fra tandlægeklinikker, fortæller vicepolitiinspektør i Rigspolitiet, Henrik Andersen.
De formoder, at de ubudne gæster måske endda arbejder efter bestilling - og med viden om, hvor og hvordan de kan afsætte de dyre, stjålne maskiner.
- Man vil nok godt kunne kalde dem professionelle og specialiserede.
De ved præcis, hvad de går efter og har tydeligvis en plan, når de kommer til Danmark.
Jeg tror ikke, det er lokale indbrudstyve, der laver det her, siger Henrik Andersen.
De oplyser, at indbrud i tandlægeklinikker generelt er fordelt jævnt over hele landet.
Men de her særligt dyre indbrud har især ramt Syddanmark - og så Nordsjælland i juni, hvor der var hele seks indbrud, hvor dyrt udstyr blev taget.
- Det kommer i klumper forskellige steder i landet.
Det virker som om, at man laver et antal indbrud og forsvinder igen - og så kommer man - eller nogle andre - tilbage den følgende måned.
Intet af det stjålne er endnu dukket op i Danmark, så Rigspolitiet formoder endvidere, at det afsættes uden for Danmark.
- Vi har set et enkelt eksempel på, at det er dukket op i Østeuropa.
Og hvis man slår til om natten i Syddanmark for eksempel, kan man være langt nede i Tyskland, før det overhovedet bliver meldt.
FacebookTwitterKopier linkEmner:Rigspolitiet|Tyverier|Tandpleje|Codan Forsikring|Sjælland




https://www.dr.dk/nyheder/regionale/nordjylland/gaester-bader-ved-grenen-selvom-det-er-livsfarligt

NordjyllandGæster bader ved Grenen selvom det er livsfarligtÉt skilt 80 meter fra vandet advarer gæster om, at det er forbudt at bade.
Op mod to millioner gæster besøger hvert år Grenen ved Skagen.
 De seneste dages sol gør det fristende at køle fødderne i vandet ved Grenen.
 Området er populært - også for marsvin og sæler.
1 / 3Op mod to millioner gæster besøger hvert år Grenen ved Skagen.
1 / 3De seneste dages sol gør det fristende at køle fødderne i vandet ved Grenen.
2 / 3Området er populært - også for marsvin og sæler.
3 / 3Af Christine Nørgaard og Kim Rathcke Jensen28.
juli 2019 kl.
10.
48Bemærk: artiklen er mere end 30 dage gammelLæs opMens den ene fod står i Kattegat, er den anden placeret i Skagerrak.
Folk fra både ind- og udland strømmer hvert år til Skagen, hvor man på Grenen kan opleve det særlige fænomen at have et ben i hvert sit hav.
Blev det så bare ved de opsmøgede bukseben, så var alt godt.
Men det varme vejr frister mange til mere end sopning, og det er både livsfarligt og strengt forbudt.
Det forstår jeg ikke, for der er jo folk, der bader over det hele.
Benjamin Vølund, Aarhus- Det forstår jeg ikke, for der er jo folk, der bader over det hele, siger Benjamin Vølund fra Aarhus, som DR Nordjylland møder på vej ud i vandet.
DrukneulykkerNetop fordi det er to have, der mødes, kan der være stærk strøm, høje bølger og såkaldte hestehuller, som de op mod to millioner årlige besøgende skal passe på.
- Det vidste jeg slet ikke, siger Sivaso Ayathurai, der bor i Randers og lige har været ude i bølgerne.
I 2011 druknede en 34-årig tysk turist ved Grenen og i 2015 lykkedes det en far at genoplive sin 11-årige søn, efter han også var blevet overrasket af de stærke kræfter i havet.
Advarselsskilt 80 meter fra vandetDet er Frederikshavn Kommune, der har ansvaret for badesikkerheden.
Og herfra mener centerchefen for Park og Vej, at gæsterne er advaret tilstrækkeligt.
- Der står et skilt på Grenen, og det er jo kun på selve spidsen, at der er badeforbud; der hvor havene løber sammen og strømforholdene er uforudsigelige, siger Tommy Rise.
Skiltet står i øjeblikket 80 meter fra vandkanten og sådan, at mange gæster først ser det på vej tilbage fra stranden.
Skiltet med "badning forbudt" står i øjeblikket omkring 80 meter fra selve Grenen, fordi den som bekendt består af sand, der flytter sig.
- Når vi for eksempel har haft en storm, så ændrer Grenen sig, og så vil man opleve, at skiltet står med en forskellig afstand til Grenen, siger den kommunale chef.
Da DR Nordjylland besøger Skagen står skiltet sådan, så gæsterne først ser advarslerne på vej tilbage fra stranden.
Benjamin Vølund fra Aarhus har da heller ikke tidligere lagt mærke til skiltet.
- Det er lidt utydeligt og burde jo nok stå lidt tættere på vandkanten, siger den 34-årige mand, der har sommerhus i området og fremover vil afholde sig fra at gå for langt ud.
Det er særligt på vestsiden af Grenen, at strømmen er kraftig.
FacebookTwitterKopier linkEmner:Aarhus|Jylland|Skagen|Frederikshavn Kommune|Randers




https://www.dr.dk/musik/hypet-ed-sheeran-koncert-skuffede-ikke-det-var-helt-faenomenalt

MusikHypet Ed Sheeran-koncert skuffede ikke: 'Det var helt fænomenalt!
' 43.
000 gæster skrålede med, da hitkongen Ed Sheeran lørdag aften optrådte i Odense.
Her ses Ed Sheeran på scenen tidligere i år under en koncert i Moskva.
Af Christian Ellegaard28.
juli 2019 kl.
09.
00Bemærk: artiklen er mere end 30 dage gammelLæs opHan kan synge.
Han kan skrive hits.
Og så er han én stor charmetrold.
Alle tre ting slog Ed Sheeran fast med syvtommersøm, da han lørdag aften spillede for i omegnen af 43.
000 feststemte publikummer i Tusindårsskoven i Odense.
- Jeg spiller nogle sange i aften, som I forhåbentligt kender - og hvis ikke, så bliver det nok en lidt lang aften, lød det kækt fra den populære sanger i begyndelsen af koncerten, der i alt varede lidt over to timer.
Det var dog svært at finde mere end et enkelt nummer eller to, som de fleste i den fynske sommernat ikke kunne synge med på, da Ed Sheeran først gik i gang med sin hitparade.
Sætlisten bød blandet andet på kæmpehits som 'The A Team', 'Photograph' og den nye Justin Bieber-duet 'I Don't Care'.
Hør Ed Sheeran og Justin Bieber på nummeret 'I Don't Care' her:Ed Sheeran & Justin Bieber - I Don't CareAftenens nok største bifald lød dog, da Sheeran i slutningen af koncerten trådte ind på scenen iført en dansk fodboldtrøje, inden han gav sig i kast med monsterhittet 'Shape of You', som de fleste i publikumshavet - ikke overraskende - kunne synge med på.
Ikke en klassisk popstjerneKoncerten var den første af i alt to koncerter, som den 28-årige superstjerne spiller på dansk jord denne weekend, og i morgen spiller han endnu en af slagsen i Odense.
Da billetterne sidste efterår blev sat til salg, blev alle 86.
000 styk revet væk på blot lidt over to timer, og derfor kan man vist godt tillade sig at antage, at forventningerne til lørdagens koncert var skyhøje.
Og leverede han så, den britiske hitsmed?
Spørger du publikum i Tusindårsskoven, lyder svaret et rungende 'Ja!
'Om Ed Sheeran Ed Sheeran er 28 år gammel og er vokset op i Suffolk i Storbritannien.
Han brød igennem i 2011 med debuthittet 'The A Team', og har siden markeret sig som en af vor tids mest succesfulde musikere.
Sidste år var Ed Sheeran på globalt plan den 5.
mest hørte artist på Spotify, og nummeret 'Perfect' var den mest populære sang i hele Danmark sidste år.
Ed Sheeran blev sidste år tildelt en MBE (Most Excellent Order of the British Empire) af Dronning Elizabeth II for sit arbejde med musik og velgørenhed.
Læs også:Kø og kaos før dansk Ed Sheeran-koncert: Bare træls at stå her- Det var min første koncert med Ed Sheeran, og jeg synes virkelig, det var godt.
Det var mega fedt, lød det fra 43-årige Stine Bang Iversen, der særligt var imponeret over den charme og karisma, den unge troubadour formåede at udstråle på scenen:- Han virker så afslappet og sympatisk, når han står deroppe.
Han ligner jo nok mere drengen inde fra nabohuset end en klassisk popstjerne, men han er simpelthen så charmerende og sød, og man kan bare ikke lade være med at lytte til, alt hvad han synger og siger, lød roserne fra Stine Bang Iversen, der havde taget turen fra Søborg til Odense for at opleve Ed Sheeran i levende live.
- Han ligner jo nok mere drengen inde fra nabohuset end en klassisk popstjerne, men han er simpelthen så charmerende og sød, lød det fra Stine Bang Iversen.
Fænomenal første koncert med Sheeran25-årige Mads Andersen og kæresten Jana Møller på 29 år var også blandt dem, der havde valgt at bruge en lørdag aften i selskab med Hr.
Sheeran.
De havde i efteråret kæmpet en brav kamp for at få fat i billetter til koncerten, og var bestemt ikke skuffede over aftenens udskejelser.
- Det var helt fænomenalt!
Jeg har været stor fan af Ed Sheeran i de sidste ti år og kan alle hans sange udenad, så det er kæmpestort for mig at opleve ham live.
Det var som en drøm!
, lød det fra Mads Andersen, der så sangeren spille live for første gang.
For kæresteparret Mads Andersen og Jana Møller var det første gang, de oplevede den britiske popcharmør i levende live.
- Han gjorde det fantastisk i aften.
At én mand kan stå alene på sådan en scene og underholde tusindvis af mennesker, dét er imponerende.
Og selvom vi stod et stykke fra scenen, så kunne man virkelig mærke hans tilstedeværelse og energi helt ud i publikum, lød det fra Mads Andersen.
Ed Sheeran er også kendt for sine kærlighedsballader.
Hør én af dem, 'Thinking Out Loud', her, mens du læser videre:Ed Sheeran - Thinking Out LoudAnmelder giver topkarakterUndervejs i koncerten fortalte Ed Sheeran på bedste singer songwriter-vis små anekdoter om sine sange, og nåede også at rose det danske sommervejr.
- Så snart jeg gik på scenen, følte jeg mig bare glad.
I har virkelig et smukt land, og jeg kommer altså fra et land, som jeg i forvejen finder ret smukt.
(.
.
.
) Da jeg forlod England i morges var det gråt og regnede, men da jeg kom her, var det bare.
.
.
Aah!
, lød det veltilfreds fra sangeren på scenen, mens aftensolen gik ned bag ham.
56-årige Dorte Rosenbæk fra Aarslev var meget begejstret over popstjernens præstation på scenen, og nød de små fortællinger mellem numrene.
- Han er helt fantastisk, og han har simpelthen så meget charme og udstråling.
Man kunne mærke, han havde noget på hjerte, og fik virkelig folk med, både når han sang, men også når han fortalte små historier om de forskellige sange.
Det var bare så godt, lød dommen.
Dorte Rosenbæk havde taget sin mand med til Ed Sheeran-koncert.
Det var dog ikke kun de gæster, DR talte med, der lader til at have nydt lørdagens koncert.
Også Ekstra Bladets gæsteanmelder, den kendte troubadour Lars Lilholt, var begejstret for showet, som han tildeler topkarakteren seks stjerner.
- Jeg har satme set mange koncerter i mit liv.
Men jeg er voldsomt imponeret over Ed Sheeran.
(.
.
.
) Han gjorde pladsen til en pub i London.
Alle de kvaliteter, der er i en mand med en træguitar, som at få folk til at synge med og underholde, kunne han, skriver Lars Lilholt om koncerten, som han kalder 'en af de bedste koncerter', han har været til i mange år.
Søndag får Ed Sheeran mulighed for at gentage succesen, når han igen skal spille for omkring 43.
000 gæster i Tusindårsskoven i Odense.
FacebookTwitterKopier linkEmner:Justin Bieber (musiker)|Odense|Ekstra Bladet|Pop og rock|England




