https://www.dr.dk/nyheder/udland/bevaebnet-mand-skyder-og-sarer-flere-pa-hospital-i-chicago

UdlandBevæbnet mand skyder og sårer flere på hospital i ChicagoPolitiet i Chicago har skudt en mand, som havde åbnet ild på et hospital i byen.
Flere meldes sårede.
19.
nov.
2018 kl.
23.
44 | opdateret 19.
nov.
2018 kl.
23.
53Bemærk: artiklen er mere end 30 dage gammelLæs opEn politibetjent og flere andre personer er mandag eftermiddag lokal tid blevet skudt og såret af en bevæbnet gerningsmand på Mercy Hospital i området South Side i Chicago.
Det oplyser myndighederne ifølge avisen Chicago Tribune.
Politibetjenten er i kritisk tilstand, oplyser talsmand for politiet i Chicago Anthony Guglielmi.
- Han er i kritisk tilstand, men modtager fremragende behandling.
Vær sød at bede for ham, siger polititalsmanden.
I første omgang skrev politiet på Twitter, at der var tale om "adskillige ofre".
Senere blev det oplyst, at der er tale om "færre end seks personer, som er blevet skudt".
- Betjente er i færd med at gennemsøge området.
Mindst én mulig gerningsmand er blevet skudt, siger Anthony Guglielmi.
Den bevæbnede mand blev skudt, da politiet trængte ind på hospitalet.
Skyderiet fandt sted omkring klokken 15.
20 lokal tid.
Der blev sendt mindst 15 ambulancer til stedet, da alarmcentralen modtog et opkald, om at en "aktiv gerningsmand" var løs.
Det oplyser en talsmand for byens brandvæsen.
En ansat på Mercy Hospital fortæller til Chicago Tribune, at der lød en advarsel over højttalersystemet.
Her fik alle besked på at låse dørene.
Senere blev alle evakueret fra hospitalet, og folk blev sat på busser og kørt væk fra stedet.
Myndighederne beder i øjeblikket folk om at holde sig væk fra området.
Tv-billeder på blandt andet Fox News viser flere personer forlade hospitalet til fods med deres arme i vejret.
Motivet til skyderiet er fortsat ukendt.
/ritzau/FacebookTwitterKopier linkEmner:Chicago|USA|Hospitaler|Fox News|Twitter




https://www.dr.dk/sporten/oevrig/de-danske-curlingkvinder-lever-ved-em-efter-sejr

Øvrig sportDe danske curlingkvinder lever ved EM efter sejrSkipper Madeleine Dupont og det danske hold rykker op på femteplads ved EM efter sejr på 6-4 over Sverige.
Skipper Madeleine Dupont og det danske landshold tog en vigtig sejr mod Sverige mandag aften.
19.
nov.
2018 kl.
22.
45Bemærk: artiklen er mere end 30 dage gammelLæs opHåbet lever endnu for de danske curlingkvinder ved EM i Estland efter en sejr over Sverige.
Mandag aften blev svenskerne slået med 6-4 af Madeleine Dupont og holdkammeraterne.
Tidligere på mandagen havde danskerne tabt til Tyskland, men det blev til oprejsning i dagens anden nabodyst, hvor Sverige var modstanderen.
Læs også:44 curlingmedlemmer drømmer om ny ishal til 12 millioner kronerEfter en jævnbyrdig indledning grundlagde Danmark sejren i sjette og syvende ende, da 2-2 blev ændret til en føring på 5-2.
Og så betød det knap så meget, at svenskerne fik pyntet på resultatet til sidst.
Samlet set står det danske hold noteret for to sejre og tre nederlag efter de første fem af i alt ni kampe i gruppespillet.
Det betyder, at Dupont og co.
indtager en delt femteplads.
Tirsdag skal danskerne op imod Schweiz ved turneringen, der spilles i Tallinn.
/ritzau/FacebookTwitterKopier link




https://www.dr.dk/sporten/fodbold/landsholdet/krauls-karakterbog-schone-bedst-i-kold-nullert

LandsholdetKrauls karakterbog: Schöne bedst i kold nullert DR Sportens Andreas Kraul har Lasse Schöne som bedste dansker i endnu en kedelig 0-0-kamp mellem Danmark og defensive Irland.
Lasse Schøne (19).
Nations League fodboldkampen mellem Danmark og Irland på Ceres Park Aarhus mandag den 19.
november 2018.
 Af Andreas Kraul19.
nov.
2018 kl.
23.
09Bemærk: artiklen er mere end 30 dage gammelLæs opDet danske landshold sluttede året af som ubesejret, da det blev til 0-0 mod Irland.
Her er DR Sportens fodboldkommentator Andreas Krauls karakterer:Frederik Rønnow 7Afløseren fra karantæneramte Kasper Schmeichel var i store dele af de 90 minutter mest tilskuer til kampen og havde reelt ikke en redning.
Spillede fint med, når det var muligt, men er tæt på at være ’uden for bedømmelse’.
Læs også:Danmark sikrer sig oprykning i ny fodboldturneringPeter Ankersen 7 Ankersen var ny mand på højre back og en af de spillere med flest boldberøringer i første halvleg.
Understøttede flittigt angrebet, var tæt på at skaffe et straffespark og skabte en stor chance.
Lidt svagere efter pausen, men godkendt kamp.
Mathias ’Zanka’ Jørgensen 7 ’Zanka’ var eneste genganger i forsvarskæden fra fredagens sejr i Wales og optrådte med stort overskud og selvtillid i de defensive aktioner.
Manglede noget appel i spillet fremad banen.
Andreas Bjelland 7 Første landskamp i et år for Bjelland, der blandt andet var valgt for at sætte spillet fra forsvarskæden med sit venstreben.
Lykkedes også med et par gode skift og var generelt meget omhyggelig med de få irske offensive aktioner.
Jonas Knudsen 4 Sikker kamp defensivt og forsøgte også at komme så meget som muligt frem på venstrekanten for den normale reserve på den ene back.
Det blev dog ved de gode intentioner i forhold til indlæg og afslutninger.
Pierre Emile Højbjerg 4 Igen var der masser af attitude og vilje til at sætte spille fra Højbjerg på Thomas Delaneys position på midtbanen.
Den unge Southampton-spiller fik bare aldrig rigtig greb om kampen og smed lidt for mange bolde væk.
Lasse Schöne 10 Aftenens bedste på stadion i Aarhus var Lasse Schöne, og det gælder sådan set begge hold.
Suveræn som opsamler i presspillet, og med mange gode idéer i spillet.
Manglede dog at krone en indsats med at sparke en bold i nettet udefra.
Christian Eriksen 7 Anden landskamp i træk med anførerbindet om armen for Christian Eriksen, der i første halvleg sendte et missil af et frispark mod det irske mål, hvilket også blev sidste afslutning for Tottenham-spilleren, der blev udskiftet i pausen for at passe på fysikken.
Læs også:Landsholdet jagter det perfekte år mod IrlandYussuf Poulsen 2 En af de bedre mod Wales fredag aften, men opgøret blev aldrig spillet på Yussuf Poulsens præmisser, og han kom ofte til at se lidt klodset ud i småspillet fremme på banen.
Udskiftet tidligt i anden halvleg med Christian Gytkjær.
Nicolai Jørgensen 4 Målscoreren fra Wales lagde optimistisk og målsøgende ud med en fornuftig flad afslutning, men var også tæt omgivet af mange irske defensive typer kontant.
Brændte en kæmpe chance – opgørets største – alene foran mål i anden halvleg.
Martin Braithwaite 4 Kantspilleren fra Middlesbrough er bedst, når han har noget bagrum at boltre sig i, men lige præcis det efterlod irernes talstærke defensiv ikke meget af.
Derfor havde Braithwaite også vanskelige betingelser for at lykkes.
Prøvede efter bedste evne, men blev udskiftet i anden halvleg.
Indskiftede spillere:Lukas Lerager 4 Skulle erstatte Christian Eriksen, hvilket selvsagt betød en anden type på midtbanen.
Solidt arbejde uden dog at være i stand til at styre spillet offensivt.
Christian Gytkjær UBAndreas Cornelius UBFacebookTwitterKopier linkEmner:Andreas Cornelius (fodboldspiller)|Frederik Rønnow (fodboldspiller)|Fodbold|Wales|Irland




https://www.dr.dk/sporten/fodbold/landsholdet/hareide-kraever-mere-af-sin-offensiv-vi-skal-score-mere

LandsholdetHareide kræver mere af sin offensiv: 'Vi skal score mere'Åge Hareide sætter fokus på angrebet i 2019 efter fem 0-0-kampe i 2018, siger han efter nullert mod Irland.
Danmarks landstræner Åge Hareide var som alle andre ikke ved at falde bagover af begejstring efter 0-0-kampen mod Irland.
19.
nov.
2018 kl.
23.
09Bemærk: artiklen er mere end 30 dage gammelLæs opDet danske fodboldlandshold skal blive bedre til at score mål i 2019, end holdet har været i 2018.
Det siger fodboldlandstræner Åge Hareide på et pressemøde, efter at Danmark mandag spillede 0-0 mod Irland i Aarhus.
Det var femte gang i år, at landsholdet spillede 0-0, og Hareides hold har blot scoret 12 gange i 13 kampe.
- Når vi ikke kan score, må vi jo holde nullet.
Det er derfor, vi er ubesejrede.
Vi har spillet to lige kampe mod Irland, så to af de fem 0-0-kampe har været meget ens, selv om vi havde endnu flere chancer i dag end i Irland.
Så vi må blive bedre til at score næste år.
Læs også:Landsholdet misbruger et hav af chancer i deler mod Irland- Vi skal blive bedre på den sidste tredjedel, for vi har svært ved at bryde hold ned, der står lavt på banen.
Det kræver bevægelser og hurtige kombinationer, men det er svært, for vi vil samtidig ikke tillade modstanderen at få kontraangreb, siger Åge Hareide.
Irland ville ikke nogetHan mener samtidig, at Irland mandag var en af de modstandere, der har haft mindst at byde på.
- Det var en kamp, som vi forventede.
Irland stod lavt, og vi havde bolden meget.
Vi havde bolden og kreerede chancer til at vinde kampen.
- Vi prøvede i 90 minutter at bryde igennem, men vi scorede ikke på de chancer, der var.
Sådan er det i fodbold, og nu kan vi ikke gøre noget ved det, siger Åge Hareide.
Ligesom i 2017 kom landsholdet igennem 2018 uden nederlag i ordinær spilletid til stor tilfredsstillelse for landstræneren.
Læs også:VIDEO Landsholdet på charmeoffensiv: ’Gnisten skal tændes igen efter konflikten’- De sidste to år har været gode for os.
Dem kan vi ikke klage over.
Jeg tror, at vi har spillet 24 kampe uden nederlag, og nu skal vi se, om vi kan forlænge den stime i 2019, selv om vi ikke ved, hvem vi skal spille imod i EM-kvalifikationen.
- Vi har lært meget af i år, og vi er blevet bedre fra kamp til kamp gennem 2018, siger Åge Hareide.
/ritzau/FacebookTwitterKopier linkEmner:Åge Hareide (fodboldtræner)|Irland|Fodbold|Aarhus




https://www.dr.dk/nyheder/penge/frisoer-og-groenthandler-i-malmoe-om-digitale-kasseapparater-danmark-boer-kopiere-os

PengeFrisør og grønthandler i Malmø om digitale kasseapparater: Danmark bør kopiere osDe svenske skattemyndigheder har i årevis forhindret moms- og skattesvindel for milliarder.
Frisør Naser Al-lami mener, at det svenske system med digitale kasseapparater er effektivt til at fange moms- og skattesnyd.
(© DR Nyheder)Af Oliver Batchelor og Martin Kiil19.
nov.
2018 kl.
21.
45Bemærk: artiklen er mere end 30 dage gammelLæs opNår frisør Naser Al-lami lægger saksen eller skægtrimmeren fra sig og åbner kasseapparatet, bliver hans salg registreret på en harddisk, som de svenske skattemyndigheder kan kontrollere.
Siden 2010 har de svenske butiksdrivende nemlig været pålagt at lagre alle indtastninger på kasseapparatet digitalt, så Skatteverket (de svenske skattemyndigheder, red.
) kan sikre sig, at der ikke bliver snydt med skat og moms.
Læs også:Cafeer, værtshuse og pizzeriaer snyder med skat og moms- Det virker til at fungere rigtig godt.
Hvis man snyder, så bliver man fanget.
Så jeg synes helt sikkert, at danskerne bør gøre som her i Sverige, siger han til DR Nyheder, der har taget turen til Malmø for høre om de svenske erfaringer med digitale kasseapparater.
(© DR Nyheder)Her anslår de svenske skattemyndigheder, at løsningen, som blev indført i 2010, hvert år sender ekstra tre milliarder svenske kroner ekstra i statskassen, fordi det er blevet sværere for de butiksdrivende at snyde.
Cafeer, pizzeriaer og kiosker snyder i stort omfangEn opgørelse fra Skatteforvaltningen viser, at 34 procent af alle cafeer og værtshuse i Danmark bevidst snyder med moms- og skattefejl.
For pizzariaer, grillbarer og isbarer er det 31 procent.
Blandt købmænd, kiosker og restauranter er det 24 procent.
Autoværksteder, tøjforretninger og frisører er også blandt de brancher, hvor snyderiet er omfattende.
Gennemsnittet er 11 procent for private virksomheder med salg til private.
I Sverige, hvor digitale kasseapparater, har været et lovkrav siden 2010, anslår myndighederne, at fem procent af den sorte økonomi er blevet gjort hvid.
I Danmark bliver der stillet lignede krav til en række udvalgte brancher i 2025.
En lignende løsning er på vej i Danmark.
Men her kunne Folketingets partier kun blive enige om at pålægge butikkerne at investere i digitale kasseapparater fra 2025 - begrænset til de brancher, hvor snyderiet er allermest udbredt.
Naser Al-lami forstår ikke, hvorfor Danmark halter efter Sverige.
- Alle skal betale skat.
Det er det, der betaler mine børns skole og alt muligt andet.
Så jeg synes, det ville være fornuftigt, hvis Danmark kopierede os herovre.
Grønthandler: Det virker - men bøderne er for højePå grønttorvet i Malmö langer Marwan Ibrahim tomater og gulerødder over disken.
- Ja, de er svenske.
Sæsonens sidste, fortæller han en kunde.
Ligesom i frisørsalonen bliver Marwan Ibrahims salg registreret på en harddisk.
- Hvis Skatteverket tror, at der er sket en fejl, så kommer de med et hukommelseskort, så de kan aflæse alt, fortæller han.
Læs også:S: Digitale kasseapparater skal indføres hurtigst muligtHarddisken registrerer også hans kasseafstemning ved fyraften.
Og hver måned skal han sende en rapport til Skatteverket.
- Hvis man snyder, så bliver man taget, siger han.
(© DR Nyheder)Det er sket for flere af hans kolleger på grønttorvet, fortæller han og peger.
- Ham, der var lige derovre, han fik en bøde på 87.
000 kroner, så han ville ikke arbejde her mere.
Marwan Ibrahim bakker op om de digitale kasseapparater, men han synes, de svenske myndigheder er for hårde ved dem, der snyder.
- Ja, det er farligt, så jeg håber ikke, at det bliver sådan i Danmark, siger han og slår en latter op.
Professor: Man kan sagtens kopiere SverigeAlt i alt anslår de svenske skattemyndigheder, at de digitale kasseapparater har sendt ekstra 15 milliarder svenske kroner i statskassen siden 2010.
Ifølge professor i digitalisering ved CBS Jonas Hedman er der ikke noget til hinder for, at de danske skattemyndigheder kunne opnå en lignende gevinst.
- Når man tænker på, at Danmark er et af de mest digitaliserede lande i verden, så burde det kunne blive indført i løbet af få år.
Man kan bare kopiere den svenske lov og sætte en dato for, hvornår den skal træde i kraft, siger han.
(© DR Nyheder)Han fortæller, at det i forvejen er let for danske virksomheder med salg til private at snyde med moms og skat, fordi der ikke bliver stillet specifikke krav til kasseapparaterne.
- I de fleste europæiske lande er alle kasseapparater godkendt af skattemyndighederne.
Det betyder, at man ikke kan tilbagesøge og fjerne eller ændre på transaktioner, siger Jonas Hedman.
Han forstår ikke, hvorfor regeringen og Folketingets partier har lagt op til, at det kun er udvalgte brancher der - altså i 2025 - skal investere i digitale kasseapparater.
- Der er ingen logik bag den her proces, der trækker i langdrag.
Det handler om en sort økonomi, der per definition er kriminel.
Det bør alle bidrage til at få stoppet.
FacebookTwitterKopier linkEmner:Sverige|Folketinget|Skat|Malmø|Skatter og afgifter




https://www.dr.dk/sporten/fodbold/landsholdet/landsholdet-misbruger-et-hav-af-chancer-i-deler-mod-irland

LandsholdetLandsholdet misbruger et hav af chancer i deler mod IrlandDet danske landshold havde masser af muligheder for at score, men måtte nøjes med 0-0 i den sidste gruppekamp i Nations League.
Hverken Yussuf Poulsen eller landsholdet andre angribere var for skarpe mandag aften i Aarhus (Photo: Bo Amstrup / Ritzau Scanpix ) 19.
nov.
2018 kl.
22.
35Bemærk: artiklen er mere end 30 dage gammelLæs opLandstræner Åge Hareide og hans spillere kom igennem 2018 uden nederlag i ordinær spilletid.
Det står klart, efter at Danmark mandag aften spillede 0-0 mod Irland i Aarhus i den sidste gruppekamp i Nations League.
Kampen var reelt uden betydning, da det allerede inden stod klart, at Danmark rykker op på A-niveau, mens irerne degraderes til C-niveau i den næste udgave af turneringen.
Skulle der have været en vinder, skulle det ud fra spil og chancer have været Danmark.
Yussuf Poulsen og Nicolai Jørgensen brændte hver sin store chance efter pausen, og så var det uundgåeligt, at de to hold for tredje gang på et år og otte dage spillede 0-0 mod hinanden.
Det var samtidig Danmarks femte nullert i 2018.
Før kampen havde landstræner Åge Hareide proklameret, at han gerne ville have Danmark til at blive bedre i det etablerede angrebsspil.
Læs også:Danmark sikrer sig oprykning i ny fodboldturneringPå det punkt lod danskernes spil stadig noget at ønske.
Som forventet var Danmark mest i boldbesiddelse, men det kneb med at skabe chancer.
Der gik hele 39 minutter, før der gik et sus igennem de 11.
130 tilskuere i forbindelse med en målchance.
Peter Ankersens flade indlæg blev pareret af målmand Darren Randolph, så bolden havnede for foden af Nicolai Jørgensen, men hans afslutning blev blokeret af en forsvarsspiller.
Stort set alle irske angreb blev neutraliseret af et aggressivt dansk pres, som irerne havde meget svært ved at spille sig forbi.
Danmark havde skiftet ud på fem pladser sammenlignet med sejren over Wales i fredags, og i pausen lavede Åge Hareide endnu en ændring.
Her blev anfører Christian Eriksen skiftet ud til fordel for Lukas Lerager, og Mathias "Zanka" Jørgensen overtog anførerbindet, da også Simon Kjær, Kasper Schmeichel og Thomas Delaney var fraværende.
0-0 for tredje gang på to årDet var fjerde gang på lige over et år, at de to mandskaber mødtes, og to af de første tre møder var endt 0-0.
Yussuf Poulsen fik alletiders muligheder for at aflyse et hattrick af nulløsninger allerede to minutter efter pausen, men fra nært hold tordnede han bolden langt over mål.
Danskerne havde formentlig fået besked på at sende flere langskud mod mål.
Det var i hvert fald det, der skete i de første ti minutter af anden halvleg.
Forsøgene blev dog enten blokeret eller røg forbi målrammen.
Læs også:Landsholdet jagter det perfekte år mod IrlandOgså Christian Gytkjær blev sendt i aktion, men angriberen fra polske Lech Poznan slog ikke til, da han i sidste ordinære spilleminut fik chancen.
Her sendte han bolden i sidenettet.
Inden havde hans angrebskollega Nicolai Jørgensen også muligheden for at få en helterolle.
Midtvejs i anden halvleg forærede forsvarsspilleren Richard Keogh bolden til Jørgensen.
Målscoreren fra sejren over Wales viste dog ikke samme koldblodighed, da han sendte på stolpen på den store målchance.
Allerede ti minutter før tid, begyndte flere tilskuere at liste hjemme fra de kølige tribuner på Ceres Park, da de formentlig havde forudset, at resultatet ikke ville ændre sig.
/ritzau/FacebookTwitterKopier linkEmner:Åge Hareide (fodboldtræner)|Kasper Schmeichel (fodboldspiller)|Fodbold|Aarhus|Aarhus Idrætspark




https://www.dr.dk/nyheder/udland/airbnb-dropper-udlejning-i-israelske-bosaettelser-paa-vestbredden

UdlandAirbnb dropper udlejning i israelske bosættelser på VestbreddenI fremtiden vil det ikke være muligt at finde husly i besatte områder via udlejningstjenesten.
Over 600.
000 israelske jøder bor i Østjerusalem og på den besatte vestbred.
Her er det bosættelsen Maale Edumim med over 37.
000 indbyggere, som ligger øst for Jerusalem.
Af Andreas Lindqvist19.
nov.
2018 kl.
22.
30Bemærk: artiklen er mere end 30 dage gammelLæs opAirbnb trækker stikket på alle portalens omkring 200 udlejere i israelske bosættelser på Vestbredden.
Det skriver udlejningstjenesten og understreger, at det ifølge amerikansk lov er fuldt lovligt at gøre forretning i de besatte områder.
- På samme tid mener mange i det internationale samfund, at selskaber ikke skal handle med dem (de israleske bosættere, red), fordi de mener, at selskaberne ikke skal tjene penge i områder, hvor folk er blevet tvangsforflyttet, skriver Airbnb.
Airbnb erkender i pressemeddelelsen, at det "bestemt ikke er ekspert, når det angår regionens historiske stridigheder".
Men it-giganten, der tjener milliarder på at formidle udlejning af privatboliger, har konsulteret eksperter i sagen og blandt andet skelet til, om udlejningsannoncerne bidrager til "menneskelig lidelse".
Læs også:Turist på Vestbredden- Vi konkluderede, at vi måtte fjerne annoncerne i israelske bosættelser på den besatte vestbred, som er kernen i tvisten mellem israelerne og palæstinenserne, skriver Airbnb.
Israelsk minister: RacismeAirbnb har indtil nu lagt hjemmeside til udlejere i områderne, fordi selskabet troede på værdien i at lade mennesker møde hinanden over hele verden.
- Vi ved, at folk vil være uenig med denne beslutning og anerkender deres perspektiv.
Dette er en kontroversiel sag, skriver Airbnb i pressemeddelelsen.
Bosættelserne på VestbreddenMere end 600.
000 israelske jøder har etableret sig i Østjerusalem og på Vestbredden, siden Israel erobrede områderne i seksdageskrigen 1967.
Bosættelserne regnes for ulovlige, ifølge international ret, som Israel dog ikke anerkenderDe omkring 140 bosættelser, og endnu cirka 100, som ikke er autoriserede, har medført at Vestbreddens forskellige palæstinensiske befolkningscentre er blevet adskilt af israelske checkpoints, veje og sikkerhedsbarrierer, viser kort fra FN.
Og sagen er ganske rigtig blevet en varm kartoffel ganske hurtigt.
Ifølge den israelske avis Jerusalem Post siger Israels minister for offentlig sikkerhed, Gilad Erdan, at han vil tage sagen op med USA.
- Der findes nationale konflikter over hele verden.
Airbnbs ledelse må forklare hvorfor den tager et racistisk standpunkt mod nogle af Israels borgere, siger han ifølge avisen.
Læs også:I USA's fodspor: Brasilien vil flytte ambassade til JerusalemTidligere israelsk ambassadør til USA, Michael Oren, undrer sig over, hvorfor Airbnb ikke tager lignende initiativer på Cypern og Krim eller i Vestsahara og Tibet.
- Airbnbs politik er selve definitionen på antisemitisme.
Ingen burde bruge dets tjenester, siger han.
Danske penge investeret i bosættelserSaeb Erekat, der er PLO generalsekretær og det palæstinensiske selvstyres hovedforhandler i fredsforhandlinger med Israel, skriver i en pressemeddelelse, at Airbnbs beslutning er positiv, men skulle have inkluderet Østjerusalem.
- Vi gentager vores opfordring til FNs Menneskerettighedsråd om at frigive databasen over virksomheder, der tjener på den israelske koloniale besættelse, skriver han.
Herhjemme viste en rapport fra Danwatch sidste år, at pensionskasser, investeringsforeninger og kommuner havde omkring tre milliarder kroner investeret i selskaber, som havde aktiviteter i israelske bosættelser på den besatte vestbred.
Læs også:Mellemøstkorrespondent: Kikset israelsk operation er ’virkelig dårlig timing’Under en efterfølgende forespørgselsdebat i Folketinget sagde udenrigsminister Anders Samuelsen (LA), at bosættelserne ifølge regeringen "underminerer muligheden for en tostatsløsning og er ulovlige efter folkeretten" og at den fraråder "engagementer og aktiviteter, der er rettet mod at styrke bosættelser".
Udenrigsministeren understregede dog også, at det ikke var statens opgave at gribe ind over for investeringerne.
FacebookTwitterKopier linkEmner:Israel|Palæstina|Liberal Alliance|Ligebehandling|Anders Samuelsen (politiker)




https://www.dr.dk/nyheder/politik/david-trads-bliver-s-folketingskandidat-i-egedal

PolitikDavid Trads bliver S-folketingskandidat i EgedalJournalisten får 14 år efter sit første forsøg opfyldt ambitionen om at blive opstillet til Folketinget.
Egedalkredsens repræsentantskab på 18 medlemmer valgte David Trads med stemmerne 16 mod 2.
19.
nov.
2018 kl.
21.
11Bemærk: artiklen er mere end 30 dage gammelLæs opDavid Trads bliver Socialdemokratiets folketingskandidat i Egedalkredsen i Nordsjælland.
Mandag aften vandt den kendte journalist og debattør en afstemning i kredsens repræsentantskab over lokalpolitikeren Matilde Powers, der er byrådsmedlem i Furesø Kommune.
Det meddeler kredsformand Morten Thorup til Ritzau.
Egedalkredsens repræsentantskab på 18 medlemmer valgte David Trads med stemmerne 16 mod 2.
51-årige David Trads får dermed i andet forsøg opfyldt sin ambition om at blive folketingskandidat for Socialdemokratiet.
I 2004 forsøgte han at blive opstillet i Skanderborgkredsen, men han tabte dengang en afstemning til Kirsten Brosbøl.
David Trads har gennem årene markeret sig som en skarp debattør, og han har blandt andet kritiseret Socialdemokratiets samarbejde med Dansk Folkeparti.
Hans kandidatur i Egedalkredsen er ikke blevet mødt uden skepsis.
Blandt andet har de tidligere socialdemokratiske ministre Helle Degn og Poul Nielson, som begge bor i området, offentligt støttet Matilde Powers.
Nick Hækkerup er i øjeblikket valgt til Folketinget for Socialdemokratiet i Egedalkredsen.
Den tidligere minister skifter imidlertid Egedal ud med Hillerødkredsen ved det kommende folketingsvalg.
Det bliver afholdt senest 17.
juni næste år.
/ritzau/FacebookTwitterKopier linkEmner:David Trads (journalist)|Nick Hækkerup (politiker)|Socialdemokraterne|Valg og folkeafstemninger|Sjælland




https://www.dr.dk/nyheder/udland/cnn-journalist-far-igen-adgang-til-det-hvide-hus-med-nye-regler

UdlandCNN-journalist får igen adgang til Det Hvide Hus - med nye reglerDet Hvide Hus giver igen adgang til CNN's seniorreporter Jim Acosta efter kontrovers med Trump.
CNN's seniorkorrespondent i Det Hvide Hus, Jim Acosta, ville ikke give mikrofonen fra sig under et pressemøde i Det Hvide Hus.
)19.
nov.
2018 kl.
22.
30Bemærk: artiklen er mere end 30 dage gammelLæs opDet Hvide Hus truede mandag med at tage pressekortet fra CNN-journalist Jim Acosta, der i forrige uge havde et verbalt sammenstød med præsident Donald Trump på et pressemøde.
En dommer afgjorde i sidste uge, at Acosta omgående skulle have sin adgang til Det Hvide Hus tilbage.
Men denne kendelse gælder kun i 14 dage.
I et brev, som Det Hvide Hus har sendt til Acosta, stod der, at hans presseadgang ville blive inddraget efter de to uger.
Det fik CNN til at gå direkte til en domstol for at forhindre, at det sker.
Og nu har Det Hvide Hus trukket truslen tilbage, skriver tv-stationen i en nyhedsartikel på sin hjemmeside.
Nye regler for spørgsmålI et nyt brev til Acosta skriver Det Hvide Hus, at han vil få fuld adgang igen.
Men der er indført et par nye regler, som journalister fremover skal følge, fremgår det ifølge CNN af brevet.
Reglerne omfatter blandt andet, at hver journalist kun må stille et enkelt spørgsmål.
Opfølgende spørgsmål er kun tilladt, hvis præsidenten eller hans talspersoner godkender det.
Trumps administration fratog i forrige uge den mangeårige Washington-journalist presseakkrediteringen, efter Acosta havde haft en ophedet ordkrig med præsidenten.
Læs også:Trump: Hvis journalister ikke opfører sig ordentligt - så går jegTv-billeder fra det pågældende pressemøde med præsidenten viser, hvordan Acosta stillede flere opfølgende og kritiske spørgsmål til Trump og afviste at give mikrofonen fra sig, efter præsidenten havde konstateret, at "nu er det nok".
Derpå kritiserede Trump journalisten og betegnede ham som "en uhøflig, forfærdelig person".
I løbet af de seneste to år har Acosta haft flere verbale sammenstød med Trump og hans pressetalskvinde, Sarah Sanders.
En lang række større medier i USA, inklusiv det konservative Fox News, har støttet CNN i sagen.
/ritzau/APFacebookTwitterKopier linkEmner:CNN|Donald Trump (politiker)|USA|Fox News




https://www.dr.dk/nyheder/indland/en-mand-er-i-livsfare-blev-ramt-af-skud-i-kobenhavn

IndlandEn mand er i livsfare - blev ramt af skud i KøbenhavnVidner søges efter skudepisode.
Der er flere muligheder med hensyn til motivet, siger politiet.
Politiet har foretaget afspærringer mandag aften efter skyderi på Hejrevej i København.
19.
nov.
2018 kl.
21.
09 | opdateret 19.
nov.
2018 kl.
22.
56Bemærk: artiklen er mere end 30 dage gammelLæs opEn mand er mandag aften i kritisk tilstand, efter at han blev ramt af skud på Hejrevej i København, oplyser politiet.
Politiet fik meldingen om sagen klokken 19.
38.
Adskillige patruljevogne er sendt ud til stedet i Københavns Nordvestkvarter, og betjentene har foretaget afspærring.
I første omgang meddeler Københavns Politi, at "der efterforskes bredt" med hensyn til motivet til skyderiet.
- Vi søger vidner fra Hejrevej, siger vagtchef Carsten Reenberg fra Københavns Politi ved 22-tiden.
Skyderiet er foregået i det fri.
Men vagtchefen ønsker ikke at frigive flere oplysninger om forbrydelsen.
Hverken om offerets alder, om antallet af afgivne skud eller om andre forhold.
/ritzau/FacebookTwitterKopier linkEmner:København|Kriminalitet|Københavns Politi|Politi




https://www.dr.dk/nyheder/indland/banegarden-i-bronderslev-afspaerret-frygt-spraengstoffer-pa-stedet

IndlandBanegården i Brønderslev afspærret: Frygt for sprængstoffer på stedetForsvarets specialister er blevet tilkaldt til Brønderslev, oplyser Nordjyllands Politi.
Politiet har tilkaldt assistance fra specialister i forsvaret til at få undersøgt indholdet i en bagageboks på Brønderslev Station.
19.
nov.
2018 kl.
20.
47 | opdateret 19.
nov.
2018 kl.
20.
56Bemærk: artiklen er mere end 30 dage gammelLæs opPolitiet frygter, at der befinder sig eksplosiver på banegården i Brønderslev.
Derfor er banegården blevet afspærret mandag aften, og specialister fra forsvaret er blevet tilkaldt.
To mænd er blevet anholdt i sagen, oplyser Nordjyllands Politi.
De sigtes for at have overtrådt våbenloven.
I forbindelse med en skærpet indsats mod indbrudstyve holdt betjente øje med to mænd, der var i færd med at bryde en af bagageboksene på stationen op.
I boksen ligger der muligvis sprængstof, oplyser vicepolitiinspektør Henrik Skals i en pressemeddelelse.
- Når vi har sådan en information, tager vi ingen chancer, siger han.
Afspærringen begrundes med hensynet til borgernes sikkerhed og til myndighedernes behov for at få arbejdsro.
De to anholdte er henholdsvis 32 og 27 år og mistænkes for at have begået flere indbrud.
/ritzau/FacebookTwitterKopier linkEmner:Brønderslev|Nordjyllands Politi|Jylland|Jernbaneanlæg|Politi




https://www.dr.dk/nyheder/indland/oejenvidne-til-skudepisode-i-brabrand-han-stormer-frem-med-en-kniv

IndlandØjenvidne til skudepisode i Brabrand: Han stormer frem med en knivPolitiet har skudt og ramt en 24-årig mand i Brabrand.
Jimmy Skov (tv.
) var vidne til, at to politifolk åbnede ild mod en 'meget aggressiv' mand, der angreb dem med sin kniv.
(© Privatfoto/Scanpix)Af Kasper Duncan Gram (Video)19.
nov.
2018 kl.
21.
08Bemærk: artiklen er mere end 30 dage gammelLæs opPolitiet har åbnet ild mod en bevæbnet mand i Aarhusforstaden Brabrand i eftermiddags.
Mens Jimmy Skov passer sit arbejde på en byggeplads 20-30 meter derfra, angriber en ’meget aggressiv' mand to betjente efter et besøg i Grimhøjmoskéen.
- Han råbte et eller andet udenlandsk på et sprog, som jeg ikke forstod.
Politiet hiver deres pistoler frem og råber, at han skal smide kniven.
Men han reagerer ikke, fortæller Jimmy Skov, der var lidt chokeret over mandens reaktion:- Han løber så hen mod den ene betjent og snitter ud efter ham.
Læs også:Politiet er ekstra på vagt i Aarhus efter skudepisodeBetjente venter med at skydeDen nærmeste betjent undviger udfaldet fra knivmanden, der igen bliver beordret til at lægge kniven fra sig.
- Så stormer han frem mod den samme betjent igen og stikker ud efter ham.
Han undviger igen og affyrer skud mod den unge mand, fortæller Jimmy Skov.
- Men det stopper ham ikke i at stikke ud efter politiet, det gør han 1-2 gange mere, hvor de fortsætter med at affyre skud på ham.
Læs også:Grimhøjmoskéen advarede politiet mod knivbevæbnet mandTror at gerningsmanden er dødManden virker overrasket over at være blevet skudt og går i knæ, men rejser sig op igen, går hen til en vold og falder om, forklarer Jimmy Skov.
- Der siger jeg til min kollega ’nu er han sgu nok kradset af ham der’, men så rejser han sig op igen og går hen mod politiet igen.
Læs også:Mand skudt af politi efter knivangrebHan bliver til syvende og sidst kørt væk i en ambulance, og politiets indsats er lige efter bogen, ifølge Jimmy Skov.
- Jeg har aldrig set en mand blive skudt før.
Jeg er rystet på vegne af de betjente, som udfører deres arbejde og bliver udsat for sådan noget.
Ifølge Østjyllands Politi er manden i kritisk tilstand, men uden for livsfare.
FacebookTwitterKopier linkEmner:Grimhøj Moskéen|Politi|Østjyllands Politi|Aarhus|Vold




https://www.dr.dk/nyheder/vejret/paa-med-hue-og-vanter-blaesende-og-kold-dag-venter-forude

VejretPå med hue og vanter: Blæsende og kold dag venter forudeRegn i form af byger rammer den sydlige halvdel af landet.
Weekenden bød på rigtig pænt vejr ved Kegnæs på Sydals, hvor surfere havde vind i sejlende Men det blev også startskuddet til koldere vejr  DR)Af Christian Jon Cherry19.
nov.
2018 kl.
20.
30Bemærk: artiklen er mere end 30 dage gammelLæs opDet er en god ide, at tage både vanter og hue med i tasken, når man skal afsted i morgen tidlig.
Der er nemlig gang i vinden, som er jævn til hård i morgen.
Selvom temperaturen holder sig omkring fem grader bliver det en kold gyser i de kommende dage.
Til gengæld holder det tørt de fleste steder, så de fleste kan lade regntøjet hænge i garderoben.
Solbriller behøver man næppe.
Der er de bedste solchancer nord for Djursland og i den nordøstlige del af Sjælland kan der også komme lidt sol i løbet af eftermiddagen.
Bygerne begrænser sig mod sydDet holder mest tørt på Bornholm samt nord for Djursland.
I resten af landet kan der komme enkelte byger med regn.
Stort set hele Sjælland befinder sig skudlinien for byger, som dannes over Østersøen.
I Sønderjylland, trekantsområdet og på Fyn kan der også falde lidt regn.
Der er en tendens til at tynder lidt ud i bygerne i løbet af dagenVi slipper for nattefrostDen officielle temperatur målt i to meters højde, havner i nat mellem en enkelt og 5 varmegrader.
Men selvom vi ikke rammer frysepunktet kan det ske, at man står op til rim i græsset og måske også på bilruden.
I løbet af dagen kommer der lidt solstrejf, men den lavthængende sol har svære kår på denne årstid.
Temperaturen vil formentlig toppe omkring 5 til 6 varmegrader i morgen.
Temperaturen havner omkring fem grader.
Når vinden samtidig blæser med mellem 8 og 12 meter per sekund, vil det føles mere som 0 til - 5 grader.
 © (c) DR)Når vi bevæger ud i den kølige og kraftige østenvind i nat og i morgen, vil det ifølge kuldeindekset føles som frostgrader, selvom termometret viser positive temperaturer.
Hejsa, en smuk himmel før solnedgang, men en bidende kold vind.
FacebookTwitterKopier linkEmner:Vejret|Jylland|Sjælland|Bornholm|Fyn




https://www.dr.dk/nyheder/regionale/fyn/letbanebyggeri-koster-butikken-ingen-erstatning-naar-vejarbejde-goer-det

FynLetbanebyggeri koster butikken: Ingen erstatning, når vejarbejde gør det svært at drive forretningFlere butikker risikerer tab eller lukning på grund af byggeri og afspærringer foran butikkerne, der giver manglende omsætning.
Af Anne Mette Dam Thrane og Anders Lifland19.
nov.
2018 kl.
21.
03Bemærk: artiklen er mere end 30 dage gammelLæs opSpærrede fodgængerovergange, p-pladser eller fortove, der er gravet op.
Letbanebyggeriet i Odense har store konsekvenser for byens butikker, der mærker kunderne forsvinde, mens byens letbane langsomt skyder op foran deres butikker.
Conditoriet Hauges Plads i Bolbro i Odense har ligget på den samme plads siden 1956, men til jul må butiksejeren dreje nøglen om som konsekvens af manglende omsætning.
Conditoriet Hauges Plads' Facebookopslag, der fortæller kunderne, at de må lukke efter 62 år.
Byggeriet og afspærringerne har ifølge indehaveren af bageren betydet, at omsætningen er faldet med mere end 70 procent.
- Letbanen har spærret vores forretning helt inde, så der kan ikke komme nogen kunder, siger Christian Hansen, som i 25 år har været indehaver af Conditoriet Hauges Plads, der er gået i arv fra far til søn.
I perioder har bageren været endnu mere indespærret, end den er for øjeblikket.
- Lige nu ser det nogenlunde tilforladeligt ud, men i to måneder var fodgængerovergangene spærret, og folk kunne ikke engang komme gående herhen, og så var det altså svært, siger Christian Hansen.
Manglende omsætning på grund af byggeriOg bageren i Bolbro er langt fra den eneste langs letbaneruten, der har mistet omsætning, mens byggeriet har stået på.
Ostehandler Ole Rath Petersen har mistet en tredjedel af sin omsætning siden letbanebyggeriet gik i gang.
Ostehandleren i Nørregade i Odense har mistet en tredjedel af sin omsætning siden begyndelsen af byggeriet.
- Vi mangler kunder herinde.
I det øjeblik, de laver sådan et vejarbejde, så skal folk finde en anden vej at komme ind til os, og mange gange kan det være så besværligt for dem, at det gider de simpelthen ikke, og så finder de andre løsninger, siger ostehandler Ole Rath Petersen.
Det billede kender man også i Silkeborg.
I halvandet år var byens butikstorv pakket ind i et højt hegn med byggerod, hvilket gjorde det svært at komme ind til butikkerne.
- Jeg har mistet cirka en million i omsætning, siger boghandler Allan Møller.
Ifølge ham risikerer butikkerne også at tabe på lang sigt, selvom byggerodet forsvinder:- Det kan have givet folk andre vaner i den periode, hvor der var en masse byggerod.
Folk tænker, skal vi gå ned i Silkeborg og handle, men der er jo en masse byggerod, og så har de måske valgt at køre til Herning eller Aarhus i stedet for, siger han.
Andre regler ved ekspropriationHvis det offentlige eksproprierer en ejendom, får man erstatning, men når der bygges foran butikker, er det andre regler, der gælder.
- I det her tilfælde er reglerne lidt mere diffuse, for man tager jo ikke butikken.
Man tager jo ikke virksomheden fra dem, man gør det bare umuligt for dem at drive virksomheden.
Så det driftstab, der er, burde der være nogle regler for, at man kunne blive kompenseret for, siger Jesper Højte Stenbæk, fagchef ved transport og infrastruktur i Dansk Erhverv.
Christian Hansen har drevet bagerforretningen i Bolbro i 25 år, men om en måned er det slut.
I Odense fortsætter vejarbejdet frem til 2020, og ifølge Odenses borgmester Peter Rahbæk Juel (S) kan kommunen ikke gøre mere.
- Vi prøver at gøre alt, hvad vi kan, inden for lovens rammer, men det er sådan, at med den udvikling, der er i gang i Odense, så er der nogen, der er tæt på byggerierne, og som må betale en pris, og det er rigtig beklageligt.
Alternativet for Odense ville være, at der ikke var nogen udvikling, siger han.
Conditoriet Hauges Plads i Bolbro er blandt andet kendt for kagen "Røvhul".
I Odense ser bagermester Christian Hansen sort på fremtiden:- I aller-aller-bedste fald kommer vi herfra med en gæld på en halv million, men eftersom jeg ikke har noget arbejde, og min kone ikke har noget arbejde, så kan det være, at vi kommer til at gå fra hus og hjem, siger Christian Hansen.
Læs også:Butiksdøden hærger i Nordjylland: Hver ottende forretning er lukketFacebookTwitterKopier linkEmner:Peter Rahbæk Juel (politiker)|Odense|Detailhandel|Virksomhedsøkonomi|Facebook




https://www.dr.dk/nyheder/regionale/fyn/bil-torpederer-hus-det-er-forfaerdeligt-de-ikke-har-faaet-gjort-noget-ved-det

FynBil torpederer hus: 'Det er forfærdeligt, at de ikke har fået gjort noget ved det sving her'Det er tredje gang, en bil kører ind i det samme hus.
Nu har ejerne fået nok.
Det udsatte hus i Millinge ligger lige ved et skarpt sving, og lørdag nat var det tredje gang, at en bil kørte ind i huset.
Af Anne Mette Dam Thrane og William Sonne Kaalø19.
nov.
2018 kl.
19.
00Bemærk: artiklen er mere end 30 dage gammelLæs opBillederne taler for sig selv.
Der må have lydt et ordentlig brag lørdag nat, da en bil bragede ind i det gule hus i Millinge på Fyn og vækkede husets ejere.
- Jeg lå og sov, og min mand var lige kommet i seng, og så hopper han ud af sengen som skudt ud ad en kanon, og jeg siger: 'Hvad sker der?
'.
'Jeg tror, der er en bil, der er kørt ind i huset,' siger han, fortæller Karin Hansen, der bor i huset sammen med sin mand, Knud Hansen.
Bilen røg halvt ind igennem huset, men ingen kom til skade ved uheldet.
Det er tredje gang, at en bil kører ind i huset, og nu har ejerne fået nok.
- Det er forfærdeligt, at de ikke har fået gjort noget ved det sving her.
Det fatter jeg simpelthen ikke, siger Karin Hansen.
Når man kommer fra Faaborg og skal videre mod Assens, er der et skarpt sving i Millinge, og det er netop her, det udsatte hus ligger.
Huset ligger i krydset ved Østerbyvej og Assensvej i Millinge.
Karin Hansen er frustreret over, at der ikke bliver gjort noget ved sikkerheden og frygter, at det en dag kan gå rigtig galt.
- De siger, at de ikke har råd til rundkørsler, men et eller andet må de gøre ved sikkerheden hernede.
En skønne dag går der unger her, og man ved jo aldrig, hvornår de kører galt, siger hun.
Mere trafiksikkerhed i fremtidenFaaborg-Midtfyn Kommune har planer om at skabe mere sikkerhed i trafikken i 2019.
- Vi skal have et stort trafiksikkerhedsprojekt i gang her i Millinge i 2019, som indbefatter en cykelsti og nogle reguleringer ved krydset, siger Søren Kristensen (V), formand for teknik- og miljøudvalget, og tilføjer:- I selve krydset vil vi lave nogle tiltag og forbedringer, som gør det mere overskueligt og forståeligt, hvad det er, man som bilist med almindeligt hastighed skal forstå og agere i, siger han.
Men det er ikke nok, mener Karin Hansen.
- Det er for nemt sluppet om ved det.
Det hjælper jo ikke os en skid.
Den cykelsti skulle have været der for 15 år siden.
Der havde den gavnet.
Der cykler næsten ingen unge her nu, siger hun.
Søren Kristensen tilføjer, at man også har planer om at forbedre sikkerheden for huset i det trafikprojekt, man vil igangsætte i 2019.
- Der er indtænkt et autoværn rundt i det sving, således at huset også bliver mere sikkert, og det skal også sikre de cyklister, som skal færdes lige nøjagtig her, siger han.
Læs også:Det koster liv, når vi blæser på gult og rødt lys: Skyld i hver tiende ulykke i hovedstadenFacebookTwitterKopier linkEmner:Faaborg-Midtfyn Kommune|Fyn|Millinge|Søren Kristensen (politiker, Faaborg-Midtfyn)|Trafiksikkerhed




https://www.dr.dk/nyheder/penge/google-investerer-milliarder-i-datacenter-ved-fredericia

Datacentre i DanmarkSe temaPengeGoogle investerer milliarder i datacenter ved FredericiaStort datacenter skal huse 150 medarbejdere og kommer til at koste 4,5 milliarder kroner.
Borgmester i Fredericia Jacob Bjerregaard (S) blev mandag vist rundt på den mark, hvor Google nu vil bygge et datacenter til 4,5 milliarder kroner.
19.
nov.
2018 kl.
20.
09 | opdateret 12.
sep.
2019 kl.
13.
00Bemærk: artiklen er mere end 30 dage gammelLæs opRettet 12.
september 2019: I en tidligere version af artiklen fremgik det, at der var tale om Googles tredje datacenter i Danmark, men ifølge Google er der tale om det første datacenter.
4,5 milliarder kroner.
Så mange penge vil Google bruge på sit første datacenter i Danmark, der skal ligge på en mark i Taulov ved Fredericia.
Tilbage i 2015 købte Google de 73 hektar markjord, men mandag kunne man løfte sløret for de endelige planer.
Det skriver Google Danmark i en pressemeddelelse.
- Placeringen af datacentret i Fredericia viser Googles stærke engagement i Danmark.
- Det vil skabe nye danske arbejdspladser og bidrage positivt til økonomien, både lokalt og i resten af landet, siger Malou Aamund, direktør for Google i Danmark, i en pressemeddelelse.
Begejstret borgmesterOg planerne vækker stor begejstring hos Fredericias borgmester Jacob Bjerregaard (S).
- At Google lægger den investering i Fredericia er bare fantastisk.
Det er ikke alene mange penge, der er tale om, men nok så vigtigt, at det giver en masse nye job af en type, som vi har manglet.
- Og så er det ganske enkelt bare stort for kommunens image, siger Jacob Bjerregaard til avisen Danmark.
1.
500 mand skal nu efter planen i gang med at omdanne det store erhvervsområde til store bygninger i flere etager.
Strøm fra grønne energikilderAnlægsarbejdet kommer til at vare i flere år.
I 2020 ventes første etape af datacentret at stå klar, og når hele centret står færdig i 2021 ventes 150-250 ingeniører, elektrikere og datafolk at være beskæftiget.
Hvis man tager de afledte stillinger med i form af service og ydelser, anslås det, at Googles investering kan kaste 700 jobs af sig.
Og når Google tænder for strømmen, er det udelukkende strøm fra grønne energikilder, der leverer lys i lamper og servere.
Siden 2007 har Google officielt været CO2-neutralt, og virksomheden agter at indgå i partnerskaber med danske virksomheder for på sigt at øge Googles investeringer i grøn teknologi.
Målet er at blive så energieffektiv som muligt, lyder det.
- Når vi som virksomhed ønsker at dække vores energiforbrug med 100 procent grøn energi, gør Danmarks stærke grønne profil det til et godt sted at investere, siger Malou Aamund.
/ritzau/FacebookTwitterKopier linkEmner:Google|Jacob Bjerregaard (politiker)|Socialdemokraterne|Fredericia|Erhverv




https://www.dr.dk/nyheder/udland/ikonisk-erhvervsleder-arresteret-efter-whistleblower-afsloeringer

UdlandIkonisk erhvervsleder arresteret efter whistleblower-afsløringerNissans Carlos Ghosn er også kendt som 'Le Cost Killer' efter heftige sparerunder, som reddede franske Renault.
Carlos Ghosn er bestyrelsesformand for Nissan samt topchef for selskabets alliance med Renault og Mitsubishi.
Af Andreas Lindqvist19.
nov.
2018 kl.
18.
22Bemærk: artiklen er mere end 30 dage gammelLæs opNissans bestyrelsesformand og tidligere topchef, Carlos Ghosn, er blevet arresteret i Japan under mistanke for finansielle uregelmæssigheder.
Det sagde Nissans nuværende øverste chef, Hiroto Saikawa, på et pressemøde tidligere i dag, og tilføjede at endnu en topchef, Greg Kelly, er mistænkt i sagen.
Nissans bestyrelse skal nu tage stilling til om den bakker op om Hiroto Saikawas anbefaling om at fyre de to.
Ifølge en pressemeddelelse fra Nissan har Carlos Ghosn i "flere år" rapporteret en lavere samlet løn til den japanske børs end han egentlig har fået.
- Når det angår Ghosn, er talrige andre væsentlige tilfælde af embedsmisbrug blevet opdaget, deriblandt personlig brug af selskabets midler, skriver Nissan.
For stor magtkoncentrationIfølge Hiroto Saikawa blev misbruget afsløret efter at en whistleblower henvendte sig til selskabets revision.
Han og Kelly blev anholdt i torsdags efter flere måneders efterforskning.
De to er hovedmistænkte i sagen, og topchefen afviste at sige hvor mange andre som menes at være indblandet.
Ifølge amerikanske CNBC sagde Saikawa på sit pressemøde at forbrydelserne, som de to er mistænkt for, kunne lade sig gøre, fordi for stor magt var koncentreret hos en mand.
Ifølge ubekræftede forlydender i japanske medier skal Ghosn have undladt at opgive indtjening på 5 milliarder yen - små 300 millioner kroner - i en femårsperiode fra 2011, skriver BBC.
Nissan vil nu gennemgå sine interne procedurer for at sikre at det ikke kan ske igen.
Chef for alliance med RenaultUd over at være bestyrelsesformand for Nissan er Carlos Ghosn også bestyrelsesformand for Mitsubishi og topchef og bestyrelsesformand for franske Renault.
Dertil er han topchef for de tre selskabers alliance, som er et resultat af at Renault har en kontrollerende aktiepost i Nissan, som har tilsvarende indflydelse over Mitsubishi.
Carlos Ghosn er dermed en af de helt store i bilindustrien, og er berømt i Frankrig som "Le Cost Killer", omkostningsdræberen, et øgenavn han fik da han ved at skære dybt i omkostningerne genoplivede den hensygnende Renault-koncern.
Med nyheden om Ghosns påståede økonomiske kriminalitet risikerer alliancen mellem de tre bilfabrikanter at være truet, siger analytikere til finansmediet Bloomberg.
Sagen er dog ikke et problem for Renaults økonomiske stabilitet, lyder det fra den franske finansminister Bruno Le Maire, som ifølge Reuters understreger at Ghosn er uskyldig indtil det modsatte er bevist.
Frankrig ejer 15 procent af Renault.
Populær i JapanCalos Ghosn har libanesisk baggrund men er født i Brasilien og er fransk statsborger.
Efter at have reddet Renault i 1990'erne, lavede han samme øvelse i Nissan, hvor han lukkede fem fabrikker og fyrede 21.
000 arbejdere.
I Japan har hans liv været beskrevet i en populær tegneserie, og da japanerne i 2011 blev spurgt hvem de helst så lede landet, kom Ghosn ind på en syvendeplads, foran selv tidligere amerikansk præsident Barack Obama, skriver BBC.
Ghosn har også tidligere været nævnt som topkandidat til præsidentposten i Libanon, men afviste fordi han "havde alt for mange jobs".
Bloomberg skriver, at han tjente over 63 millioner kroner hos Nissan i 2016 og sidste år tjente samlet 110 millioner kroner hos Renault, Nissan og Mitsubishi.
Hans lønpakke hos Renault blev sidste år vedtaget med et snævert flertal af bestyrelsen, da han accepterede at gå 20 procent ned i løn.
FacebookTwitterKopier linkEmner:Barack Obama (politiker)|Nissan|Renault|Japan|Kriminalitet




https://www.dr.dk/sporten/haandbold/em-kvinder/haandboldkvindernes-anfoerer-heler-i-lyntempo-em-haabet-er-kommet

EM KvinderHåndboldkvindernes anfører heler i lyntempo: 'EM-håbet er kommet snigende'En måned efter at være blevet opereret i knæet er Stine Jørgensen klar til at deltage i landsholdets træning.
Danmarks Stine Jørgensen kan måske - lidt overraskende - nå at blive klar til EM i håndbold i december.
19.
nov.
2018 kl.
18.
28Bemærk: artiklen er mere end 30 dage gammelLæs opHåndbold-EM i Frankrig var langt væk for kvindelandsholdets anfører, Stine Jørgensen, da hun midt i oktober blev ramt af en knæskade i kamp for Odense.
Alligevel er hun en af de spillere, der mandag er mødt ind i landsholdslejren forud for testturneringen Møbelringen Cup i Norge i den kommende weekend.
Genoptræningen efter et mindre indgreb i knæet er nemlig gået så forrygende, at det er realistisk at tro, at hun kan træde ind på EM-holdet undervejs i turneringen.
- Lige da skaden skete, tænkte jeg, at det så lidt sort ud.
Men jeg blev ret hurtigt opereret, og efterfølgende var lægen meget positiv.
Derefter har jeg taget det skridt for skridt i genoptræningen.
- Hen ad vejen har jeg kunnet mærke, at jeg kunne mere og mere, og folk omkring mig var positive.
På den måde er EM-håbet kommende snigende, siger Stine Jørgensen.
Læs også:Hård træning og fynsk dialekt giver Stine Jørgensen smil på læbenHun deltager mandag og tirsdag i landsholdstræningen i København og er derefter med på flyet, når holdet tager til Oslo på onsdag.
Stram planHer skal hun bruge dagene på fysiske test og træning, mens holdkammeraterne afpudser EM-formen mod Frankrig, Norge og Ungarn.
- Jeg kan så småt begynde at være fuldt med i træningen.
Det er dog ikke planen, at jeg skal spille med i kampene i Norge.
- Der er lagt en stram plan for mig, så jeg kan kun håbe, at svarene bliver positive i denne uge, siger Stine Jørgensen.
Hun slår fast, at den hurtige helbredelse ikke skyldes, at hun har speedet genoptræningen op med tanke på et EM, der venter lige om hjørnet.
- EM har ikke været i fokus.
Hvis der ikke havde ligget en slutrunde om lidt, havde jeg gjort det hele på nøjagtig samme måde, siger anføreren.
Hun er ikke blandt de 16 spillere, landstræner Klavs Bruun Jørgensen har udtaget til EM.
Men landstræneren har mulighed for at lave to udskiftninger allerede i indledende runde, to i mellemrunden og yderligere to, hvis holdet skulle nå semifinalerne.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Stine Jørgensen (håndboldspiller)|Norge|Frankrig|Håndbold




https://www.dr.dk/sporten/fodbold/landsholdet/minut-minut-danmark-deler-med-irland-i-sidste-gruppekamp






https://www.dr.dk/nyheder/udland/bedstemoedre-og-rappere-i-kamp-mod-verdens-yngste-statsleder

UdlandBedstemødre og rappere i kamp mod verdens yngste statslederØstrigs 32-årige kansler, Sebastian Kurz, har på et år vendt op og ned på Østrig - til nogles begejstring – og andres bekymring.
© DR NyhederAf Maya Nissen og Michael Reiter - Tyskland-korrespondent19.
nov.
2018 kl.
20.
20Læs opDet er torsdag aften i Østrigs hovedstad, Wien.
I sin lejlighed gør Maria Moritz sig klar til at gå ud af døren.
På sin quiltede grå jakke fæstner hun et badge med teksten ”Omas gegen Rechts” - bedstemødre imod højredrejning.
I tasken ligger en dybrød, strikket hue med orange striber, der leder tankerne hen på de "pussyhats", som amerikanske kvinder bar under demonstrationer i hele USA i kølvandet på Donald Trumps sejr til præsidentvalget i 2016.
Maria Moritz er pensioneret socialarbejder og frontkæmper i en bevægelse af bedstemødre, der vil stoppe højredrejningen i Østrig.
Sammen med tusindvis af andre går hun hver torsdag på gaden for at protestere mod landets regering og den mand, der står i spidsen – Østrigs kansler, den kun32-årige Sebastian Kurz.
- Før i tiden, når der var krisetider, overtog bedstemødre mange ting.
Nu er der efter min mening brudt krisetider ud i Østrig igen.
Vi bedstemødre laver ganske vist marmelade, men vi går også ud og demonstrerer, siger Maria Moritz og trækker den røde hue ned over sit hvide hår.
Maria Moritz er med i bevægelsen "Omas gegen rechts" - bedstemødre mod højredrejning.
Med støtte fra højrepopulisterSebastian Kurz har haft en kometkarriere i østrigsk politik.
Han var kun 27 år, da han blev udenrigsminister i Østrig.
Som 31-årig blev han formand for det konservative parti ÖVP, og efter en sejr ved parlamentsvalget indtog han for et år siden posten som landets kansler.
I dag leder Sebastian Kurz en regering bestående af ÖVP og det højrepopulistiske parti FPÖ.
Sebastian Kurz' regering er en af frontløberne i en højrepolitisk strømning, der finder internationalt fodfæste.
Han har lagt afstand til Tyskland og Angela Merkels åbne grænser.
Han skaber nye alliancer med Ungarns leder, Viktor Orban, og Italiens magtfulde indenrigsminister, Matteo Salvini.
Til sammen udgør de et trekløver, der fører en stram udlændingepolitik, og som belønnes af vælgerne for det.
Østrigs nye regering udviser stadig flere asylansøgere og sløjfer sociale ydelser og uddannelsestilbud til dem, der får lov at blive.
Den opruster politi og militær - blandt andet for at bekæmpe indvandrerkriminalitet og sikre Østrigs grænser.
Sebastian Kurz under et EU-topmøde i Bruxelles, Belgien, den 18.
oktober.
Det, synes østrigere som Maria Moritz, er bekymrende.
Men det, der især får dem op af lænestolen og ud på gaden, er, at partiet FPÖ er kommet med i den østrigske regering.
FPÖ er på mange måder et kontroversielt parti.
Det blev grundlagt efter 2.
verdenskrig af nazister.
Dets frontfigurer relativerede Hitler-tidens forbrydelser og fortsatte en politisk linje præget af nationalisme og fremmedfjendtlighed - helt op i 1980'erne, hvor den karismatiske partiformand Jörg Haider gjorde FPÖ til Europas største højrepopulistiske parti.
Den nuværende formand, Heinz Christian Strache, er i dag Østrigs vicekansler.
Som ung deltog han i paramilitære øvelser arrangeret af østrigske nynazister.
Han og flere andre FPÖ-ministre har en baggrund i de såkaldte "Burschenschaften" - politiske studenterbevægelser, der ses som højrenationalistiske eller i visse tilfælde -ekstremistiske.
Disse overvåges af den østrigske efterretningstjeneste.
Østrigs ny indenrigsminister fra FPÖ, Herbert Kickl, har gjort sig bemærket ved at få efterretningstjenestens kontorer ransaget - muligvis i forsøget på at fjerne belastende materiale om FPÖ.
Han kritiseres samtidig for at forsøge at tryne, østrigske medier ved blandt andet at ville sortliste dem, der anlægger en kritisk linje overfor regeringen.
Det er ikke mindst de aspekter, som får nogle østrigere til at frygte, at landet bevæger sig i en illiberal eller udemokratisk retning.
Jeg nægter at leve i sådan et samfund, og det gør de andre bedstemødre også.
Maria Moritz, bedstemorSom om vi var flygtningeFor Maria Moritz minder de politiske tiltag om noget, hun og de andre bedstemødre husker fra deres barndom.
Flere har selv oplevet Hitler-tidens Østrig.
De lidt yngre har hørt deres forældre fortælle om det mørkeste kapitel i landets historie.
Når bedstemødrene nu går på barrikaderne med tusindvis af andre østrigere, så gør de det, så deres egne egne børn og børnebørn aldrig skal komme til at opleve noget lignende.
- Udviklingen bevæger sig i en retning, som er umenneskelig og som retter sig mod en helt bestemt gruppe mennesker.
Jeg nægter at leve i sådan et samfund, og det gør de andre bedstemødre også.
Den østrigske regerings politik har gjort livet mere kompliceret for migranter - men også for visse østrigske statsborgere.
Ifølge tal fra EU er Østrig blevet det land i Europa, hvor personer med afrikansk baggrund oftest bliver stoppet af politiet.
En af dem er Rotimi Reichel.
Rapperen, som optræder under kunstnernavnet T-Ser, er født og opvokset i omegnen af Salzburg, men har aldrig helt passet ind i det østrigske samfund, fortæller han.
Oplevelsen af at være udenfor strækker sig som en rød tråd gennem hans liv og musik.
Rotimi Reichel (i midten) laver musik under kunstnernavnet T-Ser.
- Vi er alle født og opvokset her.
Men vi slås med problemer, som om vi var flygtninge, siger han.
- Det er bare så svært.
Det er irriterende, at du bliver kontrolleret igen og igen for ingenting.
Det anspændte forhold mellem myndighederne og borgere, der ikke er af europæisk oprindelse, har Rotimi Reichel og hans venner oplevet på egen krop.
En søndag i oktober mødtes rapperen med musikkolleger til et ugentligt pladeselskabsmøde.
Normalt holder gruppen mødet indendøre, men solen skinnede, og de valgte at sætte sig i en lokal park, som de ikke havde besøgt før.
De vil have, at Østrig skal blive ved med at være et hvidt land.
Rotimi ReichelMen så kom politiet.
Gruppen var mistænkelig, fortalte politiet dem, og de blev bedt om at vise id og forlade parken.
Forskellen på denne politikontrol og dem, som de unge mænd jævnligt oplever, var, at de filmede den med deres telefoner og delte det på sociale medier.
Se videoen af episoden her:Videoen af sammenstødet mellem de unge mænd og politiet gik viralt indenfor få timer.
Den blev endda vist på østrigsk tv.
Nogle østrigere var chokerede over politiets behandling af de unge mænd, men andre bifaldt politiets ageren.
- Målet er, at folk der ikke ser østrigske ud, ikke skal have det godt eller føle sig hjemme her.
De vil have, at Østrig skal blive ved med at være et hvidt land, siger Rotimi Reichel - og mener de vælgere, der har stemt på Sebastian Kurz' regering.
Vi er faktisk godt på vej til at sikre landets fremtidMichael Artacker, støtter Sebastian KurzØstrigs fremtidI byen Tulln, 50 kilometers kørsel fra Wien, stemmer de fleste på Sebastian Kurz' konservative - eller på højrepopulisterne i FPÖ.
Her bifalder man det øgede fokus på indvandrerkriminalitet og den større mængde politi i Østrigs gader.
- Jeg synes faktisk, det er positivt.
Jeg kan slet ikke se, hvordan det på nogen måde skulle komme i vejen for demokratiet.
Det er næsten en latterlig påstand, fortæller virksomhedsrådgiver Michael Artacker, som trofast støtter den unge kansler og hans politik.
Michael Artacker bor med sin kone og deres to børn i byen Tulln.
For Michael Artacker og hans hustru, Petra, var det ikke mindst flygtningekrisen, der udløste ønsket om en strammere linje i udlændingepolitikken.
Fra og med 2015 krydsede mange hundredetusinde flygtninge og migranter grænserne til Østrig.
- Åbne grænser.
Alle kan komme, hvis de vil.
Det bekymrede os en del.
Også de mange negative overskrifter, der fortalte om terrorangreb alle mulige steder.
Men der er flere forklaringer på, at Sebastian Kurz fortsat er Østrigs mest populære politiker efter et år ved magten.
Østrigs økonomi boomer under den ny regering.
Den belønner sine vælgere med store skattelettelser.
Og så har den kun 32-årige kansler et ungdommeligt, nærmest hyperaktivt engagement, der river mange østrigere med.
Og også rundt omkring i Europa begynder stadigt flere at lytte til og lade sig inspirere af den dynamiske kansler.
- Jeg tror på, at vi med den her regering er godt på vej til at sikre Østrigs fremtid - også for vores børn, fortæller Michael Artacker.
Det er en regering, som er valgt af folket.
Sebastian Kurz, kanslerFolkets regeringOg han mener ikke, at regeringen - endsige højrepopulisterne i FPÖ - fører landet i den forkerte retning:- Jeg kan ikke se en udvikling mod tidligere nazitider, eller mod at alt bliver radikaliseret.
Jeg tror bare, at folk er blevet mere opmærksomme i Østrig, og ser lidt mere kritisk på alt det, der foregår her hos os, forklarer han.
Spørger man kansleren selv, så mener han også, det er helt i orden at danne regering med et parti som FPÖ.
- Det er et højreorienteret parti, det er rigtigt, men jeg vil gerne understrege, at partiet er valgt af det østrigske folk på lige fod med alle andre partier.
Så der er intet udemokratisk ved det, siger Sebastian Kurz.
For bedstemoren på barrikaderne, Maria Moritz, er frygten, at Østrigs højredrejning vil føre til endnu mere diskrimination og angreb mod mennesker, der ikke har rødder i Østrig.
Og det er allerede begyndt, siger hun.
- Angreb af racistisk eller hadsk natur mod folk, der ikke kommer herfra, eller som ser anderledes ud eller som taler et andet sprog.
Det er noget nyt.
Det samme frygter Rotimi Reichel, rapperen fra Salzburg.
- Jeg ved ikke, hvordan fremtiden kommer til at se ud for sorte mennesker med en migrationsbaggrund i Østrig.
Men jeg tror, at man bliver nødt til at forberede sig på at - og i allerværste fald - forlade Østrig.
Måske lyder det hårdt, men der har været så mange andre gange i historien, hvor visse etniske grupper har været nødt til at tage den beslutning, siger Rotimi Reichel.
Se mere om Kurz' splittede Østrig i aften i "Horisont: Farmors kamp mod kansleren" på DR1 klokken 21.
55.
FacebookTwitterKopier linkEmner:Matteo Salvini (politiker)|Østrig|Sebastian Kurz (politiker)|Flygtninge og asylansøgere|Italien




https://www.dr.dk/nyheder/viden/klima/klimaprofessorer-om-regnefejl-nogle-raaber-hoejt-men-det-aendrer-ikke-paa

KlimaKlimaprofessorer om regnefejl: Nogle råber højt, men det ændrer ikke på konklusionenDer er fejl i matematikken bag en højtprofileret undersøgelse, som viser, at havet har absorberet langt mere varme, end videnskaben havde regnet med.
Arktis er særligt hårdt ramt af stigende globale havtemperaturer.
I januar i år var havisens udbredelse i Arktis på sit laveste niveau, siden de første satellitmålinger begyndte i 1979.
Af Maria Lise Behrendt19.
nov.
2018 kl.
18.
31Bemærk: artiklen er mere end 30 dage gammelLæs op- Når den førende videnskab laver fejl, så giver det anledning til, at nogle råber højt.
Og det er selvfølgelig ærgerligt.
Men det er fuldstændig reelt - og vigtigt - at forskerne kommer frem med deres fejl.
Sådan lyder det fra klimaprofessor Jens Hesselbjerg Christensen, Niels Bohr Institutet, efter at forskerne bag et højtprofileret klima-studie har erkendt, at der er fejl i matematikken bag deres forskning.
Om det er 40 procent eller 60 procent er ikke det vigtigste.
Det vigtigste er, at oceanerne optager mere energi, end vi før har troet.
Sebastian Mernild, klimaprofessor.
Det internationale forskerhold under ledelse af Princeton University var kommet frem til, at verdenshavene har absorberet 60 procent mere energi - og dermed varme - fra atmosfæren, end videnskaben hidtil har regnet med.
Læs også:Ny forskning: Havet har slugt langt mere global opvarmning, end vi hidtil har troetMen fejlene betyder, at usikkerheden omkring deres beregninger er større end først antaget.
Fejl ændrer ikke overordnet konklusionIfølge forskerne selv er der tale om to småfejl, som ikke ændrer på den overordnede konklusion om, at havet optager mere energi fra atmosfæren, end tidligere beregninger har vist.
- Det er vigtig at pointere, at andre studier peger i samme retning i en eller anden grad.
Om det er 40 procent eller 60 procent er ikke det vigtigste.
Det vigtigste er, at oceanerne optager mere energi, end vi før har troet, siger professor i klimaforandringer, glaciolog og direktør ved Nansencenteret i Bergen, Sebastian Mernild.
Læs også:Krebsdyr går i opløsning: CO2 sender havet 14 mio.
år tilbage i tidenIfølge Mernild har forskerne gjort “et godt stykke arbejde”, men de har desværre overset nogle ting, som tilmed er smuttet igennem nåleøjet hos det anerkendte tidsskrift Nature og de uvildige forskningskolleger, der her bedømmer resultaterne inden offentliggørelse.
- Det her ændrer ikke på hovedkonklusionen om, at kloden er under forandring.
Heller ikke selvom der er nogle fåtallige klimabenægtere, der råber højt og får opmærksomhed, siger Sebastian Mernild.
Vi håber alle, men.
.
.
.
Ironisk nok hævdede forskerholdet i første omgang, at deres resultater var mere præcise end tidligere studier af havets varmeoptag, fordi de har brugt en ny metode, hvor de har anvendt målinger af O2 (ilt) og CO2 i atmosfæren fra 1991 til 2016.
Andre lignende studier er baseret på data fra observationssystemet Argo, der består af 3.
000 små robotter, der flyder rundt i verdenshavene og blandt andet måler temperaturen.
Og det lyder måske af mange robotter.
Men i et kæmpe ocean er det utroligt få.
- 70 procent af Jorden er dækket af hav, der i gennemsnit er tre kilometer dybt.
Det er utrolig komplekst at måle på, siger Jens Hesselbjerg Christensen.
Læs også:Ny forskning bekræfter: Havene er blevet støt varmere de sidste 75 årMed andre ord er data om havets energioptag altid forbundet med usikkerhed.
Og fordi forskerne bruger forskellige data og forskellige analysemetoder, kommer de også frem til forskellige estimater.
Tidligere var estimaterne fra dette studie i den høje ende.
Nu er de måske trillet ned mod midten, ifølge Jens Hesselbjerg Christensen.
- Estimaterne siger også, at den globale gennemsnitstemperatur kan stige alt mellem 1,5 grad og 4 grader frem mod år 2100.
Vi håber jo alle sammen på, at vi lander i den lave ende af estimaterne, men det står stadig åbent, hvor vi ender, siger han.
FacebookTwitterKopier linkEmner:Videnskab|Teknologi|Københavns Universitet|Princeton University|Bergen




https://www.dr.dk/nyheder/indland/politiet-er-ekstra-paa-vagt-i-aarhus-efter-skudepisode

IndlandPolitiet er ekstra på vagt i Aarhus efter skudepisode24-årig mand, der blev ramt af skud tidligere i dag, er udenfor livsfare.
En mand er mandag blevet ramt af politiets skud i Brabrand, efter at han angreb en patrulje med kniv.
Af Mette Richardt19.
nov.
2018 kl.
18.
10 | opdateret 19.
nov.
2018 kl.
18.
38Bemærk: artiklen er mere end 30 dage gammelLæs opEn 24-årig mand, der kort efter middag blev ramt af skud fra politiet i Brabrand i Aarhus, er udenfor livsfare.
Det fortalte Østjyllands Politi på et pressemøde sidst på eftermiddagen.
Det var dog sparsomt med oplysninger chefpolitiinspektør Klaus Arboe Rasmussen kunne komme med om episoden og den skudramte mand.
- Patruljen blev angrebet af manden derude, hvorefter politiet afgav skud mod den 24-årige.
Manden blev bragt til hospitalet og er nu indlagt.
Han er uden for livsfare, sagde Klaus Arboe Rasmussen.
Læs også:Mand skudt af politi efter knivangrebHan understregede, at det er for tidligt i efterforskningen at sige noget om motivet.
Politiet tager dog sine forholdsregler.
I aften vil de have ekstra patruljer til stede i Brabrand og flytter den mobile politistation til området.
Desuden opfordres vidner til at henvende sig.
Video på FacebookEpisoden fandt sted lidt efter klokken 13, hvor manden blev skudt, efter han angreb en politipatrulje med kniv ved en bus på Karen Blixens Boulevard i Brabrand.
På Facebook florerer en video fra stedet, hvor en kvindelig betjent har trukket sin pistol og opfordrer manden til at standse.
Politiet råber gentagende gange til manden, at han skal lægge sig ned.
- Læg dig ned, forhold dig roligt, lyder det fra politiet.
Men manden bliver stående uden at reagere på tilråbene.
På pressemødet bliver der spurgt til videoen.
Det konstateres, at manden har en finger i luften, hvilket ofte associeres med Islamisk Stat.
- Vi efterforsker bredt, men kan ikke kommentere, hvad de enkelte oplysninger betyder for os.
Det er alt for tidligt, siger Klaus Arboe Rasmussen.
Politiet ville ikke kommentere videoen yderligere på pressemødet.
Grimhøjmoskéen advarede om bevæbnet mandDR har talt med talsmand Osama El Saadi fra Grimhøjmoskéen.
Han siger, at manden ikke er kendt i moskéen, men dukkede op for første gang i aftes.
Han vendte tilbage i dag, hvor han havde en kniv med og virkede forstyrret.
Han gik så igen uden kniven men vendte tilbage efter den.
Ifølge Osama El Saadi var det folk fra Grimhøjmoskéen, der derefter alarmerede politiet.
Den Uafhængige Politiklagemyndighed, DUP, efterforsker nu sagen.
DUP sendte med det samme efterforskere afsted med henblik på at identificere og afhøre vidner og lave tekniske undersøgelser, ligesom de har efterforskere på politigården.
Det er helt normal procedure, at DUP involveres, når betjente har trukket deres tjenestevåben og ramt borgere.
FacebookTwitterKopier linkEmner:Grimhøj Moskéen|Politi|Aarhus|Den Uafhængige Politiklagemyndighed|Jylland




https://www.dr.dk/nyheder/indland/grimhoejmoskeen-advarede-politiet-mod-knivbevaebnet-mand

IndlandGrimhøjmoskéen advarede politiet mod knivbevæbnet mand24-årig mand blev skudt af politiet - angiveligt efter, at han forsøgte at angribe en patrulje.
Politiet er massivt til stede i Aarhusforstaden Brabrand efter skudepisode.
Af Kasper Duncan Gram (Video) og Heikki Yding19.
nov.
2018 kl.
17.
45 | opdateret 19.
nov.
2018 kl.
20.
26Bemærk: artiklen er mere end 30 dage gammelLæs opEn 24-årig mand er her til eftermiddag blevet ramt af skud i Aarhusforstaden Brabrand, efter han angreb en politipatrulje med en kniv.
Forinden havde manden besøgt Grimhøjmoskéen, fortæller moskéens formand, Osama El-Saadi:- Han er ikke kendt i moskéen, men dukkede op for første gang i aftes, understreger han.
Læs også:Mand skudt af politi efter knivangrebKom forbi tre gangeManden var i moskéen i forbindelse med en bøn og vendte tilbage i dag.
Denne gang medbragte han en kniv og virkede forstyrret, oplyser Osama El-Saadi, der ikke selv har mødt manden.
Manden gik uden kniven, men vendte tilbage efter den.
På dette tidspunkt vælger folk fra Grimhøjmoskéen at alarmere politiet, fortæller Osama El-Saadi.
- Vi er selv ved at danne os et overblik over forløbet, forklarer han.
Arkivfoto: Grimhøjmoskéens formand, Osama El-Saadi.
(© dr)Politiet efterlyser vidnerManden er ifølge politiet i kritisk tilstand, men uden for livsfare.
Efter episoden er Østjyllands Politi massivt til stede i Gellerupparken i det vestlige Aarhus, og Den Uafhængige Politianklagemyndighed efterforsker nu sagen.
Opdateret med rettelse: Politiet blev kontaktet efter kniven blev hentet.
FacebookTwitterKopier linkEmner:Grimhøj Moskéen|Aarhus|Politi|Østjyllands Politi|Jylland




https://www.dr.dk/sporten/fodbold/landsholdet/andreas-kraul-den-selvforstaerkende-effekt-i-vaere-ubesejret-skal

LandsholdetAndreas Kraul: ’Den selvforstærkende effekt i at være ubesejret skal forlænges’Det danske landshold har ikke tabt i to år.
Det er den stime, der skal forsvares i dag mod Irland.
Kasper Shcmeichel med en fantastisk redning mod Wales den 16.
november.
Af Johan Haarløv19.
nov.
2018 kl.
17.
48Bemærk: artiklen er mere end 30 dage gammelLæs opI 24 måneder har det danske landshold ikke gået fra banen som tabere.
Og selvom holdet allerede er sikre på at vinde sin pulje i Nations League, handler det ifølge fodboldkommentator Andreas Kraul om at forlænge den ubesejrede stime, når Irland mandag aften gæster Aarhus Stadion.
Den gode fodbold ligger klar til at skyde op under græsset på det danske landshold.
Andreas Kraul- Det er selvforstærkende for fodboldspillere at vide, at de ikke taber.
Det giver en selvtillid hos hver enkelt, men også en tro på hinandens evner.
Mathias Zanka Jørgensen fortalte for eksempel, at han var helt sikker på, at Kasper Schmeichel ville tage Gareth Bales fantastiske spark forleden i kampen mod Wales.
- Og det er sådan nogle ting, der er med til at skabe relationer.
Ligesom små dyr, der sidder på store dyr og får kraft ud af det, så kan spillerne blive lidt bedre af at spille sammen med hinanden.
I 2018 har landsholdet spillet 13 kampe uden at tabe.
Danskerne har spillet resultatorienteret fodbold med succes, men Andreas Kraul aner under overfladen et landshold, der i de rette rammer kan folde sig ud.
Han peger for eksempel på VM-kvalifikationskampen i Irland sidste år, hvor landsholdet med Christian Eriksen som den store arkitekt sprudlede og vandt 5-1.
- Alle på holdet er klar over, at de har været inde i en lang stime med fantastiske resultater, men man sidder ikke blæst tilbage af et hold, der har samlet hele verden omkring den gode fodbold.
Men det ligger klar til at skyde op under græsset, den gode fodbold altså.
- Der er mange gode boldspillere på det danske landshold, og de mangler det rigtige startskud til at forløse det.
Vi så det for et år siden, hvor alt blev sat fri i Dublin og holdet vandt 5-1.
Og kampe som den har jeg en fornemmelse af, der kan komme flere af, hvis rammerne er til det, og det kan vi så håbe, at de er i aften.
Læs også:Danmark sikrer sig oprykning i ny fodboldturneringSvækket startopstillingLandsholdet kommer til at stille op i en decimeret forfatning.
Det klare førstevalg i målet og landsholdets samlingspunkt Kasper Schmeichel har karantæne, midtbanedynamoen Thomas Delaney har det samme, og anfører Simon Kjær er ude med en skade.
Men fraværet af de tre vigtige spillere vil ifølge Andreas Kraul fraholde landstræner Åge Hareide fra at lave alt for mange ændringer i den danske opstilling, hvor hverken karantæne eller skader kalder på det.
Læs også:Landsholdet jagter det perfekte år mod Irland- Vi kan ikke foregøgle nogen, at det kommer til at være et landshold i stærkeste opstilling.
Men jeg tror nu alligevel, at Hareide er bevidst om, at der så ikke skal skiftes syv andre ud.
Han vil nok bare bytte lidt ud på yderpositionerne som for eksempel på backerne.
Landskampen mellem Danmark og Irland begynder kl.
20.
45 og kan ses på Kanal5.
Du kan også høre kampen i LIGA på P3 eller følge den her på dr.
dk/sporten.
FacebookTwitterKopier linkEmner:Åge Hareide (fodboldtræner)|Gareth Bale (fodboldspiller)|Fodbold|Irland|Aarhus Idrætspark




https://www.dr.dk/nyheder/penge/s-digitale-kasseapparater-skal-indfoeres-hurtigst-muligt

PengeS: Digitale kasseapparater skal indføres hurtigst muligtDigitale kasseapparater har i årevis stoppet snyd i det svenske butiksliv.
I Danmark bliver det først et lovkrav om syv år.
I Sverige har de butiksdrivende siden 2010 været forpligtede til at registrere alle salg på en harddisk, som Skatteverket kontrollerer.
En lignende løsning bliver først indført i Danmark i 2025.
(© DR Nyheder)Af Oliver Batchelor og Martin Kiil19.
nov.
2018 kl.
17.
35Bemærk: artiklen er mere end 30 dage gammelLæs opDanske cafeer, værtshuse, diskoteker, pizzeriaer og en række andre brancher skal pålægges at investere i digitale kasseapparater, der indrapporterer alle oplysninger om salg direkte til skattemyndighederne.
Det besluttede et bredt flertal i Folketinget sidste år.
Men selvom Skatteforvaltningen har dokumenteret, at så mange som hver tredje forretningsdrivende i nogle brancher snyder helt bevidst med skat og moms, så bliver den digitale løsning først indført om syv år.
- Vi kunne godt aftale, at det her skulle ske om to, tre eller fire år.
Men det er også min opgave som skatteminister at sørge for, at Skatteforvaltningen kan levere på det.
Og der må man bare acceptere, at det tager noget tid, siger skatteminister Karsten Lauritzen (V).
Læs også:Cafeer, værtshuse og pizzeriaer snyder med skat og momsEt nyt notat fra Skatteforvaltningen, der har undersøgt syv brancher med mange salgsregistreringsfejl, viser, at der i cafeer, pizzeriaer, kiosker, købmandsbutikker, værksteder, tøjforretninger og frisører sker udbredt snyd med afgifter til staten.
Det foregår eksempelvis ved at modtage penge uden om kasseapparatet, slette salgshistorik fra kasseapparatet eller opgive for lav omsætning til myndighederne.
(© DR Nyheder)Socialdemokratiet: Regeringen er fodslæbendeIfølge oppositionen er det for lang tid at vente til 2025 med at indføre de digitale kasseapparater.
I Sverige, hvor det har været et lovkrav siden 2010, har det ifølge de svenske skattemyndigheder betydet, at statskassen hvert år får tre milliarder kroner i ekstra indtægter i forhold til tidligere.
- Vi synes, det burde gå hurtigere med at indføre digitale kasseapparater i Danmark.
Vi har allerede gode tal for, hvor problemerne findes, og derfor ærgrer det os, at regeringen er fodslæbende, siger skatteordfører for Socialdemokratiet Jesper Petersen.
Han kalder regeringen for "fodslæbende" i forhold til at pålægge virksomhederne at indføre de digitale kasseapparater, der i Danmark skal overføre alle oplysninger om salg direkte til skattemyndighederne.
Når det overhovedet er lykkedes at få regeringen til at bakke op om kravet, så var det resultatet af et politisk kompromis, da der tegnede sig et flertal for det uden om regeringen.
Socialdemokratiet ønsker samtidig, at et krav om digitale kasseapparater skal omfatte endnu flere virksomheder, end der foreløbigt er lagt op til.
- Det forhandler vi i øjeblikket med regeringen om.
Men vi frygter, at de vil sylte sagen og måske trække støtten efter et folketingsvalg, siger Jesper Petersen.
Skatteminister: Det her er ikke et columbusægSkatteminister Karsten Lauritzen afviser, at regeringen er fodslæbende og ude på at løbe fra aftalen.
Der er behov for indsamle flere erfaringer fra de svenske skattemyndigheder og for den sags skyld også de norske, hvor de digitale kasseapparater blev indført sidste år, mener han.
- Jeg ønsker ikke som skatteminister at pålægge alle landets virksomheder en kæmpe byrde, hvor man skal investere 10.
000 eller 15.
000 kroner i et system, der måske ikke kører sammen med skattevæsenet.
Vi skal give dem en rimelig frist, og det er altså i 2025, siger han.
Karsten Lauritzen påpeger samtidig, at digitale kasseapparater ikke vil løse alle problemerne med snyderi.
Det vil stadig være muligt at sende penge uden om systemet med kontanter eller MobilePay.
- Hvis det her var et columbusæg af en løsning, der gjorde, at en cafe ikke kunne svindle, ville jeg da også se mere positivt på at gøre noget tidligere rent teknisk, selvom jeg tror, det ville blive svært, siger han.
Øget kontrol med i finanslovsforhandlingerSnyderiet med skat og moms bliver i øjeblikket drøftet mellem regeringen og Dansk Folkeparti i forbindelse med forhandlingerne om næste års finanslov.
Et af ønskerne fra regeringens støtteparti er flere penge til øget kontrol med de brodne kar i butiks- og restaurationsmiljøet.
Helt konkret foreslår Dansk Folkeparti flere razziaer i stil med den såkaldte Fairplay-kampagne, som skattemyndighederne i årrække har gennemført mod sort og illegalt arbejde i Danmark.
- Vi skal have mange flere stikprøvekontroller, så man ikke kan spekulere i, at der ikke bliver holdt øje med én de steder, hvor der bliver snydt med moms og afgifter, siger gruppeformand Peter Skaarup.
Finansminister Kristian Jensen (V) er ikke afvisende overfor kravet om at øge skattemyndighedernes kontroller.
- Der er et ønske om at lave noget målrettet på kontroldelen.
Det har man tidligere aftalt i forskellige finanslove, så det skal vi drøfte videre med Dansk Folkeparti, siger han.
FacebookTwitterKopier linkEmner:Karsten Lauritzen (politiker)|Kristian Jensen (politiker)|Venstre|Skatter og afgifter|Sverige




https://www.dr.dk/nyheder/indland/live-tv-politi-holder-pressemoede-om-skudepisode






https://www.dr.dk/sporten/fodbold/fransk-myndighed-undersoeger-psg-racediskrimination

FodboldFransk myndighed undersøger PSG for racediskriminationFranske anklagere har indledt en undersøgelse af Paris Saint-Germain, der beskyldes for diskrimination.
Den parisiske storklub PSG undersøges for at have racediskrimineret.
19.
nov.
2018 kl.
16.
07Bemærk: artiklen er mere end 30 dage gammelLæs opDen franske anklagemyndighed vil nu undersøge, om fodboldklubben Paris Saint-Germain (PSG) har udøvet racediskrimination i forbindelse med udvælgelsen af nye talenter til klubbens ungdomsakademi.
Det skriver det franske nyhedsbureau AFP.
Det franske medie Mediapart fremlagde for nylig dokumenter, der viser at racediskrimination var et fast element i PSG's talentrekruttering fra 2013 til 2018.
Læs også:Fifa-boss vil udelukke spillere fra udbryderliga ved VMAnklagen går på, at klubben i fem år bad sine talentspejdere om ikke blot at vurdere interessante spillere ud fra spillernes færdigheder, men også ud fra deres hudfarve og oprindelse.
"Ikke sikker på fødselsdato"Spejderne blev ved hver spillervurdering bedt om at udfylde et skema, hvor der skulle sættes kryds ud for spillernes oprindelse.
Svarmulighederne var "nordafrikansk", "vestindisk", "sort, Afrika" og "fransk".
Den tidligere talentspejder Serge Fournier sagde i forbindelse med afsløringerne til Mediapart, at PSG ikke ønskede at rekruttere spillere født i Afrika, fordi man "aldrig kan være sikker på, om deres fødselsdato passer".
Læs også:Dokumenter: Fodboldpræsident hjalp rige klubber med at snydeTidligere i november meddelte PSG, at man havde indledt en intern undersøgelse for at komme til bunds i sagen.
I sidste uge meddelte den franske storklub, at man ikke havde fundet beviser på, at der var blevet diskrimineret.
/ritzau/FacebookTwitterKopier link




https://www.dr.dk/nyheder/indland/hyldet-og-jaget-fem-whistleblowere-der-har-maerket-konsekvenserne-af-fortaelle

IndlandHyldet og jaget: Fem whistleblowere, der har mærket konsekvenserne af at fortælle sandhedenFængsel, fyring og dødtrusler er nogle af følgerne af at lække oplysninger.
Howard Wilkinson taler ved en høring i Folketingets Erhvervs-, Vækst- og Eksportudvalg.
Af Sally Frydenlund Larsen og Kasper Duncan Gram (Video)19.
nov.
2018 kl.
17.
13Bemærk: artiklen er mere end 30 dage gammelLæs opI dag har Folketinget fået besøg af en særlig gæst.
Det er whistlebloweren Howard Wilkinson, som lækkede de oplysninger, der ledte til sagen om hvidvask i Danske Banks estiske filial.
Den tidligere handelschef i Danske Bank er i Danmark for at deltage i en høring om netop hvidvasksagen på Christiansborg.
Sagen har haft store konsekvenser for Howard Wilkinson, fortæller han i dag i Berlingske Tidende.
Han beskriver, hvordan hans familie bliver opsøgt af journalister, og derfor har måttet flytte.
- Vi bor i dag et stille og roligt sted.
Men jeg må være realistisk.
Min personlige sikkerhed er blevet en bekymring, siger han til avisen.
Men Howard Wilkinson er ikke den eneste, der har mærket konsekvenserne af at lække hemmelige oplysninger på egen krop.
Her kan du møde fem whistleblowere, der har mærket konsekvenserne af at fortælle sandheden:1Anders Kærgaard: Familie og venner vendte ham ryggenEfterretningsofficer Anders Koustrup Kærgaard offentliggjorde i 2012 en videooptagelse, som viser danske soldater se passivt til, mens irakiske sikkerhedsstyrker slår og sparker civile irakere under operation Green Desert i 2004.
Anders Koustrup Kærgaard er efterretningsofficer i Forsvaret, da han i 2004 bliver opmærksom på, at danske soldater havde overværet og set passivt til, mens irakiske sikkerhedsstyrker slog og sparkede civile irakere under operation Green Desert.
Dengang gjorde han ingenting.
Men da han i 2012 fik chancen for at fortælle sandheden, tog han den.
Anledningen var, at 23 irakere indledte en erstatningssag mod den danske stat for hændelsen i 2004.
Anders Kærgaard lækkede en video til Ekstra Blandet, som viste netop den situation udspille sig.
Konsekvenserne var store for Anders Kærgaard, som med ét slag gik fra at være Anders til at være whistleblower.
Hans far slog hånden af sin søn, han blev skilt fra sin kone og hans børn flyttede hjem til deres mor.
Mængden af venner faldt drastisk, og i tidligere venners øjne var han nu en forræder.
Anders Kærgaard modtog i 2015 Menneskerettighedsprisen.
Hør Anders Kærgaard fortælle om konsekvenserne i Feature på P1 her.
2Karen Silkwood: Død i mystisk trafikuheldUdateret portrætfoto af Karen Silkwood.
(AP Images).
I 1972 fik 26-årige Karen Silkwood arbejde på et plutoniumsanlæg i Texas.
Hun melder sig hurtigt ind i arbejdernes fagforening og får til opgave at undersøge sikkerheds- og helbredsforholdene for de ansatte på anlægget.
Hun opdager, at sikkerhedsforholdene er kritiske.
Medarbejderne er udsat for langt højere kontaminering og kan blandt andet ikke bade ordentligt, når de er færdige med en vagt.
Den 13.
november 1976 skal hun mødes med en reporter fra New York Times.
Med sig medbringer hun dokumenter, som beviser, at ledelsen lader stå til.
Hun når aldrig frem, men bliver dræbt i et trafikuheld på vejen.
Dokumenterne mangler fra bilen, som ser ud til at være blevet skubbet af vejen bagfra.
I 1979 indgår hendes efterladte og atomkraftværket et forlig for over en million dollars, selv om Karen Silkwoods tidligere arbejdsplads fortsat nægter sig skyldige i at være indblandet i hendes død.
Karen Silkwoods skæbne er foreviget i filmen Silkwood fra 1983 med Meryl Streep i hovedrollen.
3Edward Snowden: I eksil i RuslandEdward Snowden (på billedet) bliver transmitteret på Roskilde Festival tirsdag den 28.
juni 2016 og bliver interviewet af kunstnergruppen The Yes Men.
 Edward Snowden arbejder som teknisk assistent i CIA, da han finder ud af, at den amerikanske efterretningsorganisation National Security Agency (NSA) står bag en omfattende overvågning.
Såvel amerikanske statsborgere som udenlandske diplomater og politikere bliver aflyttet, og NSA malker oplysninger fra telefonsamtaler, mail, chat m.
v.
fra blandt andre Google, Facebook, Microsoft, AOL, Yahoo, Verizon og Skype.
Det vælger Snowden at afsløre i 2013, hvor han lækker de fortrolige oplysninger til offentligheden.
Siden har han været på flugt fra de amerikanske myndigheder, og i dag opholder han sig på en midlertidig opholdstilladelse i Rusland.
Edward Snowden har stået bag en række andre afsløringer, heriblandt at ambassader blev aflyttet, og at også den britiske efterretningstjeneste står bag en masseovervågning, som er blevet erklæret et brud på menneskerettighederne.
4Chelsea Manning: 35 år i fængselChelsea Manning taler ved en konference i Berlin, 2.
maj 2018.
REUTERS/Axel Schmidt I 2010 stod Bradley Manning bag det største læk af hemmelighedsstemplede dokumenter i USA's historie.
På det tidspunkt var Manning ansat ved USA’s efterretningsvæsen og havde derved mulighed for at sende 750.
000 hemmelige dokumenter om blandt andet amerikanske missioner i Irak og Afghanistan til WikiLeaks.
Manning blev idømt 35 års fængsel, men nåede kun at sidde syv år, idet den daværende præsident, Barack Obama, valgte at benåde whistlebloweren i sit sidste år i embedet.
Dermed nåede Manning at afsone syv år af sin straf, og i forbindelse med et kønsskifte har hun skiftet navn fra Bradley Manning.
Ved dette års Roskilde Festival holdt hun en tale om aktivisme og om at skabe forandringer i verden.
Manning har forsøgt at blive opstillet til Senatet for Demokraterne ved midtvejsvalget i november, men måtte undervejs se sig slået af den rutinerede senator Ben Cardin.
5Frank Grevil: Mistede jobbetFrank Grevil (i midten), der var ansat ved Forsvarets Efterretningstjeneste (FE), modtager whistleblowerhædersprisen "Samuel Adams Award for Integrety in Intelligence" ved et gå-hjem møde i Politikens Hus.
Prisen blev overrakt af to markante whistleblowere, amerikaneren Ray McGovern(th), fhv.
senioranalytiker i CIA, og den tidligere modtager af prisen, Katharine Gun(tv), fhv.
tolk i det britisk efterretningsvæsen.
I 2004 gik Frank Grevil til Berlingske Tidende med blandt andet en række hemmelige trusselsvurderinger, som Forsvarets Efterretningstjeneste (FE) skrev i 2002-2003 forud for Irak-krigen.
Her fremgik det, at efterretningstjenesten "ingen sikre" oplysninger havde om masseødelæggelsesvåben i Irak, hvilket regeringen ellers havde slået fast, at FE lå inde med.
I første omgang sker lækket anonymt, men FE finder frem til ham.
Grevil mister sit job og må afsone fire måneders fængsel for brud på sin tavshedspligt som ansat i Forsvaret Efterretningstjeneste.
To journalister og chefredaktøren på Berlingske Tidende bliver også sigtet for at have viderebragt de fortrolige oplysninger, men bliver frifundet i 2006.
Frank Grevil har siden modtaget en whistleblowerpris og er blandt en række fremtrædende whistleblowere, som i 2010 underskriver en støtteerklæring til WikiLeaks.
Kilder: The Guardian, New York Times, Bloomberg, Ritzau, BBCFacebookTwitterKopier linkEmner:Meryl Streep (skuespiller)|USA|Efterretningstjenester|Irak|Virksomhedsdrift




https://www.dr.dk/nyheder/udland/korrespondent-baade-eu-og-groenland-goer-danmark-interessant-kineserne

UdlandKorrespondent: Både EU og Grønland gør Danmark interessant for kineserneRegeringen vil bremse udenlandske virksomheder, der vil købe sig ind i Danmark for at få magt.
Statsminister Lars Løkke Rasmussen (V) ses her med den kinesiske præsident, Xi Jinping.
Af Per Bang Thomsen19.
nov.
2018 kl.
16.
30Bemærk: artiklen er mere end 30 dage gammelLæs opUdenlandske investorer har ikke altid rent mel i posen, når de vil købe danske veje, jernbaner eller energiselskaber.
Derfor er der brug for en nødbremse, så man fra politisk side kan standse en udenlandsk ejet virksomhed eller kapitalfond, inden den får skrevet under på slutsedlen.
Det mener regeringen, som nu barsler med et nyt lovforslag, der skal bremse udenlandske virksomheder fra at købe sig til politisk indflydelse.
Det er ikke mindst Kina, som regeringen har i tankerne.
Læs også:Frygter for salg af energi og veje: Regeringen vil have nødbremse over for udenlandske investorerStatsejede kinesiske virksomheder har i de seneste år købt havne i lande som Grækenland, Holland og Belgien.
Og senest har en statsejet kinesisk storentreprenør været interesseret i at være med til at udvikle en lufthavn i Grønland.
Det var dog et projekt, som den danske regering ikke var synderligt begejstret for, fortæller DR’s Asien-korrespondent, Philip Khokhar.
- Regeringen mente, at investeringen i virkeligheden handlede om at få adgang til Grønland.
Læs også:Erhvervslivet: Kinas investeringer i Danmark er ikke problemet - det er manglen på demInteresse for DanmarkMen ifølge Philip Khokhar er det ikke utænkeligt, at det kommer til at ske igen.
Danmark er nemlig interessant for kineserne af to årsager:- For det første er Danmark et EU-land og ved at investere her, kan kineserne få adgang til unionen.
For det andet ønsker Kina at være til stede i Arktis, og derfor har Grønland strategisk set en enorm stor betydning for kineserne, siger han og understreger, at det ikke kun er den danske regering, der bekymrer sig over kinesiske investeringer.
Det samme har man set i eksempelvis USA, Australien og andre EU-lande.
- Der er ofte tale om investeringer i sensitive infrastrukturprojekter, der ikke giver det store afkast på kort sigt.
Derfor undrer man sig over, hvorfor Kina ønsker at sætte sine penge i dem, forklarer DR’s Asien-korrespondent.
Læs også:USA vil holde Kina væk fra lufthavnsbyggeri i GrønlandPhilip Khokhar har endnu ikke set nogen officiel reaktion fra det kinesiske styre på den danske regerings forslag.
Men han er overbevist om, at kineserne vil afvise enhver beskyldning om, de skulle have urent mel i posen.
- De vil fastholde, at der er tale om helt almindelige investeringer, og jeg er overbevist om, at den kinesiske regering vil reagere relativt voldsomt og betegne det som en overdrivelse.
Det har de gjort i forhold til amerikanerne, der har luftet den samme bekymring, og det vil de efter alt at dømme også gøre over for den danske regering, siger Philip Khokhar.
FacebookTwitterKopier linkEmner:EU|Grønland|Kina|EU-forhold|Erhverv




https://www.dr.dk/nyheder/regionale/syd/fireaarig-styrtede-fem-meter-ned-fra-rulletrappe-center-skaerper-nu

Syd- og SønderjyllandFireårig styrtede fem meter ned fra rulletrappe: Center skærper nu sikkerhedenRulletrappen levede op til sikkerhedskrav, men centeret i Sønderborg sikrer alligevel rulletrapperne ekstra.
Drengen greb fat om gelænderet op højre side og blev derfor trukket med op.
Herefter falder han ned til højre for trappen med et fald på fem til seks meter.
Pullerten i højre side skal nu forsøge at undgå, at noget lignende sker igen.
Af Louise Mandrup (interview)19.
nov.
2018 kl.
16.
09Bemærk: artiklen er mere end 30 dage gammelLæs opLørdag eftermiddag styrtede en fireårig dreng fem til seks meter ned fra en rulletrappe i shoppingcenteret Borgen i Sønderborg.
Selvom alle sikkerhedskrav til centrets rulletrapper er opfyldt, har weekendens hændelse nu ført til, at alle rulletrapper i centret bliver sikret yderligere.
- Vi har i dag opsat pullerter, så den hændelse, der skete i weekenden, simpelthen ikke vil kunne gentage sig, siger centermanager Flemming Enghave.
Læs også:Storcenter ser på sikkerhed efter 4-årigs livsfarlige fald fra rulletrappeStraks efter ulykken blev rulletrappen stoppet og spærret af, så sikkerhed og installationer kunne blive undersøgt for at finde en forklaring på ulykken.
Men alt var i orden, og sikkerheden var overholdt, fortæller Flemming Enghave.
Den fire-årige dreng tog fat i rulletrappens gelænder.
Da han ikke straks slap det kørende bånd, blev han hejst med op.
Det skal pullerter nu forsøge at forhindre fremover.
- Jeg vil gerne slå fast, at den ulykke, der skete, ikke på nogen måde kunne have været forudset, og at omstændighederne måske er af en sådan karakter, at det aldrig vil ske igen.
Uanset dette gør vi nu, hvad vi kan, for at forebygge en gentagelse.
Drengen er stadig i kritisk tilstandDen fireårige dreng tog fat i det kørende bånd på gelænderet på rulletrappens nederste trin.
Drengen holdt så godt fast, at han blev trukket med op på toppen af gelænderet.
- Efter at have kørt en meter op mellem stueetagen og 1.
etage får han overbalance og falder desværre til den forkerte side, hvor der er to etager ned.
Der er mellem fem og seks meter ned, forklarer Flemming Enghave.
Læs også:Dreng styrter seks meter i københavnsk indkøbscenterDerfor opfordrer centermanageren også forældre til at være ekstra opmærksomme på deres børn, når de nærmer sig elektriske installationer som rulletrapper og elevatorer.
- Der er så mange kræfter i gang, og det er på ingen måde installationer, børn skal være i nærheden af alene, siger han.
Drengen blev efter ulykken fløjet med helikopter til Odense Universitetshospital.
Ifølge Syd- og Sønderjyllands Politi er drengens tilstand stadig kritisk.
FacebookTwitterKopier linkEmner:Syd- og Sønderjyllands Politi|Sønderborg|Jylland|Odense Universitetshospital|Ulykker




https://www.dr.dk/nyheder/indland/whistleblowerforening-det-kan-knaekke-folk-staa-frem

Hvidvask i Danske BankSe temaIndlandWhistleblowerforening: Det kan knække folk at stå fremKonsekvenserne af at stå frem med fortrolig viden kan være enorme, siger foreningens formand.
Edward Snowden, lækkede i 2013 informationer om den amerikanske efterretningstjeneste NSA's masseovervågning af landets borgere.
Nu bor han i eksil i Rusland.
Af Sally Frydenlund Larsen19.
nov.
2018 kl.
17.
13Bemærk: artiklen er mere end 30 dage gammelLæs opFyring, fængsling, mistro og trusler på livet.
Den virkelighed kender Howard Wilkinson, som i dag har gæstet Folketinget.
Han er whistleblower, men før han blev det, var han handelschef i den baltiske afdeling af Danske Bank.
Det var hans oplysninger, der blev starten på hvidvask-skandalen, som i dag har ligget til grund for en høring på Christiansborg.
Howard Wilkinson sagde op i Danske Bank, inden hans afsløringer nåede offentligheden, men fortæller i et interview til Berlingske, at hans familie har måttet flytte og at hans "personlige sikkerhed er blevet en bekymring".
WhistleblowerEn whistleblower er en person, der afslører lovbrud eller andre alvorlige problemer af væsentlig offentlig interesse, som han eller hun er kommet til kendskab med gennem sit arbejde.
Kilde: Veron.
Og det kommer ikke bag på Mads Pramming, som er advokat og formand i den danske whistleblowerforening Veron.
- Det kan have kæmpestore personlige konsekvenser for whistleblowere at stå frem, siger han.
Social derouteForeningen er stiftet af tidligere danske whistleblowere, fortæller han, og arbejder med at rådgive folk, som overvejer at stå frem med fortrolige oplysninger.
- Det, Veron primært laver, er, at rådgive nye whistleblowere både før, under og efter man står frem.
Det kan være rådgivning, der ender med, at man ikke står frem med det, siger han.
I deres rådgivning lægger foreningen ikke skjul på, at det at stå frem kan ende med at påvirke både sociale og personlige aspekter af whistleblowerens liv.
En af de hyppige konsekvenser for en whistleblower er en fyring.
Og det kan være starten på en social deroute, fortæller Mads Pramming.
Jeg har ingen eksempler på whistleblowere, som er stået frem, fordi de gerne vil stå i rampelyset og have deres navn ud.
Mads Pramming, formand i whistleblowerforeningen Veron.
- Hvis du pludselig bliver fyret, fordi du er stået frem og mister din arbejdsidentitet og samtidig er engageret i den her sag, som nu er opstået omkring dig, så kan det trække store veksler på nogen, siger han.
- Tænk på Frank Grevil og Anders Kærgaard (to danske whistleblowere, som har været med til at starte Veron, red.
), som har fået fuldkommen ødelagt deres karrierer.
Det har haft kæmpestore konsekvenser for dem.
Det ender tit med, at den der trækker sorteper, det er whistlebloweren, og at det de råber op om, ikke bliver undersøgt ordentligt til bunds, siger Mads Pramming.
Ikke for at blive berømtMads Pramming har aldrig mødt nogen, som bliver whistleblower for at blive berømt.
Tværtimod ønsker mange af dem, han taler med, at være anonyme.
- Jeg har ingen eksempler på whistleblowere, som er stået frem, fordi de gerne vil stå i rampelyset og have deres navn ud.
Det er noget, de gør, fordi de har noget viden, de brænder inde med og føler, de er nødt til at sige, siger han.
Mange af de whistleblowere, de rådgiver i Veron, oplever, at medierne har større interesse for dem og deres motiver, end for de brister og problemer, de afdækker.
- Det er jo ekstra sørgeligt, når de oplever repressalier og fyringer og alt muligt andet, og alt det de egentlig stod frem med, det er der ingen, der interesserer sig synderligt for, konstaterer Mads Pramming.
FacebookTwitterKopier linkEmner:Frank Grevil (officer)|Virksomhedsdrift|Danske Bank|Folketinget|Arbejdspladser




https://www.dr.dk/nyheder/penge/whistleblower-i-folketinget-tavshedsklausul-spaerrer-opklaring-af-hvidvasksag

Hvidvask i Danske BankSe temaPengeWhistleblower i Folketinget: Tavshedsklausul spærrer for opklaring af hvidvasksagDanske Banks topchef afviser, at banken lægger hindringer i vejen.
Whistleblower Howard Wilkinson kritiserer den tavshedsklausul, han måtte underskrive, da han stoppede i banken.
(© dr)Af Jesper Knudsen19.
nov.
2018 kl.
16.
17 | opdateret 19.
nov.
2018 kl.
18.
55Bemærk: artiklen er mere end 30 dage gammelLæs opWhistleblower Howard Wilkinson har i dag talt friere, end han plejer om hvidvask og om sin tidligere ansættelse i Danske Banks estiske filial.
På en offentlig høring i Folketinget benyttede han friheden til at angribe den fortrolighedsaftale, han ellers indgik med Danske Bank, da han forlod banken.
Han var indtil april 2014 chef for handelsafdelingen i bankens estiske filial.
Og var i dag ikke i tvivl om, hvorfor der skulle underskrives en tavshedsklausul.
- Formålet med den her tavshedsaftale var at bremse enhver undersøgelse af, hvad der var foregået, lød det fra den 47-årige brite.
Han blev tilbudt aftalen, efter at han i 2014 truede Danske Bank med at lave sin egen rapport om hvidvask til de estiske myndigheder, lød hans forklaring.
- Jeg fik at vide, at jeg kunne få et gyldent håndtryk, men skulle underskrive en fortrolighedsaftale.
Aftalen var meget klar.
Jeg måtte ikke offentliggøre nogen information, medmindre loven krævede det, sagde han.
Dansk advokat lavede tavshedsklausulFortrolighedsaftalen blev ifølge Howard Wilkinson udarbejdet af en højtstående dansk advokat.
- Han fløj hertil (Estland, red.
) for at præsentere aftalen for mig og for at forhandle.
Han underskrev den og fortalte mig, at hans chef personligt havde godkendt aftalen, lød det fra Danske Bank-whistlebloweren.
Howard Wilkinson mener, at aftalen lægger sig i vejen for, at hvidvaskskandalen kan blive undersøgt til bunds.
Han mener samtidig, at det er problematisk, at det overhovedet er muligt at lave aftaler, der lukker munden på whistleblowere som ham selv.
- Det kan ikke være rigtigt i noget civiliseret land, at virksomheder kan få nogen til at skrive under på en aftale, som forhindrer dem i at afsløre forseelser til myndighederne.
Det er måske legalt, men moralsk forkert, sagde han.
Læs også:Whistleblower til Folketinget: Flere selskaber var falskeProblematisk for Danske BankPeter Nyholm, chefredaktør for netmediet Inside Business, mener, at Howard Wilkinsons udsagn ved høringen stiller Danske Bank i et dårligt lys.
- Fordi de tilsyneladende forsøger at angribe whistlebloweren i stedet for at hjælpe ham med at få de her ting frem i lyset, siger han og fortsætter:- Det primære spørgsmål for mig er hvad Thomas Borgen og Ole Andersen, den øverste ledelse i Danske bank, vidste om det her?
Har de været involveret i de her afvisninger af deres whistleblower?
Er det tilfældet, er det meget mere alvorligt, end vi har troet det var, vurderer Peter Nyholm.
Danske Bank afviserDanske Banks fungerende administrerende direktør, Jesper Nielsen, som også var til stede på dagens høring, afviser, at banken skulle lægge hindringer i vejen for, at whistlebloweren kan fortælle, hvad han ved.
- Der er selvsagt ingen medarbejdere i Danske Bank, der bliver forhindret i at gå til politiet, hvis de har viden om ulovlige forhold.
I den her konkrete sag har vi netop sagt, at vi opfordrer alle, der kan bidrage ved at gå til myndighederne med deres viden, siger han.
Han har heller intet kendskab til Howard Wilkinssons forklaring om, at Danske Bank skulle have kædet fortrolighedsaftalen sammen med udbetaling af et gyldent håndtryk.
- Vi kan ikke genkende, at nogen i banken skulle have tilbudt ham penge for holde mund, siger Jesper Nielsen.
Danske Banks topchef erkender dog, at banken burde have lyttet til de advarsler om hvidvask, den fik.
- Vi har ikke reageret rigtigt og hurtigt nok.
Og det gælder også i forhold til de oplysninger, der kommer fra whistlebloweren, siger han.
Beskyttelse af whistleblowere vigtigFlere partier er efter dagens høring klar til at sikre whistlsblowere bedre beskyttelse.
Erhvervsminister Rasmus Jarlov er villig til at se på, om der er brug for at ændre de gældende regler.
- Jeg kan godt forstå, at man ikke kan gå ud i offentligheden og fortælle om transaktioner, som kan være forretningshemmeligheder, siger han og tilføjer:- Men det er helt afgørende, at en mand som ham her har mulighed for at tale med myndighederne, for ellers har de ikke mulighed for at undersøge sådan en sag, siger han.
Venstres retsordfører Preben Bang Henriksen vil gerne til bunds i sagen.
- Jeg hører vidt forskellige meldinger.
Danske Banks direktør siger, at der ikke er lagt nogen sanktioner ind over for whistlebloweren, hvis han går til myndighederne.
Vi hører det stik modsatte fra whistlebloweren og hans advokat.
Det er vi nødt til at skulle i bund med, siger han.
Han opfordrede på høringen begge parter til at fremlægge den omdiskuterede fortrolighedsaftale.
- Så kan jo få syn for sagen, siger Venstres retsordfører.
Danske Banks fungerende topchef, Jesper Nielsen, ville på høringen ikke udelukke, at han ville gøre det.
- Hvorvidt vi kan dele, kan jeg ikke lige overskue de juridiske konsekvenser af, men har i princippet ikke noget i mod det, sagde han.
FacebookTwitterKopier linkEmner:Danske Bank|Rasmus Jarlov (politiker)|Thomas F.
Borgen (erhvervsleder)|Pengeinstitutter|Estland




https://www.dr.dk/nyheder/indland/tilfreds-advokat-endelig-punktum-i-lang-og-droej-sag-mod-eks-anklager

Fra hashsag til retsskandaleSe temaIndlandTilfreds advokat: Endelig punktum i lang og drøj sag mod eks-anklagerDen tidligere anklager Trine Sorgenfri idømmes fængselsstraf for løgn i retten.
Det var under en stor hashretssag i Østre Landsret, at eksanklager Trine Sorgenfri pludselig blev pillet af sagen, fordi hun havde løjet for retten om sin kontakt med flere politividner.
Af Emma Toft19.
nov.
2018 kl.
15.
55Bemærk: artiklen er mere end 30 dage gammelLæs opSelvom eksanklager Trine Sorgenfri i dag er blevet fundet skyldig i at lyve for retten og forsøge at dække over det, er der glæde at spore hos hendes forsvarer, advokat Stine Gry Johannessen.
Advokaten er nemlig tilfreds med, at eksanklageren kun er kendt skyldig i tre af fem forhold, som hun selv tilstod under sagen:Nemlig at have misbrugt sin stilling som anklager ved at lyve for dommere og forsvarere i Østre Landsret i efteråret 2016 og samtidig have forsøgt at få politividner til at dække over det, mens en stor hashretssag mod 11 personer kørte i landsretten.
Trine Sorgenfri var anklager på sagen, hvor hun med egne ord jokkede i spinaten på grund af arbejdspres.
Hun oplyste til landsretten, at hun kun havde haft en overfladisk kontakt med politividnerne, selvom hun faktisk havde skrevet en række spørgsmål til dem forud for deres vidneforklaringer.
Det må en anklager som udgangspunkt ikke.
Desuden bad hun dem om at tie om det i landsretten, hvis de blev spurgt.
Lagt vægt på mangelfund ledelseOgså de fire måneders fængsel - heraf tre måneders betinget fængsel og en måneds ubetinget fængsel - vækker glæde.
- Jeg er meget tilfreds med, at dommeren ved udmåling af straffen har lagt vægt på, at der har været mangelfuld ledelse, at der har været et stort arbejdspres, og at der har været nogle helt særlige omstændigheder, der har gjort sig gældende under den her sag, siger Stine Gry Johannessen.
Med særlige omstændigheder mener hun, at politividnerne under landsrettens behandling af hashretssagen havde fået lov til at læse deres forklaringer fra byretten igennem, inden de skulle vidne.
Det må man ellers normalt ikke.
- Det er hverken set før eller siden, og sådan er der nogle omstændigheder, der er helt særlige for den her sag, og det har retten lagt vægt på som formildende omstændigheder, siger hun.
Lang og drøj sagSagen om hashsalg på Christiania blev sat på pause i efteråret 2016 og er det stadig, mens straffesagen mod Trine Sorgenfri har kørt i retten.
- Det har været en meget lang og drøj sag for min klient, og det er rart, at der endelig nu bliver sat et punktum i sagen, siger Stine Gry Johannessen.
Hun hæfter sig ved, at dommeren ligesom hun selv er nået frem til, at der var problemer med ledelsen i Københavns Politi og ved Statsadvokaten for København, da flere sager om hashsalg på Christiania blev forberedt fra 2013 og frem.
Der har ifølge Stine Gry Johannessen manglet ledere, som gjorde det klart, hvordan anklagerne på hashsagerne måtte kommunikere med politividnerne.
- Det har der ikke været, siger Stine Gry Johannessen og påpeger, at der først efter at denne sag kom frem er kommet klare retningslinjer.
- Når der så sker en fejl, bliver der meget tit kø ved håndvasken hos ledelsen, tilføjer hun.
Umiddelbart vil Trine Sorgenfri ikke anke dagens dom.
Det er uvist, hvad anklagemyndigheden vælger at gøre.
FacebookTwitterKopier linkEmner:Trine Sorgenfri (jurist)|Anklagemyndigheden|København|Christiania|Narkokriminalitet




https://www.dr.dk/nyheder/regionale/midtvest/trods-store-protester-kronvildt-og-daadyr-stortrives-ved-testcenter

Midt- og VestjyllandTrods store protester: Kronvildt og dådyr stortrives ved testcenter for kæmpevindmøllerBestanden af krondyr og dådyr er vokset kraftigt omkring testcenter i Thy.
Antallet af hjortevildt er vokset så kraftigt ved det nationale testcenter for vindmøller i Thy, at Naturstyrelsen nu arrangerer jagt for at regulere bestanden.
Af Helge Røjle og Mette Skov-Jensen19.
nov.
2018 kl.
15.
23Bemærk: artiklen er mere end 30 dage gammelLæs opDet tidligere så omstridte testcenter for store vindmøller ved Østerild i Thy er nu også blevet et center for hjortevildt.
Bestanden af krondyr og dådyr er vokset så kraftigt omkring testcentret, at Naturstyrelsen nu arrangerer jagt på dyrene.
- Der er rigtig meget kronvildt og dåvildt derude, fordi naturgenopretningen bare er lykkedes, siger Tommy Hansen, som er vildtkonsulent hos Naturstyrelsen Thy.
Naturstyrelsen har blandt andet lavet et større antal nye søer og sumpe ved testcentret, ligesom der er genskabt store lysåbne slette- og klitarealer, hvor der tidligere voksede en meget artsfattig nåleskov.
Stor ballade for syv år sidenDet nationale testcenter for kæmpevindmøller blev indviet i efteråret 2012.
Forud havde der været store protester mod anlæggelsen af centret.
Blandt andre lavede tilrejsende aktivister en lejr i skoven, hvor de protesterede med argumenter om, at testcentret ville ødelægge naturen og skade dyrelivet i området.
Men så galt er det altså ikke gået.
Tværtimod.
- Det er et perfekt sted for hjortevildtet at bo.
De har mad og dækning og får mange børn herude.
Og de bliver ikke generet af møllerne.
Vi har masser af eksempler på, at de græsser lige under møllerne, siger Tommy Hansen fra Naturstyrelsen Thy.
Læs også:Danmarks største vindmølle brændte op i sommer: Populær testplads står stadig gabende tomMange andre dyre- og fuglearter har også taget området ved testcentret til sig.
- Vi har skabt en helt anden artsdiversitet.
Nye arter er kommet ind i området, fortæller vildtkonsulenten.
Jagt rejser penge til ny naturNaturgenopretningen i Østerild kommer jægerne nu også til at nyde godt af.
Naturstyrelsen arrangerer to jagter i området i løbet af vinteren for at regulere bestanden af hjorte.
Den første jagt den 28.
november er en betalingsjagt.
- Det betyder, at vi får indtægter, som vi kan bruge på naturpleje og naturgenopretning, siger Tommy Hansen.
Læs også:Aggressive løse hunde skaber utryghed i plantage: Nu tager Naturstyrelsen affæreOg med de mange hjorte er jagten ved testcentret særdeles attraktiv for jægerne.
- Jagten blev udsolgt på bare ti minutter, siger Tommy Hansen.
Den anden jagt i området foregår den 3.
januar 2019.
FacebookTwitterKopier linkEmner:Naturstyrelsen|Jylland|Jagt|Naturbeskyttelse|Vindkraft




https://www.dr.dk/sporten/haandbold/championsleague/video-odense-playmakers-vidunderlige-underhaand-kaaret-til-cls

ChampionsleagueVIDEO Odense playmakers vidunderlige underhånd kåret til CL’s bedsteDanske Nadia Offendal scorede rundens bedste mål i Champions League, da Odense løb ind i en øretæve til franske Metz.
Af Johan Haarløv19.
nov.
2018 kl.
15.
18Bemærk: artiklen er mere end 30 dage gammelLæs opMens det meste af Odense Håndbolds kvinder i dag må vågne op med tunge håndboldtømmermænd efter klubbens store nederlag til franske Metz, har playmaker Nadia Offendal fået et personligt plaster på såret.
Hendes fuldstændig vidunderlige underhåndsscoring til 9-17 er nemlig blevet kåret til rundens bedste mål i Champions League.
24-årige Offendal slynger bolden rundt om kroppen på Metz-forsvarsspilleren, der går op for at presse hende, og videre op i krogen.
Du kan se målet i videoen over artiklen.
Som hold havde Odense imidlertid en sand off day.
Træner Jan Pytlicks hold fik en resultatmæssig snitter i Frankrig, hvor holdet tabte med 41-26.
Det fynske mandskab havde dog allerede inden kampen i Metz spillet sig videre i Champions League, men nederlaget betyder, at holdet tager færre point over til mellemrunden.
Hansens krølleI herrernes del af turneringen var der også danske lækkerier.
Bjerringbro-Silkeborgs færøske fløj Johan Hansen scorede rundens tredjebedste mål, da han ved stillingen 18-18 mod Tatran Presov krøller bolden hen over slovakkernes målmand.
Målet formåede dog ikke at give BSV nok momentum, for i sidste ende trak slovakkerne sig sejrrigt ud af kampen, som endte 30-29.
FacebookTwitterKopier linkEmner:Bjerringbro-Silkeborg Elitehåndbold|Odense|Bjerringbro|Odense Håndbold|Håndbold




https://www.dr.dk/nyheder/udland/samuelsen-efter-eu-moede-stor-opbakning-til-undersoege-iran-sanktioner

UdlandSamuelsen efter EU-møde: Stor opbakning til at undersøge Iran-sanktionerDanmark vil have Iran straffet for påstået plot om at dræbe iransk separatist i Ringsted.
Anders Samuelsen taler med EU's udenrigspolitiske chef, Federica Mogherini (til højre) og den franske Europa- og udenrigsminister Jean-Yves Le Drian (til venstre).
Af Andreas Lindqvist19.
nov.
2018 kl.
15.
20Bemærk: artiklen er mere end 30 dage gammelLæs opDer var stor lydhørhed for et dansk ønske om sanktioner mod Iran og opbakning til at undersøge, om det er muligt.
Sådan lyder det fra udenrigsminister Anders Samuelsen (LA), efter at han mødtes med sine kolleger fra resten af EU i Bruxelles tidligere i dag.
Det danske ønske om sanktioner er opstået, efter at PET sidst i oktober beskyldte Iran for at være i gang med planlægningen af et attentat mod en herboende iransk separatist i Ringsted.
Læs også:Anders Samuelsen til Irans udenrigsminister: Attentatplaner er "helt uacceptable"En norsk-iraner er fængslet i sagen, som også var årsagen til det trafikkaos, der opstod, da blandt andet broer og togtrafik i hele Danmark blev lukket ned 28.
september.
- Vi er kommet det skridt videre, at vi nu har fået sat gang i en teknisk proces, som kan afklare, om vi kan lave nogle sanktioner, som sender et meget klart signal til Iran om, at det er hele Europa, som står bag, siger Anders Samuelsen.
Danmark er ikke aleneSagen om de påståede attentatplaner mod den danske leder af ASMLA - Arab Struggle Movement for the Liberation of Ahwaz - var ifølge Samuelsen den direkte årsag til, at EU's udenrigsministre i dag vedtog at undersøge sanktionsmuligheder.
Men også andre steder i Europa beskyldes Iran for morderiske planer.
Frankrig offentliggjorde i oktober, at det mener at have forhindret et bombeangreb i sommer mod iranske oppositionsstøtter i Paris.
Og i Holland mistænkes Iran for at stå bag drabet på den daværende hollandske leder af ASMLA.
Læs også:Politikere: Iran skal straffes økonomisk for attentatplanerAnders Samuelsen understreger dog, at støtten ikke kun kommer fra de to lande.
Tværtimod bakkede alle op, da EU's udenrigspolitiske chef, Federica Mogherini, konkluderede, at der skulle tekniske undersøgelser i gang af mulighederne for at indføre sanktioner, siger udenrigsministeren.
- Der var ingen stemmer, som talte imod.
Alle talte for, og Mogherinis konklusion var der heller ingen, der talte imod.
Tværtimod sagde alle, som tog ordet, at det var det rigtige at gøre, siger Anders Samuelsen.
Skal holdes adskilt fra atomaftaleFør mødet understregede Federica Mogherini, at mulige sanktioner mod Iran på baggrund af blandt andet de påståede danske attentatplaner ikke skulle blandes sammen med atomaftalen med Iran.
Den har USA trukket sig fra.
Efterfølgende har landet indført flere runder sanktioner mod Iran.
EU ønsker til gengæld at blive i aftalen og vil ikke indføre sanktioner.
Læs også:Iran beder om dansk støtte i kampen mod USA's sanktionerOgså Anders Samuelsen understregede efter dagens møde, at atomaftale og attentatplaner ikke skulle blandes sammen.
- Nu er det konkluderet, at vi skal have gang i en teknisk proces, hvor vi skal kigge på, hvad vi konkret kan gøre, hvad vi kan tage af ekstra skridt, hvor vi selvfølgelig samtidig forsvarer atomaftalen.
Det er to adskilte ting.
Atomaftalen skal vi selvfølgelig forsvare, for den er i vores egen sikkerhedsinteresse, siger Anders Samuelsen.
Udenrigsministeren vil endnu ikke sige, hvilke sanktioner han forestiller sig, skal indføres mod Iran, eller hvornår de kan indføres.
Skal der indføres sanktioner, skal alle EU's medlemslandene bakke op.
FacebookTwitterKopier linkEmner:Anders Samuelsen (politiker)|EU|Federica Mogherini (politiker)|Iran|Sikkerhedspolitik




https://www.dr.dk/nyheder/regionale/oestjylland/mand-skudt-af-politi-efter-knivangreb

ØstjyllandMand skudt af politi efter knivangrebDen skudramte mand er ifølge Østjyllands Politi i kritisk tilstand.
Politiet er massivt til stede i Gellerup, efter at betjente har skudt en mand, der ifølge politiet overfaldt patruljen med kniv.
(© Dr Østjylland)Af Flemming Nielsen19.
nov.
2018 kl.
14.
35 | opdateret 19.
nov.
2018 kl.
17.
00Bemærk: artiklen er mere end 30 dage gammelLæs opØstjyllands Politi er massivt til stede i Gellerupparken i det vestlige Aarhus, efter en politipatrulje lidt efter klokken 13 skød mod en mand.
Manden blev ifølge Østjyllands Politi ramt af skud, efter han angreb en politipatrulje med kniv ved en bus på Karen Blixens Boulevard i Brabrand.
Han er ifølge politiet i kritisk tilstand.
- Vi er fortsat massivt til stede i området, mens vi efterforsker, oplyser Østjyllands Politi på Twitter.
Den Uafhængige Politiklagemyndighed, DUP, efterforsker nu sagen og har sendt efterforskere til stedet, forklarer specialkonsulent Christian Otto.
- Vi blev i dag klokken halv to orienteret af Østjyllands Politi om, at der havde været en episode ude i Brabrand ved en bus, hvor politiet havde afgivet skud mod en person, der blev ramt, siger han.
DUP sendte med det samme efterforskere afsted med henblik på at identificere og afhøre vidner og lave tekniske undersøgelser, ligesom de har efterforskere på politigården.
- Det fremgår direkte af Retsplejeloven, at når en person bliver ramt af politiets skud, så skal det efterforskes af Den Uafhængige Politiklagemyndighed, siger Christian Otto.
En mand er mandag blevet ramt af politiets skud i Brabrand, efter at han angreb en patrulje med kniv.
 En mand er mandag blevet ramt af politiets skud i Brabrand, efter at han angreb en patrulje med kniv.
 En mand er mandag blevet ramt af politiets skud i Brabrand, efter at han angreb en patrulje med kniv.
 En mand er mandag blevet ramt af politiets skud i Brabrand, efter at han angreb en patrulje med kniv.
(Foto: Mikkel Berg Pedersen/Scanpix © Copyright © 2018 Mikkel Berg Pedersen.
All rights reserverd according to Danish law.
For more information or to buy this image) En mand er mandag blevet ramt af politiets skud i Brabrand, efter at han angreb en patrulje med kniv.
 En mand er mandag blevet ramt af politiets skud i Brabrand, efter at han angreb en patrulje med kniv.
 En mand er mandag blevet ramt af politiets skud i Brabrand, efter at han angreb en patrulje med kniv.
1 / 7En mand er mandag blevet ramt af politiets skud i Brabrand, efter at han angreb en patrulje med kniv.
1 / 7En mand er mandag blevet ramt af politiets skud i Brabrand, efter at han angreb en patrulje med kniv.
2 / 7En mand er mandag blevet ramt af politiets skud i Brabrand, efter at han angreb en patrulje med kniv.
3 / 7En mand er mandag blevet ramt af politiets skud i Brabrand, efter at han angreb en patrulje med kniv.
(Foto: Mikkel Berg Pedersen/Scanpix © Copyright © 2018 Mikkel Berg Pedersen.
All rights reserverd according to Danish law.
For more information or to buy this image)4 / 7En mand er mandag blevet ramt af politiets skud i Brabrand, efter at han angreb en patrulje med kniv.
5 / 7En mand er mandag blevet ramt af politiets skud i Brabrand, efter at han angreb en patrulje med kniv.
6 / 7En mand er mandag blevet ramt af politiets skud i Brabrand, efter at han angreb en patrulje med kniv.
7 / 7Christian Otto kan ikke sige, hvad der fik politiet til at trække deres våben.
- Det vil være alt for tidligt at sige noget om.
Det er det, vores efterforskning skal afklare, siger han.
Politiklagemyndigheden efterlyser vidner, der har overværet skudepisoden eller har øvrige oplysninger i sagen.
Myndigheden kan kontaktes på telefon 41783500.
Opdateret 19/11/2018 17:00: Sproglig præcisering af udtrykket "skudt af".
Opdateret 19/11/2018 15:05 med kommentar fra Den Uafhængige Politiklagemyndighed.
Opdateret 19/11/2018 14:48 med foto fra stedet.
FacebookTwitterKopier linkEmner:Østjyllands Politi|Den Uafhængige Politiklagemyndighed|Politi|Jylland|Aarhus




https://www.dr.dk/nyheder/penge/nykredit-erkender-vi-kendte-formalet-med-tvivlsom-udbyttefond

Afsløring af skatteskandaleSe temaPengeNykredit erkender: Vi kendte formålet med tvivlsom udbyttefondNykredit afviste i sidste uge at kende idé bag fond med 17 milliarder kroner, som blev brugt til udbyttefidus.
Mellem fem og ti ansatte i Nykredit kendte til, at Nordea oprettede fond for at spekulere i refusion med udbytteskat.
(Arkivfoto) 19.
nov.
2018 kl.
15.
24Bemærk: artiklen er mere end 30 dage gammelLæs opFlere ansatte i Nykredit vidste godt, at Nordea i 2008 oprettede en fond, som blev brugt til at spekulere i fusion med schweizisk udbytteskat.
Det skriver Børsen.
I sidste uge afviste Nykredit ellers at kende til formålet med fonden, som Nordea fik oprettet under en kapitalforening, som havde adresse hos Nykredit.
Fonden havde 17 milliarder kroner og handlede med schweiziske aktier omkring det tidspunkt, hvor selskaber betaler udbytter fra aktier.
Det gav mulighed for uretmæssigt at kræve refusion af schweizisk udbytteskat.
- Vi skulle selvfølgelig ikke have sagt ja til at administrere en fond, der blev brugt til sådan en aktivitet, siger Nykredits pressechef, Jens Theil, til Børsen.
- Der har tilsyneladende været større fokus på, hvad man kunne, end hvad man burde.
Det er en klar fejl.
Det var det dengang, og det ville det også være i dag, siger han.
Læs også:Hvidvaskfrygt får Nordea-aktien til at rasleFem-ti ansatte kendte til fondens formålHan forklarer, at Nykredit i første omgang svarede det modsatte, fordi man i gamle dokumenter ikke kunne se, at ansatte skulle have kendt til fondens formål.
Senere har koncernen dog fundet nyt materiale, der viser, at fem-ti ansatte i Nykredit kendte til fondens reelle formål, før den blev oprettet.
Nogle af dem er fortsat ansat i Nykredit.
På nuværende tidspunkt er Nykredit fortsat ved at undersøge sagen til bunds, og derfor vil finanskoncernen ikke spekulere i, om det får konsekvenser for ansatte.
Den pågældende kapitalforening, hvor fonden lå under, har haft Finanstilsynets bestyrelsesformand, David Lando, i bestyrelsen.
Han afviste i sidste uge at have haft kendskab til, hvad fonden blev brugt til.
Pressechef Jens Theil siger, at der ikke er noget, som tyder på, at bestyrelsen var orienteret om formålet med fonden.
Nordea erkendte i sidste uge, at det var en fejl at investere i fonden.
- Det korte af det lange er, at vi dengang gjorde noget, som vi hverken med nutidens eller datidens briller burde have gjort det.
Beslutningen om at investere i den fond var forkert, sagde risikochef Julie Galbo.
/ritzau/FacebookTwitterKopier linkEmner:Nykredit|Nordea|Finanstilsynet|Pengeinstitutter




https://www.dr.dk/nyheder/indland/foedselsdagstaesk-paa-gymnasium-en-virkelig-dum-practical-joke-der-er-gaaet-alt

Indland'Fødselsdagstæsk' på gymnasium: 'En virkelig dum practical joke, der er gået alt for langt'Voldsepisode i forbindelse med et fødselsdags-ritual på Roskilde Katedralskole er ikke et velkendt problem.
De 10 gymnasieelever, som gav en anden elev såkaldte fødsesldagstæsk, er blevet midlertidigt eller permanent bortvist fra skolen - og episoden er blevet meldt til politiet.
Af Stine Delfs19.
nov.
2018 kl.
14.
01 | opdateret 19.
nov.
2018 kl.
15.
59Bemærk: artiklen er mere end 30 dage gammelLæs op- Det kom lidt som et chok for mig – det er nemlig ikke et fænomen, jeg kender til.
Sådan lyder det fra Malte Sauerland-Paulsen, som er formand for Danske Gymnasieelevers Sammenslutning.
Reaktionerne kommer, efter at en video fra Roskilde Katedralskole har floreret på de sociale medier.
På videoen kan man se, hvordan 10 drenge slår og sparker til en 16-årig dreng, imens han ligger ned.
Det skulle efter sigende have været et fødselsdags-ritual, hvor drengen på sin 16-års fødselsdag skulle modtage 16 sekunders slag og spark fra sine skolekammerater.
De 10 formodede overfaldsmænd er nu blevet midlertidigt eller permanent bortvist fra skolen - og episoden er blevet meldt til politiet.
Læs også:Ti elever bortvist fra gymnasium: 16-årig fik "fødselsdagstæsk" i 16 sekunderBirgitte Vedersø, som er formand for Danske Gymnasier, har heller ikke hørt om lignende episoder.
- Det har jeg aldrig hørt om før.
Aldrig, siger hun.
Ifølge Malte Sauerland-Paulsen virker episoden til at være et indgroet fænomen i dét lokalområde, hvor videoen er optaget – og altså ikke en generel tendens.
Men rektoren på Roskilde Katedralskole, hvor voldsepisoden skete, Claus Niller Nielsen afviser, at ”fødselsdagstæsk” er en velkendt ting på gymnasiet:- Det er aldrig sket hos os før, siger han.
En dum, practical jokeDet er stadig uvist, hvorvidt episoden var drengestreger, som er løbet løbsk, eller om der er tale om en mere alvorlig form for mobning.
- Jeg betragter denne her episode som en virkelig, virkelig dum og dårlig "practical joke", der er gået alt for langt.
Det har unge mennesker jo sådan set altid gjort, derfor skal skolerne indimellem træde i karakter og sige fra, siger Birgitte Vedersø og fortsætter:- At få tæsk er ikke bare en naturlig del af at gå i gymnasiet.
Dér skal skolen naturligvis gribe ind.
Her er simpelthen noget, som er gået amok - og det er man nødt til at gøre klart for de unge.
Selvom elevformand Malte Sauerland-Paulsen ikke mener, at episoden er udtryk for en generel tendens, vil han alligevel gerne sætte et større fokus på vold i de danske gymnasier.
- Jeg tror, at der foregår mere vold på gymnasierne, end man umiddelbart tror.
Derfor vil vi gerne sætte vold på dagsordenen og generelt kigge på, hvorfor det her sker, siger han.
Videre sag afhænger af offerets samarbejde med politietRektor Claus Niller Nielsen vil ikke fortælle, hvor voldsomt fødselaren er blevet skadet af overfaldet.
Han vil heller ikke sige, om det er offeret eller skolens ledelse, der har anmeldt episoden til politiet.
Hos Midt og Vestsjællands Politi bekræfter man episoden over for DR Nyheder og forklarer, at det er skolen, der har anmeldt den til politiet.
- Nu skal vi så prøve at finde ud af, hvilke skader offeret har fået, og om han overhovedet vil samarbejde med politiet.
Som standard skal offeret medvirke til at lade sig undersøge af en læge og afgive forklaring til os, men hvis han ikke ønsker at samarbejde, er det ikke sikkert, at vi har nok beviser til at gå videre med sagen, siger Martin Bjerregaard, kommunikationsrådgiver ved Midt og Vestsjællands Politi.
Elevrådet støtter ledelsenFormand for elevrådet på Roskilde Katedralskole Nicolas Ditlev Fromsejr fortæller i en pressemeddelelse til DR, at de i elevrådet tager afstand fra episoden.
- Vi vil gerne understrege, at dette er en enkeltstående handling, som aldrig før har fundet sted i skolens historie.
Det er altså IKKE en tradition på skolen.
Derudover skriver han, at man fra elevrådets side støtter skolen i dens håndtering af sagen.
- Selvfølgelig har sagen skabt forvirring blandt eleverne, men da der er tale om et enkelt tilfælde og enkeltstående personer, støtter vi som elevråd op omkring ledelsens beslutninger, og at sagen bliver behandlet efter de forskrifter, der er udstukket, skriver Nicolas Ditlev Fromsejer til slut.
FacebookTwitterKopier linkEmner:Midt- og Vestsjællands Politi|Vold|Gymnasiale uddannelser|Roskilde|Sjælland




https://www.dr.dk/nyheder/politik/ny-aftale-bloder-op-pa-krav-til-ghettoboliger

Regeringens ghettoudspilSe temaPolitikNy aftale bløder op på krav til ghettoboligerEn tillægsaftale skal forhindre, at velfungerende boligområder rives ned eller omdannes mere end nødvendigt.
Finlandsparken i Vejle kan komme i klemme med de nye regler, fordi det er svært at lave de eksisterende familieboliger om til ungdoms- eller ejerboliger.
19.
nov.
2018 kl.
14.
55Bemærk: artiklen er mere end 30 dage gammelLæs opFlere hundrede almene boliger risikerer at skulle rives ned, når nye regler for udsatte boligområder snart træder i kraft.
Men en ny aftale mellem de partier, der tidligere i år stod bag den såkaldte ghettopakke, skal forsøge at afbøde nedrivning af sunde boliger.
Aftalen betyder, at afdelinger i boligforeninger med under 2100 beboere, hvor kriminaliteten ikke er for høj, kan få dispensation fra kravet om, at højst 40 procent af boligerne skal være almene familieboliger.
I stedet kan man i disse seks områder, som aftalen omfatter, få lov til at bevare en større antal af boligerne, som de er.
Præcis hvor meget, der kan dispenseres, er op til boligministeren.
Udfordringer med kriminalitet og arbejdsløshedDansk Folkepartis boligordfører, Merete Dea Larsen, står ved de oprindelige intentioner med aftalen.
Men hun og de øvrige ordførere er blevet præsenteret for mulige uheldige virkninger af de nye regler.
- Vi undgår ikke at skulle tage hånd om det her, for man har jo nogle udfordringer i forhold til kriminalitet og arbejdsløshed i de hårde ghettoer.
- Men vi indfører en ekstra dispensationsmulighed, der prøver at tage højde for, at nogle afdelinger kan være velfungerende, siger hun.
Det har dog været vigtigt for Dansk Folkeparti at få gjort noget ved områder med høj kriminalitet.
- Det er utrygheden i disse områder, der har været afgørende for mig.
Og kriminalitet er nok den mest utryghedsskabende faktor, der findes, siger hun.
- Derfor kommer vi formentlig ikke uden om at skulle rive boliger ned.
- Men der er mange muligheder i det her, og det handler om at finde mulighederne frem for begrænsninger, siger hun.
Læs også:Bredt flertal bag ghettoaftale: Staten skal kunne overtage og lukke udsatte boligområderKommuners og boligforeningers beslutningSocialdemokratiets boligordfører, Kaare Dybvad, mener også, at med den nye tillægsaftale har partierne forhindret, at velfungerende boligområder bliver ramt uhensigtsmæssigt af de nye regler.
- Jeg kan ikke love, at der ikke bliver revet boliger ned i de områder, for det er i sidste ende kommunen og boligforeningerne, der skal beslutte det.
- Men det er helt åbenlyst, at der er mulighed for at undgå det, hvis man vil.
Han peger på, at man i nogle af de boligområder, hvor man allerede har lavet en plan for, hvad der skal ske, har begrænset antallet af nedrivninger betragteligt.
Og at man eksempelvis i Taastrupgaard i Høje Taastrup Kommune erstatter nedrevne boliger med nybyggeri.
Kristeligt Dagblad fortæller mandag, hvordan man i Finlandsparken i Vejle kan komme i klemme med de nye regler, fordi det er svært at lave de eksisterende familieboliger om til ungdoms- eller ejerboliger.
Derfor risikerer man at måtte rive et stort antal lejligheder ned, som for nylig ellers er blevet renoveret for et stort millionbeløb.
Finlandsparken er blandt de seks områder, der bliver omfattet af den nye tillægsaftale.
/ritzau/FacebookTwitterKopier linkEmner:Bolig|Kaare Dybvad (politiker)|Merete Dea Larsen (politiker)|Høje-Taastrup Kommune|Taastrup




https://www.dr.dk/nyheder/regionale/oestjylland/minister-om-studiekoks-paa-aarhus-universitet-det-er-ikke-i-orden

ØstjyllandMinister om studiekoks på Aarhus Universitet: 'Det er ikke i orden'Nuværende studerende risikerer ligesom færdiguddannede at skulle forlænge studierne, oplyser universitetet.
Både færdiguddannede og studerende på Aarhus Universitet risikerer at skulle tage et ekstra semester.
Nu vil uddannelses- og forskningsminister Tommy Ahlers (V) kontakte alle relevante universiteter for at sikre, at samme fejl ikke gentager sig.
Arkivfoto.
Af Gitte Hansen og Flemming Nielsen19.
nov.
2018 kl.
14.
22Bemærk: artiklen er mere end 30 dage gammelLæs opUddannelses- og forskningsminister Tommy Ahlers (V) kritiserer, at kandidater og studerende på Aarhus Universitet kan få forlænget deres uddannelse med tilbagevirkende kraft.
Gennem ti år har universitetet nemlig overset, at sidefag, der læses på et andet fakultet end hovedfaget, skal forlænges med et semester.
Uddannelses- og forskningsminister Tommy Ahlers (V) har kommenteret sagen i en kort skriftlig udtalelse til DR.
Det er ikke i orden, og det skal der rettes op på.
Tommy Ahlers (V), uddannelses og forskningsminister.
- Det her er rigtig ærgerligt, og det går ud over studerende, der har troet, at alt var, som det skulle være.
Det er ikke i orden, og det skal der rettes op på.
Jeg har bedt mit ministerium om at kontakte alle de universiteter, der uddanner gymnasielærere, så vi kan afklare, at der ikke er flere problemer, skriver Tommy Ahlers.
Læs også:Universitet erkender fejl: Færdiguddannede skal tilbage på skolebænkenOg det er ikke kun færdiguddannede kandidater fra Aarhus Universitet, der risikerer at skulle læse et semester mere på en uddannelse, som de troede, at de for længst havde afsluttet.
Også en række nuværende studerende kan få forlænget deres studietid med et halvt år:Det her er en meget ulykkelig sag for alle berørte.
Både for dem, der er blevet færdige med deres studier og for dem, der er i gang for nuværende.
Kristian Thorn, vicedirektør for uddannelse på Aarhus Universitet.
- Det her er en meget ulykkelig sag for alle berørte.
Både for dem, der er blevet færdige med deres studier og for dem, der er i gang for nuværende, lyder det fra Kristian Thorn, der er vicedirektør for uddannelse på Aarhus Universitet.
200 færdiguddannede har fået brev om, at de kan være berørt, hvis de ikke i mellemtiden har taget videreuddannelsen pædagogikum, som det kræves af kommende gymnasielærere.
Men studieforlængelse kan altså også ramme en række af de nuværende studerende.
- Dem er vi også i tæt dialog med, siger Kristian Thorn.
Universitetet har sendt et brev til de studerende om situationen.
- Vi vil indgå i en samtale om, hvordan de får forlænget deres studier.
Det vil som udgangspunkt være SU-berettiget, og vi vil selvfølgelig gøre alt, hvad vi kan for at hjælpe dem og tilpasse deres studieprogram, så det fungerer, siger Kristian Thorn.
FacebookTwitterKopier linkEmner:Tommy Ahlers (politiker)|Venstre|Aarhus Universitet|Uddannelse|Videregående uddannelser




https://www.dr.dk/nyheder/politik/boligdirektor-ryster-pa-hovedet-af-ghettoplan

Regeringens ghettoudspilSe temaPolitikBoligdirektør ryster på hovedet af ghettoplanSundparken i Horsens har brugt 350 millioner på renovering.
Alligevel risikerer boligerne at blive revet ned.
Selvom boligforeninger har investeret milliarder i at renovering, kan de blive tvunget til at rive hundredvis af boliger ned.
(Arkivfoto) 19.
nov.
2018 kl.
15.
05Bemærk: artiklen er mere end 30 dage gammelLæs opDer er sat mursten på betonen, og køkkener og badeværelser er renoveret.
Alligevel kan regeringens plan for ghettoer tvinge boligforeninger til at rive boligerne ned.
Boliger, der i nogle tilfælde er postet milliarder i at renovere inden for de seneste år.
Michael Meldgaard, der er direktør for boligselskabet Odingaard i Horsens, ryster på hovedet.
- Det her er helt galt.
Vi hører meget om genbrug, cirkulær økonomi, og at man ikke skal smide tingene ud.
Vi kan blive tvunget til at rive over 300 lejligheder ned, som er velfungerende, og hvor beboerne er glade for at bo, siger han.
Odingaard er en del af det udsatte boligområde Sundparken, der er på ghettolisten.
Virkeligheden er ikke triste hvide blokkeHer brugte Landsbyggefonden i 2000 250 millioner kroner på efterisolering, nye tag og køkkener.
I 2015 kom turen til badeværelserne, hvilket kostede 95 millioner kroner - en udgift, som beboerne selv finansierede.
- Regeringen vil gerne vise billedet af nogle triste hvide blokke, men sådan er virkeligheden altså ikke, siger Michael Meldgaard.
Tvinges boligforeningen til at rive boligerne ned, så skal 800 mennesker genhuses, og det kan ifølge Michael Meldgaard blive svært at finde noget ledigt i kommunen.
- Horsens er en by i vækst med 1000 tilflyttere om året.
Vi har få ledige boliger, og slet ikke nogle, der er ligeså billige, siger Michael Meldgaard.
Læs også:Ny aftale bløder op på krav til ghettoboligerIfølge ghettoplanen skal 16 hårde ghetto-områder nedbringe andelen af familieboliger til 40 procent, mens 60 procent skal være private boliger eller ungdoms- og ældreboliger.
Det gælder områder som Mjølnerparken i København og Vollsmose i Odense, men også ni mindre omtalte områder.
Foruden Horsens er områder i Holbæk, Slagelse, Esbjerg, Fredericia, Kolding og Vejle på listen.
I de ni områder bor der 16.
000 mennesker.
Analysen viser, at de er på ghettolisten, fordi de tilsammen har 500 for mange uden for arbejdsmarkedet og 17 for mange dømte.
/ritzau/FacebookTwitterKopier linkEmner:Bolig|Horsens|Socialforhold|København|Socialpolitik




https://www.dr.dk/nyheder/politik/erhvervslivet-kinas-investeringer-i-danmark-er-ikke-problemet-det-er-manglen-paa-dem

PolitikErhvervslivet: Kinas investeringer i Danmark er ikke problemet - det er manglen på demDen største grund til bekymring er Kinas manglende interesse for at investere i Danmark, lyder det.
Mens regeringen bekymrer sig om politisk pres fra kinesiske investeringsfonde, bekymrer dansk erhvervsliv sig i højere grad om kinesernes manglende interesse for at investere i Danmark til trods for det ene erhvervsfremstød efter det andet.
Af Line Jenvall19.
nov.
2018 kl.
12.
40Bemærk: artiklen er mere end 30 dage gammelLæs opDet er ikke kinesiske opkøb af vigtig dansk infrastruktur, der bør give anledning til bekymring i Danmark.
Vores største problem er tværtimod kinesernes manglende lyst til at skyde penge i danske initiativer og virksomheder.
Sådan lyder det fra dansk erhvervsliv som reaktion på, at regeringen arbejder på et nyt lovforslag.
Det skal skabe en stopklods over for udenlandske investorer, når de afgiver et købstilbud på vigtig dansk infrastruktur.
Det betyder, at Danmark kan sige nej tak, hvis statsejede investeringsfonde fra for eksempel Kina, ønsker at købe sig ind i danske havne, lufthavne, el- eller mobilnet.
Læs også:Frygter for salg af energi og veje: Regeringen vil have nødbremse over for udenlandske investorerFrygten går fra politisk hold på, at andre lande - særligt Kina - fra den position kan presse sig til politisk indflydelse i Danmark.
Vi skal nok lige præcis i Danmark ikke være så bekymrede for den her slags kinesiske investorer, for hidtil har vores største problem været, at det har været utrolig svært for os at tiltrække kinesiske investorerPeter Thagesen, Underdirektør i DI- De få eksempler, der har været på det, de er vitterligt få, siger Peter Thagesen, der er underdirektør i DI.
Han henviser til et tilfælde i Tyskland, hvor udenlandske investeringer i en stor robotvirksomhed risikerede at placere tysk teknologisk udvikling i hænderne på den kinesiske stat.
Det er blandt andet den sag, der har fået lovgivere over hele Europa op på dupperne.
- Men vi skal nok lige præcis i Danmark ikke være så bekymrede for den her slags kinesiske investorer, for hidtil har vores største problem været, at det har været utrolig svært for os at tiltrække kinesiske investorer, vurderer Peter Thagesen.
Opgaven kræver omhuDet betyder ikke, at regeringen med forslaget har sat en gal kurs, men politikerne bevæger sig ud i et farvand, hvor de skal navigere meget omhyggeligt for ikke at spille hasard med den vækst og udvikling, der følger med udenlandske investeringer, mener han.
Man har kunne proppe stort set alting ned i, hvad der rummer strategiske interesser, og hvad der er en strategisk vigtig sektor for et landMichael Bremerskov Jensen, chefkonsulent i Dansk ErhvevSamme melding kommer fra Dansk Erhverv.
- Man skal være meget omhyggelig med at definere afgrænsningen på sektorniveau for de her screeninger, siger chefkonsulent for international handel Michael Bremerskov Jensen med henvisning til regeringens planer.
En såkaldt nødbremse overfor udenlandske investeringer, der skal gøre det muligt for politikerne at gribe ind, risikerer at åbne op for politisk styring af erhvervslivet – også på områder, som ikke er kritisk infrastruktur.
- Historisk set har den her type screeninger været meget elastiske, og man har kunnet proppe stort set alting ned i, hvad der rummer strategiske interesser, og hvad der er en strategisk vigtig sektor for et land, siger han.
Kina er en særlig størrelseFinansminister Kristian Jensen (V) fortæller, at sigtet med den bebudede lov er, at Danmark skal sikre sig mod det værste: At nogle vil benytte ejerskabet af kritisk infrastruktur til at presse Danmark til at gøre eller mene noget specielt.
Læs også:USA vil holde Kina væk fra lufthavnsbyggeri i Grønland- Vi skal være bedst muligt rustet til en tid, hvor statsfonde og statsejede virksomheder kommer til at spille en meget mere aktiv rolle, end det vi har set tidligere, siger Kristian Jensen.
Fra erhvervsorganisationerne er der da også grundlæggende forståelse for det politiske ønske om en nødbremse, der, som forsvarsminister Claus Hjort Frederiksen (V) siger til Ritzau, primært er rettet mod Kina.
- Kina er en kæmpe global investor, og de har meget store midler.
De går meget systematisk til værks, og de investerer ikke kun med private midler, men også med statslige midler, og det er det, der er det helt specielle, siger Peter Thagesen fra DI.
- Det er helt fair, at man fra politisk side har en nødbremse og kan gå ind og sige: Den investor eller den investering er man ikke interesseret i, siger han.
Afhænger af detaljenDansk Erhvervs chefkonsulent, Michael Bremerskov Jensen, er enig.
- Meget af det afhænger af detaljen i det her forslag: Hvilke sektorer man udvælger, og hvad proceduren skal være for at screene, for i udgangspunktet er udenlandske investeringer i Danmark vigtige.
- Når det er sagt, så er der områder, der er følsomme: Infrastruktur, telekommunikation og andre områder, hvor det er en god idé at kigge efter, hvem der er den mulige investor, siger han.
På europæisk plan har Kina ifølge det amerikanske erhvervsmedie Bloomberg investeret 2.
000 milliarder kroner i Europa over de seneste ti år.
I Danmark løber de kinesiske investeringer op i to milliarder kroner i samme periode – et beløb der vel at mærke ikke står mål med, hvad danske virksomheder investerer i Kina.
FacebookTwitterKopier linkEmner:Kina|Kristian Jensen (politiker)|Venstre|Erhverv|Virksomhedsøkonomi




https://www.dr.dk/nyheder/indland/dansk-mand-mister-pas-og-udvises-tilslutning

IndlandDansk mand mister pas og udvises for IS-tilslutningHøjesteret går imod by- og landsret og fratager 28-årig mand sit danske statsborgerskab.
Den danske Højesteret har, siden den blev nedsat af Frederik III i 1661, haft sæde i København.
19.
nov.
2018 kl.
12.
28Bemærk: artiklen er mere end 30 dage gammelLæs opEn dansk-tuneser med kone og barn får frataget sit danske statsborgerskab og udvises for bestandigt for at have tilsluttet sig Islamisk Stat i Syrien.
Det har Højesteret besluttet, og dommen går imod både Retten på Frederiksberg og Østre Landsret.
Den 28-årige Adam Johansens mor er fra Færøerne, og faren er tuneser.
Han er vokset op i Danmark, hvor han også selv har stiftet familie.
Hustruen og sønnen forlod han dog, da han rejste til Syrien - ifølge eget udsagn for at "gøre en forskel".
Ved Østre Landsret blev han idømt fire års fængsel.
Højesteret har udelukkende taget stilling til spørgsmålet om mandens danske statsborgerskab.
Højesteret har i sin afgørelse især lagt væt på alvoren og karakteren af den begåede kriminalitet, samt at mandens familieliv og privatliv i Danmark ikke talte afgørende imod frakendelse af dansk indfødsret og udvisning.
/ritzau/FacebookTwitterKopier linkEmner:Islamisk Stat|Højesteret|Syrien|Domstole|Færøerne




https://www.dr.dk/nyheder/indland/anklager-faar-faengselsstraf-lyve-i-retten

Fra hashsag til retsskandaleSe temaIndlandAnklager får fængselsstraf for at lyve i rettenEksanklager Trine Sorgenfri straffes med fire måneders fængsel - heraf er en måned ubetinget.
Forsvarerne i en stor retssag mod hashsælgere på Christiania fornemmede, at der havde været en tæt og problematisk kontakt mellem anklageren og politividnerne.
Det fik sagen til at rulle.
Af Emma Toft19.
nov.
2018 kl.
12.
59Bemærk: artiklen er mere end 30 dage gammelLæs opDen tidligere anklager Trine Sorgenfri straffes med fire måneders fængsel - heraf en måneds ubetinget fængsel - for at have løjet i retten og forsøge at få vidner til at dække over det.
Sådan lyder det i en dom fra Frederiksberg Byret i dag.
Sagen er blevet kaldt usædvanlig og alvorlig, fordi en nu tidligere anklager selv er endt på anklagebænken.
Her har hun været tiltalt for at lyve i retten om sin kontakt til tre politividner og forsøge at få de tre vidner til at dække over det, mens en stor sag mod 11 hashsælgere fra Pusher Street på Christiania kørte i landsretten i efteråret 2016.
Trine Sorgenfri var anklager i denne sag.
Denne del af sagen er hun kendt skyldig i.
Ved fastsættelse af straffen har retten lagt vægt på, at anklagemyndighedens virke skal være kendetegnet ved tillid og troværdighed.
Men retten har også lagt stor vægt på, at "tiltaltes handlinger er udført under et stort arbejdspres uden ledelsesmæssig støtte", står der i dommen.
Frikendt for nogetTrine Sorgenfri har også været tiltalt for at forsøge at påvirke politividnerne ved at sende dem flere spørgsmål om sagen, inden de skulle afgive vidneforklaring.
Det må en anklager ikke.
En anklager må kun have kontakt af praktisk karakter med vidner, inden de skal vidne i en straffesag.
Politividnerne havde arbejdet undercover på Christiania, hvor de havde indsamlet video og observationer af hashsælgerne over en længere periode i forbindelse med en højtprofileret politiaktion mod hashhandel - kaldet operation Nordlys.
Politividnernes vidneudsagn var vigtige under retssagen mod hashsælgerne.
Denne del af sagen er eksanklageren blevet frikendt for, fordi den tætte kontakt mellem anklager og politividner var praksis i alle sagerne om hashsalg i Pusher Street, skriver byretten.
Tilstod under sagenForud for retssagen lød det, at Trine Sorgenfri nægtede sig skyldig, men under retssagen valgte hun at tilstå flere af sagens forhold.
Hun fortalte, at hun havde været presset og derfor havde "jokket i spinaten".
Derfor blev 15 vidner og flere retsdage aflyst.
Under sagen sagde hun også, at hun havde løjet for retten for at undgå, at mails udvekslet med politividnerne med "frokostbordsagtig snak" om forsvarere og dommere kom frem i lyset.
Anklager Torben Thygesen havde krævet anklageren straffet med et halvt års ubetinget fængsel.
Han havde også krævet, at hun fik frataget sig ret til at arbejde som advokat i tre år.
Sådan gik det ikke.
Trine Sorgenfri har med dommen fået lov til at beholde sin advokatbeskikkelse.
I modsætning hertil havde eksanklagerens forsvarer, advokat Stine Gry Johannessen, argumenteret for, at bøde eller en kort, betinget straf ville være nok.
OpdateresFacebookTwitterKopier linkEmner:Trine Sorgenfri (jurist)|Retsvæsen|Christiania|Kriminalitet|Frederiksberg




https://www.dr.dk/nyheder/udland/18-saudiarabere-ma-ikke-rejse-ind-i-schengen

Khashoggi-sagenSe temaUdland18 saudiarabere må ikke rejse ind i SchengenDe 18 er mistænkt for være involveret i mordet på Jamal Khashoggi og forbydes indrejse i 26 europæiske lande.
18 saudiarabere mistænkt for at stå bag mordet på Jamal Khashoggi er forbudt indrejse i flere Schengen-lande.
19.
nov.
2018 kl.
12.
18Bemærk: artiklen er mere end 30 dage gammelLæs op18 saudiarabere bliver nægtet indrejse til alle 26 lande i Schengen-samarbejdet på grund af deres rolle i drabet på journalisten Jamal Khashoggi.
Det oplyser Tysklands udenrigsminister, Heiko Maas, ifølge nyhedsbureauet AP ved mødet mellem EU's udenrigsministre i Bruxelles.
Læs også:Tyrkisk chefanklager: Khashoggi blev kvaltIfølge Maas var de 18 personer, hvis navne ikke kan offentliggøres af hensyn til tysk lovgivning om privatliv, med til at slå journalisten ihjel, da han besøgte Saudi-Arabiens konsulat i Istanbul 2.
oktober.
Ud over de 26 lande i Schengen-samarbejdet sker indrejseforbuddet ifølge Maas i koordination med Storbritannien, som ikke er medlem af samarbejdet.
Hvad det dækker over, står ikke klart.
/ritzau/FacebookTwitterKopier linkEmner:Jamal Khashoggi (journalist)|Saudi-Arabien|EU|Storbritannien|EU-forhold




https://www.dr.dk/nyheder/viden/teknologi/derfor-bruger-vi-kilo-meter-og-liter-og-ikke-pund-unse-eller-bimpel






https://www.dr.dk/sporten/fodbold/landsholdet/hareide-har-styr-paa-defensiven-nu-skal-offensiven-inspireres-af-spanien

LandsholdetHareide har styr på defensiven: Nu skal offensiven inspireres af SpanienLandsholdet skal blive farligere i det etablerede spil, siger Hareide og medgiver, at det er et ambitiøst mål.
Danmarks landstræner Aage Hareide under pressemødet, forud for mandagens kamp mod Irland, på Ceres Park i Aarhus, søndag den 18.
november 2018.
.
 19.
nov.
2018 kl.
11.
20Bemærk: artiklen er mere end 30 dage gammelLæs opLandstræner Åge Hareide kan sætte flueben ud for defensiven på fodboldlandsholdet.
Nordmanden har derfor sat kræfterne ind på at forbedre offensiven, og han lader sig inspirere af Spanien.
Spanierne mestrer det etablerede angrebsspil og kan skabe målchancer efter lange periode med boldbesiddelse.
Det skal danskerne også kunne, siger Åge Hareide.
- Vi skal blive endnu bedre på bolden.
Jeg så Spanien spille mod Wales (4-1-sejr i oktober, red.
), og når man ser på deres omgang med bolden, kan man se, at vi skal blive endnu bedre til det.
Læs også:Landsholdet jagter det perfekte år mod Irland- Vi har spillere som Lasse Schöne, Thomas Delaney og Christian Eriksen, som er gode med bolden.
Men vi skal blive endnu bedre til at holde fast i bolden længere fremme på banen.
- Vi kan godt køre kontraangreb, som vi gjorde mod Wales, for der er vi ret stærke, fordi vi har god speed i benene, men vi skal blive endnu bedre til at holde fast i bolden, når vi har flyttet os ind på banens sidste tredjedel.
- Vi skal køre lidt længere angreb og komme til chancer, siger Åge Hareide.
Læs også:Danmark sikrer sig oprykning i ny fodboldturneringSpørgsmål: Er det ikke det sværeste i fodbold?
- Det er det absolut sværeste.
Som landstræner er det svært at arbejde med, for vi har ikke tiden.
Som klubtræner kan man arbejde med detaljerne, og man kan bygge spillet op med to, tre eller fire spillere og sætte de rigtige bevægelser sammen.
- Med landshold er det svært at få nok tid til det.
Vi bruger de to første dage af hver eneste landsholdslejr til at hvile spillerne.
Vi har mere teori end praksis, så spillerne har friske ben til kampene, siger Åge Hareide.
Læs også:Nørgaard afløser karantæneramt Delaney i landsholdstruppenI år har han kunnet se sine spillere score 12 mål i 12 landskampe fraregnet vikarlandsholdets kamp mod Slovakiet og straffesparkskonkurrencen mod Kroatien ved VM.
I den anden ende har Danmark lukket tre mål ind.
Landsholdets næste og sidste mulighed for at teste nye angrebsåbninger er mandag aften, hvor Danmark møder Irland i Nations League.
Kampen begynder 20.
45.
/ritzau/FacebookTwitterKopier link




https://www.dr.dk/nyheder/penge/whistleblower-til-folketinget-flere-selskaber-var-falske

Hvidvask i Danske BankSe temaPengeWhistleblower til Folketinget: Flere selskaber var falskeHan sendte fire rapporter om hvidvask til Danske Bank, men banken gjorde ingenting.
Whistleblower Howard Wilkonson fortalte i dag offentligheden om gentagne advarsler til Danske bank.
Af Jesper Knudsen19.
nov.
2018 kl.
11.
59 | opdateret 19.
nov.
2018 kl.
13.
41Bemærk: artiklen er mere end 30 dage gammelLæs opDer var ingen alarmklokker, der ringede hos den daværende chef for handelsafdelingen i Danske Banks estiske filial i i 2012.
Men da en stor amerikanske bank bad om at få lukket en konto med henvisning til hvidvaskproblemer hos den estiske filial, begyndte Howard Wilkinson selv at undersøge sagen.
Og i de efterfølgende måneder sendte han intet mindre end fire hvidvaskrapporter til Danske Bank i København.
Det forklarede han i dag på en offentlig høring i Folketinget.
- Først om én virksomhed i december 2013.
Og så tænkte jeg: Var det her bare et enkeltstående tilfælde?
Eller var der noget systematisk i det her?
Så i januar 2014 kiggede jeg på de tre største britiske kommanditselskaber, som var de mest profitable i Danske Bank i Estland.
Det var meget interessant, for de var alle falske virksomheder, lød det fra den tidligere bankchef, som nu er whistleblower.
Samme kontoradresseDe tre virksomheder havde alle kontoradresse i Storbritannien.
Det fik den 47-årige brite til at sende en rapport om sagen til Danske Banks i København.
Derefter gravede han videre og besluttede sig for at kigge på de tolv største kommanditselskaber, som var registreret på en adresse i det nordlige London.
- Alle var meget profitable for banken.
De var også alle sammen falske virksomheder, fastslog han på høringen.
Howard Wilkinson indsendte en fjerde og sidste rapport lige inden han forlod sit job som handelschef i Estland i april 2014.
Men ingen af hans rapporter gjorde - ifølge ham selv - indtryk på hans arbejdsgiver i Danmark.
- Problemet var, da vi nåede april 2014, at det var ret tydeligt, at banken ikke havde tænkt sig at gøre noget.
Efter tre måneder var der ingen af de konti, jeg havde peget på, der var blevet lukket, forklarede han.
Lukket mund med fortroligshedsaftaleI 2014 advarede Howard Wilkinson Danske Bank om, at han ville indgive sin egen rapport til de estiske myndigheder.
- Så fik jeg at vide, at jeg kunne få et gyldent håndtryk, men skulle underskrive en fortrolighedsaftale.
Aftalen blev udarbejdet af højtstående dansk advokat, som fløj hertil.
Det var tydeligt, at hans endnu højerestående chef havde godkendt den, vurderede Howard Wilkinson.
BLÅ BOG OM HOWARD WILKINSON•Howard Wilkinson er 47 år.
•Han er britiske statsborger og uddannet i matematik fra Oxford University•I 2006 kom til den finske bank Sampo Bank, som kort efter blev overtaget af Danske Bank.
•I 2007 til april 2014 var han chef for handelsafdelingen i Danske Banks estiske filial.
•Han advarede Danske Banks ledelse fire gang om problemer med hvidvask i den estiske filial.
•Han forlod sin stilling i Danske Bank i april 2014 efter at have underskrevet en fortrolighedsaftale.
•I september måneder trådte han frem i Berlingske som den whistleblower, der havde fortalt om problemerne med hvidvask i Danske bank.
Det skete efter, et estisk medie havde afsløret hans navn.
•I dag lever han med sin familie i England.
FacebookTwitterKopier linkEmner:Danske Bank|København|Storbritannien|Pengeinstitutter|Folketinget




https://www.dr.dk/nyheder/kultur/sanne-salomonsens-liv-bliver-til-ny-musical

KulturSanne Salomonsens liv bliver til ny musicalEn helt ny musical om hele Danmarks rockmama får premiere i september næste år.
- Jeg glæder mig til musicalen og er selvfølgelig meget spændt på resultatet, siger Sanne Salomonsen om den nye musical om hendes liv.
Af Malene Koops Grønborg og Jens Grønbech19.
nov.
2018 kl.
11.
25Bemærk: artiklen er mere end 30 dage gammelLæs opHun er her der og alle vegne i øjeblikket, Sanne Salomonsen.
I år har vi set hende på tv i X Factor og LIVE, og til foråret drager hun på en længeventet turné med Anne Linnet og Lis Sørensen.
Læs også:Anne Linnet om overraskende trekløver-comeback: Dokumentar førte os sammenMen vi kommer faktisk til at høre endnu mere til hele Danmarks rockmama næste år.
Sanne Salomonsens liv er nemlig omdrejningspunktet i en helt ny musical; 'Sanne - the musical'.
- Det er stort, det er spændende, og det er skræmmende at skulle opleve sit eget liv som musical på scenen, lyder det fra Sanne Salomonsen, der ikke selv skal medvirke i musicalen, men dog er med på sidelinjen under produktionen, i en pressemeddelelse.
- Jeg glæder mig til at se, hvordan det kreative team og resten af holdet kommer til at gribe det hele an, siger hun.
Sanne Salomonsen står bag utallige hits.
Hør 'Hvis du forstod', mens du læser videre.
Sanne Salomonsen - Hvis du forstodTre forskellige skal spille SanneMusicalen tager sit afsæt i 2006, hvor Sanne Salomonsen blev ramt af en blodprop i hjernen, og hele hendes verden styrtede sammen.
Herefter må hun gennemleve hele sin livshistorie for at finde tilbage til sig selv, til kærligheden og til musikken.
I løbet af forestillingen møder publikum derfor Sanne Salomonsen i forskellige aldre og dermed forskellige perioder i hendes mere end 60 år lange liv.
Sanne Salomonsen har hittet i flere årtier.
Her ses hun under en koncert i 1995.
Hvem der skal spille rollen som Sanne Salomonsen er endnu uvist, men holdet bag forestillingen er sammen med Sanne Salomonsen selv lige nu i fuld gang med at finde tre skuespillere/sangere, der skal spille rockmama'en på forskellige tidspunkter i hendes liv.
Lyt til hittet 'Den lille løgn'.
Sanne Salomonsen - Den lille løgnSannes bidrag er uvurderligt'Sanne - the musical' er udviklet og produceret af Langkjær Entertainment og Live Nation, der i fællesskab har stået bag en række af de senere års danske musicals, heriblandt 'We Will Rock You', 'Midt om Natten', 'Kærlighed ved Første Hik!
' og den kommende 'Terkel - The Motherfårking Musical'.
- Det er en kæmpe ære for os at få lov af Sanne Salomonsen til at skabe en gendigtning af hendes liv og karriere.
Vi har allerede haft mange gode og åbenhjertige samtaler med Sanne, og der er ingen tvivl om, at hendes bidrag til forestillingen er helt uvurderlig, lyder det fra Thomas Langkjær fra Langkjær Entertainment.
'Sanne - the musical' får premiere i Tivolis Koncertsal i København den 19.
september 2019 og tager derefter på turné t til Vejle, Odense, Aalborg, Holstebro og Aarhus.
Læs også:En dansk poplegende!
Her er Sanne Salomonsens fedeste hitsFacebookTwitterKopier linkEmner:Martin Lyngbo (teaterinstruktør)|Teater|Tivolis Koncertsal|X Factor|København




https://www.dr.dk/nyheder/regionale/fyn/millioner-saettes-af-til-tour-de-france-start-i-danmark

FynMillioner sættes af til Tour de France-start i DanmarkFem millioner kroner har forretningsudvalget i Region Syddanmark besluttet at sætte af til at afholde Tour de France til Danmark i 2021.
Region Syddanmark har valgt at sætte fem millioner kroner af til at få Tour de France til Danmark i 2021.
Af Jonatan Grau Møller19.
nov.
2018 kl.
13.
25Bemærk: artiklen er mere end 30 dage gammelLæs opSkal man bruge offentlige midler til at afholde Tour de France til Danmark i 2021?
Ja, mener et flertal i Region Syddanmarks forretningsudvalg.
De har besluttet, at der i kulturpuljen skal reserveres fem millioner kroner til at få Tour-starten til Danmark og Region Syddanmark.
På den måde er pengene sat af, hvis man lykkes med at få løbet til Danmark.
Det er en beslutning, der bakkes op af regionsrådsformand Stephanie Lose (V).
- Jeg bliver rigtig glad, hvis det kan lade sig gøre.
Jeg tror, det vil give gode oplevelser for borgerne og de turister, der er i regionen, siger hun.
Tour de France i DanmarkMålet er at få starten af løbet til Danmark i 2021.
Efter planen skal der køres tre etaper:Prolog i København (10 km.
)Etape fra Roskilde til Odense (180 km.
)Etape fra Vejle til Sønderborg (160 km.
).
Selvom det er blevet vedtaget af et flertal i forretningsudvalget, skal den endelige beslutning tages på regionsrådsmødet den 26.
november.
Læs også:Regeringen vil have Tour de France til Danmark: Sætter 17 millioner afBrænder penge afDanmark har i flere omgange forsøgt at for starten på det legendariske cykelløb til landet.
Derfor håber man, at løbsledelsen vælger at takke ja til et tilbud, der skal sikre tre etaper på de danske landeveje.
Det er dog ikke alle, der synes, at det er en god idé, at regionens penge skal bruges til et stort, kommercielt cykelløb.
- Fem millioner brændt af på én dag med et, for mig at se, tvivlsomt afkast.
Det kan godt være, at der kommer nogle hotelovernatninger.
Men hvad er den langsigtede virkning for Region Syddanmark?
Jeg tror ikke på det, siger Karsten Fogde (SF), der er medlem af regionsrådet i Region Syddanmark.
Tour de FranceCykelløbet Tour de France har eksisteret siden 1903.
Hvis Tour-starten kommer til Danmark er det dog ikke første gang, at det bliver med en ikke-fransk vært.
1954: Amsterdam (Holland)1958: Bruxelles (Belgien)1965: Köln (Vesttyskland)1973: Scheveningen (Holland)1975: Charleroi (Belgien1978: Leiden (Holland)1980: Frankfurt (Vesttyskland)1987: Vest-Berlin (Vesttyskland)1989: Luxembourg1992: San Sebastián (Spanien)1996: 's-Hertogenbosch (Holland) Bonus: Bjarne Riis vandt etapen.
1998: Dublin (Irland)2002: Luxembourg2004: Liége (Belgien)2007: London (England)2009: Monaco2010: Rotterdam (Holland)2012: Liége (Belgien)2014: Leeds (England)2015: Utrecht (Holland)2017: Düsseldorf (Tyskland)2019: Bruxelles (Belgien)2021: København?
Han mener, at den positive effekt ved en Tour-start i Danmark vil være hurtigt glemt, og at det derudover ikke kommer borgerne i regionen til gavn.
- Hvor mange aner overhovedet, hvor de er startet henne de sidste fem år, og hvor de har kørt, før de begynder at køre i Frankrig?
, spørger Karsten Fogde og fortsætter:- Rigtig meget af vores region er områder, hvor der er vigende befolkningstal.
Der er kulturen en fantastisk mulighed for faktisk at understøtte et lokalt liv, som kan generere vækst i stedet for afvikling.
Et engangsknald, som Tour de France er, vil give et brag den dag, de kører, og så er det overstået.
Det vil de langsigtede, lokalforankrede tilbud ikke være.
Kan ikke oversættes en-til-enDen betragtning er regionsrådsformand Stephanie Lose dog ikke enig i.
- Jeg tror ikke, at man kan sige en til en at det er en overskudsforretning.
Vores kulturmidler er heller ikke sat af til, at man sætter tal ind i et excelark, og så får man noget afkast ud af det, forklarer hun.
I hendes optik er der mange kulturtilbudd man ikke burde støtte, hvis målet var at generere et overskud.
Derfor ser hun Tour de France på lige fod med mange andre begivenheder.
- De midler, vi har sat af, kan bruges til den slags ting.
Vi gør det, fordi en Tour de France-start i Danmark både vil være en mulighed for at få en stor oplevelse, fordi de formentlig vil bidrage til, at der er turister, der vil synes, det er spændende at besøge Danmark, forklarer Stephanie Lose.
Budget på 90 millionerDet er imidlertid ikke kun Region Syddanmark, der poster penge i at få Tour de France til Danmark.
I august meldte regeringen ud, at de vil støtte projektet med 17 millioner kroner.
Netop dét ser Stephanie Lose som en stor gevinst for argumentationen.
- Det er en stor begivenhed for Region Syddanmark og for hele Danmark.
Det viser det også, når man har en samlet regering og kommuner over hele landet, der også bidrager til forsøget på at få Tour De France til Danmark, siger hun.
Udover regeringen og Region Syddanmark vil både Region Sjælland og Region Hovedstaden også støtte med fem millioner kroner.
Kommunerne i Odense, København, Roskilde, Vejle og Sønderborg vil hver afsætte mellem fem og 25 millioner kroner.
Sammen med forventet salg af sponsorater for omkring tre millioner kroner, vil det samlede budget for at få Tour de France til Danmark være i omegnen af 90 millioner.
I august udtalte Lars Løkke Rasmussen, at Danmark ville blive præsenteret som start-land inden næste sommer.
FacebookTwitterKopier linkEmner:Frankrig|Lars Løkke Rasmussen (politiker)|Region Syddanmark|Stephanie Lose (politiker)|Lokalpolitik




https://www.dr.dk/nyheder/indland/faktatjek-giver-mobiltelefoner-kraeft

IndlandFAKTATJEK: Giver mobiltelefoner kræft?
”Forskning: Mobiltelefoner giver kræft”.
Sådan lød overskriften på en artikel, som bliver delt på sociale medier.
Men det passer ikke, siger én af forskerne bag studiet.
Af Ida Elmdal Thagesen og Karoline Rahbek Juncker19.
nov.
2018 kl.
10.
46 | opdateret 20.
dec.
2018 kl.
16.
22Læs opNaturli’, Danmarks Alternative Sundhedsmagasin, udgav for nylig en artikel med overskriften: ”Forskning: Mobiltelefoner giver kræft”.
Naturli’ skriver blandt andet om forskningen, at ”Dyrene blev udsat for radiofrekvens-stråling, meget lig den, som de fleste mennesker udsættes for hele tiden.
"Artiklen er blevet delt over 350 gange på Facebook.
Artiklen bygger på amerikansk forskning, fra the U.
S.
National Toxicology Program (NTP), en del af the U.
S.
National Institue of Environmental Health Sciences, som har undersøgt hvordan stråling fra 2G og 3G mobiler påvirker mus og rotter.
Men John Bucher, der er seniorforsker og bidragsyder til studiet, udtaler i en pressemeddelelse om studiet, at de store mængder stråling brugt i studiet ikke kan overføres direkte til de mængder, mennesket udsættes for, når de bruger deres mobil.
Det uddyber han i en mail til Detektor:- I vores studier fik mus og rotter stråling på hele kroppen – i modsætning til den mere lokale stråling, mennesker udsættes for, når de holder deres mobil.
Derudover var doserne større og varigheden længere end de doser og den varighed, mennesker udsættes for.
Claus Ekstrøm, der er professor i biostatistik ved Københavns Universitet, har kigget på studiet for Detektor:- Rotterne er udsat for meget store doser stråling, og derfor kan det ikke sammenlignes med den mængde, mennesker udsættes for via mobiltelefoner.
Derudover er det udelukkende hanrotterne – hverken musene eller hunrotterne – der havde en øget forekomst af kræft.
Det er ikke nok til at konkludere, at mobiltelefoner giver mennesker kræft, siger han.
Ifølge John Bucher findes der ingen andre undersøgelser af mobiltelefoner og kræft, der har været så omfattende som deres.
Læs også:FAKTATJEK: Reducerer økologisk kost risikoen for visse kræfttyper?
Naturli’ har efter Detektors henvendelse rettet overskriften på deres artikel til: ”Forskning: Mobiltelefoner giver hanrotter kræft”.
I en mail skriver de:- Ja, vores overskrift er provokerende, men ikke desto mindre fik hanrotterne kræft.
De uddyber dette med en begrundelse om, at der er behov for andre perspektiver i debatten:- I modsætning til mange andre medier tager vi ofte fat i emner og belyser udenlandsk forskning og teorier.
Vi mener, at der er behov for andre stemmer i debatten, der nogle gange går de gængse holdninger imod.
•Claus Ekstrøm, professor i biostatistik ved Københavns Universitet•Christoffer Johansen, professor og overlæge ved Rigshospitalet og Kræftens Bekæmpelse•John Bucher, bidragsyder til studiet og seniorfosker ved US National Toxicology Program•Morten Elsøe, Sundhedsdebattør og kandidat i ernæringLæs også:FAKTATJEK: Alarmselskab oversælger effekten af egne tyverialarmerFacebookTwitterKopier linkEmner:Københavns Universitet|Kræft|Videnskab|Kræftens Bekæmpelse|Facebook




https://www.dr.dk/nyheder/regionale/nordjylland/elever-udebliver-i-protest-mod-fravaersregler-laererne-bliver-jo

NordjyllandElever udebliver i protest mod fraværsregler: 'Lærerne bliver jo heller ikke trukket i løn'Mandag demonstrerede gymnasieelever igen mod nye fraværsregler, men der er ingen sympati at hente hos folketingsmedlem Christina Egelund.
Kathrine Jøhnk Carn mener, at lærerne hidtil har været gode til at se individuelt på fraværet, og det er hun bange, at de ikke kan gøre længere.
Af Michael Strandfelt19.
nov.
2018 kl.
10.
46 | opdateret 19.
nov.
2018 kl.
11.
43Bemærk: artiklen er mere end 30 dage gammelLæs opNye fraværsregler har vakt harme i klasseværelserne på landets gymnasier.
På VUC & HF Nordjylland er eleverne så sure, at de i dag ikke bare kom for sent.
De kom slet ikke til undervisningen.
Med de nye regler vil eleverne fremover få fravær for en hel lektion, hvis de kommer bare to minutter for sent.
Også selvom det skyldes en bus eller et tog, der er forsinket.
Og det fik eleverne i Aalborg til at demonstrere fra morgenstunden.
- Vi er mennesker lige så meget som voksne.
Der er ikke nogen lærere, der bliver trukket i løn for en hel times arbejde, fordi de kommer ét minut for sent, siger Kathrine Jøhnk Carn, der er elev på VUC og HF Nordjylland og har taget initiativ til udeblivelsen fra undervisningen.
Derudover blokerede eleverne også for lærernes adgang til klasselokalerne.
Læs også:Minister om kritik af 'fraværspakke': Eleverne skylder at møde opI sidste uge var der på Svendborg Gymnasium og Slagelse Gymnasium aktioner imod den nye måde at notere fravær, og i løbet af mandag har Hjørring Gymnasiums elever også valgt at tage hjem.
Ens eget ansvarDet er især det faktum, at forsinkelser i den offentlige transport nu i højere grad kan få indflydelse på elevernes fraværsprocent, der har fået elever flere steder i landet til at hidse sig op.
- Selvfølgelige skal man møde til tiden.
Men engang imellem sker der noget.
Der var noget trafik, man ikke havde regnet med, og så bliver man forsinket, siger kursistrådsformand på VUC og HF Nordjylland, Anja Nielsen, der repræsenterer 1.
200 elever.
Men Liberal Alliances politiske ordfører Christina Egelund har ikke ondt af eleverne.
De skal tværtimod tage sig sammen.
- Jeg synes, det er en vild overreaktion at gå på barrikaderne for retten til at komme for sent, siger hun.
- Det kan godt være, at det ikke er ens egen skyld, at man kommer for sent.
Men det er altid ens eget ansvar.
Det har konsekvenser, når man kommer for sent, uanset hvad årsagen er.
Folk sidder og venter uanset om det er bussens skyld eller din egen, siger hun.
Blandt eleverne på VUC og HF Nordjylland kunne man dog også finde enkelte, der synes, at de nye fraværsregler er helt i orden.
- Jeg synes, det er fint nok.
Nogle gange skal der lidt straf til, før folk forstår det.
I virkelighedens verden bliver man jo fyret, hvis man kommer for sent mange gange, lyder det fra Lasse Lynge Hvilsom.
Læs også:Gymnasieelever om nye fraværsregler: "Vi bliver set som tal i et Excel-ark"FacebookTwitterKopier linkEmner:Uddannelse|Jylland|Gymnasiale uddannelser|Liberal Alliance|Christina Egelund (politiker)




https://www.dr.dk/nyheder/regionale/syd/trafikdraebte-i-taageulykke-mand-tiltalt-dele-doedsfoto-paa-facebook

Syd- og SønderjyllandTo trafikdræbte i tågeulykke: Mand tiltalt for at dele dødsfoto på FacebookFlere retssager handler nu om grænsen for offentliggørelse af billeder på sociale medier.
Trafikken stod stille på den sønderjyske motorvej efter den voldsomme tågeulykke 12.
marts 2018.
OBS: DET ER IKKE DETTE BILLEDE, SOM BLEV DELT.
 DR)Af Sofie Lewring, Niklas Jørgensen og Marie De Fine Skibsted19.
nov.
2018 kl.
09.
40Bemærk: artiklen er mere end 30 dage gammelLæs opEn 37-årig mand fra Padborg er nu tiltalt for at have delt billeder af en voldsom dødsulykke på Facebook.
Ulykken skete den 12.
marts 2018, hvor Sønderjyske Motorvej var indhyllet i en tæt tåge.
Her blev en firehjulstrækker klemt mellem to lastbiler.
Ulykken kostede to mennesker livet, mens 20 personer blev kvæstede.
Den 37-årige mand er uskyldig, lyder det fra forsvarsadvokaten Hans Henrik Wurlitze.
På billedet, der blev delt på Facebook, kan man ikke identificere de to omkomne personer, vurderer Hans Henrik Wurlitze.
Ifølge ham skal personerne på billedet kunne genkendes, før hans klient kan dømmes.
- Vi går efter frifindelse, da vi ikke mener, at bestemmelsen kan bruges i denne sag, siger han.
Læs også:Efter trafikdrab i tågeulykke: 36-årig lastbilchauffør er sigtet for at lægge billeder på FacebookHans Henrik Wurlitzer har undersøgt lignende sager, hvor det afgørende punkt har været, at de fotograferede har været genkendelige.
Anklagemyndigheden har en anden opfattelse.
Ifølge advokaturchef Lise-Lotte Bøhm er sagen en krænkelse af privatlivets fred, hvilket bør medføre en kort fængselsstraf.
- Vi vil nedlægge påstand om en kort frihedsstraf.
Efter anklagemyndighedens opfattelse kan sagen ikke afgøres med en bøde, siger hun.
Ekspert: Domstolene vurderer mange lignende sagerDet er svært at forudse, hvordan sager, som denne, ender, vurderer forskningschef ved Danmarks Medie- og Journalisthøjskole og ekspert i mediejura Vibeke Borberg- Domstolene foretager en meget konkret vurdering af den enkelte sag.
Domstolene vurderer blandt andet ud fra årsagen til, at billedet blev taget og delt.
De ser på hvilket formål billedet tjente og hvilken information, afsenderen delte, siger hun.
Ifølge Vibeke Borberg, er det forholdsvist nyt, at domstolene skal tage stilling til, hvorvidt et billede på sociale medier er krænkende eller ej.
- Der er i øjeblikket ret mange retssager, som handler om grænsen for offentliggørelse af fotos.
Det er svært at afgøre, både for offentligheden og for jurister, om sagerne er på den ene eller anden side af loven.
Det er stadig uvist, hvornår sagen kommer for retten.
FacebookTwitterKopier linkEmner:Danmarks Medie og Journalisthøjskole|Facebook|Domstole|Ulykker|Padborg




https://www.dr.dk/nyheder/penge/whistleblower-jeg-vil-hjaelpe-myndigheder-saa-godt-jeg-kan-0

PengeWhistleblower: Jeg vil hjælpe myndigheder, så godt jeg kanTidligere handelschef i Danske Banks estiske filial taler om hvidvask i Folketinget.
Whistleblower Howard Wilkinson ankommer i Folketinget.
Af Jesper Knudsen19.
nov.
2018 kl.
09.
39Bemærk: artiklen er mere end 30 dage gammelLæs opWhistleblower Howard Wilkinson lover at hjælpe myndighederne, så godt han kan.
Men meget mere ville han heller ikke fortælle pressen, da han ankom til Folketinget for kort tid siden.
- Vi er meget forpligtede på at hjælpe myndighederne, så meget vi overhovedet kan, lød det fra 47-årige Howard Wilkinson ved ankomsten.
Fra 2007 til 2014 var han chef for handelsafdelingen i Danske Banks estiske filial.
Afdeling blev på et tidspunkt involveret i en række mistænkelige pengeoverførsler fra udenlandske kunder i banken.
Derfor gik han i 2013 til Danske Banks ledelse i Estland og advarede.
Nu vil han hjælpe de danske myndigheder.
- Jeg er her, fordi jeg føler en moralsk forpligtelse til at dele min historie med folketingsmedlemmerne og det dansk folk.
Jeg er her ikke, fordi jeg har lyst.
Jeg blev en whistleblower i 2014.
Det er en skandale – absolut skandale – at det stadig foregår i 2018, siger Howard Wilkinson.
Før han stoppede i Danske Bank advarede han flere gange også ledelsen i København om manglende hvidvaskkontrol i den estiske filial.
Advarslerne blev undersøgt.
Også en intern revisionsrapport pegede på dette problem i begyndelsen af 2014.
Danske Bank har erkendt, at banken reagerede for langsomt og var for lang tid om at rydde op.
FacebookTwitterKopier linkEmner:Danske Bank|Folketinget|Pengeinstitutter|København|Virksomhedsdrift




https://www.dr.dk/nyheder/regionale/oestjylland/universitet-erkender-fejl-faerdiguddannede-skal-tilbage-paa

ØstjyllandUniversitet erkender fejl: Færdiguddannede skal tilbage på skolebænkenAarhus Universitet undskylder til 200 personer, som kan være ramt af fejltolkning af regler.
Flere kandidater fra Aarhus Universitet risikerer at skulle tilbage på skolebænken, hvis de vil kalde sig færdiguddannede.
Af Gitte Hansen og Sarah Friis Elkjær19.
nov.
2018 kl.
10.
54Bemærk: artiklen er mere end 30 dage gammelLæs opHovsa, du er måske ikke færdiguddannet alligevel.
Den besked har omkring 200 kandidater fra Aarhus Universitet netop fået.
Det er uddannede, der har taget hovedfag på et fakultet og sidefag på et andet for at kunne undervise i gymnasiet, der er ramt.
De mangler simpelthen et semester, hvis de ikke har færdiggjort pædagogikum.
Nanna Smith Vinther er en af de berørte.
- Det er helt ufatteligt amatøragtigt af Aarhus Universitet, og jeg blev helt utrolig vred.
Det er som at få at vide, at ens uddannelse ikke er gældende.
Det føles helt forkert, når man har brugt så lang tid og er kommet videre i systemet, siger hun.
En fejlfortolkning af reglerne bliver nu et benspænd for Nanna Smith Vinther, som skal på videreuddannelse næste sommer.
Nanna Smith Vinter har læst engelsk og psykologi på Aarhus Universitet.
Hun blev færdig i 2017 og har fået fast job på et gymnasium i Sønderborg.
Til næste sommer skal hun på pædagogikum, som er den videreuddannelse, der giver kompetencer til at arbejde som lærer på en gymnasial uddannelse, men nu frygter hun, at det går i vasken.
Det manglende semester skal nemlig gennemføres, medmindre de berørte allerede har bestået pædagogikum.
Det frustrerer Nanna Smith Vinther.
- Jeg kan på ingen måde proppe det ind i den hverdag, som jeg har i dag, mener hun.
En menneskelig fejl- Det er dybt beklageligt, og vi vil gerne sige undskyld til de berørte.
Det er beskeden fra Kristian Thorn, der er vicedirektør for uddannelse på Aarhus Universitet.
- Der er tale om en fejlfortolkning af reglerne gennem nogle år.
Vi har tolket det sådan, at nærtbeslægtede områder har undtagelser, og det har der også været historisk.
Men vi har taget fejl, og der er tale om en menneskelig fejl i vores administration af reglerne, siger han.
Derfor vil universitetet nu prøve at tilrettelægge undervisningen til de færdiguddannede, som har behov for at tage det manglende semester, så fleksibelt som muligt.
- Vi tænker på fjernundervisning og weekendforløb og andet, som vil fungere bedst muligt for de berørte dimittender, siger Kristian Thorn.
Aarhus Universitet er nu ved at undersøge, hvor mange af de 200 kandidater, som ikke har færdiggjort pædagogikum og derfor skal tilbage på skolebænken.
I foråret kom det frem, at både nuværende og tidligere studerende fra Aalborg Universitet er fanget i en kattepine, da det blev opdaget, at flere uddannelser ikke har været gennemført korrekt.
Læs også:Over 100 kandidater risikerer at stå med ugyldige eksamensbeviser fra Aalborg UniversitetFacebookTwitterKopier linkEmner:Aarhus Universitet|Uddannelse|Videregående uddannelser|Aalborg Universitet|Sønderborg




https://www.dr.dk/sporten/fodbold/landsholdet/video-landsholdet-paa-charmeoffensiv-gnisten-skal-taendes-igen-efter

LandsholdetVIDEO Landsholdet på charmeoffensiv: ’Gnisten skal tændes igen efter konflikten’Herrelandsholdet mødtes søndag med de danske fans for at komme tilbage på sporet oven på konflikten tidligere på året.
Af Frederik Palle og interview: Arnela Muminovic19.
nov.
2018 kl.
09.
36Bemærk: artiklen er mere end 30 dage gammelLæs opResultatmæssigt har der selv for den største kritiker ikke været meget at pege fingre af ved det danske landshold de seneste år.
Sejrene er kommet i hus.
Det skete senest i Cardiff fredag aften, hvor Danmark med 2-1-sejren over Wales sikrede sig oprykning til den bedste række i Nations League.
Alligevel er der dog et skår i glæden, hvis man spørger de danske fans.
Fodboldkonflikten i starten af efteråret mellem DBU og Spillerforeningen har sat sine mærker.
Læs også:Landsholdet jagter det perfekte år mod Irland- Der er måske en del fans med det forløb, vi har haft, der har tænkt, hvad vi har gang i.
Så det at vi kan give lidt tilbage med sådan nogle småting her, hvis det hjælper os og Danmark, så er det kun positivt, forklarer Christian Eriksen.
Danmarks bedste fodboldspillere holdt derfor åben træning søndag aften for at lade fans få autografer og få taget billeder med stjernerne før årets sidste landskamp mod Irland mandag i Aarhus.
Læs også:Nørgaard afløser karantæneramt Delaney i landsholdstruppen- Vi skal tænde gnisten igen.
Der er ingen tvivl om, at konflikten har sat nogle revner i den her fælles glæde for det danske landshold, og den skal vi have oparbejdet igen, forklarer DBU’s fodbolddirektør Peter Møller.
Hvis man ser bort fra den tabte straffesparkskonkurrence mod Kroatien ved VM og vikarlandsholdets nederlag til Slovakiet, så er landsholdet på vej ud af 2018 uden et nederlag.
Det er en præstation, som de også leverede i 2017.
Læs også:Schmeichel efter Nations League-triumf: 'Vi går en spændende tid i møde'Seneste nederlag i en betydningsfuld kamp i ordinær spilletid var mod Montenegro i efteråret 2016.
FacebookTwitterKopier link




https://www.dr.dk/nyheder/politik/frygter-salg-af-energi-og-veje-regeringen-vil-have-noedbremse-over-udenlandske

PolitikFrygter for salg af energi og veje: Regeringen vil have nødbremse over for udenlandske investorerDanmark skal have mulighed for at afslå købstilbud på kritisk infrastruktur, siger minister.
- Vi ønsker, at Danmark får mulighed for at stoppe salget af kritisk infastruktur, hvis vi ikke har tillid til, at køberne har rent mel i posen, siger Kristian Jensen.
Af Emil Søndergård Ingvorsen19.
nov.
2018 kl.
09.
02Bemærk: artiklen er mere end 30 dage gammelLæs opHvis Danmark i fremtiden får et købstilbud på danske veje, jernbaner eller energiselskaber fra udenlandske selskaber, så skal vi have mulighed for at trække i nødbremsen og stoppe salget.
Sådan lyder det fra finansminister Kristian Jensen (V), der i dagens Politiken fortæller, at regeringen barsler med et nyt lovforslag.
Vi skal være bedst muligt rustet til en tid, hvor statsfonde og statsejede virksomheder kommer til at spille en meget mere aktiv rolle, end det vi har set tidligere.
Finansminister Kristian Jensen- Vi ønsker, at Danmark får mulighed for at stoppe salget af kritisk infrastruktur, hvis vi ikke har tillid til, at køberne har rent mel i posen, siger ministeren til DR Nyheder.
Særligt Kina har været langt fremme i skoene, når det gælder investeringer i Europa.
Erhvervsmediet Bloomberg lavede i april en opgørelse, der viste, at Kina har investeret omkring 2.
000 milliarder kroner i de seneste ti år i Europa.
Heraf er cirka to milliarder kroner investeret i Danmark.
Vil ikke presses af udenlandske investorerFinansminister Kristian Jensen slår fast, at lovforslaget ikke er rettet mod noget specifikt land.
En ændring i loven skal blot sikre, at vitale ting i samfundet såsom strøm, vand og energi er ejet af de virksomheder, som formår at drive dem mest rationelt.
Derfor skal Danmark have mulighed for at lave en screeningsproces af investoren, som man ser det i blandt andet Tyskland og Storbritannien, inden man nikker ja til at salg af kritisk infrastruktur.
Det bedste vil være, at man politisk besluttede, at vi holder fast i, at kritisk infastruktur er ejet af det offentlige, eller er i hænderne hos forbrugerejede selskaber.
Pelle Dragsted, Enhedslisten- Skrækscenariet er nemlig, at nogle vil benytte ejerskabet af kritisk infrastruktur til at presse Danmark til at gøre eller mene noget specielt eller undlade at gøre noget bestemt.
Det kan vi naturligvis ikke acceptere, og derfor skal vi have muligheden for at have sådan en nødbremse, siger Kristian Jensen.
Der er allerede en lang række krav, når man sælger til udenlandske investorer.
Så hvordan adskiller det, I gerne vil, i forhold til det, man gør i dag?
- Forskellen er, at det giver langt bedre mulighed for reelt at gå ind og vurdere, hvad der ligger bag en investering.
Vi kan også få mulighed for at sige nej til en investering, hvis vi ikke har tillid til, at investeringen er ren kommerciel, siger han og fortsætter:- Vi skal være bedst muligt rustet til en tid, hvor statsfonde og statsejede virksomheder kommer til at spille en meget mere aktiv rolle, end det vi har set tidligere.
Enhedslisten: Kritisk infrastruktur bør være på danske hænderHos Enhedslisten er man meget positiv i forhold til at indføre en nødbremse, når det gælder salg af kritisk infrastruktur til udenlandske investorer.
Erhvervsordfører Pelle Dragsted mener dog, at vi skal tage endnu mere vidtrækkende midler i brug.
- Det bedste vil være, at man politisk besluttede, at vi holder fast i, at kritisk infrastruktur er ejet af det offentlige, eller er i hænderne hos forbrugerejede selskaber, for så behøvede vi slet ikke at indføre en nødbremse, siger han.
Hos regeringen køber man dog slet ikke Enhedslistens forslag.
Her slår man fast, at der kan være fin ræson i at lade udenlandske investorer købe sig ind i dansk infrastruktur.
- Selvfølgelig skal vi kunne handle frit og lade andre handle i Danmark.
Den nationalistiske tankegang, hvor man stopper det internationale samarbejde, vil gøre Danmark fattigere.
Jeg er ikke enig med Enhedslistens nationalromantiske drøm om, at man bare kan holde ting på nationale hænder, siger finansminister Kristian Jensen.
FacebookTwitterKopier linkEmner:Enhedslisten|Kristian Jensen (politiker)|Pelle Dragsted (politiker)|Virksomhedsøkonomi|Kina




https://www.dr.dk/nyheder/udland/river-finnerne-skovbunden-trump-kommentar-vaekker-undren-i-finland

Skovbrande i CalifornienSe temaUdlandRiver finnerne skovbunden?
Trump-kommentar vækker undren i FinlandDen finske præsident afviser, at han har fortalt sin amerikanske kollega, at finnerne river skovbunden.
Af Per Bang Thomsen19.
nov.
2018 kl.
09.
11Bemærk: artiklen er mere end 30 dage gammelLæs opHvis Californien skal undgå skovbrande i fremtiden, bør de lære af finnerne og begynde at ”rive skovbunden”.
Det sagde den amerikanske præsident, Donald Trump, da han lørdag besøgte et af de nedbrændte skovområder i den amerikanske delstat.
Her henviste han til en samtale, han havde haft med den sin finske kollega, præsident Sauli Niinistö.
- Han fortalte, at Finland er en skov-nation, og at de bruger meget tid på at rive skovbunden, rydde op i skovene og gøre andre ting.
De har ikke problemer, sagde Donald Trump til pressen.
Men det har den finske præsident aldrig sagt.
Læs også:Trump besøger nedbrændte byer: 'Ingen havde troet, at det kunne ske'I et interview med den finske avis Ilta-Sanomat fortæller Sauli Niinistö, at han talte om skovforvaltning med den amerikanske præsident, da de mødtes i forrige uge i Paris.
Men han nævnte intet om, at finnerne river skovbunden.
- Jeg nævnte, at Finland er et land, der er dækket af skove, og at vi har et godt overvågningssystem- og netværk, siger Sauli Niinisto til Ilta-Sanomat.
Mere end 70 procent af Finland er dækket af skov, og landet har en af de største papirindustrier i verden.
Kommentaren fra den amerikanske præsident har fået flere finner til at dele billeder på de sociale medier, hvor de gør rent i skovene med blandt andet river og støvsugere.
FacebookTwitterKopier linkEmner:Donald Trump (politiker)|Finland|Skove|Twitter|Brande




https://www.dr.dk/nyheder/penge/tusindvis-af-cafeer-pizzeriaer-og-kiosker-snyder-bevidst-med-skat-og-moms

PengeTusindvis af cafeer, pizzeriaer og kiosker snyder bevidst med skat og momsPå en tredjedel af alle cafeer, værtshuse og grillbarer bliver der bevidst snydt med skat og moms, viser undersøgelse.
Hver tredje af landets cafeer, værtshuse, diskoteker, kaffe- og juicebarer snyder helt bevidst, viser en undersøgelse foretaget af Skatteforvaltningen.
Af Oliver Batchelor, Martin Kiil og Jesper Knudsen19.
nov.
2018 kl.
08.
55Bemærk: artiklen er mere end 30 dage gammelLæs opPengene burde ende i statskassen.
Men ofte ender moms- og skattekronerne i lommen på ejeren af cafeen, pizzeriaet, kiosken, købmandsbutikken, værkstedet, tøjforretningen eller frisøren.
Det viser en undersøgelse foretaget af Skatteforvaltningen blandt 37.
000 virksomheder i syv brancher, hvor der laves mange salgsregistreringsfejl sammenlignet med andre brancher.
- Vi ved, at der er små og mellemstore virksomheder, som ikke får betalt den rigtige skat.
Nogle af dem fordi, reglerne er meget komplicerede, mens andre snyder og svindler bevidst, siger skatteminister Karsten Lauritzen (V).
Undersøgelsen er lavet i forbindelse med lovarbejdet om at indføre digitale kasseapparater - altså kasseapparater der registrerer og gemmer alle transaktioner i forbindelse med et salg, så det bliver sværere at dirigere omsætningen ned i egen lomme.
Særlig slemt står det til på cafeer, værtshuse, diskoteker, grillbarer, pizzeriaer, kaffe- og juicebarer, viser undersøgelsen.
Her er det cirka hver tredje ud af 8.
600 undersøgte virksomheder, der ifølge Skatteforvaltningen helt bevidst undgår at betale det, de skylder statskassen.
(© DR Nyheder)Til sammenligning er det 11 procent af alle virksomheder med salg til private, der ifølge skattemyndighederne snyder med moms og skat.
Læs også:Bag regnskabsrod i Skat: Nu skylder danskerne knap 112 milliarderSnyderiet kan foregå ved at modtage penge uden om kasseapparatet, slette salg fra bogføringen, opgive for lav omsætning eller på anden vis undgå at afregne momsen på 25 procent.
- Vi finder ofte de her problemstillinger, når vi kommer på kontrolbesøg.
Så det er fejl, vi desværre ser ret ofte, siger Johnny Schaadt Hansen, underdirektør i afdelingen Erhverv under Skattestyrelsen.
Erhvervsorganisationer: Snyderi er ødelæggendeTallene skaber panderynker i Dansk Erhverv, der organiserer en lang række brancheforeninger i dansk erhvervsliv.
- Det er tydeligt, at der er nogle brancher, hvor snyd nærmest er mere reglen end undtagelsen.
Og det bør man selvfølgelig gøre noget ved fra skattemyndighedernes side, siger skattepolitisk chef Jacob Ravn.
Udover tabet for statskassen betyder snyderiet, at det bliver sværere at klare sig som lovlydig forretningsdrivende.
- Det bliver en ulempe af efterleve reglerne, hvis andre ikke gør det.
Og det er undergravende for erhvervslivet, siger Jacob Ravn.
Hos Horesta, der er brancheorganisation for knap 2.
000 ud af 16.
000 restauranter i Danmark, mener Katja Østergaard, at der skal både kontrol, oplysning og regelforenkling til for at komme snyderiet til livs.
- Vi kan ikke leve med det her i forhold til alle de professionelle virksomheder, der gør alt, hvad de overhovedet kan for at efterleve reglerne, siger hun.
Forretningsdrivende: Det er pisseunfairI cafe- og restaurantmiljøet kommer det ikke som den helt store overraskelse, at der bliver snydt med moms og skat i branchen.
- Det synes jeg, jeg har hørt om altid, siger Daniel Rothmeister, bestyrer af Dessertboden i København.
Han er dog forbløffet over, at det er så mange som hver tredje af hans konkurrenter, der snyder på vægtskålen.
- Det er voldsomt.
Det er jo en masse momskroner, der ryger uden om statskassen.
Og så er det bare pisseunfair for konkurrencen, siger han.
- Hvis man kører en madforretning, er det kun et par kroner, man kan lave per salg.
Så hvis nogle kan lægge ekstra penge oveni, fordi de snyder, så gør det jo en kæmpestor forskel i det lange løb.
Digitale kasseapparater i Sverige og NorgeVirksomhederne i de syv brancher er blevet undersøgt med henblik på en vurdering af, om der er grundlag for at tvinge dem til at investere i digitale kasseapparater.
Det er allerede sket i nabolandene Sverige og i Norge, hvor hver eneste salg på cafeer og i butikkers bliver lagret på en harddisk, som skattemyndighederne kontrollerer.
I begge lande har det betydet, at anslået fem procent af den sorte omsætning er blevet gjort hvid.
Planerne om at kræve digitale kasseapparater i visse brancher i Danmark bliver først realiseret i 2025, men snyd med skat og moms bliver drøftet ved de igangværende finanslovsforhandlinger.
FacebookTwitterKopier linkEmner:Erhverv|Karsten Lauritzen (politiker)|Kristian Jensen (politiker)|Venstre|Sverige




https://www.dr.dk/nyheder/udland/samuelsen-jeg-har-faet-fin-stotte-til-iran-sanktioner

UdlandSamuelsen: Jeg har fået fin støtte til Iran-sanktionerUSA, Tyskland og Frankrig har givet udtryk for, at de støtter Danmark i sag om formodet iransk attentatforsøg.
Udenrigsminister vil på et EU-møde i Bruxelles i dag fremlægge sagen om en iransk efterretningstjenestes attentatplaner i Danmark (arkivfoto).
19.
nov.
2018 kl.
09.
35Bemærk: artiklen er mere end 30 dage gammelLæs opFlere store lande står bag Danmark, inden udenrigsminister Anders Samuelsen (LA) på et EU-møde søger støtte til sanktioner mod Iran.
- Jeg har fået rigtig, rigtig fin opbakning.
Det gælder på Twitter, men også i de samtaler jeg har haft med den franske udenrigsminister, med Mike Pompeo (USA's udenrigsminister) og den tyske udenrigsminister, siger Samuelsen før mødet i Bruxelles.
Den danske udenrigsminister fremlægger i dag for første gang sagen om en iransk efterretningstjenestes formodede attentatplaner på dansk grund, og han søger støtte til sanktioner.
Målet med fremlæggelsen er, at de andre EU-lande vil gå videre med sagen.
- Det er første skridt i retning af at se, om vi kan komme nogle skridt videre.
Der er ikke noget, der bliver afgjort i dag, siger ministeren.
Sanktioner fra EU vil kræve, at alle lande er med.
Samuelsen henviser til Canada, som i august krævede en saudiarabisk blogger løsladt.
Det førte til en meget kontant reaktion fra Saudi-Arabien, som blandt andet aflyste handler og indstillede flyafgange til Canada.
- Det er rigtig, rigtig vigtigt.
Hvis man er i tvivl, kan man se, hvor svær en situation, Canada var i, da de var i konflikt med Saudi-Arabien.
Vi har heldigvis med det samme fået en meget bred tilkendegivelse, siger Samuelsen.
/ritzau/FacebookTwitterKopier linkEmner:Mike Pompeo (politiker)|Saudi-Arabien|USA|EU|EU-forhold




https://www.dr.dk/nyheder/penge/live-tv-hoering-om-hvidvasksagen-i-danske-bank






https://www.dr.dk/nyheder/regionale/sjaelland/professor-i-almen-medicin-tusinder-af-maend-faar-unoedvendig

SjællandProfessor i almen medicin: Tusinder af mænd får unødvendig kræftdiagnose Professor, læge og forsker John Brodersen advarer mod test, som kan sygeliggøre mænd, der aldrig ville blive syge.
Sundhedsstyrelsen opfordrer også til tilbageholdenhed med testen.
Professor, læge og forsker John Brodersen advarer mod test, der kan give mænd en unødvendig kræftdiagnose.
Af Per Gade Gyldenkærne19.
nov.
2018 kl.
08.
12Bemærk: artiklen er mere end 30 dage gammelLæs opAlt for mange mænd får diagnosen prostatakræft, uden at de nogensinde bliver syge.
Til gengæld bliver de sygeliggjort - og risikerer at gennemgå undersøgelser og behandlinger, der kan gøre skade.
Den advarsel kommer fra læge og forsker John Brodersen, der er professor i almen medicin ved Københavns Universitet og tilknyttet forskningsenheden for Almen Praksis i Region Sjælland.
Antal personer med prostatakræft i DanmarkAntal nye tilfælde af prostatakræft per år: 4.
464 mænd.
(Gennemsnit for årene 2011-2015)Antal personer som lever med diagnosen ved udgangen af 2015: 36.
026 mænd.
(Dvs.
både personer, som er i behandling eller går til kontrol, og personer, som betragtes som raske)Kilde: Kræftens BekæmpelseHan vurderer, at mindst 2000 mænd af de cirka 4500 mænd, der hvert år får diagnosen prostatakræft, bliver overdiagnosticeret og dermed risikerer overbehandling.
Han advarer derfor mod, at mænd, der ikke har symptomer, får taget en såkaldt PSA-test - en blodprøve for Prostata Specifikt Antigen, som forekommer i forøget mængde i blodet, hvis man har prostatakræft, men også ved en række uskadelige tilstande.
- Prøven er simpelthen elendig som diagnostisk redskab, og al viden viser, at vi ikke gavner patienterne ved at tage denne her blodprøve.
Vi skader dem faktisk, siger John Brodersen.
Den omdiskuterede test er efterspurgt hos patienterneFra patientforeningen Propa lyder det, at flere mænd burde få testen, hvis de vil vide, om de har risiko for prostatakræft.
- De er jo rart at få konstateret, hvis der er noget galt, og jo før jo bedre set med mine øjne, siger Poul Erik Andersen, formand for Propa i Region Sjælland.
Han siger, at foreningen får mange henvendelser fra mænd, der føler sig afvist hos deres praktiserende læge, når de beder om testen.
Personligt kender han til mindst 20 tilfælde de seneste fem år, hvor bekymrede mænd er gået fra lægen med uforrettet sag.
Men der er god grund til at sige nej til mændene, siger John Brodersen:- Min opfordring til befolkningen er at være tilbageholdende med at få taget den her blodprøve, og jeg så gerne, at der var endnu flere læger, der sagde nej til at tage den.
Ifølge John Brodersen kan skadevirkningerne i sidste ende blandt andet være en operation, der i 80 procent af tilfældene fører til impotens og i 20 procent af dem til inkontinens.
Men også de vævsprøver, der tages som led i undersøgelser for mulig prostatakræft, kan være skadelige.
Prøverne tages med 10-12 nålestik gennem endetarmen og kan føre til infektioner - måske helt unødvendigt, fordi knuderne på prostata er godartede eller aldrig vil udvikle sig, før patienten dør af andre årsager.
Kritikken af PSA-prøven deles af Anders Beich, formand for Dansk Selskab for Almen Medicin.
- Det er en dårlig måde at finde kræft på, fordi mange går rundt med en forhøjet PSA-tal, uden at det har nogen betydning, siger han.
- Hvis man er bekymret, skal man naturligvis gå til lægen, og man bør ikke føle sig afvist.
Men hvis man som det første beder om en PSA-test, kan det da godt være, at lægen vil forklare, at det ikke er den, man skal have, og så kan man føle sig afvist.
- Det er bestemt ikke meningen, at vi ikke skal tage imod folk, der er bekymrede, men vi er kede af, hvis de er bekymrede på et for spinkelt grundlag, tilføjer han.
Læs også:Simpel urinprøve kan afsløre kræft: Mænd slipper for 10 stik i prostataAnders Beich forklarer, at prostatakræft er en meget udbredt sygdom, og det er få tilfælde, der fører til alvorlig sygdom.
Hos helt op til 75 procent af de 75-årige mænd kan man finde prostatakræft-celler, uden at det har nogen betydning.
- Det er en vanskelig sygdom at håndtere og vanskelig at informere om af samme grund, for det er en sygdom, der spænder fra det værste, vi kan forestille os, til det absolut uskadelige.
Det er det spektrum, vi befinder os indenfor, siger han.
- Og hvis man begynder at handle for tidligt på mistanker, risikerer vi at få gjort en masse mennesker til patienter, der aldrig skulle have været det, understreger Anders Beich.
Han anbefaler, at man går til lægen, hvis man for eksempel har nære familiemedlemmer, der har haft prostatakræft - eller hvis man eksempelvis ikke kan komme af med vandet, har blod i sæd eller urin eller smerter fra regionen omkring prostata.
Men bekymring kan også være en god grund til at opsøge lægen:- Hvis man ER urolig, skal man snakke med sin læge, der for eksempel kan mærke på prostata og rådgive i forhold til den risikoprofil, der er hos den enkelte, siger Anders Beich.
Sundhedsstyrelsen er på linje med eksperterneCenterchef i Sundhedsstyrelsen Henrik Stig Jørgensen siger, at styrelsen ikke anbefaler, at man bare går til lægen på almen bekymring og får taget prøven.
- Dertil er analysen ikke sikker nok og ikke følsom nok.
Der kan findes mange tilfælde, hvor man har prostatakræft, men hvor PSA-tallet er normalt og omvendt også mange tilfælde, hvor tallet er forhøjet, men hvor man ikke har kræft, men blot godartede forandringer eller blot en betændelsestilstand, siger Henrik Stig Jørgensen.
- Hvad siger Sundhedsstyrelsen til, at der i faglige kredse tales om, at der ligefrem foregår overdiagnosticering på det her område?
- Der har formentlig været en tendens til, at der de seneste otte-ti år frem til 2016 er taget for mange PSA-tests ude hos de praktiserende læger og på sygehusene, så der er kommet en øgning i antallet af folk, der er blevet fulgt på grund af forhøjet PSA og folk, der har fået diagnosen prostatakræft, som så bliver fulgt i systemet på hospitalerne i mange år fremover, siger Henrik Stig Jørgensen.
Læs også:Ny blodprøve kan afsløre om du har kræftSundhedsstyrelsen håber, at både de alment praktiserende læger og læger i urinvejskirurgiske sygdomme nu er klar over, at man ikke bare skal tage PSA-prøverne.
- Ellers vil vi få alt for mange, som er unødigt bekymrede, og alt for mange, der bliver kontrolleret, uden der er sundhedsmæssigt behov for det, siger Henrik Stig Jørgensen.
Om der i dag er tusinder, der bliver overdiagnosticeret, tvivler Henrik Stig Jørgensen på.
- Antallet af diagnosticerede er steget i en årrække, men det er ved at stabilisere sig.
Derfor vil jeg formode, at antallet af overdiagnosticerede i dag ikke er så højt længere, siger han.
FacebookTwitterKopier linkEmner:Sundhedsstyrelsen|Sygdomme og lidelser|Kræft|Propa|Sjælland




https://www.dr.dk/sporten/oevrig/skakgeniet-magnus-fra-udstoedt-til-verdenserobrer

Øvrig sportSkakgeniet Magnus: Fra udstødt til verdenserobrerHistorien om skakgeniet Magnus Carlsens første VM-sejr er en fortælling om at finde sin plads i verden og samtidig have et verdensklassetalent.
© ScanpixAf Nikolaj Tangaa Thorngaard19.
nov.
2018 kl.
08.
00 | opdateret 19.
nov.
2018 kl.
09.
35Læs opDet minder næsten om et stykke performancekunst, den måde som norske Magnus Carlsen sidder der alene på en stol med bind for øjnene midt i en ekstravagant udsmykket sal på det historiske Harvard University tilbage i 2013.
Foran ham står publikum i fint tøj og med et glas i hånden, mens de betragter kunstneren på stolen.
Det er det mest imponerende, jeg nogensinde har set.
Tilskuer om Magnus Carlsens præstation på Havard UniversityBag ham står et langbord med ti forskellige skakbrætter på.
Hvert eneste bræt bevæbnet med en af USA´s dygtigste skakspillende advokater.
En efter en laver de deres første træk på det 22-årige skakgeni, der dog lynhurtigt svarer tilbage på hvert eneste af de ti angreb.
Stadig uden at kunne se.
- Bord 1, dronning slår h8.
Bord 10, tårn slår e6, lyder det roligt fra nordmanden på stolen, mens hans hjælpere har travlt med at flytte rundt på Carlsens brikker på de ti skakbrætter.
På trods af at han har fået fjernet en sans, har Magnus Carlsen - som man kan opleve i den dramatiske dokumentar ”Magnus – det norske skakgeni”, der for tiden kan ses på DRTV - langt fra mistet fornemmelsen for det spil, han mestrer som få.
Derfor går der heller ikke længe, før samtlige af de ti amerikanske duellanter bliver mødt med det frygtede ord ”skakmat”.
- Det er det mest imponerende, jeg nogensinde har set, lyder det fra en kvinde blandt det forbløffede publikum.
Manden, der siden teenageårene er blevet kaldt skakkens svar på Mozart, har netop fuldført et af sine største kunststykker til dato, bare måneder inden han skal forsøge at vinde det verdensmesterskab, som alle har forventet, han skulle vinde, lige siden han var teenager.
Men spørgsmålet er, om det 22-årige skakgeni også kan stå for presset, når det virkelig gælder, og vinde den eneste titel han mangler.
Den ultimative finaleSkru tiden frem til november 2013 og skakverdenen er mere end klar til at få svar på netop det spørgsmål i en af de mest ventede VM-finaler nogensinde.
I Chennai i Indien står den norske vidunderdreng overfor den femdobbelte verdensmester og hjemmebaneyndling Viswanathan Anand.
To spillere, der ikke kunne være mere forskellige i deres tilgang til skakken.
Magnus Carlsen kendt som den intuitive spiller med et afslappet forhold til træning, mens inderen er berømt for sin store disciplin og brug af computerprogrammer til at planlægge sine kampe.
I den unge nordmands første VM-finale nogensinde, går der dog ikke længe før begivenhedens størrelse begynder at sætte sine spor.
Det er svært at være sej, når jeg spiller skak.
Magnus Carlsen, 13 årI finalens åbning virker Carlsen rystet og nervøs, og han kommer blandt andet til at vælte brikkerne på skakbrættet flere gange.
Det får flere til at spekulere i, om presset er blevet for stort for nordmanden, der selv er frustreret over, at hans normale spil ikke fungerer.
Alt imens sidder Viswanathan Anand pludselig med gode kort på hånden i kampen om verdensmesterskabet.
En hviledag midt i VM-serien skal dog vise sig at blive afgørende for Magnus Carlsen, der med familiens hjælp får lagt de værste nerver på hylden.
I de efterfølgende dage spiller den unge nordmand nemlig noget af sin bedste skak nogensinde, og derfor kan han efter næsten fjorten dages udmarvende konkurrence lade sig hylde som verdensmester for første gang i karrieren i en alder af bare 22 år.
Drømmen om at passe indHistorien om Magnus Carlsens første verdensmesterskab handler dog om meget mere end blot at opnå store resultater.
Det er også fortællingen om en dreng, der på trods af et gudsbenådet talent, har haft svært ved at passe ind hele livet.
Blandt andet da han blev mobbet i skolen i 9.
klasse, fordi han ikke interesserede sig for det samme som de andre børn.
- Det er svært at være sej, når jeg spiller skak, konstaterer en bare 13-årig Magnus Carlsen tilbage i 2004.
Følelsen af ikke at passe ind er en, der følger Magnus Carlsen hele vejen ind i voksenlivet, hvor han har svært ved at indgå i sociale relationer med andre, og derfor vil han hellere tackle sine indre dæmoner på egen hånd.
Nordmandens historie handler dog også om en ung mand med nogle helt særlige evner, der langsomt men sikkert finder sig selv, i den sport han elsker.
Hele Magnus Carlsens fortælling kan lige nu opleves på DRTV i dokumentaren ”Magnus – det norske skakgeni”.
FacebookTwitterKopier linkEmner:Skak|Magnus Carlsen (skakspiller)|Harvard University|Indien|Chennai




https://www.dr.dk/nyheder/viden/klima/ny-teori-dele-af-jordens-vand-stammer-fra-en-gigantisk-stoevsky

KlimaNy teori: Dele af Jordens vand stammer fra en gigantisk støvskyPrøver fra Jordens indre viser, at vandet på kloden kan være kommet fra både et asteroide-borbardement og den stjernetåge, der opstod, efter Solens dannelse.
Omkring 70 procent af Jordens overflade er dækket af vand.
(© Nasa)Af Maria Lise Behrendt19.
nov.
2018 kl.
06.
29Bemærk: artiklen er mere end 30 dage gammelLæs opDet er lidt af en gåde, hvordan vand på Jorden er opstået.
Var det her fra starten?
Er det kommet med kometer?
Eller var det et asteroide-bombardement, der bragte det hertil?
Rejser til Månen satte gang i teorierneEngang troede man, at vandet havde været på Jorden fra begyndelsen, men i dag ved vi, at det tidlige solsystem har været alt for varmt og tørt til, at det kunne lade sig gøre.
Under Apollo-missionerne opstod teorien om det store bombardement for 3,8 mia.
år siden, hvor Jorden, der dengang formentlig var dækket af et lava-hav, blev overdænget med objekter fra rummet, som bragte vandet med sig.
Indtil for få år siden troede videnskaben primært, at bombardementet kom fra kometer, som indeholder store mængder vand.
Problemet med den teori er, at kemien ikke passer.
I dag er den hovedmistænkte asteroider.
Godt nok indeholder de fleste asteroider ikke vand, men de senere år har forskere opdaget nogle længst ude i asteroidebæltet, som gør.
Og her passer kemien med det vand, vi finder i oceanerne.
De fleste forskere kan i dag blive enige om, at det må være kommet fra himlen.
Ikke i bibelsk forstand, men i form af objekter fra rummet.
Teorierne om, hvordan det skulle være foregået, udvikler sig i takt med videnskaben.
Og nu er der opstået en ny:Vandet kommer både fra asteroider og den gigantiske stjernetåge - en sky af støv og gas - der var tilovers, efter Solen blev dannet.
- Den er en interessant teori.
Og det giver mening, at der skulle være kommet noget brint hertil fra Solen, siger Christoffer Karoff, der lektor på Institut for Geoscience på Aarhus Universitet.
Vand i jordens indre har en anden kemiDet er forskere fra Arizona State University, der står bag teorien, som de har baseret på målinger af den kemiske sammensætning af vand fra dybt nede i jorden.
De senere år har den fremherskende teori været, at vand på Jorden kommer fra en regn af asteroider, som bombarderede kloden, da den var i sin spæde barndom (små 700 mio.
år gammel).
Men, siger forskerne fra Arizona.
Vand på Jorden kan ikke kun stamme fra asteroider.
Godt nok ligner den kemiske sammensætning af vandet i oceanerne den, som vand på asteroider har.
Men i Jordens indre - hvor der også er vand - er kemien en anden.
Læs også:Verdens ældste vand bliver 500 millioner år ældreDe viser prøver af vand fra dybt nede mellem Jordens kappe og kerne.
H2O, som vi kender det, består af to brint-atomer og et oxygen-atom.
Men en gang i mellem er det ene brint-atom byttet ud med et såkaldt deuterium-atom, og så er der tale om tungt vand.
- Vi kan ikke få adgang til jordens indre.
Men de få prøver, der er, af vand fra dybt nede i jordens indre, viser, at forholdet mellem deuterium og brint er mindre end i vandet fra oceaner, siger Christoffer Karoff.
Forholdet mellem brint og deuterium er lavt i en stjernetåge.
Derfor er det sandsynligt, at en mindre del af brinten - og dermed vandet - på Jorden kan være være kommet hertil fra stjernetågen efter Solens dannelse.
Vand er ikke bare vandI 2014 påviste et forskerhold for første gang, at der findes store mængder vand i Jordens indre.
Helt op til tre gange så meget som i verdenshavene.
Men vandet har langt fra en af de tre former, vi kender: Flydende, frosset eller damp.
- Du kan hverken svømme i det eller drikke det, siger Christoffer Karoff.
Det meste af det er formentlig bundet i sten og mineraler.
Og det er netop det, der ifølge Christoffer Karoff, gør den nye teori interessant.
Den er nemlig med til at flytte vores forståelse.
Ikke bare af, hvor vand kan komme fra, men også hvordan det opfører sig.
- Jorden er det eneste sted i solsystemet med store oceanerne på overfladenæ.
Men teorier som den her er med til at bringe os tættere på vand på andre planeter.
For eksempel på Mars, hvor vi bliver mere og mere overbeviste om, at der findes vand under overfladen, siger Christoffer Karoff.
FacebookTwitterKopier linkEmner:Videnskab|USA|Aarhus Universitet




https://www.dr.dk/sporten/fodbold/landsholdet/landsholdsstjerner-jagter-det-perfekte-aar-mod-irland

LandsholdetLandsholdsstjerner jagter det perfekte år mod IrlandDet normale A-landshold har ikke tabt i hele 2018, og den statistik skal ikke tabes på gulvet mod Irland.
Det danske fodboldlandshold har ikke tabt i 2018.
Af Michael Sten Jensen i Lyon og interview: Arnela Muminovic19.
nov.
2018 kl.
06.
30 | opdateret 20.
nov.
2018 kl.
12.
15Bemærk: artiklen er mere end 30 dage gammelLæs opSelv om der ikke er noget på spil, når Danmark mandag møder Irland i Nations League, så er det ikke svært at finde motivationen.
Danskerne har med sejren over Wales fredag sikret sig oprykning til det fineste selskab i Nations League, og dermed har kampen kun symbolsk betydning i det samlede regnskab.
Der er dog et andet regnskab, som endnu ikke er gjort op for landsholdet.
Læs også:Schmeichel efter Nations League-triumf: 'Vi går en spændende tid i møde'Ser man bort fra vikarlandsholdets nederlag i Slovakiet, så har Danmark nemlig spillet 13 landskampe i 2018, og holdet har stadig til gode at gå fra banen som tabere efter ordinær tid.
Derfor er det vigtigt, at den statistik bliver fulgt til dørs, fortæller landsholdets midtbanespiller, Lasse Schöne.
- Jeg kan godt lide, når der er nerve, og noget på spil.
Det er der også mod Irland, for vi vil gerne gå et helt år uden at have tabt.
Det handler også om æren, og det er en landskamp, som vi gerne vil vinde.
Læs også:Nørgaard afløser karantæneramt Delaney i landsholdstruppen- Vi har et utroligt godt flow i øjeblikket, og det vil vi gerne tage med til næste år, siger Lasse Schöne.
En af nøglerne til det resultatmæssigt blændende 2018, er det sammenhold, som landsholdstruppen har.
- Det er utroligt dejligt, alle kender deres opgaver.
Vi har det godt sammen både på- og uden for banen.
Folk lister ikke bare op på værelserne, men vi hygger os sammen, og når der så er kamp, så præsterer vi, siger Lasse Schöne.
Danmark spiller klokken 20.
45 mod Irland.
FacebookTwitterKopier linkEmner:Lasse Schöne (fodboldspiller)|Irland|Fodbold|Wales




https://www.dr.dk/nyheder/udland/mexicanere-i-graenseby-demonstrerer-mod-migranter-forsvind-forsvind

Migrantkaravane Se temaUdlandMexicanere i grænseby demonstrerer mod migranter: 'Forsvind!
Forsvind!
'Hundredvis af indbyggere i Tijuana viste i går deres utilfredshed mod migrant-karavanen.
Af Per Bang Thomsen19.
nov.
2018 kl.
07.
28Bemærk: artiklen er mere end 30 dage gammelLæs opSpændingerne stiger i den mexicanske grænseby Tijuana, efter at knap 3.
000 migranter fra Centralamerika i de seneste dage er ankommet til byen.
I går gik hundredvis af indbyggere på gaden for at vise deres utilfredshed med migranterne, der i den seneste måneds tid er vandret op igennem Mexico.
Migranterne, der kommer fra lande som El Salvador, Honduras og Guatemala, ønsker at søge asyl i USA.
Men ifølge de fremmødte bør migranterne ikke opholde sig Tijuana, der grænser op til delstaten Californien, mens deres asylansøgninger bliver behandlet af de amerikanske immigrationsmyndigheder.
- Forsvind!
Forsvind!
, lød det ifølge nyhedsbureauet AP fra de lokale demonstranter, der viftede med mexicanske flag og sang Mexicos nationalsang.
De beskyldte samtidig migranterne for at være ubehagelige, utaknemmelige og en trussel mod Tijuana, og det førte til mindre sammenstød mellem demonstranterne og de kampklædte betjente, der var blevet sendt på gaden.
Migranterne ønsker at søge asyl i USA.
'En lavine af migranter'Fredag meddelte Tijuanas borgmester, Jean Manuel Gastelum, at han forventer, at der i løbet af ugen vil ankomme omkring 10.
000 migranter til byen.
Han understregede samtidig, at byen ikke er gearet til det, som han betegnede som ”en lavine” af migranter.
Byens herberg er allerede fyldte, og ifølge BBC har de lokale myndigheder bedt den mexicanske regering om hjælp til at håndtere migranterne.
Den såkaldte migrantkaravane begyndte sin march i Honduras den 13.
oktober i år, og siden da har flere centralamerikanere tilsluttet sig den.
Den har fået stor opmærksom.
Ikke mindst fra den amerikanske præsident, Donald Trump, som har betegnet den som ”et angreb på vores land”.
Både de amerikanske og de mexicanske myndigheder har forstærket sikkerheden, og den amerikanske præsident har beordret 7.
000 soldater udstationeret langs grænsen.
Det er dog ikke alle i Tijuana, der er imod de nyankomne migranter.
En mindre gruppe demonstranter havde i går samlet sig et par gader fra den store demonstration for at vise deres opbakning til migranterne.
Der var også opbakning til migranterne fra de lokale i Tijuana.
FacebookTwitterKopier linkEmner:Donald Trump (politiker)|Mexico|Flygtninge og asylansøgere|Honduras|BBC




https://www.dr.dk/nyheder/penge/torn-i-oejet-paa-danske-bank-whistleblower-taler-i-folketinget-i-dag

Hvidvask i Danske BankSe temaPengeTorn i øjet på Danske Bank: Whistleblower taler i Folketinget i dagDen tidligere handelschef i bankens estiske afdeling kan måske bidrage med nye oplysninger i hvidvasksagen.
Høringen på Christiansborg med Howard Wilkinson begynder klokken 9.
30 og slutter 12.
55.
Finanstilsynets direktør Jesper Berg og Danske Banks fungerende topchef Jesper Nielsen skal også svare på spørgsmål i løbet af dagen.
Af Oliver Batchelor19.
nov.
2018 kl.
06.
45Bemærk: artiklen er mere end 30 dage gammelLæs opOffentligheden kan i dag måske blive klogere på, hvad der helt præcist foregik i Danske Bank, da udenlandske pengeoverførsler for 1.
500 milliarder kroner over en niårig periode strømmede igennem bankens estiske filial - uden at banken stoppede det trods talrige alarmklokker.
Den tidligere chef for Danske Markets' afdeling i Baltikum, Howard Wilkinson, der for nylig stod frem som whistlebloweren i hvidvasksagen, er nemlig blandt deltagerne i en åben høring på Christiansborg her til formiddag.
- Det bliver ekstremt spændende at høre, hvad whistlebloweren har at sige, for hidtil har vi ikke hørt meget fra ham i offentligheden.
Han har siddet i en central position i filialen i Estland og har derfor efter alt at dømme en del viden om, hvad der er foregået, siger DR’s erhvervskorrespondent Jakob Ussing.
Læs også:Danske Bank-whistleblower vil vidne i Folketinget og EUDet er et dog et åbent spørgsmål, hvor meget Howard Wilkinson kan og vil fortælle ved dagens høring på Christiansborg.
For selvom han nu kan tale med myndighederne efter at være blevet frigjort fra den tavshedsklausul, han underskrev, da han forlod Danske Bank i 2014, så holder banken fast i, at han stadig er omfattet af tavshedspligt i forhold til bankhemmeligheder.
- Howard Wilkinson har sin amerikanske advokat Stephen M.
Kohn ved sin side under hele høringen, og det er muligt, at alt hvad han siger, først skal klappes af med advokaten.
Advokaten udsendte en pressemeddelelse på vegne af Wilkinson søndag, hvor dansk lovgivning kritiseres for at have en af de svageste beskyttelser af whistleblowere i Europa, siger Jakob Ussing og tilføjer:- Advokaten kritiserer også, at Wilkinson stadig er omfattet af reglerne om bankhemmeligheder, blandt andet i forhold til oplysninger om kunderne, men lover dog, at Wilkinson nok skal tale alligevel.
Whistleblower kan udpege de ansvarligeDen 47-årige brite var fra 2007 til 2014 chef for handelsafdelingen i den estiske filial, og handelsafdelingen blev på et tidspunkt involveret i de mistænkelige pengeoverførsler fra de udenlandske kunder i banken, fordi overførslerne omhandlede salg af russiske statsobligationer, som Wilkinsons afdeling stod for.
Inden sin afgang advarede Howard Wilkinson flere gange ledelsen i København om den estiske filials manglende hvidvaskkontrol, men uden at banken dengang fulgte tilstrækkeligt op på advarslerne eller selv kontaktede myndighederne.
Læs også:Erhvervskorrespondent: Derfor står Danske Bank-whistleblower frem nu- Han kender mange detaljer, og ikke mindst ved han måske, hvem der gjorde hvad, og hvem der ignorerede advarsler, og derfor måske ligefrem stod i ledtog med nogle af bagmændene, som mistanken går på, siger Jakob Ussing.
- Den mistanke er også årsagen til, at Danske Bank selv har politianmeldt otte tidligere ansatte i Estland.
Wilkinson kan derfor muligvis bidrage med værdifulde oplysninger til myndighedernes efterforskning af sagen, der gerne skal placere et ansvar.
Men vi mangler også svar på, hvad Wilkinson selv vidste, før han gik til ledelsen i 2013, for han sad i en central position helt tilbage fra 2007, siger Jakob Ussing.
Suspekte russiske handler vakte bekymringSom daværende chef for handelsafdelingen blev Howard Wilkinson på et tidspunkt opmærksom på, at nogle af kunderne ønskede at handle med russiske statsobligationer for store summer.
Obligationerne skulle veksles til forskellige valutaer som led i overførslerne.
- De penge blev så sendt videre gennem en række konti i banken, og det gjorde ham bekymret for, hvad der foregik, fortæller Jakob Ussing.
Læs også:Danske Bank bekræfter amerikansk efterforskning af hvidvasksagHoward Wilkinson undersøgte selv et af de udenlandske selskaber, der var kunde i banken, og fandt ud af, at de officielle selskabsoplysninger i det britiske virksomhedsregister slet ikke stemte overens med det, der foregik i banken.
Derfor gik han i 2013 til Danske Banks ledelse i Estland, men her blev der ikke fulgt tilstrækkeligt op på advarslen, fortæller Jakob Ussing.
- Derfor skrev han til sidst til risikodirektøren i København i december 2013, at banken efter alt at dømme ligefrem assisterede med hvidvask for kunder, som ifølge Wilkinson i virkeligheden havde forbindelse til den russiske præsident Putins familie og den russiske sikkerhedstjeneste FSB.
Whistleblower kan score kontant gevinst i USALedelsen i København reagerede heller ikke prompte på advarslerne og lukkede først porteføjlen af udenlandske kunder i den estiske filial ned ved udgangen af 2015.
I dag undersøger Statsadvokaten For Særlig Økonomisk og International Kriminalitet (SØIK), i daglig tale kendt som Bagmandspolitiet, to strafferetlige spor i sagen.
Det første handler om, hvorvidt banken juridisk kan drages til ansvar i sagen og få en bøde, mens det andet spor undersøger, om enkeltpersoner kan drages til ansvar.
Læs også:Whistleblower i hvidvasksag vil have beskyttelseDerudover risikerer Danske Bank at få bøder for milliarder af kroner i USA, hvor myndighederne flere gange har uddelt gigantiske bøder i hvidvasksager, der har involveret overførsler med amerikanske dollars, eller omfattet personer på amerikanske sanktionslister.
Det betyder samtidig, at Howard Wilkinson har meget på spil ved at udtale sig om hvidvasksagen, fortæller Jakob Ussing.
- På den ene side har han lagt sig ud med de mistænkelige kunder, og ifølge hans advokat så bør myndighederne yde ham beskyttelse, fordi disse kunder måske vil ham det ondt.
Dertil kommer, at han stadig risikerer at bryde lovgivningen om bankhemmeligheder ved at udtale sig.
På den anden side kan der være en stor kontant belønning i USA, hvis Wilkinsons oplysninger fører til, at de amerikanske myndigheder giver Danske Bank en kæmpebøde, siger han.
Høringen bliver sendt live her på dr.
dk fra klokken 9.
15-13.
15.
FacebookTwitterKopier linkEmner:Danske Bank|København|Rusland|Erhverv|Pengeinstitutter




https://www.dr.dk/nyheder/udland/eksborgmester-giver-milliardgave-til-sit-gamle-universitet

UdlandEksborgmester giver milliardgave til sit gamle universitetRekordstor donation fra Michael Bloomberg giver universitet mulighed for at tilbyde flere stipendier.
19.
nov.
2018 kl.
01.
36Bemærk: artiklen er mere end 30 dage gammelLæs opNew Yorks tidligere borgmester Michael Bloomberg donerer et beløb svarende til knap 12 milliarder kroner til sit gamle universitet i Maryland, Johns Hopkins University.
Pengene skal hjælpe mindrebemidlede studerende, skriver han i en kronik i New York Times.
De 1,8 milliarder dollar er den største pengegave nogensinde til en amerikansk uddannelsesinstitution, meddeler universitetet og Bloomberg selv.
Havde selv studielånMilliardæren skriver, at USA viser sig fra sin bedste side, når landet belønner folk "ud fra kvaliteten af deres arbejde, ikke størrelsen på deres tegnebog".
Bloomberg har selv studeret på Johns Hopkins University.
Dengang finansierede han sine studier med et lån og et studiejob.
Siden stiftede han mediegruppen Bloomberg og et finansselskab.
I dag er han både kendt som rig finansmand og som politiker.
- Mit eksamensbevis fra Hopkins åbnede døre, der ellers ville have været lukkede, og gav mig mulighed for at udleve den amerikanske drøm, skriver milliardæren i New York Times.
- Jeg ønsker at åbne den samme dør af muligheder, som jeg selv havde, for generationer af talentfulde studerende, uanset deres økonomiske omstændigheder, tilføjer han på Twitter.
Universitets leder, Ronald Daniels, betegner den store pengegave som noget, der vil få afgørende betydning for universitetet og dets studerende.
Bidraget betyder, at mange flere studerende fremover kan få stipendier.
Daniels siger ifølge nyhedsbureauet AP, at universitetet fremover kan udfase studielån og i stedet lade de bedste studerende få adgang til at læse på universitetet - også studerende fra familier med lav indkomst.
/ritzau/dpaFacebookTwitterKopier link




https://www.dr.dk/nyheder/kultur/kronprinsparret-uddeler-stjernedrys-og-200000-til-filminstruktoer-og-udsatte-unge

KulturKronprinsparret uddeler stjernedrys og 200.
000 til filminstruktør og udsatte ungeFilminstruktør Annika Berg og den sociale organisation Fundamentet modtager Kronprinsparrets Stjernedryspriser 2018.
Kronprinsparret ved sidste års prisuddeling, der blev afholdt i Silkeborg.
I år er det Musikkens Hus i Aalborg, der danner ramme om showet.
Af Jens Grønbech19.
nov.
2018 kl.
07.
00Bemærk: artiklen er mere end 30 dage gammelLæs opDer er lagt op til et brag af festlig aften, når DR1 på lørdag blænder op for Kronprinsparrets Priser fra Musikkens Hus i Aalborg.
Fire priser vil blive uddelt ved showet, ligesom der vil være masser af fed musik fra scenen fra The Minds of 99, Alex Vargas, Lis Sørensen, Tina Dickow og Aksglæde.
Mens modtagerne af de to hovedpriser, Kulturprisen og den Sociale Pris, forbliver en hemmelighed til på lørdag, så løftes sløret allerede nu for modtagerne af årets to 'Stjernedrys-priser'.
De to priser, der hver ledsages af 100.
000 kroner, går i år til filminstruktøren Annika Berg og den sociale organisation Fundamentet, der hjælper udsatte unge med at skabe forandringer i deres liv.
Filminstruktør Annika Berg modtager Kronprinsparrets Kulturelle Stjernedryspris i år.
Annika Berg er uddannet filminstruktør fra Den Danske Filmskole i 2015, hvor hun afsluttede uddannelsen med kortfilmen 'Sia', som hun efterfølgende modtog en Bodil-statuette for.
Siden har hun markeret sig med den anmelderroste spillefilm 'Team Hurricane' og arbejder i øjeblikket på sin næste film.
Hun modtager ifølge begrundelsen blandt andet prisen for 'sine visuelle filmperler, der rummer masser af farve, kraft og kant, og fordi hun bringer ny energi til dansk film med sine værker.
'Læs også:Stop med at skamme dig!
Dansk instruktør giver fuckfinger til det perfekteNyt, socialt stjernedrysSom noget nyt i år gives den anden 'Stjernedrys-pris' til en nytænkende aktør inden for socialt arbejde, og den første prismodtager i den nye kategori går til organisationen Fundamentet, der ligger i Aarhus.
Fundamentet blev stiftet i 2014 og har i dag ti ansatte og 60 frivillige tilknyttet.
(© Fundamentet)Fundamentet er en organisation for sårbare, udsatte unge og modtager ifølge begrundelsen prisen for 'deres engagerede indsats for udsatte, for deres evne til at skabe trygge og tillidsfulde rammer for alle, og fordi de insisterer på at tage udgangspunkt i det enkelte menneske'.
Kronprinsparrets Priser blev oprettet af Bikubenfonden i 2004 som en bryllupsgave til Kronprinsparret og er siden blev uddelt årligt.
Blandt de tidligere modtagere af Kulturprisen er Sonja Richter, Tina Dickow, Bjarke Ingels og Tobias Lindholm.
Kronprinsparrets Priser 2018•Sendes på DR1 lørdag den 24.
november klokken 21-22.
30.
•Stéphanie Surrugue og Kåre Quist er værter.
•The Minds of 99, Alex Vargas, Tina Dickow, Lis Sørensen og Aksglæde står for de musikalske indslag, mens også Huxi Bach dukker op i showet.
•I alt fire priser skal uddeles på aftenen: Kronprinsparrets Kulturpris, Kronprinsparrets Sociale Pris, Kronprinsparrets Kulturelle Stjernedryspris og Kronprinsparrets Sociale Stjernedryspris.
Med de to hovedpriser følger 500.
000 kroner, mens der følger 100.
000 kroner med de to Stjernedrys-priser.
FacebookTwitterKopier linkEmner:Alex Vargas (musiker)|Bjarke Ingels (arkitekt)|Den Danske Filmskole|Royalt|Aalborg




https://www.dr.dk/nyheder/udland/samuelsen-om-omstridt-brexit-aftale-vi-forbereder-os-stadig-paa-no-deal

BrexitSe temaUdlandSamuelsen om omstridt brexit-aftale: Vi forbereder os stadig på 'no deal'Den danske udenrigsminister ønsker ikke at blande sig i den politiske kamp, der lige nu udspiller sig i Storbritannien.
Udenrigsminister Anders Samuelsen (LA) vil ikke blande sig i den interne politiske strid i Storbritannien.
Af Per Bang Thomsen19.
nov.
2018 kl.
10.
50Bemærk: artiklen er mere end 30 dage gammelLæs opStorbritanniens premierminister, Theresa May, kæmper i disse dage for at få det britiske parlament til at godkende den skilsmisseaftale, som hun i sidste uge indgik med EU.
Selvom den danske udenrigsminister, Anders Samuelsen (LA), med egne ord er ”håbefuld”, når det kommer til aftalen, så er han klar over, at den kan blive nedstemt.
Derfor fortsætter Danmark sine ’no deal’-forberedelser, siger han.
- Det er vi nødt til at gøre, for intet er på plads, før alt er på plads.
Det arbejde, vi har lavet, er et godt stykke arbejde, der er blevet bredt anerkendt, siger udenrigsministeren.
- Vi bliver nødt til at forberede os på, at det stadig godt kan ende med ’no deal’.
Den britiske premierminister, Theresa May, sagde i går, at det ikke vil nytte noget, hvis hun bliver væltet som premierminister.
Vi skal ikke blande osStorbritannien forlader formelt set EU den 29.
marts næste år, og den nuværende skilsmisseaftale, der faldt på plads i sidste uge, sikrer, at Storbritannien kan forlade unionen under ordnede forhold.
Men aftalen skal først godkendes af blandt andet det britiske parlament, før den kan træde i kraft, og lige nu møder den stor modstand blandt mange parlamentarikere.
De danske ’no deal’-forberedelser har stået på i flere måneder.
Det kan nemlig få store konsekvenser for eksempelvis det danske erhvervsliv, hvis ikke skilsmisseaftalen er blevet vedtaget inden den 29.
marts.
- Hvis det sker, vil EU’s forhold til Storbritannien være det samme som til et hvilket som helst andet land.
Så er det WTO-reglerne, der gælder, og det vil betyde 40 procents told på dansk Lurpak-smør, sagde statsminister Lars Løkke Rasmussen (V) i juni efter et EU-topmøde.
Læs også:Flere ministre forlader den britiske regering efter brexit-aftaleUdenrigsminister Anders Samuelsen er bekendt med den interne strid, der lige nu udspiller sig i Storbritannien.
Det store oppositionsparti Labour har meddelt, at det vil stemme imod aftalen i parlamentet, og det samme har den konservative regerings støtteparti, DUP, det skotske SNP-parti samt Liberaldemokraterne.
Derudover er flere af de konservative parlamentarikere så utilfredse med skilsmisseaftalen, at de ønsker en mistillidsafstemning om premierminister Theresa May.
Men Anders Samuelsen ønsker ikke at blande sig i den strid.
- Det er rigtig vigtigt, at vi passer rigtig meget på.
Der er en intern proces i gang i Storbritannien, og det er rigtig vigtigt, at vi ikke begynder at blande os, siger udenrigsministeren.
Det er uvist, hvornår aftalen skal til afstemning i det britiske parlament, men forventningen er, at det bliver i begyndelsen af december.
FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Storbritannien|Venstre|Skilsmisse




https://www.dr.dk/nyheder/udland/regn-kan-skylle-jordiske-rester-vaek-i-californien

Skovbrande i CalifornienSe temaUdlandRegn kan skylle jordiske rester væk i CalifornienRedningsfolk leder stadig efter omkomne efter de voldsomme brande, og nu kan regn gøre arbejdet vanskeligt.
Retsmedicinerne leder efter jordiske rester af omkomne i et hjem, der er blevet ødelagt af branden Camp Fire i Paradise i det nordlige Californien.
)19.
nov.
2018 kl.
06.
15Bemærk: artiklen er mere end 30 dage gammelLæs opEt varslet regnvejr senere på ugen truer redningsarbejdet efter den voldsomme brand, der har hærget i Californien i knap to uger.
Eftersøgningshold i det nordlige Californien intensiverer derfor søgningen efter omkomne, inden regnen vil kunne skylle de jordiske rester af brandofre væk.
Sheriffen i Butte County, Kory Honea, er bekymret for, om det er muligt at gennemsøge alle de nedbrændte huse, før regnen kommer.
Det er derfor 'muligt' at myndighederne aldrig vil kende det præcise dødstal efter branden, siger han.
Siden branden brød ud 8.
november, er 77 personer bekræftet omkomne.
Men eftersøgningen og identifikationen af de døde er vanskelig, da der i flere tilfælde kun er meget små knoglefraktioner tilbage af de omkomne.
Læs også:Californien oplever verdens værste forureningRegnen vil omvendt kunne hjælpe brandvæsenets kamp mod branden, som nu er ca, 55 procent under kontrol.
I området omkring byen Paradise, der er så godt som jævnet med jorden af flammerne, deltager omkring 400 i eftersøgningsarbejdet.
I grupper af ti personer, der assisteres af både frivillige og sporhunde, går de fra det ene nedbrændte hus til det næste for at lede efter omkomne.
1000 savnes stadig, og myndighederne frygter, at dødstallet stiger.
Håbet er, at mange savnede er flygtet, og ikke ved, at de står på listen.
/ritzau/FacebookTwitterKopier linkEmner:Ulykker|Californien|Brande|Vejret




https://www.dr.dk/nyheder/udland/yemens-houthi-oprorere-melder-stop-angreb

Humanitær krise i YemenSe temaUdlandYemens houthi-oprørere melder stop for angrebHvis den saudiskledede koalition ønsker fred, er Yemens houthier klar til bredere våbenhvile, meddeler de.
19.
nov.
2018 kl.
02.
30Bemærk: artiklen er mere end 30 dage gammelLæs opHouthi-oprørerne i Yemen vil stoppe drone- og raketangreb mod Saudi-Arabien og De Forenede Arabiske Emirater og de to landes allierede.
Bevægelsen skriver i en meddelelse, at den er klar til en bredere våbenhvile, hvis "den saudiskledede koalition vil have fred".
FN har krævet, at houthierne skal stoppe angrebene.
Det er ikke umiddelbart klart, om et stop for angreb træder i kraft med det samme.
Meldingen fra oprørsbevægelsen i Yemen kommer, efter at den koalition, som Saudi-Arabien står i spidsen for, har beordret et stop for sin offensiv mod den vigtige havneby Hodeidah.
Fredssamtaler undervejsDer har på det seneste været øget internationalt pres på de to stridende parter.
Houthierne skriver i meddelelsen søndag, at efter bevægelsen har talt med FN's udsending, stopper den "raket- og droneangreb mod de lande, der udøver aggression".
Lørdag bekræftede FN, at parterne i krigen i Yemen inden længe vil blive indkaldt til fredssamtaler, der skal finde sted i Sverige.
Både den saudiskledede koalition, der støtter Yemens regering, og houthi-oprørerne har vist en "fornyet vilje" til en politisk løsning.
De er også kommet med "tydelige forsikringer" om, at de ønsker at deltage i samtalerne.
Det sagde FN's Yemen-udsending, Martin Griffith, i FN's Sikkerhedsråd fredag.
- Med det i tankerne har jeg tænkt mig at samle parterne om kort tid, og det skal ske i Sverige.
Jeg tror, at vi er tæt på at løse udfordringerne, så det kan ske, sagde han ifølge nyhedsbureauet AP.
I september kuldsejlede de planlagte FN-ledede fredsforhandlinger, da houthierne ikke dukkede op.
Over 10.
000 mennesker er blevet dræbt i krigen, der har bragt Yemen på randen af en sultkatastrofe.
/ritzau/ReutersFacebookTwitterKopier link




https://www.dr.dk/nyheder/regionale/hovedstadsomraadet/det-koster-liv-naar-vi-blaeser-paa-gult-og-roedt-lys-skyld-i

KøbenhavnDet koster liv, når vi blæser på gult og rødt lys: Skyld i hver tiende ulykke i hovedstadenTrafikrazzia skal få bilister til kun at køre ved grønt lys.
Det kan koste 2000 kroner og et klip i kørekortet at køre over for rødt.
Af Peter Bye Andersen19.
nov.
2018 kl.
06.
03 | opdateret 19.
nov.
2018 kl.
14.
57Bemærk: artiklen er mere end 30 dage gammelLæs opRød mand stå, grøn mand gå.
De fleste af os har lært remsen på trafikskolen i løbet af vores skoletid.
Alligevel blæser mange på det røde og gule lys og trykker speederen i bund for at nå over krydset.
Det har været skyld i en del ulykker og omkomne de seneste fem år.
Værst ser det ud i hovedstadsområdet.
Her har trafikanter, der har kørt, cyklet eller gået over for rødt eller gult, været involveret i hver tiende trafikulykke i årene 2013-2017.
Det er en smule højere end på landsplan, viser tal fra politikredsene.
Mindre respekt for rødt lysDet er et stort problem, mener Mogens Kjærgaard Møller, administrerende direktør i Rådet for Sikker Trafik.
- Der er sket noget med vores adfærd på det her område.
Det virker som om, at respekten for det røde lys er aftagende.
Derfor ser vi rigtig mange situationer, hvor folk trykker på sømmet, fordi de lige skal nå over, siger han.
Så meget koster det:Det koster 2000 kroner og et klip i kørekortet, hvis du kører over for rødt lys.
Det koster 1500 kroner at køre over for gult, hvis du har mulighed for at standse.
Kilde: Københavns Vestegns PolitiDet har i alt resulteret i 1644 ulykker og 10 dræbte.
Og den manglende respekt for rødt og gult lys mærker man særligt på den københavnske vestegn.
Her har man sigtet 5233 for at køre over for rødt lys på kun fem år.
Derfor står politiet i denne uge ved vejene for at få bilisterne til kun at køre over for grønt lys.
Det fortæller Kim Madsen, der er politikommissær og leder af færdselssektionen.
- Det er vigtigt, at vi får folk til at køre ordentligt.
Det har enorme omkostninger, når folk kommer til skade i trafikken.
Folk er mindre hensynsfulde, end de har været tidligere.
Det er meget ’mig, mig, mig, jeg skal først', siger han.
Læs også:Gult lys betyder stopDet er langt fra første gang, at der bliver lanceret kampagner mod trafikanter, der ikke bremser for gult og rødt lys.
Aarhus Kommune har flere gange stået bag en 'Brems for gul-kampagne', fordi man oplevede bilister, der kører over for gult, som et stigende problem.
Hos Rådet for Sikker Trafik bakker man op om kampagner og trafikkontroller.
Men Mogens Kjærgaard Møller ser gerne, at man finder på mere permanente løsninger på problematikken.
- Man kunne begynde at affotografere nummerplader på biler, der kører over for rødt, ligesom man kender det fra fotovognene.
Og så skal folk have en afgift, hvis de åbenlyst overtræder loven, siger han.
Tilbage på den københavnske vestegn kan Kim Madsen godt se fornuften i forslaget, men understreger, at det er politikernes opgave at tage stilling til det.
- Vi vil helst ty til afgifter og kampagner, der kan ændre folks adfærd.
Vi kan se, at det virker i forhold til at få folk til at køre langsommere.
Det må også virke på det her område, siger han.
FacebookTwitterKopier linkEmner:Mogens Kjærgaard Møller (jurist)|Rådet for Sikker Trafik|Københavns Vestegns Politi|Trafik|Sjælland




