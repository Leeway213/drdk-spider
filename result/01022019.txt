https://www.dr.dk/nyheder/indland/overlaegens-dilemmaer-hvad-ville-du-vaelge

IndlandOverlægens dilemmaer: Hvad ville du vælge?
Skal vi betale millioner for behandlinger til børn, eller hvad med uhelbredeligt syge?
Du tager stilling.
Skal samfundet betale for en behandling, hvis det koster adskillige millioner for at forlænge et liv et år?
Gør det forskel, om patienten er et barn eller en pensionist?
(© ColourBox)Af Nis Kielgast01.
feb.
2019 kl.
22.
55Bemærk: artiklen er mere end 30 dage gammelLæs opDer ikke er råd til, at alle patienter kan få den nyeste og bedste behandling.
Derfor må politikerne prioritere.
Det mener ledende overlæge Jakob Trier Møller fra Rigshospitalet.
Han har netop sagt sit job op i frustration over tingenes tilstand i sundhedsvæsenet.
Læs også:Anerkendt klinikchef smækker med døren og kræver politikerne prioriterer: 'Der er ikke råd til det hele'Men hvad mener du, der bør gives penge til eller ej?
Her kan du tage stilling til seks af de dilemmaer, lægerne står over for:FacebookTwitterKopier linkEmner:Rigshospitalet|Læger




https://www.dr.dk/nyheder/udland/verdens-stoerste-menneskevandring-400-millioner-kinesere-rejser-hjem-til-nytaar

UdlandVerdens største menneskevandring: 400 millioner kinesere rejser hjem til nytårTransportmyndighederne forventer flere milliarder rejser i anledning af kinesisk nytår.
Af Sean Coogan01.
feb.
2019 kl.
23.
13Bemærk: artiklen er mere end 30 dage gammelLæs opLige knap tre milliarder.
Så mange rejser forventer de kinesiske myndigheder, der bliver gennemført under årets årlige forårsfestival, som resulterer i massemigration, når millioner af kinesere rejser tilbage til hjemstavnen.
Festivalen hænger sammen med kinesisk nytår, som i år fejres fra 5.
-19.
februar, og det giver stor travlhed på begge sider af den store begivenhed.
I den forbindelse forventes over 400 millioner kinesere at rejse til andre dele af landet, hvilket er verdens største årlige menneskevandring, beretter CNN.
De kinesiske transportmyndigheder forventer, at omkring 2,5 milliarder rejser kommer til at foregå i bil, 413 millioner med tog og 73 millioner med fly, rapporterer det amerikanske medie.
Ifølge det statslige medie Xinhua har flere togstationer indført billetfri rejser, hvor man betaler med sin mobiltelefon for at minimere køer ved knudepunkterne.
Derudover vil landets 10 største lufthavne holde døgnåbent for at kunne håndtere de 532.
000 fly, der skal krydse den kinesiske himmel i løbet af de store rejsedage.
De kinesiske transportmyndigheder forventer i alt 413 millioner togrejser i løbet af forårsfestivalen.
1 / 4Der var masser af aktivitet foran Beijings hovedbanegård i dag.
2 / 4En servicerobot sørger for gratis vand på en togstation i millionbyen Hangzhou.
3 / 4Personale optræder for passagererne i Dalians internationale lufthavn i forbindelse med årets store rejsedage.
4 / 4FacebookTwitterKopier linkEmner:CNN|Nytår




https://www.dr.dk/nyheder/indland/ny-undersoegelse-hudvenlig-makeup-kan-ogsaa-fremkalde-allergi

IndlandNy undersøgelse: 'Hudvenlig' makeup kan også fremkalde allergiMange makeup-produkter indeholder et højt indhold af allergifremkaldende metaller.
Mange makeup produkter kan vise sig at indeholde allergifremkaldende metaller, selvom det ikke fremgår af varedeklarationen.
Af Flemming Brandt01.
feb.
2019 kl.
21.
59Bemærk: artiklen er mere end 30 dage gammelLæs opDet er ikke nok at undgå parfume og konserveringsmidler, når man køber øjenskygge eller læbestift.
Mange makeup-produkter indeholder allergifremkaldende metaller - også selvom de markedsføres som 'naturlige', 'allergitestede' eller 'hudvenlige'.
Det viser en ny undersøgelse, som Astma-Allergi Danmark har gennemført.
- Vi har kigget på makeup, fordi der er nogle stoffer i, som ikke er deklarerede i produkterne, men som vi ved kan være allergifremkaldende, fortæller Rikke Bille, som er chef for Astma-Allergi Danmarks allergi-mærkning.
Tal på hudallergiMindst 20% har hudallergi27,9% af kvinder har hudallergi13,2% af mænd har hudallergi16,5% af børn under 18 år har hudallergi19% af piger har hudallergi12,4% af drenge har hudallergiKilde: Astma-Allergi Danmark- Vi har købt 50 forskellige makeup-produkter indenfor et bredt udvalgt af brands og forskellige produkter såsom øjenskygge, pudder, læbestift og foundation, og så har vi sendt det til analyse og fået det testet for nikkel, bolt og kobolt, som er tre metaller, som man ved kan give allergi.
Forurening eller hovedbestanddel i farvepigmenterDe tre metaller, som kan være allergifremkaldende, findes både som forurening i farvepigmenter, som tilsættes makeup, og i nogle farvepigmenter udgør de ligefrem hovedbestanddelen.
Analysen viser, at 70 procent af produkterne indeholder krom, nikkel, kobolt eller kombinationer af de tre metaller i mængder, der overskrider den grænse, som af eksperter anses for forsvarlig i makeup.
Det gælder også produkter, som ikke har angivet et eventuelt indhold af metaller på indholdsdeklarationen.
Forbrugerne kan således ikke vide sig sikre på indholdet af allergifremkaldende metaller i makeup-produkter, uanset om de vælger såkaldt hudvenlige produkter eller ej.
Kan ikke få allergimærkningen Den Blå KransPå baggrund af videnskabelige undersøgelser og dialog med førende eksperter på området, anser Astma-Allergi Danmarks faglige eksperter en grænse på 1 ppm for både fornuftig og forsvarlig, når det handler om at beskytte folk med nikkel-, krom- eller koboltallergi.
Derfor kan makeup med et højere indhold af de tre metaller end 1 ppm ikke få allergimærkningen Den Blå Krans og Asthma Allergy Nordic.
- Der er ikke særligt megen viden om hvor meget, der er i de her produkter eller hvad konsekvensen er.
Men vi ved, at de som ringer ind til vores rådgivning, siger, at de oplever gener fra makeup, hvis de er allergiske overfor et af de her tre metaller.
Og nogle gange hjælper det at skifte makeup eller helt at stoppe med at brug makeuppen, fortæller Rikke Bille.
Voldsom kløe og sårDe gener, som brugerne oplever, er eksem på huden, der giver en voldsom kløe og kan udvikle sig til sår.
- Vi ved, at der er mange kvinder, som synes, at deres livskvalitet er påvirket af at rende rundt med eksem i ansigtet, og man sagtens forestille sig, at det ikke er særligt sjovt, siger Rikke Bille.
Som forbruger kan man på nuværende tidspunkt kun vide sig sikker på, at makeup-produkter ikke indeholder metaller over det anbefalede niveau, når de har allergimærkningen Den Blå Krans og Asthma Allergy Nordic, konstaterer Rikke Bille.
FacebookTwitterKopier linkEmner:Astma-Allergi Danmark|Skønheds- og sundhedsprodukter|Allergi|Sundhedsskadelige stoffer|Astma




https://www.dr.dk/nyheder/udland/aerkerival-driller-mcdonalds-som-en-big-mac-men-saftigere-og-laekrere

UdlandÆrkerival driller McDonald's: 'Som en Big Mac, men saftigere og lækrere'EU har taget Big Mac-varemærket fra McDonald's, og det udnytter burgerkonkurrenten.
Den amerikanske fastfoodgigant Burger King er ude med riven over for konkurrenterne fra McDonald's.
Af Sean Coogan01.
feb.
2019 kl.
22.
45Bemærk: artiklen er mere end 30 dage gammelLæs opI sidste måned led McDonald's et bittert nederlag, da EU fratog burgergiganten sit Big Mac-varemærke.
Og det har konkurrenten Burger King ikke været sen til at udnytte, skriver The Guardian.
Med beskrivelser som "ligesom en Big Mac, men faktisk ret stor" og "ligesom en Bic Mac, men saftigere og lækrere" har Burger Kings svenske afdelinger lanceret nye menuer, som griller konkurrenten.
Burger King hælder ekstra salt i såret med en video, hvor det blandt andet fremgår, at "en konkurrent mistede fornyligt de eksklusive rettigheder til navnet Big Mac".
I videoen bestiller kunder så burgere som "alt andet end en Big Mac" og "burgeren, som Big Mac ønskede, at den var".
Ikke den første provokationMan skal ikke længere tilbage i tiden end til december for at finde en anden provokation fra Burger King, skriver Finans.
dk.
Her tilbød kæden sin signaturburger, en Whopper, for blot en enkelt cent, hvis man installerede Burger King-appen.
Der var dog en særlig krølle på halen.
Tilbuddet kunne nemlig kun bruges, hvis man aktiverede det inden for 600 meter af en McDonald's restaurant.
Kort tid efter havde 50.
000 amerikanere benyttet sig af tilbuddet, lød meldingen fra Burger King til CNN.
EU’s Kontor for Intellektuel Ejendomsret, EUIPO, har gjort op med McDonald's eneret på ordene "Mc" og "Big Mac" i EU efter en strid mellem den amerikanske gigant og den irske burgerkæde Supermacs, som har lidt over 100 restauranter i Irland og Nordirland.
McDonald's mente, at den irske burgerkædes navn var for tæt på burgergigantens og gav udtryk for, at det kunne forvirre forbrugerne.
Efter mere end halvandet års tænketid nåede EUIPO så frem til, at det skulle være slut med McDonald's varemærke.
FacebookTwitterKopier linkEmner:Burger King|McDonalds|Fastfood-spisesteder|Nordirland|Irland




https://www.dr.dk/nyheder/udland/merkel-siger-farvel-til-facebook-og-lukker-sin-konto

UdlandMerkel siger farvel til Facebook og lukker sin kontoPolitik handler ikke kun om at have ret, men om at være den, der viste sig at have ret, når det er forbi.
Forbundskansler Angela Merkel, der fredag holdt pressekonference i kanslerministeriet i Berlin, har lukket sin Facebookside.
01.
feb.
2019 kl.
22.
06Bemærk: artiklen er mere end 30 dage gammelLæs opTysklands forbundskansler, Angela Merkel, meddelte i dag, at hun lukker sin Facebookside.
I en kort video takker Merkel sine 2,5 millioner følgere og beder dem holde sig orienteret om hende via regeringens officielle hjemmeside og hendes Instagram-konto.
Lukningen af Facebook-kontoen bliver opfattet som et nyt skridt frem mod hendes farvel til den politiske verden.
Efter at have ledet Tyskland siden 2005 trådte den 64-årige Merkel i december tilbage som partileder for de konservative kristelige demokrater, CDU.
Ved en partikongres i Hamburg blev Annegret Kramp-Karrenbauer valgt som ny partileder.
- I dag er dagen, hvor jeg vil takke for, at så mange af jer har støttet min Facebookside.
I ved, at jeg ikke længere er CDU-leder, så jeg vil nu lukke min Facebookside.
Merkels afløser garant for samme linjeSelv om enkelte har spekuleret i, at Merkel måske vil søge en post i EU eller FN, har hun selv sagt at hun ikke er interesseret i et job i politik, når hendes valgperiode udløber i 2021.
Annegret Kramp-Karrenbauer, som har været under Merkels vinger, anses for at være garant for en fortsættelse af Merkels linje.
Med partilederposten er Annegret Kramp-Karrenbauer kørt i stilling til at blive Merkels afløser som forbundskansler.
Merkel, som ikke er på Twitter, har kun lejlighedsvist brugt Facebook.
Det fremgik af den nu lukkede Facebookside, at Merkel sætter pris på at læse Fjodor Dostojevskij og gerne lytter til Richard Wagner og The Beatles.
Desuden skrev hun, at hun kunne lide den tyske krimiserie "Tatort" og Karen Blixen-filmen "Out Of Africa".
I sin fritid er hun optaget af blandt andet haven, vandreture og madlavning.
Hun nævner også, at hun i sit otium har en drøm om at tage den transsibiriske jernbane fra Moskva til Vladivostok.
Som sit yndlingscitat angiver Merkel på Facebook en sætning fra CDU-kansleren Konrad Adenauer, som var Tysklands politiske leder fra 1949 til 1963: "Politik handler ikke kun om at have ret, men om at være den, der viste sig at have ret, når det er forbi".
/ritzau/AFPFacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Tyskland|Facebook|Litteratur




https://www.dr.dk/nyheder/indland/folkeskole-beloenner-dygtige-elever-med-pengepraemier-jeg-er-begyndt-komme-til-tiden

IndlandFolkeskole belønner dygtige elever med pengepræmier: ’Jeg er begyndt at komme til tiden’Skole på Syddjurs går nye veje for at få eleverne til at lære.
Af Nis Kielgast01.
feb.
2019 kl.
22.
34Bemærk: artiklen er mere end 30 dage gammelLæs opÅrets topscorer: 3.
000 kroner, står der med store bogstaver i glas og ramme på gangen på Marienhoffskolen i Syddjurs.
Plakaterne er henvendt til 9.
klasse, hvor man i år kan få en præmie, hvis man scorer de bedste karakterer i klassen, er en særligt god kammerat eller forbedrer sine karakterer mest i løbet af året.
For nogle elever virker lokkemaden.
-Mig har det motiveret meget.
Jeg er begyndt at komme ind til tiden og sidde klar med mine ting, siger Simon Bliesmann Søe fra 9.
a.
Man kan risikere at demotivere nogle, samtidig med at man motiverer andre.
Når man laver en konkurrence, skaber man ikke bare vindere, man skaber også tabere.
Hanne Knudsen, lektor, Aarhus UniversitetHans klassekammerat Hannah Stuart er enig.
- Førhen ville jeg måske ikke finde mit hæfte frem med det samme.
Det gør jeg nu, for jeg ved, at hvis jeg er klar hele tiden, kan jeg få noget for det, siger hun.
Lyst til at være dygtige eleverOg det er netop motivationen, der er pointen med det utraditionelle koncept, lyder det fra skoleledelsen.
- Vi belønner for at motivere eleverne til at yde deres bedste.
Vi håber på, at endnu flere får lyst til at gøre, hvad de kan for at blive dygtige elever, siger skoleleder Birgitte Agersnap.
Men har man ikke altid skullet yde sit bedste som elev?
- Vi har sat det i værk, fordi vi er med i puljeprojektet Elevløft, hvor vi i høj grad har fokus på at få alle med, også dem, der i mindre grad er motiveret for at gå i skole.
Man skaber også tabereMen pengepræmier kan også blive et problem.
Det vurderer Hanne Knudsen, som er lektor ved institut for Pædagogik og Uddannelse på Aarhus Universitet og beskæftiger sig med, hvad der motiverer elever.
- Man kan risikere at demotivere nogle, samtidig med at man motiverer andre.
Når man laver en konkurrence, skaber man ikke bare vindere, man skaber også tabere, siger Hanne Knudsen.
Samtidig risikerer det at blive uklart, hvorfor eleverne gør en indsats, både med det boglige og i forholdet til hinanden.
- Det rejser nogle spørgsmål: Løber eleven efter præmien, eller gør man det for at lære noget?
Kan man stole på, at det er en autentisk god kammerat, eller har han eller hun været sød, fordi man kan vinde 3.
000 kroner?
Så man risikerer at få åbnet for nogle dynamikker i klasseværelset, som man har svært ved at styre, siger Hanne Knudsen.
Kan miste evnen til pligterI 9.
a ser Kasper Munk Jakobsen en fare i at bruge penge som belønning.
Eleverne risikerer at miste evnen til at udføre pligter, bare fordi det er pligter.
- Hvis man skal gøre noget bare for at få en belønning, er det ikke godt.
Så kommer man ikke til at gøre noget, bare fordi man skal, senere i livet, siger han.
Skoleleder Birgitte Agersnap er da også opmærksom på, at der er en risiko for, at præmierne kan få den forkerte virkning.
Men der er stadig god grund til at gøre forsøget, mener hun.
- Det er rigtigt, at der kan være noget, som man skal være opmærksom på i det, vi prøver af nu.
Det er vi også, og hvis der er noget, der skrider, så må vi tage det af, siger skolelederen.
FacebookTwitterKopier linkEmner:Uddannelse|Aarhus Universitet|Jylland|Grundskole|Folkeskolen (Danmark)




https://www.dr.dk/nyheder/indland/branchens-vagthund-kritiserer-advokater-darlig-etik

IndlandBranchens vagthund kritiserer advokater for dårlig etikForsvarsadvokater har på flere områder problemer med dårlig etik, konkluderer rapport fra Advokatsamfundet.
Michael Juul Eriksen, som blandt andet er forsvarsadvokat for banden Loyal To Familia, afviser at have et afhængighedsforhold til de bandegrupperinger, han repræsenterer.
01.
feb.
2019 kl.
21.
31Bemærk: artiklen er mere end 30 dage gammelLæs opØget konkurrence om kunderne har skabt en dårlig kultur blandt profilerede forsvarsadvokater, som bruger ufine metoder til at skaffe kunder, og som i netværk af advokatkontorer fordeler alvorlige straffesager imellem sig.
Det konkluderer en ny rapport fra Advokatsamfundet, skriver Jyllands-Posten.
På den baggrund udtrykker Advokatsamfundet, som fører tilsyn med alle advokater i Danmark, bekymring over en hel række forhold i branchen.
Det gælder aggressiv klientrekruttering i arresthuse, en "kendiseffekt", hvor advokater siger ja til klienter, som de ved, de ikke har tid til, og skjulte advokatnetværk.
Formanden for Regel- og Tilsynsudvalget hos Advokatsamfundet, Martin Lavesen, forklarer, at advokatkontorer ifølge de advokatetiske regler ikke må have sager med modsatrettede interesser, og at de derfor må sige nej til nogle sager.
Imidlertid viser det sig, at nogle kontorer deler sig op i mindre kontorer, som så kan skubbe sagerne videre til hinanden.
Michael Juul Eriksen afviser forholdNogle advokater har endvidere så mange kunder i visse bandegrupperinger, at der kan opstå afhængighedsforhold mellem advokat og bande, fremgår det af rapporten.
- Der må ikke opstå en situation, hvor en advokat kan have interesse i at rådgive en klient på en bestemt måde, fordi det tjener advokatens egne interesser på bekostning af hensynet til klienten, siger Martin Lavesen.
Rapporten nævner ingen specifikke advokater, men er blandt andet baseret på indberetninger, besøg hos advokater og samarbejde med Kriminalforsorgen.
Michael Juul Eriksen, som blandt andet er forsvarsadvokat for banden Loyal To Familia, afviser at have et afhængighedsforhold til de bandegrupperinger, han repræsenterer.
- Jeg kan godt se problematikken, hvis en advokat har størstedelen af sine klienter i en enkelt gruppering.
Rådgivningen til den enkelte kan komme i klemme i forhold til hensynet til grupperingen, men jeg har ingen klienter, jeg ikke kan tåle at miste, siger han til Jyllands-Posten.
Svært at se en løsningTil Ritzau udtaler retsordfører Preben Bang Henriksen (V), der selv er advokat, at rapportens konklusioner er bekymrende.
Men da retten til selv at vælge en forsvarer er beskyttet af den Europæiske Menneskerettighedskonvention, ser han ikke umiddelbart nogen løsninger.
- Jeg kan nikke genkendende til stort set alt, hvad der beskrives i rapporten, siger han.
- Som landet ligger, kan man se en masse indikationer af, at der foregår noget uetisk.
Men jeg synes, at det er meget vanskeligt at komme videre på det her grundlag.
Preben Bang Henriksen håber dog, at Justitsministeriet vil indlede samtaler med Advokatsamfundet, og at ministeriet "har bedre fantasi", end han har, til at løse problemerne.
/ritzau/FacebookTwitterKopier linkEmner:Preben Bang Henriksen (politiker)|Venstre|Advokatsamfundet|Erhverv|Advokatvirksomhed




https://www.dr.dk/sporten/oevrig/fart-paa-skoejterne-dansk-speedskater-viser-gode-takter-foer-vm

Øvrig sportFart på skøjterne!
Dansk speedskater viser gode takter før VMViktor Hald Thorup blev i dag treer i den næstbedste række i World Cuppen og rykker derfor ind blandt de 12 bedste i verden.
ARKIVBILLEDE Viktor Hald Thorup har haft en god start på weekenden ved World Cuppen i Norge.
Af Frederik Palle01.
feb.
2019 kl.
20.
23Bemærk: artiklen er mere end 30 dage gammelLæs opDanmark og vintersport har ikke altid fungeret sammen, men af og til ser man flotte resultater, og i dag leverede speedskateren Viktor Hald Thorup så et af dem.
Danskeren deltog nemlig i World Cuppen i Norge, hvor han kom på en tredjeplads i den næstbedste række.
Det lyder måske ikke af noget, men det betyder faktisk, at Viktor Hald Thorup ved den afgørende World Cup i starten af marts kommer til at køre blandt de bedste.
Læs også:Danske speedskatere vil sætte kronen på værket til sæsonfinale- Det er i Salt Lake City i USA, hvor jeg egentlig også bor og træner det meste af året, så det bliver næsten hjemmebane.
Og så er det World Cup-finalen, så det bliver en fed oplevelse, siger Viktor Hald Thorup.
- Det er egentlig lidt specielt, fordi jeg satser mere mod VM i allround her i den første weekend i marts, så hele den her uge har jeg trænet ufatteligt hårdt og blandt andet kørt to virkelig hårde sæt i går og en virkelig lang hård tur på cykel i går aftes.
Så jeg havde ikke regnet med, at det lige skulle være i dag, jeg kom på podiet, siger han.
Læs også:VIDEO Speedskater leverer bedste danske individuelle resultat ved vinter-OL nogensindeViktor Hald Thorup blev en smule kendt i Danmark for et år siden, da han ved massestarten ved vinter-OL i Pyeonghang hentede en femteplads, hvilket er det største danske individuelle resultat ved vinterlegene nogensinde.
Om en måned venter der måske flere store resultater, når han deltager ved både afslutningen af World Cuppen i Salt Lake City samt VM i Calgary i Canada.
Læs også:VIDEO Stolt Thorup om sin femteplads: Jeg landede mellem stjernerne- Jeg satser især på VM.
Det er mit store sæsonmål.
Der håber jeg at kunne forbedre min 10.
plads på 5000 meter fra sidste år og så slå min danske rekord med i hvert fald fem sekunder.
Der skal jeg køre mit livs løb, siger danskeren.
VM i Calgary er den 2.
og 3.
marts, mens World Cup-finalen er weekenden efter.
FacebookTwitterKopier linkEmner:Viktor Hald Thorup (speedskater)|Calgary|Salt Lake City|De Olympiske Lege|Canada




https://www.dr.dk/sporten/haandbold/kvindelandsholdet/dansk-haandboldprofil-rykker-fra-ungarn-til-frankrig

KvindelandsholdetDansk håndboldprofil rykker fra Ungarn til FrankrigLotte Grigel skifter sin ungarske klub ud med Nantes til sommer, hvor hun får dansk træner i Frankrig.
Danmarks Lotte Grigel skifter til den franske klub Nantes, hvor hun får en dansk træner.
01.
feb.
2019 kl.
20.
03Bemærk: artiklen er mere end 30 dage gammelLæs opDen danske håndboldspiller Lotte Grigel tørner fra næste sæson ud for franske Nantes.
Det oplyser både spiller og klub fredag.
Dermed fortsætter playmakeren sit udlandseventyr, når hun skifter fra ungarske Debrecen.
Læs også:Sandra Toft om skiftet til Frankrig: 'Kan presse mig til at blive endnu bedre'- Det har været en svær beslutning, fordi jeg har været rigtig glad for at være i Debrecen, men når alt kom til alt, og jeg skulle tage beslutningen, så kunne jeg bare mærke i maven, at det skulle være Nantes, og at jeg også skulle prøve at spille i Frankrig, siger Lotte Grigel til TV2 Sport.
Lotte Grigel skiftede i 2015 fra Team Esbjerg til russiske Rostov-Don, hvor hun spillede i to sæsoner, inden turen gik til Ungarn.
Hun deltog med Danmark ved VM i Frankrig i december i fjor.
Læs også:Nu venter hverdagen efter VM-triumfen: ’Stor omvæltning mentalt’I Nantes får hun danske Allan Heine som træner, og Lotte Grigel lægger ikke skjul på, at det har haft en betydning for klubskiftet.
- Alt andet end lige gør det det bare meget nemmere håndboldmæssigt.
Jeg glæder mig meget til at spille under ham, siger Lotte Grigel.
Lotte Grigel har skrevet en toårig kontrakt med Nantes.
/ritzau/FacebookTwitterKopier linkEmner:Frankrig|Lotte Grigel (håndboldspiller)|Ungarn|Team Esbjerg|Håndbold




https://www.dr.dk/nyheder/indland/lene-ulrik-soeren-og-karen-marie-tager-hver-deres-vej-ud-af-arbejdslivet

Længere til pensionSe temaIndlandLene, Ulrik, Søren og Karen Marie tager hver deres vej ud af arbejdslivetFolkepensionsalderen er ens for alle, selvom vores arbejdsliv er vidt forskellige.
Af Lisbeth Quass01.
feb.
2019 kl.
20.
30Læs opVi lever længere, og derfor er det politisk blevet besluttet, at vi også skal arbejde længere.
Men der er stor forskel på, hvor hårdt vores arbejdsliv slider på os.
I denne artikel kan du møde folkeskolelæreren, der endte på førtidspension efter langvarig stress, og efterlønsmodtageren, der måtte tage stærke, smertestillende piller for at klare de sidste år af sit arbejdsliv.
Du kan også møde den 72-årige læge, som slet ikke vil på pension, og den 47-årige slagter, som har beholdt sin efterløn for at kunne trække sig tidligere tilbage.
47-årige Søren Olsen kom i lære som slagter for 32 år siden.
For cirka et årti siden sadlede han om og uddannede sig til murer.
Begge brancher har sat deres spor på hans krop.
I dag skal man være mindst 65,5 år for at kunne gå på folkepension, men politikerne har besluttet, at folkepensionsalderen skal stige gradvist, og Søren Olsen kan tidligst gå på folkepension, når han fylder 68 år.
- Jeg har ikke turdet at skille mig af med min efterløn, så jeg har heldigvis mulighed for at gå fra før, hvis det bliver nødvendigt, siger han.
Søren Olsen har slidgigt i tommelfingre og knæ og lider af det, som kaldes hvide fingre, der er smertefulde kramper, som rammer, når fingrene bliver kolde.
I dag er han tilbage i slagterjobbet, denne gang i et supermarked i København.
- Om onsdagen spiller jeg billiard med nogle af mine venner fra murerfaget, og når jeg ser dem gå rundt med deres skavanker, kan jeg tydeligt se, hvor hård en branche det er.
Line Riisager.
Til DR Når arbejdslivet slutter før tid, skyldes det langt fra altid fysisk nedslidning.
Som engageret lærer i udskolingen brændte den i dag 52-årige Lene Riisager for sine elever, for samfundsfag og for god, dansk litteratur som Tove Ditlevsen og Henrik Pontoppidan.
Faktisk så meget, at hun efter 27 år i faget brændte helt ud.
- Jeg kunne ikke finde ud af at gøre mit arbejde halvt.
Set i bagklogskabens lys burde jeg måske være stoppet op, men da jeg stod i det, kunne jeg ikke.
For ti år siden besvimede Lene Riisager midt i en time.
Hun kom på hospitalet og fik at vide, at hun havde stress.
Hun vendte tilbage til arbejdet i folkeskolen, men for to år siden sagde kroppen endegyldigt stop.
Lene Riisager, der bor i Børkop, blev indkaldt til samtaler og kæmpede for at beholde sit job, men i sommeren samme år modtog hun en fyreseddel.
Hun var blevet til "en driftsforstyrrelse", lød fyringsårsagen.
Sidste sommer blev hun tilkendt en førtidspension.
- Mit selvbillede krakelerede fuldstændig, for jeg var jo Lene, et energibundt, som var tillidsmand, underviste elever og var med i bestyrelser.
- Jeg synes, det er flovt, at jeg ikke kan bidrage længere.
Og jeg har ikke sagt det til ret mange.
At nu er jeg endt på førtidspension.
På Fanø har arbejdslivet behandlet den 72-årige praktiserende læge Ulrik Kirk mere nænsomt.
Han har ladet folkepensionsalderen passere uden videre notits og kan slet ikke bære tanken om ikke at arbejde længere.
Sådan har hans 68-årige kollega det også.
Sidste år satte de deres lægepraksis til salg for at lade yngre kræfter tage over.
Når det lykkes dem at sælge, håber de begge på at kunne fortsætte med at arbejde i praksissen.
- Jeg føler mig stadig som en 50-årig, og det er en fornøjelse at gå på arbejde hver dag, siger Ulrik Kirk.
I dag er folkepensionsalderen ens for alle, men Socialdemokratiet og Dansk Folkeparti vil gå efter at lande en aftale, hvor nedslidte får lov til at trække sig tilbage før andre.
Det er der god ræson i, hvis man spørger Ulrik Kirk.
- Sådan en som mig kommer let til sin indtægt og må gøre noget i fritiden for ikke at kalke fuldstændigt til.
Det er helt modsat dem, som for eksempel knokler rundt hele dagen og gør rent nærmest uden at få penge for det.
For Karen Marie Nielsen fra Tranbjerg endte arbejdslivet efter 28 års lagerarbejde, reparationer af maskiner, nattevagter, tunge løft og hektiske arbejdsdage på en fabrik.
De sidste tre år af sit arbejdsliv måtte hun tage de stærkt smertestillende piller Tramadol både før arbejde og hen mod slutningen af sine vagter.
Ellers gjorde det for ondt i ben, ryg og nakke til at arbejde – og til at sove, når hun kom hjem.
- Til sidst forsøgte jeg bare at holde det ud og holde den gående, siger hun.
Karen Marie Nielsen havde set frem til at gå på efterløn som 60-årig, men så blev aldersgrænsen hævet med tre år.
Så længe holdt hun ikke.
For halvandet år siden blev de fysiske gener for voldsomme, og da hun måtte gå før tid, gik hun samtidig glip af en del af sine efterlønspenge.
I dag forsøger Karen Marie Nielsen fortsat at komme af med de fysiske minder om sit arbejde gennem ugentlig genoptræning, fysioterapi og depotmedicin mod smerterne.
- Den morgen, jeg skulle søge min efterløn, måtte min fagforeningskonsulent næsten samle mig op ude på trappen, fordi jeg var ved at kollapse fuldstændig, fortæller hun.
FacebookTwitterKopier linkEmner:Henrik Pontoppidan (forfatter)|Tove Ditlevsen (forfatter)|Ansættelsesforhold|København|Dansk Folkeparti




https://www.dr.dk/nyheder/indland/vred-laege-opstiller-seks-dilemmaer-fra-sundhedsvaesnet-kun-en-politiker-ville-svare

IndlandVred læge opstiller seks dilemmaer fra sundhedsvæsnet: Kun én politiker ville svare konkretOverlæge har sagt op.
Han er utilfreds med, at politikerne ikke prioriterer.
Der er brændende brug for, at politikerne prioriterer.
Fordi der ikke er råd til, at alle patienter kan få den nyeste og bedste behandling, mener ledende overlæge fra Rigshospitalet.
DR Nyheder sendte seks dilemmaer videre til sundhedspolitikerne.
Af Mads Korsager Nielsen, Thomas Klose Jensen og Peter Boier01.
feb.
2019 kl.
21.
13 | opdateret 04.
feb.
2019 kl.
13.
45Bemærk: artiklen er mere end 30 dage gammelLæs opSeks dilemmaer: Behandling eller ej?
Et syvårigt barn har en alvorlig lidelse, som vil give større handicap over de næste år og ultimativt ender med døden.
En ny medicinsk behandling koster 35 mio.
kr.
pr.
barn årligt.
Medicinen giver måske patienten en forlænget levealder på maksimum 20 år, men mindsket handicap i perioden op til døden.
Der er 10 børn om året med denne lidelse.
En ny behandling for kræft kan give patienten tre års øget overlevelsestid.
Videnskabelige undersøgelser har vist, at det kan hjælpe 4 ud af 25 patienter.
Behandlingen koster tre mio.
kr.
pr.
patient.
Der er 500 patienter årligt, der skal behandles.
Man er nødt til at behandle alle, før man kan se, hvem det hjælper.
En ny, eksperimentel behandling af en given lidelse koster en million kroner pr.
patient.
Behandlingen kan måske redde 20 af de 200 patienter, der befinder sig i den relevante gruppe.
Man er nødt til at behandle alle før man kan se, hvem det hjælper.
Videnskabelige undersøgelser har vist, at de få det hjælper kun overlever to år ekstra.
En patient med få måneder tilbage af livet pga.
af en kræftsygdom får en lungebetændelse, der kræver indlæggelse og behandling på intensiv-afdelingen for måske at komme sig.
Det er en indlæggelse, der vil medføre mange pinsler for familien og stresse patienten, men som ikke vil kurere patienten for kræftlidelsen.
En ældre, dement person bringes med ambulance til hospitalets akutmodtagelse med hjertestop.
Medicinsk er der mulighed for at behandle samt indlede hjertestopsbehandling.
Familien ønsker, at hospitalet behandler og at deres far kommer på intensiv afdelingen efter genoplivning, som er en meget dyr og ressourcekrævende behandling.
En patient med en kræftlidelse, der er ustoppelig og vil medføre døden inden for en nær fremtid, modtager behandling med dyr kræftmedicin, der er beregnet til at kurere lidelsen.
Skal behandlingen fortsætte?
Der er brændende brug for, at politikerne prioriterer.
Fordi der ikke er råd til, at alle patienter kan få den nyeste og bedste behandling.
Sådan lyder budskabet fra ledende overlæge Jakob Trier Møller fra Rigshospitalets HovedOrtoCenter, der netop har sagt sit job op på grund af tingenes tilstand i sundhedsvæsenet.
Han beskriver et sundhedsvæsen, hvor antallet af arbejdsopgaver stiger, mens personalet bliver mindre.
Samtidig hører han politikerne sige, at man tilfører milliarder af nye kroner.
- Det er også korrekt.
Man har tilført milliarder, men arbejdsopgaverne overstiger langt det, man har tilført og det er meget problematisk, siger Jakob Trier Møller.
I stedet savner han klare svar fra politikerne på dilemmaerne i sundhedsvæsenet: Kan og skal vi behandle alle, for der er ikke råd til det hele.
I faktaboksen ved siden af artiklen kan du læse seks typiske eksempler på nuværende og kommende dilemmaer, som Jakob Trier Møller og kollegerne møder.
- Der er patienter, vi behandler i dag, som man ikke skal behandle i fremtiden.
Udfordringen med ny medicin og nye behandlinger vil langt overstige de muligheder, vi har i Danmark, siger Jakob Trier Møller, der også oplever, at politikerne ryster på hånden, når en beslutning fra Medicinrådet, der vurderer og vejleder om ny medicin, kommer i modvind.
Vi ser allerede eksempler på, at stærke patientforeninger og politikere falder Medicinrådet i ryggen og stopper den udvikling, man har i gang, konstaterer han.
DR Nyheder har sendt dilemmaerne videre til de politiske partiers sundhedsordførere på Christiansborg.
Kun Dansk Folkepartis sundhedsordfører, Liselott Blixt, ville svare på de seks dilemmaer.
De andre ordførere ønskede kun at forholde sig overordnet til problemstillingen.
1Jane Heitmann, VenstreJane Heitmann.
Sundhedsordføreren afviser at svare på de konkrete dilemmaer, fordi hun ikke har den nødvendige, lægefaglige indsigt.
- Hvis man er uafvendeligt døende, så vil det da være helt naturligt, at lægen går i dialog med både patienten og måske også de pårørende om, hvordan den sidste tid skal være, og hvad der giver mest mening.
Vi ved, at der er noget medicin, som giver meget store bivirkninger, og der vil givetvis være patienter, der siger ja tak til livsforlængende behandling, også selvom det er for en kort periode, men der vil sandsynligvis også være patienter, som siger: Jeg vil hellere være de bivirkninger foruden og bare have en rolig sidste tid.
- Siden 2015 er det danske sundhedsvæsen blevet løftet med over 6 milliarder kroner, og det er klart, at når man snakker dyrt sygehusmedicin, så skal der være mulighed for – uanset hvad man fejler – at man kan få den dyreste medicin, hvis det er den, som man behandlingsmæssigt bedst kan profitere af, og det vil altså bero på en lægefaglig vurdering.
2Liselott Blixt, Dansk FolkepartiLiselott Blixt.
Dilemma 1: Skal man betale for behandling af et barn til 35 millioner kroner årligt?
- Sådan kan man ikke stille det op.
Vi kan ikke sætte pris på, hvad et menneskeliv er.
Der er sjældne sygdomme, som vi er nødt til at udvikle medicin til, selvom der er meget få mennesker, der har dem.
Derfor bliver det også dyrt.
Dilemma 2: Kræftbehandling til tre millioner, der skal afprøves på 500 patienter.
- Vi skal udvikle personlig medicin i stedet.
Tag en blodprøve, så ved du præcis hvilke patienter, der skal have medicinen.
Så behøver du ikke afprøve på 500.
Dilemma 3: Eksperimentel behandling, der måske hjælper hver tiende.
- Hvis vi kan redde et menneskeliv, er det det værd.
Vi kan ikke sætte pris på, hvad et menneskeliv koster.
Dilemma 4: Kræftpatient med få måneder tilbage får lungebetændelse.
- Jeg synes, man skal spørge patienten, om vedkommende ønsker sig et behandlingstestamente, så man selv kan frasige sig behandling og få lov til at få en værdig død.
Dilemma 5: Dement med hjertestop.
Familien ønsker genoplivning.
- Det er derfor, vi har indført behandlingstestamentet.
Man skal respektere selvbestemmelsen og lade personen få en værdig død.
Dilemma 6: Dyr kræftmedicin til døende- Jeg ønsker, at man skal give en god palliativ- og omsorgsbehandling, så man sikrer, at man har det godt den sidste tid og ikke skal drøne ind og ud af sygehuse for en behandling som ikke virker.
Vi skal sikre, at vi taler med patienten om en god afslutning på livet, og nogle gange er det bedre uden medicin.
3Flemming Møller Mortensen, SocialdemokratietFlemming Møller Mortensen.
Sundhedsordføreren ønsker ikke at svare konkret på de seks dilemmaer.
- Men jeg kan sagtens forstå det, han opstiller.
Mange af dilemmaerne relaterer til ny medicin.
Hvor meget skal man betale for en mereffekt?
De spørgsmål føler jeg er lukket ned med Medicinrådet, hvis arbejde alle partier var enige om at opstille hegn omkring.
Men det er stadig sådan, at lægerne har deres frie ordinationsret, så hvis en læge sidder overfor en patient, har de fortsat mulighed for at udskrive et bestemt præparat.
Det er beslutninger, som lægen tager i konference med andre kolleger, så de står ikke alene.
- Jeg mener, der er sat for få penge af til vores sundhedsvæsen.
Der kommer flere patienter og der er færre midler og personale.
Det er derfor, vi i Socialdemokratiet vil bruge 53 milliarder kroner mere frem mod 2025 end regeringen.
De har haft for travlt med skattelettelser og det har været en katastrofekurs.
4Kirsten Normann Andersen, SFKirsten Normann Andersen.
Sundhedsordføreren erkender, at der er eksempler på, at politikerne skal være bedre til at prioritere og stå fast.
- Vi har også blandet os for meget førhen.
Blandt andet behandlingsgarantien er noget at det værste, vi har lavet.
Der bliver der prioriteret på bekostning af andre patienter, der ikke kan tåle at vente.
- Dilemmaerne udgør meget svære spørgsmål - uanset om man er politiker eller læge.
Men lægen er nok trods alt den klogeste til at træffe beslutningen, fordi vedkommende kender patienten.
Men jeg mener også, at pilen peger på medicinalindustrien, der er en meget magtfuld branche.
Som sundhedspolitiker får jeg mange henvendelser og de fleste af dem, er fra medicinalindustrien.
- Vi får som politikere mange henvendelser fra forældre med syge børn, der af industrien får det indtryk, at deres børn vil få det meget bedre og måske endda helbredt, hvis de bliver behandlet med et bestemt produkt.
Der har medicinalindustrien gjort sig store og åbenlyse anstrengelser for at fortælle, at deres produkt er godt for netop den patientgruppe og det er klart, at det ligger et enormt pres.
5Peder Hvelplund, EnhedslistenPeder Hvelplund.
- Vi skal som politikere ikke vurdere enkelttilfælde.
Det har vi hverken forudsætninger, viden eller kompetencer til.
Vi skal som politikere sætte en retning.
Det er derfor, vi har nedsat Medicinrådet, som ud fra de syv politisk vedtagne principper skal afgøre hvilke typer ny medicin, der skal godkendes som standardbehandling.
Det er den opgave, vi har givet medicinrådet, og jeg har da tiltro til, at de følger de principper, vi har vedtaget.
- Formålet med de syv principper er at sikre, at der er en rimelig sammenhæng mellem pris og en forbedret behandlingskvalitet.
Desuden er det allerede muligt, at der kan tages lægefaglige hensyn, der gør, at et præparat benyttes, selvom det ikke er godkendt som standardbehandling.
- Prioriteringer er nødvendige i forhold til hvilke nye behandlingsmetoder, der tages i brug, så vi ikke bruger sundhedsvæsenets ressourcer unødvendigt.
Udgifter til sygehusmedicin udgør en stigende del af sundhedsvæsenets udgifter.
Det er helt urimeligt, at medicinalindustrien høster eksorbitant høje profitter på at videreudvikle medicin, der ofte bygger på offentligt finansieret forskning.
Derfor skal vi udfordre medicinalindustriens muligheder for ekstremt høj indtjening på ny medicin.
Det er ikke rimeligt, at hensynet til medicinalindustriens aktionærer sættes over hensynet til patienter og personale.
”6Pernille Schnoor, AlternativetPernille Schnoor.
I tråd med sine ordførerkolleger vil Alternatives Pernille Schnoor heller ikke prioritere for den snart tidligere overlæge.
- Det vil jeg slet ikke forholde mig til, da politikerne ikke skal forholde sig til konkrete vurderinger om sådan noget.
Det kræver en lægefaglig vurdering.
Men derudover er hun enig med ham.
- Vi synes, der skal være en åben proces i de forskellige valg i sundhedsvæsnet, siger Pernille Schnoor og nævner, at Alternativet vil have en form for prioriteringsinstitut, som Medicinrådet, til at vurdere alle sager af den slags.
- Der skal være ro til at træffe beslutningerne, der er nogle hårde og modige beslutninger.
Men hvordan skal det forhindre, at politikere blander sig alligevel?
- Det er vigtigt, der er armslængde.
Det nytter ikke at kritisere, når man i, for eksempel, et prioriteringsinstitut så træffer ubehagelig beslutning ud fra de kriterier, der er.
Og så skal vi politikere være anstændige nok til ikke at kritisere det.
Det var ikke muligt at få svar fra Radikale Venstre, Konservative eller Liberal Alliance.
FacebookTwitterKopier linkEmner:Peder Hvelplund (politiker)|Pernille Schnoor (politiker)|Medicin|Patienter|Alternativet (parti)




https://www.dr.dk/nyheder/kultur/film/mads-mikkelsen-tabte-7-8-kilo-under-optagelserne-til-ny-film-det-var-helt

Film og serierMads Mikkelsen tabte 7-8 kilo under optagelserne til ny film: 'Det var helt sindssygt'Den danske stjerne spiller - næsten - alene og uden replikker i 'Arctic', der er optaget på Island.
- Vi havde 30 dage til at skyde, men vi fik kun 19 ud af vejret, fortæller Mads Mikkelsen om tilblivelsen af 'Arctic'.
Af Kasper Madsbøll Christensen01.
feb.
2019 kl.
20.
29Bemærk: artiklen er mere end 30 dage gammelLæs opMads Mikkelsen har prøvet det meste.
Han har både spillet skurk i en James Bond-film, hovedpersonens far i en 'Star Wars'-film og haft bærende roller i de Oscar-nominerede danske film 'Efter brylluppet', 'En kongelig affære' og 'Jagten'.
Men selv om Mads Mikkelsen tilhører den absolutte superliga, når det kommer til danske stjerner med international gennemslagskraft, så har han alligevel sjældent spillet med i en film stort set uden replikker.
Det ændrer han på med sin medvirken i den biografaktuelle 'Arctic', som han tidligere har kaldt den sværeste film i sin karriere.
- Det er jo at tage et enormt redskab væk fra os som skuespillere, fortæller Mads Mikkelsen.
I filmen har han lærredet fuldstændig for sig selv i rollen som Overgård.
Efter en tragisk flyulykke i den arktiske ødemark kan han enten vælge at blive i ly ved sit ødelagte fly – og dø af sult – eller tage på en strabadserende tur gennem det snedækkede og barske landskab i håb om at komme frem til en bemandet base.
Filmen blev optaget på Island i løbet af blot 19 dage.
Vinden var vanvittig.
Vi mistede bildøre, når vi åbnede dem - de knækkede af og fløj væk.
Mads Mikkelsen, skuespiller- Vinden var vanvittig.
Vi måtte aflyse 11 dages optagelser.
Vi mistede bildøre, når vi åbnede dem - de knækkede af og fløj væk.
Så det var op ad bakke med naturen.
Omvendt kan man sige, at naturen spiller hovedrollen, så den gav os også nogle gratis gaver, fortæller Mads Mikkelsen.
Læs også:Mads Mikkelsen er med i kæmpe-satsning til PlayStation: 'Jeg forventer, at folk taber kæben'Glemte at spiseNaturen er anderledes rolig udenfor Hotel Skt.
Petris mure i det indre København, da vi møder ham for at høre mere om hans medvirken i den biografaktuelle film, der er instrueret og skrevet af brasilianske Joe Penna.
- Jeg var meget alene, og det var underligt at være i en hel film alene, siger Mads Mikkelsen.
- Og så spiste jeg heller ikke lige den bedste mad, for det har man ikke tid til, og man glemmer det, plus at jeg lavede så meget fysisk, så det var bare hårdt.
Jeg tabte mig syv-otte kilo på ingen tid.
Det var helt sindssygt.
Mads MikkelsenFødt 22.
november 1965 i København.
Lillebror til skuespiller Lars Mikkelsen.
Uddannet skuespiller fra Aarhus Teaters skuespillerskole i 1996.
Har blandt vundet Robert- og Bodil-prisen samt prisen for Bedste Mandlige Hovedrolle ved Filmfestivalen i Cannes for sin rolle som Lucas i 'Jagten'.
Gift med koreograf Hanne Jacobsen.
Sammen har de to børn.
Selv om barsk natur og voldsomt vejr gjorde filmen hård at indspille, pointerer Mads Mikkelsen, at 'Arctic' var velsignet med et godt, islandsk crew.
- Vi havde nogle meget, meget fornuftige mennesker omkring os, der kendte noget til og vidste noget om det her.
Som sagde: 'Nej, i dag gør vi det ikke.
' Det var fornuftige, dygtige folk, men vi overholdt næppe alle regler og overenskomster i forhold til arbejdstider.
- De er benådet ved ikke at have nogen fagforening.
Fagforeningerne er der af en rigtig god grund, men med nogle ting kan du bare ikke have fagforeningen rendende, for så kommer du ingen vegne.
Holdet var blandt andet udfordret af ikke at kunne have biler stående, da mange af filmens skud blev filmet i 360 grader.
- Vejret skifter jo hele tiden deroppe.
Fra det ene smukke til det andet smukke, men det er jo altid noget brutalt vejr, fortæller Mads Mikkelsen.
'Det er altid mig, der får sneen lige i krydderen'Og så er der dét med at skulle filme midt i en snestorm.
- Jeg kan jo ikke vende mig om og få snestormen i nakken, for så havner al sneen i kameraet, og det kan vi ikke bruge til noget.
Så det er altid mig, der får sneen lige i krydderen.
- Når de så råber: 'Åbn øjnene', så bliver man træt, griner Mads Mikkelsen.
Ud over voldsomt snevejr prøver Overgård undervejs i filmen også kræfter med en sulten isbjørn og falder flere meter ned i en underjordisk grotte gennem et hul i sneen.
Og selv om Mads Mikkelsen har haft rigeligt med korporlige udfordringer i forbindelse med 'Arctic' – han laver selv al det fysiske arbejde i filmen – har det også været specielt for ham at spille med i en film stort set uden replikker.
Ensomhed og fortabthed blev lige pludselig meget nærværende for mig som skuespiller.
Mads Mikkelsen, skuespiller- Jeg har måske tænkt: 'Det interesserer ikke nogen, for jeg har ikke sagt noget endnu'.
Men dér har jeg skullet holde fast i den oprindelige plan, for replikkerne er jo vigtige og tungtvejende, når de så kommer.
- Men man opdager noget håbløshed, hvor man bare er fortabt.
Ensomhed og fortabthed blev lige pludselig meget nærværende for mig som skuespiller.
Forskel på at overleve og leveMads Mikkelsen er dog ikke mutters alene i hele filmen.
Uden at røbe for meget af filmens handling, kan vi godt afsløre, at et andet menneske på et tidspunkt gør sin entré i den.
- Og så bliver der en anden type nærvær.
Der er jo en enorm forskel på at overleve og være i live.
Og han (Overgård, red.
) er jo bare en overlever, når vi møder ham.
Når den anden person træder ind i filmen, så begynder han at leve igen.
- Filmens postulat er, at man mister sin menneskelighed, hvis man ikke har andre mennesker omkring sig.
- Jeg synes, filmen er poetisk og rørende skrevet.
Den falder ikke i de her Hollywood-fælder med flashbacks, eller at kvinden vågner op, og så skal vi have et forhold og tale om, hvem vi savner derhjemme.
Mads Mikkelsen mener, at der er rigtig meget 'Godt det ikke er mig' over filmen.
'Der er altid delte meninger'Mads Mikkelsen rejser sig for at tage en cola, mens vi taler videre om alle de forskellige slags roller, han har spillet gennem sin karriere.
De roller spænder over alt fra livlægen Struensee i 'En kongelig affære' og Igor Stravinsky i 'Coco Chanel & Igor Stravinsky' til de socialt ubegavede, men elskelige hovedroller i 'De grønne slagtere' og 'Adams æbler'.
Nu lader han det være helt og holdent op til publikum at bedømme sin præstation i 'Arctic'.
- Man skal vide, at der altid er delte meninger.
Og du kan aldrig gøre 1.
000 mennesker glade på én gang.
- Der vil altid være 1, 3 eller 400, der føler sig stødt.
Læs også:Anmelder slagter ny Netflix-film med Mads Mikkelsen: Et blodigt mareridt'Arctic' kan ses i biograferne nu.
(© UIP)FacebookTwitterKopier linkEmner:Coco Chanel (designer)|Vejret|Teater|Island|København




https://www.dr.dk/nyheder/viden/teknologi/glem-hoereboefferne-i-fremtiden-har-vi-hver-vores-lydboble-i-stuen

Lyden af Danmark Se temaTeknologiGlem hørebøfferne: I fremtiden har vi hver vores lydboble i stuen Med ny teknologi kan flere personer høre forskellige lyde i samme rum og på samme tid - uden at forstyrre hinanden.
Den nye teknologi kan blandt andet bruges til at have forskellig lyd på samme tid i familiebilen.
Af Allan Nisgaard01.
feb.
2019 kl.
21.
01Bemærk: artiklen er mere end 30 dage gammelLæs opForestil dig, du ser film i den ene ende af sofaen, mens din kammerat hører hiphop-musik i den anden.
Selvom alle lydene kommer ud af højtalere, forstyrrer I slet ikke hinanden.
Sådan kan det blive i fremtiden.
Forskere fra Aalborg Universitet har nemlig udviklet en særlig lydalgoritme, der kan isolere lyde i samme rum.
På den måde kan flere mennesker høre forskellige lyde på samme tid – helt uden at lydene bliver blandet sammen.
Hver person har med andre ord sin egen lydboble.
Læs også:Prøv-li-å-hør-hær: Kan du høre forskel på CD og streaming?
Forsker vinder innovationsprisPh.
d.
-studerende Taewoong Lee har netop modtaget Nordjysk Universitetsfonds Innovationspris for sin særlige lyd-algoritme.
Taewoong Lee har udviklet algoritmen sammen med sine kolleger på Audio Analysis Lab ved Institut for Arkitektur og Medieteknologi på Aalborg Universitet.
- Det betyder for eksempel, at du kan se en film med en ven, hvor den ene ser filmen på dansk, mens den anden ser den på engelsk.
Det kan lade sig gøre, uden at I skal bruge høretelefoner, siger ph.
d.
-studerende Taewoong Lee, som står i spidsen for forskningen.
Algoritme kontrollerer lydsignalerDen nye lydalgoritme er baseret på idéen om at lave såkaldte lydzoner.
Ved hjælp af matematiske metoder kan lydalgoritmen forme lydbølgernes udbredelse fra højttalerne.
Kunsten er så at dæmpe lyden fra højtalerne i bestemte zoner.
Forskerne inddeler lydzonerne i en lys zone, hvor lydniveauet skal være højt, og en mørk zone, hvor lyden skal dæmpes.
Algoritmen sørger for at filtrere lydene i de forskellige højtalere, så de bliver dæmpet i den mørke zone.
- Det kalder vi for lydzone-kontrol, siger Taewoong Lee.
Forskning i lydzoner er ikke ny.
Men der har været nogle tekniske udfordringer, forklarer professor på Aalborg universitet, Mads Græsbøll Christensen, der også er med i projektet.
Læs også:Lydekspert: Nutidens lyd er én lang pølse uden nuancer- Når man forsøger at rekonstruere lyden så godt som muligt i én zone, så strider det faktisk imod at dæmpe den i en anden zone.
Det har vi nu fundet nogle matematiske metoder til at løse, siger han.
Men teknikken er dog ikke helt på plads, forklarer Mads Græsbøll Christensen.
Så vi må vente med at se det på markedet:- De akustiske omgivelser påvirker for eksempel lyden.
Der kommer jo ekko fra vægge og andre objekter.
Så vi er nødt til at kende den akustiske respons.
Og den forsøger vi at modellere, så vi kan indarbejde den i metoden uden at skulle måle alt for meget, siger han.
Taewoong Lee og sine kollegaer arbejder stadig på at udvikle deres lyd-algorimte.
Her tester de teknikken.
(© Taewoong Lee)Kan bruges i biler og til koncerterIfølge Taewoong Lee har den nye teknologi stort potentiale.
Den kan blandt andet bruges, når familien skal på bilferie.
- For eksempel kan personen i førersædet få informationer om navigation uden at blive forstyrret fra bagsædet, hvor børnene måske ser tegnefilm med lyd, siger han.
Og så er det en fordel at bruge teknologien til koncerter.
- Hvis der for eksempel er en koncert i Tivoli, så er der naboer, som bliver forstyrret af lyden.
Med med den her teknik kan vi fokusere lyden til publikumsområdet, så den bliver dæmpet i de andre områder, siger Taewoong Lee.
FacebookTwitterKopier linkEmner:Aalborg Universitet|Videnskab|Teknologi|Forbrugerelektronik|Tivoli




https://www.dr.dk/nyheder/penge/se-videoen-derfor-tjener-novo-nordisk-saa-mange-penge

PengeSe videoen: Derfor tjener Novo Nordisk SÅ mange pengeMålt på markedsværdi er det Danmarks største virksomhed.
Sidste år havde Novo Nordisk et overskud på næsten 40 milliarder kroner.
Af Signe Mai Vilsbøll og Jakob Skov Jakobsen (Video)01.
feb.
2019 kl.
21.
24Bemærk: artiklen er mere end 30 dage gammelLæs opDet danske medicinalselskab Novo Nordisk tjener penge som aldrig før.
I 2018 landede virksomheden en bundlinje på 38,6 milliarder kroner, hvilket er en fremgang på omkring 500 millioner kroner set i sammenligning med året før.
Og på blot ti år er Novo Nordisks overskud firedoblet.
Klik på videoen i toppen af artiklen og hør økonomi-korrespondent i DR, Casper Schrøder, fortælle, hvorfor Novo Nordisk tjener så mange millioner hvert eneste år.
FacebookTwitterKopier linkEmner:Novo Nordisk|Medicinalindustri|Økonomi




https://www.dr.dk/nyheder/udland/ekstrem-kulde-i-usa-mindst-21-er-omkommet

UdlandEkstrem kulde i USA: Mindst 21 er omkommetI weekenden ventes temperaturerne at svinge drastisk opad mange steder, og der tales om forårsagtigt vejr.
Udsigt over Lake Michigan fra et fly over Chicago.
Mindst 21 mennesker meldes omkommet under den ekstrem kulde i midtvesten i USA.
)01.
feb.
2019 kl.
19.
55Bemærk: artiklen er mere end 30 dage gammelLæs opMindst 21 mennesker meldes omkommet under den ekstreme kulde i midtvesten i USA.
Omkring 90 millioner amerikanere - en tredjedel af alle landets indbyggere - har oplevet temperaturer på minus 17 grader eller lavere.
Hospitaler har behandlet mange patienter for forfrysninger, og vejret har mange steder fået samfundet til at gå helt i stå.
Mange hjemløse er i livsfare under de ekstreme forhold, og der er mange steder i storbyerne oprettet ekstra-varmestuer.
Blandt de omkomne er en 60-årig kvinde, som blev fundet død i et forladt hus i Lorain, Ohio.
En anden af de omkomne er en 18-årig studerende, som blev fundet bevidstløs uden for sit universitet i Iowa.
Han døde senere på et sygehus, rapporterer New York Times.
En vagt foran Det Hvide Hus i Washington forsøger at holde varmen.
 Turister på vej gennem Lafayette Park i snevejr i Washington DC.
 Tung is præger Lake Michigan i Chicago, Illinois.
 Isen bliver foreviget ved Lake Michigan i Chicago.
 Chicago River er frosset til efter hård frost.
1 / 5En vagt foran Det Hvide Hus i Washington forsøger at holde varmen.
1 / 5Turister på vej gennem Lafayette Park i snevejr i Washington DC.
2 / 5Tung is præger Lake Michigan i Chicago, Illinois.
3 / 5Isen bliver foreviget ved Lake Michigan i Chicago.
4 / 5Chicago River er frosset til efter hård frost.
5 / 5Det bliver lunt i weekendenI weekenden ventes temperaturerne at svinge op over gennemsnittet, og kulden ventes at løsne sit greb i over en halv snes af de amerikanske delstater.
I flere lokale vejrudsigter bliver der endda talt om, at frosten vil blive erstattet af et næsten forårsagtigt vejr.
Men det ekstreme vejr vil gå over i erindringen som den hårdeste og mest bitre vinter.
I Chicago er store isblokke drevet gennem byen på floden, og vandfaldene i Niagara Falls er nogle steder blevet forvandlet til issøjler.
Amerikanske medier har rapporteret, at i alt 21 personer er omkommet som følge af det ekstreme vejr, siden Midtvesten blev ramt af en snestorm tidligt på ugen.
Det førte til rekordlave temperaturer onsdag og torsdag.
- I nogle områder i Midtvesten vil de kommende temperatursvingninger tidsmæssigt være den mest ekstreme opvarmning fra en rekordvinter, som vi nogensinde har set, siger meteorologen Jeff Masters fra selskabet Weather Underground til nyhedsbureauet AFP.
I alt er der registreret hundredvis af rekorder.
I Chicago har der været minus 30 grader.
I Ponsford i Minnesota var den oplevede temperatur minus 54 grader som følge af kulde kombineret med vind.
Læs også:Bidende kulde i det nordlige USA: Her er det nødvendigt have ild i togskinnerne/ritzau/AFPFacebookTwitterKopier linkEmner:USA|Vejret|Ulykker|Chicago|New York Times




https://www.dr.dk/nyheder/udland/fru-hyacinths-hardt-provede-aegtemand-er-dod-82-ar

UdlandFru Hyacinths hårdt prøvede ægtemand er død, 82 årDen britiske skuespiller Clive Swift er død.
Hans mest kendte rolle var som tøffelhelt i tv-seriehit.
Over fem sæsoner i begyndelsen af 1990'erne spillede Clive Swift over for Patricia Routledge i den populære tv-serie, 'Fint skal det være', der er blevet vist flere gange på dansk tv.
(© Scanpix)01.
feb.
2019 kl.
19.
24Bemærk: artiklen er mere end 30 dage gammelLæs opSkuespilleren Clive Swift er fredag død i en alder af 82 år, skriver BBC.
Swift er kendt for sin rolle i tv-serien "Fint skal det være", hvor han spillede rollen som den hårdt prøvede ægtemand Richard, der afsnit efter afsnit måtte ligge under for sin hustru Hyacinths fattigfine ambitioner.
Clive Swift blev født i Liverpool i 1936 og fik tre børn med sin ekskone, forfatteren Margaret Drabble.
Parret blev skilt i 1975.
Som skuespiller havde Clive Swift i sit lange liv en lang række roller.
For eksempel medvirkede han i Alfred Hitchcocks Frenzy fra 1972, men hans popularitet blev slået fast tv-serien "Fint skal det være".
Fem sæsoner som RichardOver fem sæsoner i begyndelsen af 1990'erne spillede Clive Swift over for Patricia Routledge i den populære tv-serie, der er blevet vist flere gange på dansk tv.
Der var nærmest ikke grænser for, hvad ægtemanden Richard måtte tåle fra sin snobbede hustru som følge af hendes bestræbelser på at imponere bedsteborgerskabet i den britiske soveby, hvor serien udspillede sig.
Kendere af serien vil nok huske det utal af scener, hvor Clive Swift i skikkelse af Richard Bucket (efternavnet udtales ifølge den snobbede Hyacinth med fransk klang: Bouqay) bag rattet i parrets bil måtte lystre sin hustrus kørselsinstruktioner.
Ifølge BBC oplyser Swifts agent, at skuespilleren var omgivet af sin familie, da han fredag døde i sit hjem efter kortere tids sygdom.
/ritzau/FacebookTwitterKopier linkEmner:Alfred Hitchcock (filminstruktør)|Storbritannien|Teater|BBC|England




https://www.dr.dk/nyheder/indland/beregner-hvornaar-kan-du-gaa-paa-pension-og-hvor-langt-bliver-dit-otium

Længere til pensionSe temaIndlandBeregner: Hvornår kan du gå på pension - og hvor langt bliver dit otium?
Dem, der fyldte 65 år sidste år, får i gennemsnit det længste pensionistliv.
Det politiske mål er, at vi skal have 14,5 år på pension.
Men måske bliver dit otium længere?
Af Lisbeth Quass, Maria Rise Børjesen, Jens Lykke Brandt og Emil Thorbjörnsson (grafik)01.
feb.
2019 kl.
19.
00Bemærk: artiklen er mere end 30 dage gammelLæs opFolkepensionsalderen er en brandvarm politisk kartoffel, og på Christiansborg lægger partierne arm om, hvem der må gå på pension hvornår.
Indtil de måtte blive enige om noget andet, er det dog alene din fødselsdato, der afgør din folkepensionsalder.
Ved at indtaste din fødselsdato i beregneren herunder kan du se, hvornår du på baggrund af de nuværende regler og fremskrivninger kan forvente at gå på folkepension.
Du kan også se, hvor langt et pensionistliv du kan forvente at få.
Ikke samme otiumslængdeDet politiske mål er, at danskerne skal have 14,5 år på pension.
Men da kvinder generelt lever længere end mænd, er det typisk også kvinderne, der har flest år som pensionister.
Når du ser længden af dit eget otium, vil du formentlig have grund til at misunde dem, der sidste år fyldte 65 år.
De kan nemlig i snit se frem til næsten 18 år på pension.
Fakta om pensionsberegneren•Prognosen for udviklingen i middellevetid er baseret på DREAM og Danmarks Statistiks befolkningsfremskrivning 2018.
Middellevetiden er beregnet ud fra en 60-årig mand og en 60-årig kvinde i hvert enkelt årstal.
•DREAM-gruppen er en uafhængig institution, der laver langsigtede strukturanalyser af den danske økonomi.
•Prognosen for udviklingen i folkepensionsalderen er lavet af Finansministeriet på baggrund af prognosen for udviklingen i middellevetiden.
•Stigningen i folkepensionsalderen er vedtaget for de kommende år.
Men yderligere stigninger længere ude i fremtiden skal godkendes politisk.
FacebookTwitterKopier linkEmner:Danish Rational Economic Agents Model|Danmarks Statistik|Finansministeriet|Samfundsøkonomi




https://www.dr.dk/nyheder/udland/italiensk-minister-vil-forbyde-redningsskibe

UdlandItaliensk minister vil forbyde redningsskibeIndvandrerkritisk indenrigsminister tager næste skridt i sin kamp mod flygtninge og migranter.
Matteo Salvini er udtalt modstander af EU's fælles flygtningekvoter og har længe kørt en hård linje mod bådflygtninge, der kommer til Italien.
Af Oliver Fruergaard01.
feb.
2019 kl.
18.
43Bemærk: artiklen er mere end 30 dage gammelLæs opRedningsskibe, der samler migranter og flygtninge op i havet og sejler dem i land, må ikke befinde sig i italiensk farvand.
Sådan lyder et nyt forslag fra Italiens indenrigsminister og vicepremierminister, Matteo Salvini.
Ministeren har allerede udstedt et forbud mod, at redningsskibe kan sejle ind i italienske havne for at sætte flygtninge og migranter af.
Nu vil han gå skridtet videre.
- Målet er at have en standardprocedure klar, når der kommer nye redningsskibe, siger ministeren i en pressemeddelelse, hvor han kalder skibene "en sikkerhedstrussel mod Italien".
Hård linje mod flygtningeMatteo Salvini, der er leder af det højreorienterede og indvandrerkritiske parti Lega, er kendt for sin hårde linje mod indvandrere og flygtninge.
Det har fået hans vælgerstøtte i vejret, men også sendt ham i juridiske problemer.
For nyligt indledte en italiensk domstol en retssag mod ministeren, efter han forbød et skib med 629 migranter og flygtninge, deriblandt 129 uledsagede mindreårige, at lægge til i Italien.
Det kan potentielt koste ham 15 år i fængsel.
Men det preller tilsyneladende af på ministeren.
- Jeg kan garantere for, at vores politik ikke vil ændre sig - nultolerance for illegale immigranter og kriminelle.
Og jeg lover, at vi vil lukke alle de store modtagelsescentre for flygtninge, skrev Matteo Salvini i et tweet torsdag.
Den italienske regering er ved at undersøge mulighederne for at føre forslaget igennem, oplyser transportminister Danilo Toninelli.
FacebookTwitterKopier linkEmner:Matteo Salvini (politiker)|Italien|Flygtninge og asylansøgere|Befolkning|Transportministeriet




https://www.dr.dk/nyheder/politik/video-klimastrejkende-skoleelever-moedte-minister

PolitikVIDEO Klimastrejkende skoleelever mødte ministerSkoleelever demonstrerede i dag for et bedre klima under overværelse af klimaminister Lars Christian Lilleholt.
Af Nicolas S.
Nielsen og Vera Colding Laustrup01.
feb.
2019 kl.
19.
06Bemærk: artiklen er mere end 30 dage gammelLæs opSkoleelever i ti danske byer gik i dag på gaden for at strejke for et bedre klima.
Blandt andet i Vejle, Odense, Aalborg og Aarhus og i København.
I København skete det foran Christiansborg i Indre By, hvor også klima- og energiminister Lars Christian Lilleholt (V) kom forbi for at lytte til de unges protester.
Skolestrejkerne har efterhånden bredt sig til hele landet, og i dag er der markeringer i omkring ti byer inklusive Nuuk og Thorshavn.
Det er den svenske skoleelev Greta Thunberg, der er inspirationskilde for de strejkende.
I forbindelse med valget til den svenske Riksdag sad hun i flere uger foran parlamentet i Stockholm for at få klimaet længere op på den politiske dagsorden.
Du kan læse mere om strejkerne her.
Se videoen med skoleeleverne herover.
FacebookTwitterKopier linkEmner:Lars Christian Lilleholt (politiker)|Venstre|København|Grundskole|Strejker og lockouts




https://www.dr.dk/nyheder/udland/ekspert-skrottet-missilaftale-handler-om-kina-indien-pakistan-og-nordkorea

UdlandEkspert: Skrottet missilaftale handler om Kina, Indien, Pakistan og NordkoreaUSA's farvel til nedrustningsaftale handler knap så meget om Rusland, siger ekspert.
På billedet ses Ruslands kontroversielle 9M729-missil.
USA mener, at det bryder INF-traktaten.
Rusland siger, at missilets rækkevidde er under de 500 kilometer, som aftalen omfatter.
Af Louise Brodthagen Jensen og Sean Coogan01.
feb.
2019 kl.
19.
42Bemærk: artiklen er mere end 30 dage gammelLæs opINF traktatenKort fortalt betød INF-traktaten, at USA og Sovjetunionen indgik en aftale om ikke at anvende eller udvikle atom- og konventionelle landbaserede ballistiske og krydsermissiler med en rækkevidde på mellem 500 km og 5.
500 km.
Men amerikanerne har gennem længere tid beskyldt russerne for ikke at overholde traktaten, der også indeholder et inspektions- og våbenkontrolprogram, og derfor ser USA ingen grund til at være en del af aftalen længere.
I begyndelsen af december fik russerne derfor 60 dage til at overbevise USA om, at de stadig overholder den over 30 år gamle traktat, men russerne fastholder at overholde aftalen og beklager, det man i Kreml anser det for amerikanernes manglende forhandlingsvilje.
Samtidig peger amerikanerne på, at Kina heller ikke er en del af traktaten og derfor ubegrænset har været i stand til at udvikle sine missilprogrammer.
- Vi skal forberede os på en verden uden INF.
Sådan lød det for en uge siden fra Natos generalsekretær, Jens Stoltenberg.
Og i eftermiddag kom bekræftelsen fra USA's udenrigsminister, Mike Pompeo: USA trækker sig officielt ud af den historiske nedrustningsaftale, INF.
Aftalen har været central for kontrollen med atomvåben siden den kolde krig og blev indgået mellem USA og Sovjetunionen i 1987 efter lange forhandlinger.
Læs også:USA trækker sig fra raketaftale med RuslandMen der er ikke nogen grund til at have en aftale, hvis den ikke bliver overholdt, lyder budskabet i dag fra Mike Pompeo.
Derfor vil USA fra i morgen ikke længere overholde INF-traktaten, og om et halvt år vil de træde ud af den historiske aftale, hvis ikke russerne retter ind, lyder meldingen.
Tidligere i dag bakkede Tyskland også op om, at ansvaret for at redde INF-aftalen, nu hviler på Rusland.
Men hvad er den reelle årsag til, at USA trækker sig fra aftalen, og hvordan ser verden - og ikke mindst Europa - ud uden INF-traktaten?
Det har vi spurgt en ekspert om.
Hvordan ser en verden uden INF-traktaten ud?
Farvellet til våbenaftalen betyder en verden, hvor to af verdens absolut førende våbenmagter ikke længere er begrænset i deres muligheder for at udvikle en række våben.
Det siger Jens Ringsmose, institutchef ved Institut for Militære Operationer ved Forsvarsakademiet.
- Det er grundlæggende en verden, hvor gennemsigtigheden og stabiliteten, som INF har bidraget til, bliver mindre.
Det betyder med stor sandsynlighed, at Rusland og USA kommer til at udvikle våben, som har den rækkevidde, som INF-traktaten forsøgte at begrænse.
- Det får desværre nok også den konsekvens, at det bliver vanskeligere at genforhandle en anden meget væsentlig våbenkontrolaftale, siger Jens Ringsmose med henvisning til den såkaldte Start 2-aftale om strategiske atomvåben, som skal genforhandles i 2021.
Hvad betyder det for Europa?
- Det betyder i princippet, at man risikerer at stå i en situation som i slutningen af 1970'erne og i 1980'erne, hvor der var et våbenkapløb inden for mellemdistanceraketter i Europa.
I min optik, så er der lidt tale om et figenblad, når amerikanerne siger, at de opsiger traktaten på grund af Rusland.
De vil gerne opsige den uanset hvad.
Jens Ringsmose, institutchef ved Institut for Militære Operationer ved Forsvarsakademiet.
Men udviklingen handler i virkeligheden ikke så meget om Europa, siger Jens Ringsmose.
- Det handler først og fremmest om Kina såvel som Indien, Pakistan, Iran og Nordkorea.
Russernes brud på INF-traktaten, som USA protesterer mod, har i høj grad handlet om udviklingen i disse lande snarere end Europa, siger institutchefen.
Og når amerikanerne nu siger, at de opsiger INF-traktaten, fordi Rusland udvikler forbudte våben, så handler det i virkeligheden om Kina.
Læs også:Før afgørende deadline: Rusland vil vise USA sit kontroversielle missil- Amerikanerne vil ikke længere lade sig binde af en aftale, der kun gælder Rusland og USA, mens blandt andre kineserne lovligt kan få lov til at udvikle disse våben.
Man skal ikke forvente, at kineserne tiltræder INF-traktaten, lyder det fra Jens Ringsmose, der peger på, at 90 procent af kinesernes missilarsenal strider imod INF-traktaten.
Derfor skal man ikke forvente, at amerikanerne har stor appetit på at genoplive den historiske aftale.
- I min optik, så er der lidt tale om et figenblad, når amerikanerne siger, at de opsiger traktaten på grund af Rusland.
De vil gerne opsige den uanset hvad.
En vigtig forskel i forhold til den kolde krig er derfor, at Europa ikke længere er epicentret for den globale sikkerhedspolitik, siger institutchefen.
Hvor stor er risikoen for et nyt atomkapløb?
- I udgangspunktet er risikoen blevet større, men ikke nødvendigvis meget større.
Amerikanerne er allerede voldsomt overlegne, når det kommer til sø- og luftbaserede missiler, siger Jens Ringsmose.
Med farvellet til traktaten er der dog lagt op til, at amerikanerne igen vil begynde at udvikle mellemdistanceraketter.
- Jeg ville blive overrasket, hvis de ikke igen begynder at udvikle på disse våben, siger institutchefen, som siger, at det er svært at spå om, hvor mange penge amerikanerne er villige til at bruge på oprustning.
- Det er ikke nogen billig affære, men jeg tror, at de ønsker igen at have friheden til at udvikle de her våben.
Det russiske udenrigsministerium siger her til aften, at de stadig er parate til at have dialog med USA om INF-traktaten, men forbeholder sig retten til at reagere på USA's tilbagetrækning, skriver Reuters.
FacebookTwitterKopier linkEmner:Jens Stoltenberg (politiker)|Mike Pompeo (politiker)|Rusland|Militærudstyr|Forsvarsakademiet




https://www.dr.dk/nyheder/regionale/hovedstadsomraadet/koebenhavns-kommune-vil-vaere-en-mere-lgbt-venlig-storby

KøbenhavnKøbenhavns Kommune vil være en mere LGBT-venlig storby50 konkrete initiativer skal forbedre LGBT-forholdene i hovedstaden, har Borgerrepræsentationen besluttet.
På rådhuset i København har man vedtaget en ny LGBT-politik der blandt andet fokuserer på undervisning om LGBT på skoler, for at modvirke diskrimination.
Af Nanna Mortensen01.
feb.
2019 kl.
18.
10Bemærk: artiklen er mere end 30 dage gammelLæs opDer skal være mere rummelighed og plads i hovedstaden til LGBT-personer.
Det vedtog en enstemmig borgerrepræsentation i Københavns Kommune i går.
Forslaget kom fra de Radikale og indeholder 50 konkrete initiativer, der skal forbedre forholdene for homoseksuelle, biseksuelle, transkønnede og interkønnede.
LGBT+LGBT+ er et internationalt begreb, der dækker over lesbiske, bøsser (gay), biseksuelle og transpersoner.
Plusset tilføjes efter bogstaverne for at inkludere flere grupper.
Kilde: LGBT DanmarkDet skal være med til at gøre København til en endnu mere inkluderende og mangfoldig storby, som alle føler sig hjemme i, lyder det fra Tommy Petersen, radikalt medlem af børne- og ungdomsudvalget og manden bag forslaget.
- I mødet med kommunen skal man som borger kunne mærke en øget bevidsthed i det borgernære og på skrift, siger han og peger særligt på indsatsen i daginstitutioner, børnehaver og skoler som en vigtig del af den nye politik.
- Man skal kunne mærke en øget bevidsthed blandt de voksne, som aktivt skal forsøge at skabe mere tryghed i institutionerne og på skolerne.
De skal sørge for at klæde vores personale rigtig godt på, så vi bryder den negative cirkel, der gør, at mobning i de tidlige år sætter sig som angst, depressioner og ensomhed senere i livet, siger Tommy Petersen.
Fakta: Tre LGBT-initiativer fra Københavns KommuneCharter for demokratiske værdier: Forvaltningen har udarbejdet et charter.
I charteret hedder det blandt andet, at: ”Alle mennesker er født frie og lige i værdighed og rettigheder, uanset køn, kønsidentitet, hudfarve, religion, politisk anskuelse, seksuel orientering, alder, handicap eller national, social eller etnisk oprindelse”.
Alle flygtninge bliver som udgangspunkt indkvarteret i en midlertidig bolig på Ottiliavej i Valby.
Hvis der er tilfælde, hvor flygtninge med LGBTI+ baggrund finder det utrygt at være indkvarteret på Ottiliavej, bliver de i stedet flyttet til andre lejligheder i byen.
Forvaltningen har tilbudt skoler og ungdomsuddannelser workshops, forumteater og oplæg.
Formålet har været med forskellige virkemidler at øge københavnske skoleelevers indsigt og modvirke diskrimination af LGBTI+ personer.
Kilde: Københavns kommunes LGBTI+ politik 2019-2023Der er brug for mere sammenhold og forståelseLou Lindenblatt går i 10.
klasse og er efter mange år med drillerier glad for kommunens beslutning.
- Jeg blev mobbet og kaldt lebbe, inden jeg overhovedet selv vidste, hvem jeg var, siger Lou Lindenblatt, der håber, at den nye politik kan være med til at sætte fokus på at støtte unge LGBT-personer tidligere i livet.
- I starten følte jeg mig bare sær og forkert, også selvom både min familie og min lærer bakkede mig op.
Jeg manglede et sammenhold, fordi det var svært at stå alene med det.
Jeg tror, at den nye lov (kommunens handlingsplan, red.
) kommer til at hjælpe mange LGBT-unge med at få den hjælp, de har brug for og med at føle sig okay, siger Lou Lindenblatt.
Læs også:"I provinsen er det svært for folk at forstå, at min seksualitet handler om andet end sex"Økonomien ikke på plads endnuOgså foreningen Sabaah, der arbejder for at forbedre vilkårene for LGBT+ personer med minoritetsetnisk baggrund, hilser den nye handlingsplan velkommen, lyder det fra forperson Laeth Shir-Ali.
- Det gør en forskel i forhold til, hvordan det enkelte individ bliver behandlet, hvis man fra kommunens side er mere opmærksom, og så giver det god mening at have en lokal plan her, fordi langt størstedelen af landets LGBT+ personer bor i hovedstaden, siger han.
På nuværende tidspunkt er det ikke alle initiativerne, der er finansieret.
Resten af pengene skal ifølge Tommy Petersen findes under budgetforhandlinger.
FacebookTwitterKopier linkEmner:Københavns Kommune|Radikale Venstre|Seksualitet|København|Tommy Petersen (politiker)




https://www.dr.dk/sporten/atletik/cas-svinger-hammeren-12-russere-faar-lange-dopingkarantaener

AtletikCAS svinger hammeren: 12 russere får lange dopingkarantænerOL-guldvinder og verdensmester har fået karantæne for brug af doping.
ARKIVBILLEDE Ruslands Ivan Ukhov, der på billedet jubler over OL-guld i 2012, er dømt for doping.
01.
feb.
2019 kl.
18.
27Bemærk: artiklen er mere end 30 dage gammelLæs op12 russiske atletikudøvere er blevet idømt lange karantæner for brug af doping.
Det besluttede Den Internationale Sportsdomstol (CAS) ifølge nyhedsbureauet AFP.
Blandt de 12 udelukkede russere er blandt andre Ivan Ukhov, der vandt OL-guld i højdespring i 2012.
Svetlana Shkolina, der vandt VM-guld i højdespring i 2013, er også blandt de dømte.
Læs også:Dopingdømt dansk juniorrytter: 'Jeg har ikke forsøgt at snyde'Ifølge AFP varierer karantænerne til de 12 atleter fra to til otte år.
Russisk atletik har på grund af dopingproblemer været ude i kulden hos Det Internationale Atletikforbund (IAAF) siden 2015.
Her afslørede den såkaldte McLaren-rapport fra Det Internationale Antidopingagentur (Wada) omfattende og statsstøttet doping i Rusland.
Læs også:Dansk juniorrytter får 10 måneders karantæne for dopingDet fik IAAF til at udelukke Rusland fra al international atletik, og det er Rusland stadig, mens russiske atleter, som ikke havde noget med dopingsagen at gøre, har kunnet dyste under neutralt flag.
Skandalen spredte sig til også at omfatte andre sportsgrene end atletik, men Den Internationale Olympiske Komité (IOC) valgte alligevel at lade Rusland deltage ved OL i Rio i 2016 som nation.
Læs også:Danmarks Idrætsforbund opfordrer til hårdere straffe for matchfixingIOC lod det være op til de enkelte internationale specialforbund, om russiske atleter i de givne idrætsgrene måtte stille op ved OL.
Rusland blev til gengæld udelukket fra vinter-OL i 2018.
I slutningen af januar blev 42 russiske atletikudøvere clearet af IAAF, så de kan deltage i konkurrencer under neutralt flag i 2019.
/ritzau/FacebookTwitterKopier linkEmner:Rusland|International Association af Athletics Federation|IOC|Atletik|De Olympiske Lege




https://www.dr.dk/sporten/cykling/video-sejrsrus-og-siddesaar-65-aar-med-par-nr-7

CyklingVIDEO Sejrsrus og siddesår: 65 år med par nr.
7Siden 1953 har parret med 7-tallet på ryggen spillet hovedrollen i det københavnske seksdagesløb.
Af Niklas Brandt Pedersen01.
feb.
2019 kl.
19.
11Bemærk: artiklen er mere end 30 dage gammelLæs opKay Werner, Ole Ritter, Gert Frank, Jens Veggerby, og nu Michael Mørkøv.
Alle er de legendariske danske baneryttere, og alle har de været en del af det ikoniske par nummer 7 i det københavnske seksdagesløb.
Læs også:Mørkøv jagter forbilledet: Kan tangere legendarisk rekord ved 6-dagesløbet i BallerupI videoen øverst i artiklen kan du nyde de fem profiler og mange flere, når vi kigger tilbage på 65 år med parret over dem alle i dansk banecykling.
FacebookTwitterKopier linkEmner:Jens Veggerby (cykelrytter)|Michael Mørkøv (cykelrytter)|Ole Ritter (cykelrytter)|Cykelsport




https://www.dr.dk/nyheder/regionale/fyn/minister-kaldt-i-samraad-om-miljoeskibe-det-her-er-simpelthen-ikke-godt-nok

FynMinister kaldt i samråd om miljøskibe: 'Det her er simpelthen ikke godt nok'To brugte miljøskibe, som skulle ombygges, har i flere år ligget stille i Svendborg Havn.
De to katamaranskibe, Sif og Frigg, som ligger oplagt i Svendborg Havn, har ligget ubrugt siden 2015.
Af Anne Mette Dam Thrane og Tonny Schnoor01.
feb.
2019 kl.
19.
03Bemærk: artiklen er mere end 30 dage gammelLæs opMiljøstyrelsens håndtering af sagen om de to miljøundersøgelsesskibe, som siden 2015 har ligget oplagt i Svendborg Havn, får nu kritik fra flere sider.
Sagen har blandt andet fået folketingsmedlem Bjarne Laustsen (S) til at kalde miljø- og fødevareminister Jakob Ellemann-Jensen (V) i samråd.
- Skatteborgernes regning bliver meget, meget stor nu uanset hvad.
Derfor har jeg lavet 15 samrådsspørgsmål, som jeg er nødt til at aflevere til miljøministeren og sige: 'Det her er simpelthen ikke godt nok', siger han.
Bjarne Laustsen mener, at miljøskibene allerede har kostet skatteborgerne mange millioner kroner.
Sagen kortNaturstyrelsen besluttede tilbage i 2013 at udskifte dengang fem skibe med to nye skibe.
I 2015 købte man to brugte skibe, som dog først skulle bygges om.
Skibene er endnu ikke kommet ud at sejle, og styrelsen sejler i dag rundt med fire gamle skibe.
Miljøstyrelsen er på vej med et nyt udbud af ombygningsopgaven af de to miljøskibe, som de forventer kommer inden længe.
Miljøstyrelsen har sat en budgetramme på 24 millioner kroner på det kommende udbud.
Hvis det lykkes at få et bud inden for rammen, så vil den samlede pris ende på mere end 45 millioner kroner inklusiv rådgivning.
De to skibe, som er købt i England, skal bruges til en opgave med at indsamle vandprøver i de danske farvande.
Men før skibene må bruges i Danmark, skal de bygges om.
Samtidig skal de leve op til de danske myndigheders krav om sikkerhed og arbejdsmiljø.
Miljø- og fødevareministeren er til samrådet blandt andet blevet bedt om at redegøre for de samlede omkostninger for købet af de brugte fartøjer inklusiv ombygning og ekstern rådgivning sammenlignet med prisen på to helt nye fartøjer, som i sin tid kunne have været et alternativ.
Et oplyst grundlagKontorchef i Miljøstyrelsen Morten Jepsen mener, at beslutningerne i sagen har været taget på et både oplyst og fornuftigt grundlag på det tidspunkt, hvor de blev truffet.
Men det er Bjarne Laustsen ikke enig i.
- Det, der er problemet her, er, at man kommer med noget uklart, som ingen værfter ved præcist, hvordan er.
Og det gælder også med den her reparationsopgave, siger han.
Morten Jepsen forklarer, at der har været nogle uforudsete hændelser i forløbet.
- Der har været nogle faktorer, som vi ikke havde kunnet forudse, som vi efterfølgende har måttet forholde sig til, siger han.
De to engelske skibe har ligget ubrugt i Svendborg Havn siden 2015.
- Selv professionelle redderier kan gå galt i byenHos værfternes brancheforening, Danske Maritime, er der også kritik af Miljøstyrelsens håndtering af sagen.
- Man har sat folk til at løse opgaven, som ikke har kunnet løse opgaven.
Det er ikke nemt bare at købe en konsulent og få et godt råd og så købe et skib.
Selv professionelle redderier, som gør det hele tiden, kan nemt gå galt i byen, siger underdirektør Michael Prehn.
Han mener, at man skal inddrage hele værftsbranchen.
- Man skal ikke bare indkøbe en konsulent.
Man skal inddrage hele erhvervet i at finde de bedste løsninger.
Hvis man er Miljøministeriet (Miljø- og Fødevareministeriet, red.
), så skal man tage en miljømæssig god løsning, og så skal man vurdere på teknikken først og finde ud af, hvad det koster, siger Michael Prehn.
Ministeren er kaldt i samråd 14.
marts.
Læs også:Værft klager efter dyr udbudsrunde: 'Vi sidder med en træls smag i munden'FacebookTwitterKopier linkEmner:Bjarne Laustsen (politiker)|Jakob Ellemann-Jensen (politiker)|Miljø- og Fødevareministeriet|Svendborg|Værftsindustri




https://www.dr.dk/nyheder/udland/amnesty-boko-haram-har-draebt-mindst-60-i-et-angreb-i-nigeria

UdlandAmnesty: Boko Haram har dræbt mindst 60 i et angreb i NigeriaBlodsudgydelser tager til i Afrikas mest befolkningsrige nation forud for præsidentvalg.
Angrebet er et af de blodigste i jihadistgruppens langvarige kamp for at løsrive en del af Nigeria.
01.
feb.
2019 kl.
17.
52Bemærk: artiklen er mere end 30 dage gammelLæs opIslamister i Boko Haram har dræbt mindst 60 mennesker ved et angreb på en by i det nordøstlige Nigeria, oplyser Amnesty International.
Massakren fandt sted den 28.
januar, siger menneskerettighedsorganisationen.
Angrebet er et af de blodigste i jihadistgruppens langvarige kamp for at løsrive en del af Nigeria, som er Afrikas mest befolkningsrige land med over 190 millioner indbyggere.
Det fandt sted, to uger efter at Boko Haram angreb den samme by og drev nigerianske soldater på flugt.
- Dette angreb på civile, der allerede var blevet fordrevet fra deres hjem, fremstår som en krigsforbrydelse, og de skyldige må stilles for en domstol, siger Osai Ojigho, som er Amnesty Internationals leder i Nigeria.
Øjenvidner siger, at nigerianske soldater flygtede fra deres poster, da angrebet fandt sted.
Og det viste, hvordan myndighederne er ude af stand til at forsvare civile, siger Ojigho.
I sidste weekend flygtede omkring 30.
000 over grænsen til Cameroun fra byen Rann.
Læs også:Dobbelt bombeangreb dræbte 12 og sårede 48 i NigeriaMillioner er tvunget hjemmefraBoko Haram har i adskillige måneder intensiveret angreb på militære baser, hvor de har dræbt soldater og stjålet våben.
Under konflikten med jihadisterne i Boko Haram er over 27.
000 mennesker blevet dræbt, og over to millioner er blevet tvunget væk fra deres hjemKonflikten har spredt sig til områder i nabolandene Niger, Tchad og Cameroun, hvor der er udløst alvorlige humanitære kriser.
Der holdes præsidentvalg i Nigeria den 16.
februar.
Præsident Muhammadu Buhari forsøger at blive genvalgt til endnu en periode.
Han blev valgt i 2015 på løfter om, at han ville nedkæmpe Boko Haram og skabe sikkerhed.
- Vore politikere, som vi stemte på, og som vi gav politisk magt, er ligeglade med os, når de først er blevet valgt, siger Bulama Kyari, en lokal leder, som flygtede fra et angreb på sin landsby i den nordøstlige del af landet.
/ritzau/ReutersFacebookTwitterKopier linkEmner:Boko Haram|Nigeria|Afrika|Amnesty International|Terrorisme




https://www.dr.dk/nyheder/penge/kommunikationsbureau-raadgav-falck-til-sprede-frygt-det-bliver-kaotisk-og-folk

Falck-Bios-sagenSe temaPengeKommunikationsbureau rådgav Falck til at sprede frygt: 'Det bliver kaotisk, og folk risikerer at dø'Konsulenter havde udførlig køreplan klar, der skulle skabe bekymring om konkurrent.
- Vi skal skabe bekymring!
.
Sådan lyder overskriften til et af punkterne i en Powerpoint-præsentationen, som et unavngivet kommunikationsbureau sendte til Falck i september 2014, skriver Konkurrencerådet.
Af Alexander Hecklen og Emil Søndergaard Ingvorsen01.
feb.
2019 kl.
18.
11Bemærk: artiklen er mere end 30 dage gammelLæs opForstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Forløbet var kaotisk, og Falck har senere undskyldt sin ageren.
- Borgerne og politikerne skal se for sig, at kvaliteten bliver ringere, og responstiderne længere.
Det bliver kaotisk, og folk risikerer at dø.
Sådan lyder en af de centrale dagsordener i en udførlig strategi, som et unavngivet kommunikationsbureau sendte til Falck som Powerpoint-præsentation i september 2014.
Målet var at få annulleret det udbud af ambulancekørsel i Region Syddanmark, som konkurrenten Bios netop havde vundet i kamp mod Falck.
Det skriver Konkurrencerådet i en netop frigivet afgørelse, der gennem e-mails og andet materiale afdækker, hvad der præcis skete i sagen, da ambulance-konkurrenten Bios samme år vandt en udbudskontrakt i Region Syddanmark.
'Vi skal skabe bekymring!
'- Falck er lig med ordentlige forhold, efteruddannelse, sammenhold og kultur.
Nu er risikoen dårligere overenskomster, lønpres fra udenlandske reddere og dårligere arbejdsvilkår, fortsætter dokumentet, som er gengivet i rapporten.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenI strategien lægger kommunikationsvirksomheden, der er anonymiseret i afgørelsen, tryk på, at budskabet skal være utryghedsskabende.
- Vi skal skabe bekymring!
, lyder overskriften til et af punkterne.
- Driftssikkerhed, styr på sagerne, orden på logistikken.
Det er Falck garant for.
Men en udenlandsk taxi-aktør vil drukne i det, fremgår det videre i planen ifølge Konkurrencerådets afgørelse.
Ville påvirke politikere og presseFalck bliver også præsenteret for, hvordan kommunikationskonsulenterne vil gribe kommunikationen inden for de første to måneder an.
I de første uger af indsatsen har bureauet et helt konkret mål.
- Formålet er at flytte den politiske debat i Region Syd, så den ikke handler om Falck, men om en række problematiske forhold vedrørende udbuddet.
Det var ikke gennemtænkt, de valgte leverandører kan ikke løfte opgaven mv, lyder det i præsentationen ifølge Konkurrencerådet.
Eksempler på indsatsen•Mellem fire og otte uger inde i kampagnen i 2014 kommer kommunikationsbureauet med flere konkrete indsatser.
Konkurrencerådet har dog valgt at anonymisere flere navne:•"Vi har fundet 1-2 nye ambassadører (politiske?
), som taler vores sag og problematiserer udbuddet og Bios' overtagelse af kontrakterne•Vi indleder samarbejde med en journalist, hvor vi løbende kan føde historier ind om Bios' forretningsmetoder i Holland•Yderligere aktivering af Reddernes Landsklub ift.
[partibogstav] ([navn]), [partibogstav] og [partibogstav] + [partibogstav].
Danske arbejdspladser og arbejdsvilkår på spil•Gerne via FB, så det kan deles: https://www.
facebook.
com/RedernesLandsklub […] Der skal laves plan for mobilisering af ambassadørerne, gerne via Facebook og andre sociale medier.
[…]”•Kilde: Afgørelsen'Falcks ekskluderende misbrugsadfærd på det danske marked for ambulancetjenester', KonkurrencerådetOgså pressen blev ifølge afgørelsen inddraget i forsøget på at miskreditere den hollandsk-danske virksomhed Bios, der overtog en kontrakt om ambulancekørsel fra Falck.
- Kritiske spørgsmål fra JV [Jydske Vestkysten] eller Fyens [Stiftstidende] til regionen (fokus på uddannelse, det urealistiske i mindstekravene, hvordan skal en ny aktør fra Holland kunne løfte opgaven mm) […], lyder det i et andet uddrag.
Falck har tidligere undskyldtFalck har ikke ønsket at stille op til interview omkring de nye detaljer i sagen.
Tidligere har Falcks nuværende topchef, der overtog posten i 2017, dog undskyldt sagen, som virksomheden kalder "pinlig".
- Det er pinligt for Falck, at vi står i en situation, hvor konkurrencemyndighederne kan skabe tvivl om vores ageren.
Vi har ikke levet op til vores egne og omverdenens forventninger til Falck, men vi har ifølge vores juridiske rådgivere holdt os inden for konkurrencelovens rammer, sagde Jakob Riis i en pressemeddelelse, som Falck udsendte onsdag.
Falck har derfor anket Konkurrencerådets afgørelse til Konkurrenceankenævnet.
FacebookTwitterKopier linkEmner:BIOS Ambulance Service|PR og kommunikationsbranchen|Region Syddanmark|Redningsvirksomhed|Holland




https://www.dr.dk/sporten/badminton/min-version-antonsen-slog-verdens-bedste-har-altid-droemt-om-vaere-i-centrum

BadmintonMIN VERSION Antonsen slog verdens bedste: ’Har altid drømt om at være i centrum’Hør Anders Antonsen fortælle, hvordan han oplevede sin sejr over verdensmesteren Kento Momota i finalen i badmintonturneringen Indonesia Masters.
Af Johan Haarløv01.
feb.
2019 kl.
17.
18 | opdateret 01.
feb.
2019 kl.
19.
15Bemærk: artiklen er mere end 30 dage gammelLæs opAnders Antonsen tog en helt sensationel skalp i weekenden.
Den bare 21-årige dansker besejrede den tæt på uovervindelige japaner Kento Momota, der både er verdensmester og verdensranglistens suveræne etter.
Den unge aarhusianer slog Momota i finalen ved Indonesia Masters og tog dermed sin første turneringssejr.
I videoen over artiklen kan du høre ham fortælle, hvordan han selv oplevede karrierens største sejr.
FacebookTwitterKopier link




https://www.dr.dk/nyheder/udland/udenrigsminister-forstar-usa-ruslands-adfaerd-er-en-direkte-trussel

UdlandUdenrigsminister forstår USA: Ruslands adfærd er en direkte trusselAnders Samuelsen (LA) siger, at det er en naturlig konsekvens, at USA trækker sig fra våbenaftale.
- Det er en naturlig konsekvens af, at russerne ikke har overholdt den klare frist, som amerikanerne med fuld Nato-opbakning satte i december måned, siger Anders Samuelsen.
01.
feb.
2019 kl.
17.
04Bemærk: artiklen er mere end 30 dage gammelLæs opRuslands adfærd er en direkte trussel.
Derfor forstår udenrigsminister Anders Samuelsen (LA) godt, at amerikanerne trækker sig fra en våbenaftale med russerne.
- En aftale, som kun overholdes af den ene part, er reelt ikke en aftale.
Så derfor er det en naturlig konsekvens, at der trækkes en streg i sandet i forhold til russerne, siger han.
USA trækker sig lørdag formelt fra INF-våbentraktaten, som er en nedrustningsaftale med Rusland, og med virkning om et halvt år.
En amerikansk tilbagetrækning fra traktaten har været ventet i måneder efter flere års stridigheder om Ruslands overholdelse af traktaten.
- Det er en naturlig konsekvens af, at russerne ikke har overholdt den klare frist, som amerikanerne med fuld Nato-opbakning satte i december måned, siger Samuelsen.
Læs også:Q&amp;A: Sådan ser verden ud uden missilaftaleRisiko for nyt våbenkapløbFlere analytikere har frygtet, at det kan udløse et nyt våbenkapløb.
Omvendt maner andre til besindighed.
USA annoncerede allerede sidste år, at stormagten ville trække sig fra nedrustningsaftalen INF (Intermediate-Range Nuclear Forces Treaty).
Den blev underskrevet i 1987 og betegnes som en hjørnesten i supermagternes nedrustning.
Aftalen forbyder enhver opstilling af mellemdistanceraketter.
Den blev indgået af de daværende ledere af USA og Sovjetunionen - Ronald Reagan og Mikhail Gorbatjov.
Bekymringen fra Nato er rettet mod en nyt russisk missil, som er et mobilt SSC-8 missil.
Nato har tidligere sagt, at den kan ramme europæiske byer med "kort eller intet varsel".
- Det er en direkte trussel, når man er i gang med at udvikle landbaserede krydsermissiler, som, hvis de placeres i det vestlige Rusland, kan række hele vejen til Europa og hele Danmark, siger Samuelsen.
Samlet Nato bag USASom led i aftalen blev atomare og konventionelle ballistiske missiler samt krydsermissiler med en rækkevidde på mellem 500 og 5500 kilometer tilintetgjort.
Rusland og USA har flere gange beskyldt hinanden for at bryde aftalen.
Et samlet Nato stod tidligere på måneden bag USA, der har konstateret, at Rusland ikke lever op til INF-aftalen.
Rusland hævder omvendt, at landet ikke har missiler, der er i strid med INF.
USA vil fra lørdag suspendere overholdelsen af traktaten og formelt trække sig fra den om seks måneder, hvis Rusland ikke holder op med de påståede krænkelser af aftalen.
/ritzau/FacebookTwitterKopier linkEmner:Rusland|USA|NATO|Militærudstyr|Anders Samuelsen (politiker)




https://www.dr.dk/nyheder/politik/folketingsvalg/hvordan-har-i-lavet-den-syv-spoergsmaal-og-svar-om-kandidattesten

FolketingsvalgHvordan har I lavet den?
Syv spørgsmål og svar om kandidattesten01.
feb.
2019 kl.
17.
00Bemærk: artiklen er mere end 30 dage gammelLæs op1Hvem formulerer spørgsmålene?
Kandidattesten bliver til i et samarbejde mellem DR og Altinget.
Det betyder helt konkret, at vi formulerer spørgsmålene i fællesskab og tester dem på såvel brugere som partier.
Det gør vi for at sikre, at spørgsmålene er åbne og upartiske.
De skal favne hele det politiske spektrum og ikke trække i den ene eller den anden retning.
Samtidigt er det vigtigt, at spørgsmålene kan skelne mellem alle partier - også dem der ellers ligger tæt på hinanden.
2Hvordan regner I ud, hvem jeg er mest enig med?
Kandidattesten kan være med til at præge, hvem du ender med at stemme på, så det er et vigtigt spørgsmål.
Vi bruger en relativt simpel nærhedsudregning, som benyttes af de fleste europæiske kandidattest, eksempelvis den tyske Wahl-o-Mat.
Hvert spørgsmål har en værdi.
Det vil sige at "enig" er lig med to, "delvis enig" lig med 1, "delvis uenig" lig med -1 og "uenig" lig med -2.
Til sidst matches du med de kandidater, hvis svar ligger tættest på dine.
Som bruger kan du vælge at springe over op til fem spørgsmål, mens vi har bedt politikerne om at svare på samtlige spørgsmål for at kunne optræde i Kandidattesten.
3Hvordan er I kommet frem til partiernes svar?
Som noget nyt kan du starte med at pege på det parti, som du regner med at ville stemme på, og løbende følge med i om du er ligeså enige med partiet, som du tror.
Partierne har vi udregnet som et gennemsnit af alle de kandidater, der stiller op for det enkelte parti.
Vi har føjet partierne til Kandidattesten for at imødekomme de mange erfarne vælgere, der allerede ved, hvem de vil stemme på, og således tester testen mere end de tester sig selv.
På den måde fungerer testen som en slags fordomstjek.
Men vi gør det også for at gøre det tydeligt, at kandidattesten ikke kan fortælle dig, hvem du skal stemme på.
Det er dig og dig alene, der skal afgøre, hvem der skal have dit kryds.
4Hvordan kan I sige noget om, hvem der stemmer som mig?
Det er en sjov pointe om den tid vi lever i, at der er stadig færre af os, som er medlem af et parti – samtidigt med at mange oplever, at samfundet bliver mere og mere polariseret.
Derfor kan det være en underligt ensom oplevelse at tage stilling til, hvilket parti man skal stemme på.
Vi ville gerne vise dig, at du trods alt ikke er helt alene, selvom du ikke er medlem af et parti.
Derfor har vi med hjælp fra Epinion fået et antal repræsentativt udvalgte danskere til tage kandidattesten, så vi kan vise hvor mange, der mener nogenlunde det samme som dig, og hvad der kendetegner jer som gruppe.
5Er der nogle forbehold, jeg bør tage?
Du skal tage det forbehold, at vi ikke kan fortælle dig, hvem du skal stemme på.
Kandidattesten kan hjælpe dig i gang og give dig en indgang til mere viden om partierne og kandidaterne.
Og så skal du følge den opfordring, du får, når du er kommet igennem testen: "Ta' testen igen og se, om du ender med en anden kandidat.
"6Kan jeg stole på resultatet?
Kandidattesten er en begavet leg med politiske holdninger og kandidater, men ikke en facitliste.
Den viser, hvor enig du er med en række kandidater og partier på 30 konkrete politiske spørgsmål.
Et politisk parti og kandidat er meget mere end det, og derfor er Kandidattesten først og fremmest en anledning for dig til at finde mere viden om de politiske partier, de enkelte kandidater og de spørgsmål, der deler vandene.
7Kan jeg være helt sikker på, at I rammer plet, og hvordan sikrer I jeres troværdighed?
Nej, det kan du ikke.
Politik kan ikke reduceres til 30 spørgsmål og svar.
Og det er netop sådan vi sikrer vores troværdighed: Ved at være helt åbne om, hvad en kandidattest kan, og hvordan den fungerer.
FacebookTwitterKopier linkEmner:Epinion




https://www.dr.dk/sporten/haandbold/intet-vm-tomrum-landstraeneren-jacobsen-jerner-videre-i-tyskland

HåndboldIntet VM-tomrum for landstræneren: Jacobsen jerner videre i TysklandDen danske landstræner har ikke de store VM-tømmermænd efter tilbagekomsten i den tyske klub Rhein Neckar-Löwen, hvor han også er cheftræner.
Nikolaj Jacobsen er top-motiveret til kampene i Rhein Neckar-Löwen efter VM-triumfen.
Af Arnela Muminovic01.
feb.
2019 kl.
16.
26Bemærk: artiklen er mere end 30 dage gammelLæs opNormalt har en landstræner mulighed for at tage en slapper efter en intens håndbold-slutrunde og have tid til at bearbejde oplevelsen i ro og mag.
Og normalt er det også noget, en træner har brug for, efter en periode hvor der har været pres på fra alle sider om at præstere på højeste niveau.
Et behov for tid til at finde gejsten igen.
Men håndboldherrernes guld-landstræner, Nicolaj Jacobsen, er ikke som alle andre.
For det første har han ikke mulighed for at puste ud, for allerede tre dage efter den store VM-fejring på Rådhuspladsen, var Nikolaj Jacobsen trukket i sit trænertøj igen.
Denne gang i sit andet hverv som klub-træner i tyske Rhein Neckar-Löwen.
Nikolaj Jacobsen har glædet sig til at komme i gang med klub-håndbolden igen.
Og for det andet har han ikke brug for en pause for at blive motiveret til de næste opgaver.
- Jeg har ikke oplevet det her tomrum.
Jeg har tværtimod glædet mig helt vildt til at komme tilbage til klubben og se drengene igen.
Det var dejligt at træne i går, hvor vi allerede kiggede frem mod onsdag, hvor vi spiller Champions League.
- Som træner er jeg en leder, der skal gå forrest.
Det hjælper ikke, at jeg hænger med næbet, fordi jeg skal motiveres til noget andet.
Og jeg har ikke haft brug for det, siger han.
- Altså jeg kan da godt mærke, at jeg mangler noget søvn og lige skal helt ovenpå igen.
Men ellers er jeg super motiveret.
Han har heller ikke oplevet det store problem med at motivere sine spillere i Rhein Neckar-Löwen efter en slutrunde.
- Der kan selvfølgelig være situationer, hvor der er brug for lidt mentalt arbejde, men vi er som hold meget bevidste om, at vi skal være klar.
- Jeg tror, det er noget, man lærer, jo mere erfaren man bliver.
Når man som spiller har deltaget ved mange slutrunder, så ved man, hvad der venter én, siger han.
Læs også:Nu venter hverdagen efter VM-triumfen: ’Stor omvæltning mentalt’Men er du bare helt klar i hovedet og kroppen efter sådan en opslidende slutrunde?
- Altså jeg kan da godt mærke, at jeg mangler noget søvn og lige skal helt ovenpå igen.
Men ellers er jeg super motiveret.
Og jeg blev mødt af masser af krammere og lykønskninger i går, da jeg ankom til Tyskland, så det er altid rart.
Nikolaj Jacobsen og resten af Rhein Neckar-Löwen møder makedonske Vardar i Champions Leagues gruppespil onsdag aften.
Det er samtidig hans sidste sæson i spidsen for Bundesliga-klubben, da han har bestemt sig for at droppe dobbeltrollen og koncentrere sig fuldt ud om det danske landshold fra sommeren.
FacebookTwitterKopier linkEmner:Rhein-Neckar Löwen|Tyskland|Håndbold|Nikolaj Jacobsen (håndboldtræner)




https://www.dr.dk/nyheder/indland/koraller-aeder-plastik-som-junkfood

IndlandKoraller æder plastik som junkfoodEt nyt studie viser, at koraller hellere spiser plastik end deres almindelige føde.
Det bekymrer WWF.
Blegning er et tydeligt tegn på usunde koraller.
Her ses blegning forårsaget af længere tid med for varm vandtemperatur i indonesiske farvande.
01.
feb.
2019 kl.
17.
45Bemærk: artiklen er mere end 30 dage gammelLæs opPlastikforurening svækker verdens koralrevs chancer for at overleve presset fra klimaforandringer.
Det viser et nyt studie, som havbiologer fra Duke University i USA har foretaget.
Studiet er udgivet i det videnskabelige tidsskrift Marine Pollution Bulletin.
- Populært sagt kan man sige, at korallerne synes, at plastikken dufter bedre end deres almindelige føde.
Derfor optager de plastikken frem for den føde, de har brug for, siger Malene Møhl, marinbiolog og plastikekspert i WWF Verdensnaturfonden.
Koraller består mest af kalk, men i dem lever polypdyr, som har brug for næring til at overleve, vokse og sprede sig.
Og ligesom mennesker kan komme til at ødelægge appetitten med chips og slik inden aftensmaden, gør plastikken korallerne usunde.
- Det er faktisk værre end junk food med tomme kalorier, fordi plastik ikke indeholder kalorier eller anden næring, som koraller kan optage, siger Møhl.
Det skal dog ikke forstås, som at korallerne fjerner plastikken fra vandet.
Stykkerne optages, blokerer for næring og spyttes til sidst ud i vandet igen.
Men da er skaden sket.
Koralrev er under presDet er tidligere bevist, at plastik kan overføre sygdomme til koraller og generelt er skadelige for deres helbred.
Plastikfolie kan eksempelvis dække en korals livsvigtige adgang til sollys.
Verdens koralrev er i forvejen under kraftigt pres fra forskellige virkninger af klimaforandringer.
Forsuret vand som følge af højere CO2-koncentration i luften og stigende vandtemperaturer presser koralrevene til det yderste.
- At de så oveni kan mangle næring og være blevet smittet med virus på grund af plastik er en bekymrende nyhed.
- Det understreger vigtigheden af at få gjort en langt større indsats for at mindske plastikforurening, siger Møhl.
Ifølge WWF's tal er cirka en milliard menneskers indkomst eller adgang til mad afhængig af sunde koralrev på verdensplan.
Sunde koralrev er en uundværlig del af verdenshavenes økosystemer.
En fjerdedel af samtlige dyrearter i havene er afhængige af funktionelle koraller.
/ritzau/FacebookTwitterKopier linkEmner:Dyr|WWF Verdensnaturfonden|Havmiljø|USA|Duke University




https://www.dr.dk/nyheder/indland/politiet-indfoerer-dobbelt-straf-i-vollsmose

Regeringens ghettoudspilSe temaIndlandPolitiet indfører dobbelt straf i VollsmoseFor første gang opretter politiet en særlig zone med skærpet straf.
Politi på patrulje i bydelen Vollsmose.
Arkivfoto.
Af Nis Kielgast01.
feb.
2019 kl.
16.
26Bemærk: artiklen er mere end 30 dage gammelLæs opEfter to skudepisoder de seneste uger vælger Fyns Politi nu at tage et nyt redskab i brug for første gang i Danmark.
Skærpet strafzoneI et begrænset område fordobles straffen for en række forbrydelser.
Det er blandt andet forbrydelser som vold, trusler, afpresning og hærværk.
En strafzone kan kun indføres, hvis der er et ekstraordinært kriminalitetsbillede i området.
Kilde: JustitsministerietFra i aften klokken 18 vil dele af bydelen Vollsmose være en såkaldt skærpet strafzone, hvor gerningsmænd vil få dobbelt straf for utryghedsskabende kriminalitet.
- Vi vil være sikre på, at vi kan opretholde en tryghed i det område, hvor vi indfører strafzonen.
Det kræver, at vi tager nogle ekstra foranstaltninger, siger politiinspektør Johnny Schou fra Fyns Politi.
De skærpede strafzoner er et nyt redskab for politiet, og det er første gang, det bliver taget i brug.
Beslutningen får opbakning i Vollsmose.
- Hvis det kan være med til at mindske balladen, er det kun godt.
Det er op til politiet at vurdere, om det er det rigtige at gøre, og hvis det kan skabe mere tryghed, så er det fint, siger Bjarne Andersen, der er tidligere formand for samarbejdsrådet i Vollsmose.
Skal lægge tryk på kriminelle grupperDe skærpede strafzoner blev indført som et nyt redskab med regeringens ghettoudspil sidste år.
Loven trådte i kraft 1.
januar, og det betyder, at politikredsene nu kan kan indføre sådan en zone midlertidigt, hvis der er et 'ekstraordinært og utrygsskabende kriminalitetsbillede'.
Læs også:Pape forsvarer dobbelt straf i særlige zoner: Det kan ramme både Gellerup og HellerupMed skyderierne mener Fyns Politi, at kravene er opfyldt.
Politiet har tidligere indført en visitationszone i området, men konflikten mellem grupperne i området er alligevel fortsat, og den 29.
januar blev der igen affyret skud.
- Vi har ikke kunnet konstatere, at der var tegn på, at de ville slutte fred, og det er altafgørende for os, at vi kan skabe tryghed derude.
Derfor har vi valgt at træde et ekstra skridt frem og benytte det redskab.
Der gør vi for at lægge tryk på og få den ro i Vollsmose, som vi efterlyser, Johnny Schou.
Han håber samtidig, at der ikke er nogen, der rammes af de skærpede straffe.
- Formålet her er sådan set ikke at straffe nogen.
Det er vi faktisk helst fri for.
Det vi efterlyser er at få fred og ro på gader og stræder derude, så folk kan færdes i tryghed.
Zonen bliver indført i dette område frem til 6.
februar:I området inden for den røde streg vil der være skærpet strafzone fra i aften klokken 18 til 6.
februar klokken 12.
Bekymring for retssikkerhedenDe skærpede strafzoner gav anledning til kritik, da de blev foreslået i forbindelse med regeringens ghettoudspil.
- I en retsstat er det meget, meget vigtigt, at alle er lige for loven.
Men jeg har meget svært ved at se, at det vil være tilfældet med det her udspil, lød det fra advokat Birgitte Arent Eiriksson fra tænketanken Justitia.
Læs også:Eksperter om strafzoner: Regeringen gambler med retssikkerhedenZonerne kan også være i strid med menneskerettighedskonventionen, fordi de i høj grad er rettet mod ghettoområder, vurderede professor ved Københavns Universitets Juridiske Fakultet Kirsten Ketscher.
Strafzonerne blev vedtaget med stemmer fra regeringen, Dansk Folkeparti og Socialdemokratiet.
Rettelse 7/2 2019: Det har tidligere fremgået af denne artikel, at Bjarne Andersen er formand for Samarbejdsrådet i Vollsmose.
Det er han ikke længere.
Rådet fik ny formand i december.
FacebookTwitterKopier linkEmner:Justitia (tænketank)|Kriminalitet|Vollsmose|Fyns Politi|Kirsten Ketscher (professor)




https://www.dr.dk/nyheder/indland/margrethe-blev-gladere-sit-job-saadan-fik-arbejdspladsen-bugt-med-stress

Længere til pensionSe temaIndlandMargrethe blev gladere for sit job: Sådan fik arbejdspladsen bugt med stressPå ungdomscentret Knudmosen i Herning dyrker medarbejderne sport i arbejdstiden for at forhindre stress.
© Omid Jafi/DRAf Cindie Madsen og Malene Koops Grønborg01.
feb.
2019 kl.
16.
17Læs op- Vi har fået lov til at gøre noget godt for os selv og vores krop.
Det giver bedre velvære og mere energi, og det kommer der bedre arbejde ud af.
Sådan lyder det fra Margrethe Gull Brandt, der arbejder som pædagog på Ungdomscenter Knudmosen i Herning.
Her har man de seneste år gjort en stor indsats for at forbedre trivslen på arbejdspladsen.
- Det gør også, at arbejdet ikke kun er professionelt.
Vi kommer tættere på hinanden og får et bedre fællesskab.
Det har også gjort, at man i dag faktisk godt tør spørge sine kolleger om, hvordan de har det, siger Margrethe Gull Brandt.
Det har gjort, at man i dag faktisk godt tør spørge sine kolleger om, hvordan de har det.
Margrethe Gull Brandt, pædagogSkal kunne se en mening med jobbetEt bedre fællesskab blandt medarbejderne er netop noget af det, man i ledelsen har ønsket, fortæller forstander Mette Bonde.
For nogle år siden var ungdomscentret plaget af dårlig trivsel blandt medarbejderne, og flere af de ansatte sygemeldte sig med stress.
Det fik ledelsen til at revurdere den måde, tingene blev gjort på.
Vi synes, vi udsendte en masse information via nyhedsbreve [.
.
], men det var ikke den type information, medarbejderne havde brug for.
Mette Bonde, forstander, Ungdomscenter KnudmosenUngdomscenter KnudmosenUngdomscenter Knudmosen er en særlig tilrettelagt ungdomsuddannelse (STU).
Det er et sted for unge mellem 16-25 år, som har svært ved at passe ind i andre tilbud, fordi de eksempelvis har diagnoser, mentale eller fysiske handicap.
- Vi havde måske fokus på noget andet end det, vi burde have fokus på.
Vi syntes, vi udsendte en masse information via nyhedsbreve, og vi var åbne omkring, hvad der foregik, men det var ikke den type information, medarbejderne havde brug for, siger Mette Bonde.
Derfor begyndte man med forskellige tiltag, der skulle forbedre forholdene for medarbejderne.
De fik lov til selv at være med til at definere den nye strategi.
Derudover blev der afsat to timer om ugen til at lave noget socialt, og der blev holdt flere individuelle samtaler med medarbejderne.
- Hver enkelt skal kunne se en mening med lige præcis det, de gør, og vi skulle finde ud af, hvad den enkelte brænder for.
Og når medarbejderne så også får lov at dyrke motion sammen, gavner det fællesskabet, siger Mette Bonde.
Ved at lytte mere til medarbejderne og skabe et rum, hvor de kan få et bedre fællesskab, har man på Ungdomscenter Knudmosen lykkes med at vende bøtten og få bedre trivsel på arbejdspladsen, fortæller forstander Mette Bonde.
Mange føler sig psykisk pressedeNye tal viser, at lidt mere end halvdelen af ansatte over 50 år oplever, at de er psykisk pressede på arbejdet.
De er presset på tid, og der er ikke balance mellem krav og ressourcer.
Om tallene:Tallene kommer fra forskningsprojektet SeniorArbejdsLiv, som er støttet af TrygFonden.
Det Nationale Forskningscenter for Arbejdsmiljø har stillet tallene til rådighed for DR, som har fortolket og fremstillet resultaterne.
Knap 13.
000 over 50 år, der er i arbejde, har deltaget i projektet.
Den statistiske usikkerhed ved tallene svinger, alt efter hvor mange fra hver faggruppe der har besvaret spørgsmålene.
Blandt de medarbejdere, der arbejder med andre mennesker, service og omsorg, tegner der sig et endnu værre billede.
Her er det næsten to ud af tre, der svarer, at det er psykisk hårdt at gå på arbejde.
Og når man føler sig psykisk presset, er konsekvensen på kort sigt, at man leverer et dårligere stykke arbejde, og at man måske ender med at sygemelde sig.
- Nogle kan måske skifte arbejde, andre ender med at ryge ud af arbejdsmarkedet på en eller anden form for førtidspensionsordning eller bare forlængede sygedagpenge, siger Peter Hasle, der er professor og specialist i arbejdsmiljø ved Aalborg Universitet.
I dag dyrker medarbejderne på ungdomscentret motion i arbejdstiden - heriblandt fodbold.
Det hjælper dem til at få et bedre fællesskab.
Her er det Marianne Gull Brandt, der er i fuld gang.
Færre sygemeldinger med stressIfølge tallene kan næsten hver fjerde over 50 år dog godt se sig selv blive længere på arbejdsmarkedet, end de havde tænkt sig, hvis der bliver gjort noget for at gøre den psykiske belastning mindre.
Heldigvis har de forskellige tiltag på Ungdomscenter Knudmosen haft en kæmpe betydning for medarbejderne, og i dag er der ikke nogen, der er sygemeldt med stress.
Især det fællesskab, der er opstået på grund af sociale aktiviteter, har hjulpet.
Medarbejderne har lært hinanden at kende på andre måder, og i den seneste trivselmåling blev arbejdspladsen vurderet helt i top.
- Det professionelle smelter jo sammen med det personlige.
Vi er ikke kun mennesker, der går på arbejde.
Hvis man tager en identitet på, når man går på arbejde, så brænder man ud, siger forstander Mette Bonde.
Jeg oplevede i en periode, at jeg blev ked af det, når jeg tænkte på mit arbejde.
Birgit Kristensen, lærer, Ungdomscenter KnudmosenDe ændrede arbejdsforhold har også haft positiv virkning for Birgit Kristensen, der har været lærer på stedet i mange år.
Og hun har oplevet, hvordan det er at tage af sted på arbejde, når man ikke trives.
- Jeg kan godt lide at have travlt, og jeg kan godt lide at have nogle udfordringer, men jeg oplevede i en periode, at jeg blev ked af det, når jeg tænkte på mit arbejde.
Det var rigtig grimt, jeg var trist, irriteret og kunne ikke sove om natten, siger hun.
For Birgit Kristensen har det haft stor betydning, at hun selv har haft indflydelse på sin rolle på arbejdspladsen.
- Nu ved jeg, hvorfor jeg går på arbejde, siger hun.
Det har i høj grad hjulpet hende, at medarbejderne selv har været med til at definere deres opgaver, og at de er kommet tættere på hinanden som kolleger.
- I dag ved jeg, hvad min opgave er, jeg kender rammerne, og det er blevet mere synligt, hvad det er, vi skal.
I dag glæder jeg mig til at gå på arbejde, og jeg glæder mig til at møde både de unge og mine kolleger, siger Birgit Kristensen.
FacebookTwitterKopier linkEmner:Arbejdsmarked|Sygdomme og lidelser|Herning|Arbejdspladser|Aalborg Universitet




https://www.dr.dk/nyheder/politik/brandaergerlig-riisager-nogle-skoleelever-faar-laengere-skoledage

PolitikBrandærgerlig Riisager: Nogle skoleelever får længere skoledageJustering af folkeskolereformen betyder længere skoledag for nogen, erkender undervisningsminister Merete Riisager.
Af Jonas Rasmussen og Mads Søndergaard Klindt01.
feb.
2019 kl.
16.
02Bemærk: artiklen er mere end 30 dage gammelLæs op“Nu lykkes det endelig!
Skoledagene bliver kortere i folkeskolen!
,” skrev Liberal Alliance på sin twitterprofil onsdag.
Udmeldingen kom efter et bredt folketingsflertal med undtagelse af Enhedslisten og Alternativet blev enige om en række justeringer af folkeskolereformen, der ifølge forligspartierne vil give skoleeleverne kortere skoledage.
Men det er ikke alle landets skoleelever, der får kortere skoledage med de nye “justeringer”.
Man begrænser nemlig brugen af Folkeskolelovens paragraf 16b, der giver mulighed for, at skolerne kan forkorte skoledagen.
På nogle skoler vil justeringerne derfor betyde, at man kan bruge paragraffen mindre, end man gør i dag - og skoledagene vil derfor blive længere.
Det bekræftede undervisningsminister Merete Riisager fra Liberal Alliance, da hun torsdag aften medvirkede i ‘Debatten’ på DR2.
Faktum er: I skærer noget i skoledagene for de mindste klasser, og så vil dette her udspil kunne betyde, at der er nogle elever, der får flere timer, end de har i dag?
, spørger vært Clement Kjersgaard.
Hvortil ministeren svarer:- Ja, det er rigtigt, der kan godt være nogle.
Det vil jeg gerne beklage.
Clement Kjersgaard følger op: Ja eller nej, du beklager som liberal, at der nogle, der får flere timer end de har nu?
- Ja, svarer ministeren og fortsætter:- Det, synes jeg, er brandærgerligtSe hele Debatten, hvor Merete Riisager debatterer folkeskole og dannelse med bl.
a.
Knud Romer herFacebookTwitterKopier linkEmner:Clement Kjersgaard (studievært)|Knud Romer (forfatter)|Folkeskolen (Danmark)|Uddannelse|Liberal Alliance




https://www.dr.dk/nyheder/penge/falcks-oeverste-ledelse-kendte-til-hemmelig-masterplan

Falck-Bios-sagenSe temaPengeFalcks øverste ledelse kendte til hemmelig 'masterplan'Afgørelse fra Konkurrencerådet dokumenterer daværende ledelses kendskab til kampagne mod konkurrent.
- De understøttende aktiviteter bestod i, at Falck efter at have tabt Udbuddet vedtog en kommunikationsstrategi, som blev fastlagt og udmøntet i en såkaldt ”Masterplan” og implementeret af Falck, skriver Konkurrencerådet.
Af Emil Søndergård Ingvorsen og Alexander Hecklen01.
feb.
2019 kl.
15.
33Bemærk: artiklen er mere end 30 dage gammelLæs opSådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenDen daværende øverste ledelse i Falck var klar over, at selskabet havde planlagt en udførlig strategi mod konkurrenten Bios i 2014 og 2015.
Det fremgår af Konkurrencerådets fulde afgørelse af forløbet, som er blevet frigivet i dag.
Rådet har fået indsigt i adskillige interne mails i Falck, som også er blevet sendt til den øverste ledelse.
I en af de interne mails bliver en såkaldt ’masterplan’ forelagt flere personer i ledelsen.
- De understøttende aktiviteter bestod i, at Falck efter at have tabt Udbuddet vedtog en kommunikationsstrategi, som blev fastlagt og udmøntet i en såkaldt ”Masterplan” og implementeret af Falck, fremgår det af afgørelsen.
Kendte til 'masterplan'Masterplanen gik ud på at hyre flere kommunikationskonsulenter, som skulle søsætte en kampagne, der skulle lægge maksimalt pres på ambulance-konkurrenten Bios.
Den 19.
september får syv unavngivne personer i den øverste ledelse i Falck tilsendt en mail, hvor virksomhedens masterplan bliver vedhæftet og præsenteret.
I tre år har Konkurrence- og Forbrugerstyrelsen undersøgt, om Falck misbrugte sin stilling på markedet i forbindelse med udbuddet af ambulancekontrakter i Region Syddanmark tilbage i 2014.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Forløbet var kaotisk, og Falck har senere undskyldt sin ageren.
I Konkurrencerådets afgørelse i sagen, lyder det, at Falck blandt andet benyttede sig af betalt spin, negativ pressedækning og en social medie-kampagne, da virksomheden i 2014 og 2015 forsøgte at tilsværte Bios.
Kørte klagesag med skjulte motiverUmiddelbart efter, at Bios i 2014 vandt udbuddet, klagede Falck til Klagenævnet for Udbud.
Falck mente, at Region Syddanmark havde foretaget en forkert bedømmelse af Falcks tilbud, og man ville derfor have aftalen annulleret.
Men af de interne mails, som Konkurrencerådet fremlægger, fremgår det også, at Falcks ledelse muligvis havde andre motiver end at vinde sagen for øje, skriver rådet.
- Af en intern mailkorrespondance den 19.
-20.
september 2014 i Falcks øverste ledelse mellem [[navn] og [navn]] fremgår Falcks forventninger til at vinde sagen i Klagenævnet for Udbud, og at klagen i hvert fald delvist var begrundet i andet end at vinde klagesagen.
Her den første mail:Som svar på ovenstående skriver modtageren.
Falck har tidligere undskyldtFalck har ikke ønsket at stille op til interview omkring de nye detaljer i sagen.
Tidligere har Falcks nuværende topchef, der overtog posten i 2017, dog undskyldt sagen, som virksomheden kalder "pinlig".
- Det er pinligt for Falck, at vi står i en situation, hvor konkurrencemyndighederne kan skabe tvivl om vores ageren.
Vi har ikke levet op til vores egne og omverdenens forventninger til Falck, men vi har ifølge vores juridiske rådgivere holdt os inden for konkurrencelovens rammer, sagde Jakob Riis, i en pressemeddelelse, som Falck udsendte onsdag.
Falck har derfor anket Konkurrencerådets afgørelse til Konkurrenceankenævnet.
FacebookTwitterKopier linkEmner:Konkurrence- og Forbrugerstyrelsen|Falck|BIOS Ambulance Service|Ledelse|Virksomhedsdrift




https://www.dr.dk/nyheder/regionale/trekanten/elever-strejker-klimaet-hvorfor-gaa-i-skole-hvis-vi-ingen-fremtid-har

TrekantområdetElever strejker for klimaet: 'Hvorfor gå i skole, hvis vi ingen fremtid har?
'I dag strejker elever for at få klimaet højere op på den politiske dagsorden.
© drAf Klaus Videbæk, Anne Mette Dam Thrane, Sarah Friis Elkjær, Michaela Thulesen og Peter Frandsen Siggaard01.
feb.
2019 kl.
15.
32 | opdateret 01.
feb.
2019 kl.
18.
15Læs opDe gør det i Vejle, Odense, Aalborg og Aarhus og i en række andre byer landet over.
Skole- og gymnasieelever strejker for at øge opmærksomheden på klimaet og for at sætte det på den politiske dagsorden.
Skolestrejkerne har efterhånden bredt sig til hele landet, og i dag er der markeringer i omkring ti byer inklusive Nuuk og Thorshavn.
Det er den svenske skoleelev Greta Thunberg, der er inspirationskilde for de strejkende.
I forbindelse med valget til den svenske Riksdag sad hun i flere uger foran parlamentet i Stockholm for at få klimaet længere op på den politiske dagsorden.
Den 16-årige svenskers protest gav genlyd verden over, og siden blev hun inviteret til at tale for verdens mest magtfulde mænd og kvinder, da de i december mødtes til klimatopmødet COP24.
Lader verber og formler liggeI Vejle er det elever fra Rosborg Gymnasium, der lader formler og tyske verber passe sig selv.
- Hvad er pointen i at få et snit på 13 for at komme ind på en fed uddannelse for at tjene en masse penge, hvis fremtiden kommer til at se helt anderledes ud, end den er i dag?
Vi ved ikke, hvad der venter, lyder bekymringen fra Anna Raadshøj, der går i 3.
g på Rosborg Gymnasium.
En engageret tale indledte dagens klimademonstration i Vejle, hvor elever fra Rosborg Gymnasium gav pokker i fraværsprocenten for klimaets skyld.
 Det var Anna Raadshøj (tv.
) og Naja Holst Nymand, der begge går i 3.
g, som havde arrangeret demonstrationen i Vejle.
1 / 2En engageret tale indledte dagens klimademonstration i Vejle, hvor elever fra Rosborg Gymnasium gav pokker i fraværsprocenten for klimaets skyld.
1 / 2Det var Anna Raadshøj (tv.
) og Naja Holst Nymand, der begge går i 3.
g, som havde arrangeret demonstrationen i Vejle.
2 / 2Anna Raadshøj er selv meget bevidst om sine valg.
Hun har været vegetar i længere tid, går i genbrugstøj og vælger cyklen, når det er en mulighed.
- Jeg prøver at købe færre ting, fordi ting udleder enormt meget CO2.
I stedet køber jeg brugte ting, og nogle gange kan du få en næsten ny genstand til halv pris - og det er ret fine ting, siger hun.
Ingen 'Planet B' i AalborgPå Gammeltorv i Aalborg vifter Frederikke Hvitved-Arnesen og Signe Møller Hansen med en plakat med teksten ’Der er ingen planet B’.
- Hvis vi bliver ved sådan her, så har vi brug for flere planeter, og det har vi altså ikke, konstaterer Frederikke Hvitved-Arnesen, der går i 9.
klasse på Gistrup Skole.
- Der er bare ikke nogen plan B i forhold til de her udfordringer, supplerer klassekammeraten Signe Møller Hansen.
David Johannes Scheel Christiansen fra 9.
klasse på Aabybro Friskole har taget klimaudfordringerne endnu mere bogstaveligt og står med en hvid filtermaske for munden.
Han har ikke noget problem med at blive væk fra timerne med den fremtid, der i hans øjne tegner sig.
- Der er ikke rigtig nogen grund til at gå i skole, hvis vi ikke har nogen fremtid alligevel.
Vi har forskellige holdninger til, hvordan vi vil gøre miljøet bedre, men vi er allesammen enige om, at der skal gøres noget nu, siger han.
De ældre studerende er også medPå Rådhuspladsen i Aarhus er flere hundrede elever mødt frem til klimademonstration.
En af dem er Birk Skyum.
Han studerer på Aarhus Universitet, men blander sig gerne med de yngre folkeskole- og gymnasieelever.
- Jeg er nødt til at være her, fordi jeg vil vise, at alle aldre bliver nødt til at stå sammen for at løse problemet.
De politiske beslutninger kan virkelig rykke noget, men de bliver nogle gange taget i den forkerte retning, siger han.
En af arrangørerne af demonstrationen er Rosanne Børsting Sørensen og studerende Birk Skyum, der i dag demonstrerede i Aarhus.
Fynboer pjækker også for klimaetPå Fyn er skolebøgerne også klappet sammen i dag i både Odense og Svendborg til fordel for bannere, fællessang og prostestråb.
- Giv os en seriøs klimapolitik!
lyder det fra de fremmødte foran Odense Rådhus.
- Det handler om afmagt og desperation.
Jeg er virkelig, virkelig vred over, at der ikke sker mere, end der gør.
Men jeg håber da, at det gør indtryk, at der er så mange, der kommer og bakker op, siger Maja Parsberg Madsen, der er arrangør af strejken på Fyn.
Folk i alle aldre var mødt op til klimastrejke foran Odense Rådhus fredag formiddag.
 Maja Parsberg Madsen, som er arrangør af strejken på Fyn, er glad for, at der er langt flere fremmødte i år end sidste år.
 Bedsteforældrenes Klimaaktion bakkede op om fredagens strejke.
 Folk i alle aldre var mødt op til klimastrejke foran Odense Rådhus fredag formiddag.
1 / 4Folk i alle aldre var mødt op til klimastrejke foran Odense Rådhus fredag formiddag.
1 / 4Maja Parsberg Madsen, som er arrangør af strejken på Fyn, er glad for, at der er langt flere fremmødte i år end sidste år.
2 / 4Bedsteforældrenes Klimaaktion bakkede op om fredagens strejke.
3 / 4Folk i alle aldre var mødt op til klimastrejke foran Odense Rådhus fredag formiddag.
4 / 4Klimaminister Lars Chr.
Lilleholt (V) glæder sig over de unges initiativ, også selvom det koster lidt på fraværskontoen.
Når det handler om klimaet, kan man ikke gøre nok.
Lars Christian Lilleholt, klimaminister (V)- Jeg kan godt forstå, at de unge er utålmodige.
Det kan jeg godt huske, fra da jeg selv var ung.
Der er man utålmodig og vil have, at politikerne skal gøre mere.
Vi gør ganske meget, men det er godt, at unge engagerer sig og presser os mere og mere.
For når det handler om klimaet, kan man ikke gøre nok, siger ministeren.
Dagens demonstrationer er en del af et verdensomspændende initiativ, der i går førte til lignende strejker i Belgien, hvor 30.
000 børn og unge demonstrerede.
Læs også:30.
000 belgiske børn pjækker for klimaetFacebookTwitterKopier linkEmner:Venstre|Aalborg|Odense|Gymnasiale uddannelser|Aarhus Universitet




https://www.dr.dk/nyheder/indland/merete-eldrup-om-salg-af-tv2-jeg-tror-ikke-man-beslutter-gaa-i-gang-igen

IndlandMerete Eldrup om salg af TV2: Jeg tror ikke, at man beslutter at gå i gang igen Merete Eldrup, der tidligere på ugen sagde op som direktør hos TV2, ser ikke længere en grund til at sælge tv-stationen.
TV2's direktør, Merete Eldrup, stopper for at hellige sig bestyrelsesarbejde.
Arkivfoto.
Af Kurt Strand01.
feb.
2019 kl.
15.
05Bemærk: artiklen er mere end 30 dage gammelLæs opSelv om det siden 2001 har været et mål for partierne i blå blok at sælge TV2, så vil det formentlig aldrig ske.
Heller ikke selv om der i den 5-årige medieaftale, som trådte i kraft ved årsskiftet, er lagt op til at ”genoptage spørgsmålet om delvist salg af TV2” om to et halvt år.
Det vurderer Merete Eldrup, som tidligere på ugen meddelte, at hun stopper som direktør på TV2:- Jeg kan godt forstå, at når man har haft det højt på dagsordenen, så har man ikke lyst til at skrinlægge et salg fuldstændigt.
Men jeg tror ikke, man beslutter at gå i gang igen, siger Merete Eldrup i ”Mennesker og medier” på P1:- Og da det jo går rigtig godt for TV2, så er der jo ingen grund til at reparere noget, som ikke er gået i stykker.
Mennesker og medierDu kan finde denne uges Mennesker og medier og tidligere udsendelser her.
På længere sigt vil et helt eller delvist TV2-salg kun komme på dagsordenen, hvis der bliver brug for kapitaltilførsel fra for eksempel en stor udenlandsk mediekoncern.
Men heller ikke det er lige nu et sandsynligt scenarie ifølge Merete Eldrup.
Vigtig sejrEn af Eldrups vigtigste sejre er, at det i begyndelsen af hendes direktørtid lykkedes at overbevise et politisk flertal om, at TV2 skulle gå fra at være udelukkende reklamefinansieret til også at være betalt af seerne via abonnement:- Da jeg for 11 år siden kom til TV2, ramte finanskrisen med stor kraft, og vores reklameindtægter faldt med 20-25 procent.
Så det var nødvendigt at gøre noget, siger hun.
Hun mener, at vi ville have haft et helt andet TV2 i dag, hvis ikke det var lykkedes hende at komme igennem med abonnementsmodellen.
Der ville fx have været et lavere niveau for nyheder, dokumentarer og dramaserier.
Men forløbet viste, at politikerne gerne ville have et TV2, der er stærkt på indhold, og at den slags koster penge, siger hun.
- Det var modigt af politikerne at ændre på TV2's finansiering, for det var ikke nemt at skulle fortælle, at noget, der hidtil havde været gratis, nu skulle koste penge.
Merete Eldrup mener slet ikke, man kan drive en kommerciel tv-station med nyheds- og andre public service-forpligtelser, udelukkende med reklameindtægter i Danmark.
- Det kan ikke lade sig gøre, fordi vi er et lille sprogområde.
Og vi skal hele tiden huske, at fuldstændig reklamefinansiering kun kan lade sig gøre i lande, som er meget større end Danmark.
FacebookTwitterKopier linkEmner:Merete Eldrup (erhvervsleder)|TV 2 (tv-kanal)|DR P1




https://www.dr.dk/nyheder/regionale/hovedstadsomraadet/stoerste-it-opgradering-i-25-aar-i-nat-opdateres-sygehusenes

SundhedsplatformenSe temaKøbenhavnStørste it-opgradering i 25 år: I nat opdateres sygehusenes sundhedssystemLandspatientregisteret, der indsamler data til blandt andet forskning om patienters kontakt med hospitalerne, opgraderes fra i nat.
Opdateringen betyder, at personalet skal notere alle ændringer i patientjournalerne om eksempelvis medicin på papir eller i Word.
Først når opdateringen er færdig lørdag aften, kan hospitalerne manuelt indtaste ændringerne i journalerne.
Af Marcus Mathiasen Bank og Line Gudnitz Baun01.
feb.
2019 kl.
15.
00 | opdateret 10.
feb.
2019 kl.
12.
02Bemærk: artiklen er mere end 30 dage gammelLæs opNår klokken slår 03:00 i nat, begynder en af de største it-opgraderinger i sundhedssektoren nogensinde, når Landspatientregisteret i Region Hovedstaden og Region Sjælland opdateres.
Opdateringen af systemerne varer 16 timer, og undervejs kan personalet ikke redigere i journaler.
Fakta: LandspatientregisteretNår en person har været til undersøgelse eller været indlagt på et sygehus, registrerer sygehuset en række oplysninger om patientens kontakt med sygehusetDen info bliver lagt ind i Landspatientregisteret (LPR)LPR bruges blandt andet i forbindelse med forskningLPR bruges også til overvågning af sygdomme og behandlingerLPR bliver administreret af Sundhedsdatastyrelsen, som har ansvaret for driften og udviklingen af registeret.
Kilde: SundhedsdatastyrelsenDet betyder, at patienters information om for eksempel medicin skal noteres på papir eller i word.
Først når opdateringen er færdig lørdag aften, kan hospitalerne manuelt indtaste ændringerne i journalerne.
Blandt personalet på Nordsjællands Hospital er man dog helt rolig, siger sygeplejerske Vibeke Marstrand.
- Jeg ved, hvad jeg skal, og vi er godt forberedt, siger hun.
Selvom personalet skal benytte word eller papir i de timer, systemet bliver opdateret, så kan patienterne være helt rolige, mener Vibeke Marstrand.
- Der er blevet lavet en manual for, hvilke arbejdsgange vi skal have.
Hvad vi skal registrere fra alt fra blodtryk til afføring, til hvad vi skal have fat i (af medicin, red.
).
Så det er ikke op til tilfældighederne, hvad vi skal, siger hun.
Andre regioner følger efterDet er Sundhedsdatastyrelsen, som administerer systemet.
Her har man store forventninger til det nye system, lyder det fra direktør Lisbeth Nielsen.
- Vi forventer, at vi meget bedre kan afspejle, hvordan borgerne oplever det danske sundhedsvæsen.
Hvad er det, vi fejler?
Og hvordan er det, vi bruger sundhedsvæsenet?
Alle regioner er forpligtet til at indføre den nye version af Landspatientregisteret.
Opdatering i andre regionerRegion Midtjylland opdaterer også systemet i denne weekend.
1.
-3.
marts opdateres Region Syddanmark og Region Nordjyllands systemer.
Kilde: SundhedsdatastyrelsenOg hos Sundhedsdatastyrelsen er man godt klar over, at den historisk store opdatering kan skabe udfordringer, siger Lisbeth Nielsen.
- Patienterne kommer ikke til at mærke det direkte.
Men det kan godt være, personalet tænker: 'Hvordan er det, jeg skal få det her registreret?
'.
Det er noget af det, vi kan være bekymret for, siger hun og fortsætter:- Men grundlæggende har vi gjort det her for at gøre det mere logisk og enkelt, hvordan man skal indberette ting.
Samtidig med Landspatientregistret bliver også Region Hovedstaden og Region Sjællands it-system Sundhedsplatformen opdateret.
Det er på grund af den opdatering, at det tager 16 timer at opdatere Landspatienregistret.
Læs også:Læger må igen vente på bedre version af Sundhedsplatform: Vigtig opdatering udskudt til 2019FacebookTwitterKopier linkEmner:Landspatientregisteret|Region Hovedstaden|Sundhedsvæsen|Hospitaler|Sjælland




https://www.dr.dk/nyheder/indland/forsvarer-mener-laege-og-kommune-har-svigtet-i-blodtappersag

IndlandForsvarer mener, at læge og kommune har svigtet i blodtappersagMors blodtapning af søn var forkert, men kan ifølge forsvarsadvokat ikke karakteriseres som mishandling.
Moren har erkendt, at hun har tappet sin søn for blod over en periode på to til tre år.
01.
feb.
2019 kl.
15.
31Bemærk: artiklen er mere end 30 dage gammelLæs opDer er ingen tvivl om, at en 36-årig kvinde fra Skjern har gjort noget, hun ikke skulle ved kontinuerligt at tappe blod fra sin søn.
Men det har ikke karakter af mishandling og bør ikke dømmes efter bestemmelsen om grov vold, mener morens forsvarsadvokat, René Knudsen.
- Drengen har ikke haft fysisk smerte, når det er stået på, siger advokaten henvendt til de tre dommere og seks nævninger i Retten i Herning.
FAKTA: Hvad er Münchhausen by proxy?
Münchhausen by proxy er en lidelse, hvor en omsorgsperson - typisk en mor - påfører et barn symptomer eller skader.
Det er en variant af Münchhausens syndrom, som du kan læse om her.
* Münchhausens syndrom er opkaldt efter den tyske Baron von Münchhausen, der i 1700-tallet fandt på vilde røverhistorier om sine bedrifter.
* Lægerne bruger betegnelsen om en person, der simulerer eller selv skaber symptomer for at komme i kontakt med sundhedsvæsenet.
* Hvis man skader andre end sig selv, kaldes det Münchhausen by proxy (Münchhausen per stedfortræder, red.
).
* Det kan eksempelvis være et barn, der påføres symptomer eller skader.
* Münchhausen by proxy regnes for at være en personlighedsforstyrrelse, der kan bunde i udøverens behov for opmærksomhed og anerkendelse.
* Der ses en overrepræsentation af kvinder, navnlig kvinder uddannet inden for sundhedssektoren.
* Münchhausen by proxy kaldes også medicinsk børnemishandling.
* En britisk undersøgelse anslår, at to ud af 100.
000 børn udsættes for medicinsk børnemishandling.
* Det er sjældent, at lægerne stiller diagnosen.
I nyere tid er der særligt to sager, der forbindes med lidelsen:* I 1990 blev en 30-årig mor ved Retten i Kolding dømt for grov vold mod sine to sønner.
En videooptagelse viste, at hun under et ophold på Kolding Sygehus trak en plastikpose over den ene søns hoved.
Barnet overlevede.
Hans storebror var et år tidligere død som følge af kvælningsanfald fremkaldt af moren.
Kilder: Ritzau, Kristeligt Dagblad, Sundhed.
dk.
/ritzau/Han siger samtidig, at han ikke er i tvivl om, at moren har gjort det for at skaffe sig selv opmærksomhed.
- Jeg tror, hun har haft et behov for at fremstille sin søn mere syg, end han måske var, siger forsvareren.
Han erklærede allerede mandag, da sagen begyndte i retten, at kvinden lider af Münchhausen by proxy.
- Det er heldigvis en sjælden sygdom, men vi har den her i dag, det er jeg ikke i tvivl om, siger han.
Drengen kunne have været i livsfareMoren har erkendt, at hun har tappet sin søn for blod over en periode på to til tre år.
Anklagemyndigheden mener, at det er stået på i fem år, og at det førte til, at drengen var alvorligt svækket og kunne være i livsfare.
- Moren har sygeliggjort ham, så han ikke kunne udvikle sig som de andre børn.
Hun har ødelagt de første seks år af hans barndom, siger anklager Pia Koudahl.
Men forsvarsadvokaten mener ikke, det udelukkende var blodmanglen, der var skyld i, at drengen strøg ind og ud af sygehusene.
- Åreladningen var forkert, ja.
Men jeg køber ikke præmissen om, at det lige nøjagtig var blodprocenten, der var skyld i, at han har haft en dårlig barndom, siger René Knudsen.
Han peger på, at mange af indlæggelserne også skyldes, at drengen havde en medfødt tarmsygdom, som kostede mange dage på sygehuset.
Endelig retter forsvarsadvokaten en skarp kritik af både kommune og læger for ikke at have set en række røde advarselslamper blinke.
- Drengens faster kontakter de offentlige myndigheder, som nu siger, de ikke kan finde noget.
Hvordan kan en underretning bare forsvinde, siger René Knudsen.
Han henviser til fasterens forklaring i retten om, at hendes mand i august 2014 kontaktede Ringkøbing-Skjern Kommune og udtrykte bekymring for kvindens tre børn.
Kommunen har afvist at have modtaget den anonyme underretning.
Forsvarer: 'Børnelæge burde have reageret'Også en børnelæge og professor fra Aarhus Universitetshospital burde have reageret tidligere, mener forsvarsadvokaten.
Professoren fortalte tidligere på dagen, at han i 2014 eller 2015 drøftede sagen med en amerikansk kollega.
Kollegaen nævnte Münchhausen by proxy, men professoren affejede det dengang som en "utænkelig tanke".
Det er ifølge forsvarsadvokaten udtryk for, at man også fra sundhedsvæsenet svigtede ved ikke at reagere tidligere.
Først i sommeren 2017 skrev lægerne en underretning til Ringkøbing-Skjern Kommune.
Det førte til, at politiet iværksatte videoovervågning af kvindens hjem.
25.
september 2017 blev hun anholdt med syv blodfyldte sprøjter i hænderne.
Der falder dom i sagen i næste uge.
/ritzau/FacebookTwitterKopier linkEmner:Ringkøbing-Skjern Kommune|Ringkøbing|Hospitaler|Læger|Aarhus Universitetshospital




https://www.dr.dk/nyheder/udland/vild-leopard-efterlod-blodigt-spor-i-indiske-gader

UdlandVild leopard efterlod blodigt spor i indiske gaderTorsdag forvildede en leopard sig ind i byen Jalandhar, hvor den gik til angreb.
Af Robin Patrick Stampe Seierby (VIDEO)01.
feb.
2019 kl.
13.
39Bemærk: artiklen er mere end 30 dage gammelLæs opUnder en ni timer lang jagt gennem Jalandhars gader sårede en vild leopard mindst seks personer.
Heriblandt en skovfoged, der var tilkaldt for at indfange den store kat.
Ifølge de indiske myndigheder slap alle de angrebne med overfladiske skrammer, og det lykkedes til sidst skyde leoparden med en bedøvelsespil.
Den blev efterfølgende kørt til en nærliggende zoologisk have.
I Inden er konflikter mellem dyr og mennesker steget de seneste år, da flere mennesker bosætter sig tæt på dyrereservater.
FacebookTwitterKopier link




https://www.dr.dk/nyheder/indland/mand-straffes-med-seks-ars-faengsel-mishandlede-sin-kone-i-naesten-fem-ar

IndlandMand straffes med seks års fængsel: Mishandlede sin kone i næsten fem årSjælden sag om regelmæssige voldtægter, knytnæveslag og spark udløser seks års fængsel.
En mand er blevet idømt seks års fængsel for at mishandle sin kone ved Retten i Glostrup.
01.
feb.
2019 kl.
14.
07Bemærk: artiklen er mere end 30 dage gammelLæs opSeks års fængsel for næsten fem års mishandling og talrige voldtægter.
En ung mand - Rehman Majeed - skal i fængsel, efter at han i dag ved Retten i Glostrup er fundet skyldig i vold og seksuelle overgreb begået mod hans hustru.
Forbrydelserne fandt sted fra sommeren 2013 til februar 2018, hvor offeret stak af fra sit hjem og opsøgte politiet på politigården i Albertslund.
Kvinden er i dag 28 år.
Hun kommer fra Pakistan og har ikke opholdstilladelse i Danmark.
Parret har været gift siden 2011.
Kvinden fik siden turistvisum i Sverige og har opholdt sig ulovligt i Danmark siden 2013.
Fra 2013 til 2018 udnyttede den nu 26-årige Rehman Majeed ifølge dommen sin overlegne stilling i forhold til sin hustru, som på grund af sin status som illegal indvandrer var fuldstændigt afhængig af ham og hans familie.
Blev voldtaget jævnligtHan slog hende, hvis hun ikke ville have oral- eller analsex med ham, og derfor lod hun regelmæssigt den slags ske mod sin vilje.
Hun blev også regelmæssigt tvunget til samleje med ham.
- Når hun herefter ind imellem alligevel sagde nej til sex, blev hun sparket i maven og slået, som om hun var et dyr.
Hun blev også revet i håret, sagde retsformand Anne Ersbøll tidligere under skyldkendelsen.
Volden gav kvinden blå mærker på kroppen, hævede, blå øjne og blod i urinen.
Anklager Morten Frederiksen havde forud for dommen krævet otte års ubetinget fængsel til manden.
Alligevel er han "meget tilfreds" med udfaldet.
- Denne type sager er sjældne, og kvinder som offeret i denne sag skal gøre sig grundige overvejelser, før de går til politiet.
Hun står i en ubeskriveligt svær situation nu, siger Morten Frederiksen.
Kvindens fremtid er usikkerFordi kvinden opholder sig ulovligt i Danmark, er det nu usikkert, om hun bliver sendt tilbage til Pakistan.
Hendes familie bor i Pakistan, men har brudt kontakten til hende, efter hun har forladt sin mand.
Samtidig er hun nødt til at opholde sig på en hemmelig adresse i Danmark for sin egen sikkerheds skyld, har anklageren forklaret.
Forsvarer Helle Kaad Iversen mente ikke, at det ville være rimeligt at straffe hendes klient med mere end fem års fængsel og fortæller, at den dømte har valgt at anke dommen til frifindelse.
- Bevisgrundlaget er meget tyndt, og jeg mener, at der er mange forhold, som retten ikke har forholdt sig til, siger hun.
Der er ikke nogen objektive eller lægelige beviser for de anklager, som den 28-årige kvinde har rettet mod sin tidligere mand.
Det er derfor kvindens ord, der ligger til grund for sagens afgørelse.
/ritzau/FacebookTwitterKopier linkEmner:Pakistan|Kriminalitet|Vold|Retten i Glostrup|Albertslund




https://www.dr.dk/nyheder/udland/usa-traekker-sig-fra-raketaftale-med-rusland

UdlandUSA trækker sig fra raketaftale med RuslandUSA's udenrigsminister meddeler som ventet, at USA trækker sig fra våbenaftale med Rusland.
01.
feb.
2019 kl.
14.
58Bemærk: artiklen er mere end 30 dage gammelLæs opUSA's udenrigsminister, Mike Pompeo, siger, at USA formelt trækker sig fra INF-våbentraktaten med Rusland, som har været central i supermagternes nedrustning siden den kolde krig.
Flere analytikere frygter, at dette kan udløse et nyt våbenkapløb.
Præsident Donald Trump siger i en erklæring, at Rusland "alt for længe" har krænket INF-aftalen.
Han siger, at russerne ustraffet har udviklet et forbudt missilsystem, "som udgør en direkte trussel mod vore allierede og vore styrker i udlandet".
INF-aftalen - "Intermediate-Range Nuclear Forces Treaty" - blev indgået mellem USA og Sovjetunionen i december 1987.
Ifølge Trump har USA "fuldt og helt overholdt" aftalen i over 30 år.
- Men vi vil ikke fortsat være bundet af dens betingelser, mens Ruslands ikke ærligt står ved sine handlinger.
Vi kan ikke være det eneste land i verden, som ensidigt er forpligtet af denne traktat eller af nogen anden, siger han.
En amerikansk tilbagetrækning fra traktaten har været ventet i måneder efter flere års stridigheder om Ruslands overholdelse af traktaten.
Russerne afviser de amerikanske beskyldninger om, at det krænker traktaten.
Læs også:USA trækker sig fra atomaftale med RuslandVil måske genoverveje beslutningenUSA siger, at det fra lørdag vil suspendere overholdelsen af traktaten og formelt trække sig fra den om seks måneder, hvis Rusland ikke holder op med dets påståede krænkelser af aftalen.
Det siger Pompeo.
Den amerikanske udenrigsminister tilføjer, at USA vil genoverveje beslutningen om at trække sig fra aftalen, hvis USA kan konstatere, at Rusland overholder den.
Tilbage i december gav USA's udenrigsminister, Mike Pompeo, russerne 60 dage til at overholde aftalen.
Ellers ville USA indlevere sin formelle udtrædelse.
Den amerikanske frist udløber lørdag.
Våbentraktaten var den første aftale, der fjernede en hel våbenklasse fra supermagternes arsenaler.
Den resulterede i, at både atomare og konventionelle ballistiske missiler samt krydsermissiler med en rækkevidde på mellem 500 og 5500 kilometer blev tilintetgjort.
/ritzau/ReutersFacebookTwitterKopier linkEmner:Donald Trump (politiker)|Mike Pompeo (politiker)|Rusland|USA|Militærudstyr




https://www.dr.dk/nyheder/kultur/film/ekspert-advarer-rygning-er-tilbage-fuld-kraft-i-tv-serierne-og-det-paavirker-dig

Film og serierEkspert advarer: Rygning er tilbage for fuld kraft i tv-serierne - og det påvirker digEksperterne mener, at filmrygning kan få flere unge til at tænde for smøgerne.
I den nye Netflix-serie Sex Education får især gymnasieeleven Maeve røget sin del af cigaretter.
Foto: Netflix (© Netflix)Af Kasper Madsbøll Christensen01.
feb.
2019 kl.
13.
09Bemærk: artiklen er mere end 30 dage gammelLæs opDe gør det i 'Stranger Things', 'Westworld' og 'The Handmaid's Tale'.
Ryger, får en smøg, pulser løs.
Og det kan have negative konsekvenser for de mennesker, der ser serien - særligt dem mellem 15 og 30 år.
Mens cigaretterne ellers har været på vej ud af tv-serier og film i en længere periode, oplever de i øjeblikket en renæssance.
Det tror Lise Ulrich, der er skribent hos Soundvenue, filmkritiker og fotograf, blandt andet skyldes streamingtjenesternes fremtog.
Ét af de store problemer på skærmen er, at det især er unge mennesker, der ryger.
Lise Ulrich, skribent, filmkritiker og fotograf- Streamingtjenester som Netflix, Amazon og HBO ligger ikke under for reklamehensyn på samme måde, som gammeldags flow tv-kanaler gør, siger hun i P1 Morgen.
For mens det er svært at forestille sig, at en amerikansk flow tv-kanal ville vise en stjernerække af kæderygende hovedkarakterer i bedste sendetid, så er det en helt anden sag for eksempelvis Netflix.
En rapport fra antirygergruppen Truth Initiative viser, at der i otte afsnit af Netflix-serien 'Stranger Things' blev røget eller vist billeder af cigaretter i intet mindre end 182 scener.
- Ét af de store problemer på skærmen er, at det især er unge mennesker, som tilsyneladende har styr på deres liv, og mennesker i magtpositioner, der ryger.
Og desværre er antallet af unge rygere i Danmark også på vej op, siger Lise Ulrich.
Det bekræfter de nyeste tal fra Den Nationale Sundhedsprofil.
Så mange danskere rygerI alt oplyser 16,9 procent, at de ryger dagligt, mens 5,5 procent oplyser, at de ryger engang imellem.
Samlet set betyder det, at 22,4 procent af danskerne ryger, hvilket svarer til cirka 1,06 millioner personer.
De fleste rygere er i aldersgruppen 55 - 64 år.
I aldersgruppen 16 - 45 år er det 16,2 procent, der ryger dagligt.
Kilde: Den Nationale Sundhedsprofil 2017De viser, at der de seneste år er sket en stigning i antallet af personer mellem 16 og 45 år, der ryger dagligt.
Vi efteraber vores rollemodellerLise Ulrich bakkes op af Henrik Høgh Olesen, professor i social- og personlighedspsykologi.
- Hvis de rollemodeller, som vi vokser op med, er karakterer som ryger og er succesfulde, så kan det godt have en særlig afsmittende betydning for ungdommen, fortæller Henrik Høgh Olesen- Vi har en række gamle eksperimenter, som viser, at man er meget tilbøjelig til at efterabe den adfærd, en rollemodel udviser - i særdeleshed, hvis denne rollemodel er en højstatusperson og har held med det, han eller hun udfører.
En rapport fra antirygergruppen Truth Initiative viser, at der i otte afsnit af Netflix-serien 'Stranger Things' blev røget eller vist billeder af cigaretter i intet mindre end 182 scener.
(© Courtesy of Netflix)Filmbrancen har et ansvarLise Ulrich mener, at film- og tv-branchen har et ansvar for at tænke over konsekvenserne, når de viser mennesker, der ryger på skærmen.
Jeg synes godt, at man kan appellere til manuskriptforfatterne og serieskaberne om at tænke over det her.
Lise Ulrich, skribent, filmkritiker og fotograf- Jeg synes ikke, man skal ud og snakke om censur.
De har kreativ frihed, men jeg synes klart, at man godt kan appellere til manuskriptforfatterne og serieskaberne om at tænke over det her, siger hun og uddyber:- Kunst afspejler virkeligheden, men det går jo også i en ikke ubetydelig grad den anden vej.
Det har vi brug for, der kommer noget mere bevidsthed omkring – også selv om man har en masse kreativ frihed.
Lise Ulrich forklarer, at store filmselskaber som Paramount og Universal i deres rygepolitikker citerer kreativ frihed.
De opfotdrer til, at der ikke bliver røget i ungdomsrelaterede produktioner, men lader det i sidste ende være op til filmskaberne at beslutte, om der skal tændes cigaretter eller ej i deres produktioner.
Ét selskab har dog valgt at gå sin egen vej.
- Disney har bandlyst rygning i samtlige produktioner og serier, siger Lise Ulrich.
Tallene fra Den Nationale Sundhedsprofil viser, at 15 procent af de 16-45-årige røg dagligt i 2013.
I 2017 var det tal steget til 16,2 procent.
FacebookTwitterKopier linkEmner:Netflix|Rygning|HBO|Amazon.
com|Sundhed og velvære




https://www.dr.dk/nyheder/indland/lone-var-sygemeldt-med-stress-i-flere-maaneder-det-er-stadig-et-kaempe-nederlag

Længere til pensionSe temaIndlandLone var sygemeldt med stress i flere måneder: 'Det er stadig et kæmpe nederlag'Mere end hver anden over 50 år finder deres job psykisk belastende.
For 58-årige Lone Persson endte det med stress og sygemelding.
© Bo AmstrupAf Malene Koops Grønborg01.
feb.
2019 kl.
13.
12Læs op- Jeg bliver angst, får tankemylder og er særligt sensitiv i forhold til støj og lyde.
Jeg har svært ved at sove og vågner meget tidligt, og jeg har ingen selvtillid.
Jeg har ingen energi eller overskud på samme måde som før.
Sådan fortæller 58-årige Lone Persson fra Christiansfeld.
Hun er socialrådgiver i familierådgivningen i Kolding Kommune, hvor hun har arbejdet siden 2012.
Efter fem år i afdelingen blev hun i sommeren 2017 sygemeldt af en psykolog fra arbejdsmedicinsk afdeling på Sydvestjysk Sygehus.
- Jeg var kort og godt blevet stresset på grund af det arbejdspres, jeg havde oplevet over en længere periode, siger Lone Persson.
Der er jo ikke nogen fysisk belastning i det.
Men jeg må bare sige, at min krop er klogere end mig.
Lone Persson, socialrådgiverKunne ikke følge medEn af årsagerne til Lone Perssons store arbejdspres var, at der hele tiden kom nye sager til, uden at hun kunne nå at afslutte dem, hun var i gang med.
I Kolding Kommune arbejder hun blandt andet med underretninger om børn og unge og vold og overgrebssager, og der kan også forekomme anbringelser af børn eller unge uden for hjemmet.
Netop sådan en sag har også ført en dødstrussel med sig fra en borger.
- Men det er egentlig ikke det, der har gjort, at jeg blev presset.
Det tog jeg ikke så tungt.
Det er mere det med, at jeg aldrig havde ro til at komme i bund eller til at kunne følge med, inden der kom en helt masse nye sager, der blev lagt over på mit bord, fortæller Lone Persson.
- Jeg føler, jeg prøver at sige fra, men der er ingen, der lytter, for alle har travlt og ingen har tid til at hjælpe, for de sidder selv med en bunke af sager, siger hun.
Læs også:Pernille gav et barn hjertemassage, mens hun havde en fødende i røret: Hver anden føler sig presset på jobbetHøjt sygefravær i afdelingenOg hun er tilsyneladende ikke den eneste i Kolding Kommunes familieafdeling, der har følt et hårdt pres.
I den del af afdelingen, der har med børn i alderen 0-12 år at gøre, var sygefraværet sidste år oppe på 14 procent.
Et alarmerende højt sygefravær, lyder det fra kommunens social- og handicapchef, Bettina Brøndsted, der netop fredag formiddag har holdt møde i afdelingen om, hvordan man kan forbedre arbejdsmiljøet.
Det kan vi ikke have på os, og det kan vi heller ikke være stolte af.
Bettina Brøndsted, social- og handicapchef, Kolding Kommune- Jeg fandt i sensommeren sidste år ud af, at der var nogle udfordringer i den afdeling, men at det var så grelt, har jeg først fået pointeret her i begyndelsen af det nye år.
Det kan vi ikke have på os, og det kan vi heller ikke være stolte af.
Vi ønsker i den grad en arbejdsplads i trivsel, og det arbejder vi mod nu, siger hun.
På mødet i dag kom det frem, at noget af det allervigtigste for medarbejderne er, at man som medarbejder bliver hørt og taget alvorligt, når de er udfordrede.
- Vi skal sørge for, at vores medarbejdere oplever, at de bliver set og hørt.
Det her bliver taget meget alvorligt, og vi vil have en god arbejdsplads, hvor medarbejderne er glade for at komme, siger Bettina Brøndsted.
Mere effektivitet øger pressetEn helt ny undersøgelse fra Det Nationale Forskningscenter for Arbejdsmiljø (NFA) viser, at andelen af beskæftigede, der svarer, at de har væsentlige psykiske belastninger og samtidigt har en relativt høj grad af symptomer, ligger på 15,4 procent.
Særligt slemt ser det ud blandt medarbejdere over 50 år.
I forskningsprojektet Seniorarbejdsliv, der er lavet blandt knap 13.
000 seniorer i arbejde, svarer lidt over halvdelen, at deres job er meget psykisk belastende.
Om tallene:Tallene kommer fra forskningsprojektet SeniorArbejdsLiv, som er støttet af TrygFonden.
Det Nationale Forskningscenter for Arbejdsmiljø har stillet tallene til rådighed for DR, som har fortolket og fremstillet resultaterne.
Knap 13.
000 over 50 år, der er i arbejde, har deltaget i projektet.
Den statistiske usikkerhed ved tallene svinger, alt efter hvor mange fra hver faggruppe der har besvaret spørgsmålene.
Selvom det er mange, er det ikke overraskende, mener Peter Hasle, der er professor og specialist i arbejdsmiljø ved Aalborg Universitet.
- Hele arbejdslivet har i disse år fokus på, at vi skal være mere og mere effektive.
Og det er med til at sætte pres - også på det psykiske arbejdsmiljø, siger han.
Psykisk belastende at bruge følelserBlandt de medarbejdere, der arbejder med andre mennesker, service og omsorg, tegner der sig et endnu værre billede.
Her er det næsten to ud af tre, der svarer, at det er psykisk hårdt at gå på arbejde.
- De har jo et arbejde, hvor de hele tiden skal forholde sig til andre mennesker, og hvor de i virkeligheden jo også bruger deres følelser som en del af arbejdet.
Det er rigtig vigtigt for at lave høj kvalitet i arbejdet, men samtidig er det også psykisk belastende, siger han.
Og når man føler sig psykisk presset er konsekvensen på kort sigt, at man leverer et dårligere stykke arbejde, og at man måske ender med at sygemelde sig.
På længere sigt får man sværere og sværere ved at leve op til arbejdets krav.
Og så søger man jo væk.
Peter Hasle, specialist i arbejdsmiljø- Nogen kan måske skifte arbejde, andre ender med at ryge ud af arbejdsmarkedet på en eller anden form for førtidspensionsordning eller bare forlængede sygedagpenge, siger Peter Hasle.
- Jeg sov ikke om nattenLone Persson har ikke altid arbejdet som socialrådgiver.
Egentlig blev hun uddannet håndværksbager i 1981, men det måtte hun stoppe med efter omkring ti år, da hun fik melallergi.
Derefter uddannede hun sig som social- og sundhedsassistent.
Det arbejdede hun som i en del år, indtil hun fik så dårlig ryg, at hun skulle opereres for en diskusprolaps, og hun har i dag slidgigt i store dele af ryggen.
På grund af rygsmerterne uddannede hun sig på ny - denne gang som socialrådgiver, og det blev hun færdig som i 2012.
Men det gik helt galt i sommeren 2017, da Lone Persson skulle til at gå på sommerferie.
Hun havde mange uafsluttede sager liggende, og hun følte ikke, at hun kunne tillade sig at gå på ferie.
Lone Persson er glad for sit arbejde som socialrådgiver, men det store arbejdspres har gjort, at hun ofte ingen energi eller overskud har, når hun kommer hjem fra arbejde.
 Ritzau Scanpix)Heldigvis kom afdelingens tillidsmand hende til undsætning og hjalp hende af med de mest akutte sager, mens resten måtte vente, til hun kom tilbage fra ferie.
Da ferien var forbi, lå de mange gamle sager og ventede, og flere nye var kommet til, samt mange mails, som hun skulle tage stilling til.
Derudover oplevede hun også, at der blev klaget over hendes sagsbehandling fra borgere, og i et tilfælde førte det til en tjenstlig samtale.
Det fik Lone Persson til at føle sig yderligere presset.
- Der var hele tiden det pres oppe i hovedet.
Jeg sov ikke om natten, og jeg havde altid en eller anden form for angst for, at jeg glemte et eller andet, og det blev det hele bare meget værre af, siger hun.
Sygemeldt i tre månederMen faktisk var det ikke hende selv, der endte med at sige stop.
Det var hendes familie.
Både Lones mand og deres 35-årige datter pressede på for, at hun skulle sygemelde sig, og det endte med, at det var hendes mand, der ringede til arbejdspladsen og sagde, at Lone ikke kunne komme på arbejde.
- Der var flere dage, hvor jeg slet ikke kom ud af nattøjet.
Ja, jeg kom faktisk heller ikke i bad.
Det ligner slet ikke mig.
Men jeg magtede det bare ikke.
Jeg har altid tænkt, at jeg kunne klare hvad som helst.
Det her er et kæmpe nederlag.
Lone Persson, socialrådgiverHvad er stress?
Stress er et tegn på, at din hjerne er overbelastet og advarselstegnene er blandt andre søvnløshed, en tristhed, du ikke kan forklare, koncentrations- og hukommelsesbesvær, irritabilitet og fysisk træthed.
Flere danskere end nogensinde før har en hverdag præget af stress.
Det skyldes, at tempoet i samfundet er steget, at effektiviteten på arbejdspladserne er øget, og at vores forventninger til vores privatliv er steget markant.
De tre faktorer øger det samlede pres på vores hjerne, og symptomerne på stress dukker op, hvis presset har stået på i længere tid.
For nogle mennesker er det arbejdet, der er problemet, for andre er det privatlivet, der fører til stress.
Ofte vil det nu være en kombination, der gør, at man mister styringen over sit liv.
Og de to vigtigste stressfaktorer på arbejdspladserne er, hvis man har for stort arbejdspres - og ikke mindst, hvis man ikke har indflydelse på sin egen jobsituation.
Kilde: Peter Qvortrup Geisling, læge og sundhedskorrespondent, DRLone Persson blev fuldtidssygemeldt i tre måneder, inden hun igen vendte stille og roligt tilbage på arbejde med færre timer og fri hver onsdag.
Det tog flere måneder og først i foråret 2018 var hun tilbage på fuld tid.
Hun blev af egen læge henvist til at følge et forløb på Arbejdsmedicinsk Klinik i Esbjerg, som hun netop har afsluttet, og hun går også til en psykolog, der er tilknyttet hendes arbejdsplads.
- Jeg synes, jeg gør alt, hvad jeg kan for at få det bedre, men jeg kan mærke, at jeg har lettere ved at nå derud igen, hvor jeg ikke kan mere.
Men jeg fortsætter, for hvis jeg ikke går på arbejde, så risikerer jeg jo at blive fyret, siger hun.
Svært at acceptereFor Lone Persson har sygemeldingen med stress blandt andet betydet en ubehagelig følelse af ikke at kunne slå til.
- Jeg ville ikke knække nakken.
Jeg har altid været en arbejdsnarkoman, og jeg har faktisk altid ment, at jeg kunne klare hvad som helst, siger hun.
- Jeg har holdt næsen over vandet, fordi der eddermame ikke var noget, der skulle knække mig.
Så alt det her har været rigtig svært at acceptere og forstå, fortæller Lone Persson der, selvom hun arbejder fuld tid i dag, stadig får tilbagefald og problemer med at være på arbejde.
I næste uge skal Lone Persson til egen læge igen for at finde ud af, hvordan hun skal reagere på de stress-symptomer, der hele tiden vender tilbage.
FacebookTwitterKopier link




https://www.dr.dk/sporten/haandbold/sandra-toft-om-skiftet-til-frankrig-kan-presse-mig-til-blive-endnu-bedre

HåndboldSandra Toft om skiftet til Frankrig: 'Kan presse mig til at blive endnu bedre'Med skiftet til den bedste franske håndboldrække forventer Sandra Toft at løfte sit niveau yderligere.
Sandra Toft skifter den jyske vestkyst ud med tophåndbold i franske Brest.
01.
feb.
2019 kl.
13.
34Bemærk: artiklen er mere end 30 dage gammelLæs opTeam Esbjerg offentliggjorde torsdag, at Sandra Toft til sommer skifter til en topklub i Europa.
Senere samme dag kunne den franske klub Brest præsentere den danske landsholdskeeper som ny spiller fra næste sæson.
Sandra Toft glæder sig til den nye udfordring.
- Jeg er meget begejstret for at komme til et nyt land og en klub med store ambitioner, som jeg også selv har.
Læs også:Dansk landsholdskeeper skifter fra Esbjerg til europæisk topklub- Jeg ville gerne til Brest, fordi det bliver en stor klub i fremtiden.
Og vi skal ikke glemme, at Frankrigs landshold er det bedste i verden, så der er mange gode spillere med i turneringen.
- Det kan kun presse mig til at blive endnu bedre, siger Sandra Toft til klubbens hjemmeside.
Efter en karriere i dansk og norsk håndbold skal hun stifte bekendtskab med noget helt andet, men det skræmmer hende ikke.
- Det er jeg ikke bange for.
Jeg er meget spændt på at lære en ny kultur og et nyt sprog at kende.
Læs også:Ærlig Sandra Toft: Jeg mindes ikke noget lignende- Selvfølgelig er jeg lidt nervøs for at komme til Frankrig, men jeg kan godt lide udfordringen, og jeg synes, det er dejligt, siger hun.
Inden skiftet til Brest vil Sandra Toft meget gerne vinde en titel med Team Esbjerg, som stadig er med i EHF Cuppen og toppen af den hjemlige liga.
/ritzau/FacebookTwitterKopier linkEmner:Team Esbjerg|Frankrig|European Handball Federation|Håndbold|Sandra Toft (håndboldspiller)




https://www.dr.dk/nyheder/penge/falck-ejere-om-skjult-tilsvaertning-af-konkurrent-pinagtig-laesning-og-fuldstaendig

Falck-Bios-sagenSe temaPengeFalck-ejere om skjult tilsværtning af konkurrent: 'Pinagtig læsning' og 'fuldstændig uacceptabelt'Men domstolene bør afgøre, hvorvidt Falck har handlet ulovligt, siger hovedaktionær.
Konkurrencerådet har afgjort, at Falck misbrugte sin dominerende stilling i strid med konkurrenceloven ved at sværte konkurrenten Bios.
Afgørelsen er "pinagtig læsning" for Falcks største aktionær, Lundbeckfonden.
Falck har anket.
Af Alexander Hecklen og Emil Søndergaard Ingvorsen01.
feb.
2019 kl.
12.
31Bemærk: artiklen er mere end 30 dage gammelLæs opFalck får særdeles hårde ord med på vejen fra sine to største aktionærer, efter Konkurrencerådet onsdag kunne berette om en massiv tilsværtningskampagne rettet mod ambulance-konkurrenten Bios.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenAfgørelsen er "pinagtig læsning" mener Falcks hovedaktionær, Lundbeckfonden, der ejer mere end halvdelen af selskabets aktier.
- Falck handlede i 2014-15 på en måde, der er skuffende, og afgørelsen er pinagtig læsning for Falck og for os som hovedaktionær, siger Lene Skole, der er administrerende direktør for Lundbeckfonden, i en skriftlig kommentar.
- Der er imidlertid stor forskel på at handle kritisabelt rent moralsk og på at overtræde lovgivningen, fortsætter hun.
Vil politianmelde FalckI Konkurrencerådets afgørelse i sagen, lyder det, at Falck rettede alle kanoner og søsatte en massiv kommunikationskampagne mod konkurrenten.
Ifølge rådet benyttede Falck sig blandt andet af betalt spin, negativ pressedækning og en social medie-kampagne, da virksomheden i 2014 og 2015 forsøgte at tilsværte Bios.
Konkurrencerådet har på baggrund af afgørelsen besluttet "at anmelde sagen til Statsadvokaten for Særlig Økonomisk og International Kriminalitet med henblik på en strafferetlig forfølgelse".
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Forløbet var kaotisk, og Falck har senere undskyldt sin ageren.
Falck har dog allerede valgt at anke, hvilket kan betyde, at et længere juridisk tovtrækkeri venter forude.
- Vi synes, det er rigtigt at lade domstolene afgøre, hvorvidt Falck har handlet ulovligt, siger Lene Skole.
Ifølge hovedaktionæren er "Falck er en anden virksomhed i dag", og det synspunkt giver genlyd hos den anden af de store ejere.
- Falck er et helt andet sted i dag med en ny fokuseret global strategi og en ny ledelse, siger Søren Thorup Sørensen, administrerende direktør for holdingselskabet Kirkbi, der også ejer Lego.
Har handlet fuldstændig uacceptabeltLigesom Lundbeckfonden ser Kirkbi med stor alvor på Falcks opførsel i sagen, siger Søren Thorup Sørensen i en skriftlig kommentar.
- Der er ingen tvivl om, at den måde, der blev handlet på i dele af Falck tilbage i 2014 til 2015, er fuldstændig uacceptabel og ligger langt fra, hvad vi forventer af de virksomheder, som vi er medejere af, siger han.
Han mener dog, at tilliden til virksomheden vil komme tilbage med tiden.
- Alle i Falck, både medarbejdere og ledelse, arbejder hårdt for at gennemføre en turnaround af virksomheden og genskabe tilliden til Falck, siger Søren Thorup Sørensen.
De ejer Falck•Den erhvervsdrivende fond Lundbeckfonden ejer 57,42 procent.
•Holding- og investeringsselskabet Kirkbi, der er ejet af Kirk Kristiansen-familien, ejer 27,75 procent.
•TryghedsGruppen smba, der står bag forsikringsselskabet Tryg, ejer 14,34 procent.
•Aktieandele til 'øvrig ledelse' udgør 0,50 procent.
•Kilde: FalckFacebookTwitterKopier linkEmner:Søren Thorup Sørensen (erhvervsleder)|Lundbeckfonden|Kirkbi|Erhverv|Ledelse




https://www.dr.dk/nyheder/indland/professor-saa-meget-vinder-du-ved-boerste-taender

IndlandProfessor: Så meget vinder du ved at børste tænderMundens sundhed har stor betydning for resten af kroppens tilstand.
Af Tobias Sydradal01.
feb.
2019 kl.
16.
00Bemærk: artiklen er mere end 30 dage gammelLæs opDu behøver ikke at børste dine tænder, hver gang du vasker hænder, men det er en rigtig god idé at gøre det minimum to gange om dagen.
Det er nemlig sådan, at hvis man får tandkødsbetændelse i munden, så kan det gøre alle andre betændelsessygdomme i din krop værre.
- Grundlæggende er der ingen forskel på sygdomme i mundhulen og andre sygdomme, siger Professor Palle Holmstrup fra tandlægeskolen ved Københavns Universitet.
Forskere har fundet ud af, at sygdomme i mundhulen kan påvirke andre sygdomme i et menneskes organisme såsom hjertekarsygdomme, diabetes og leddegigt.
Ifølge Sundhedsstyrelsen er det dog ikke tilstrækkeligt dokumenteret endnu.
Men det kan altså være en risiko, du løber, hvis du ikke passer godt nok på sine tænder.
Og hvis du er en af dem, der ikke lige får taget dig sammen til at få tjekket tænderne ved tandlægen, så er du langt fra den eneste.
Særligt unge dropper nemlig at gå til tandlægen.
Tal fra Sundhedsstyrelsen viser, at 45 % af de unge mellem 18 og 24 overhovedet ikke var til tandlæge mellem 2015-2017.
Det er mere end dobbelt så mange, som i andre voksengrupper.
Og det er en uheldig tendens, når man tænker på en anden statistik fra Sundhedsstyrelsen, der viser, at omkring 65 % af alle 18-årige har nye huller på vej, når de forlader ungdomstandplejen.
FacebookTwitterKopier linkEmner:Sundhedsstyrelsen|Københavns Universitet|Tandpleje|Sygdomme og lidelser|Tandlægeskolen




https://www.dr.dk/nyheder/udland/sexovergreb-i-texas-den-katolske-kirke-offentliggoer-navne-paa-300-praester

UdlandSexovergreb i Texas: Den katolske kirke offentliggør navne på 300 præster Årtiers overgreb får den katolske kirke til at dele navne på anklagede præster.
Kardinal og ærkebiskop i Texas Daniel D.
DiNardo, har gennem det sidste år været i stormvejr efter flere anklager mod den katolske kirke i staten.
Af Oliver Fruergaard01.
feb.
2019 kl.
12.
15Bemærk: artiklen er mere end 30 dage gammelLæs opDen katolske kirke i Texas offentliggør lister med navnene på næsten 300 præster, der er anklaget for at have misbrugt børn gennem flere årtier.
Listerne er lagt ud på internettet af samtlige bispedømmer i den amerikanske delstat.
De kommer i kølvandet på en rapport fra delstaten Pennsylvania fra august sidste år, der kastede lys over tusindvis af overgreb begået af den katolske kirke i USA.
Kardinal i Texas Daniel D.
Dinardo håber, at offentliggørelsen vil hjælpe ofrene videre.
- Biskopperne i Texas har valgt at offentliggøre navnene, fordi det er det rigtige at gøre og for at tilbyde håb til de, der har lidt, siger han.
Savner gennemsigtighedFlere af de nye lister går helt tilbage til 1940, og mange af de involverede præster er allerede døde.
Samtidig er detaljerne i en del af listerne meget sparsomme.
På den baggrund efterlyser talspersonen for en offergruppe i Texas, Paul Peterson, at den amerikanske stat overtager efterforskningen.
Han tvivler på, at kun 300 præster er involveret.
- Det her er ligesom ræven, der vogter høns.
En stor del af de her offentliggørelser er ikke lavet i samarbejde med politiet, så man må spørge sig selv, hvor gennemsigtigheden er, siger han til New York Times.
I december sidste år løftede justitsministeren i den amerikanske delstat Illinois sløret for præsters systematiske sexovergreb mod børn.
Her fremgik det, at den katolske kirke har undladt at identificere mindst 500 præster, der er anklaget for sexmisbrug af børn.
Texas er med sine godt 8,5 millioner katolikker en af de stater, hvor kirken er mest repræsenteret.
FacebookTwitterKopier linkEmner:Den Katolske Kirke|Texas|Kirkeforhold|USA|Kristendom




https://www.dr.dk/nyheder/regionale/midtvest/spektakulaert-fund-113-aar-gamle-oel-fundet-under-gulv

Midt- og VestjyllandSpektakulært fund: 113 år gamle øl fundet under gulvUnder modernisering af bygning i Viborg har håndværkere fundet syv gamle øl fra Danmarks ældste bryghus.
Etiketterne på de syv gamle øl er i fin stand.
De har ligget i et tørt hulrum under gulvet i bygningen, der i sin tid husede Odin Bryggeriet i Viborg.
To af flaskerne er tomme, men fem er stadig urørte.
Der blev også fundet et brev fra den daværende brygmester.
Af Mette Skov-Jensen01.
feb.
2019 kl.
11.
44Bemærk: artiklen er mere end 30 dage gammelLæs opEt par håndværkere har gjort et sjældent fund under modernisering af en bygning i Viborg.
Under et gammelt plankegulv har de fundet en trækasse med syv øl fra 1906.
Flaskerne er fra Odin Bryggeriet, der i 1988 lukkede efter 156 års ølbrygning.
- Flaskerne er særdeles velbevarede med korkpropper og etiketter, fortæller museumsinspektør og historiker Dan Ersted Møller fra Viborg Museum.
Han blev kontaktet af håndværkerne, og sammen med den nuværende ejer af bygningen er han meget begejstret over det usædvanlige fund.
Hvad der helt præcist skal ske med de gamle øl er endnu uvist.
- Det ser ud til at være hele paletten af øl fra dengang.
Vi har flasker fra Odin Bryggeriet på museet, men ikke med indhold.
Jeg har talt med øl-eksperter, som umiddelbart vurderer, at Odin øl fra 1906 er virkelig sjældent, siger museumsinspektøren.
Brevhilsen fra 1906Ved siden af ølflaskerne lå et håndskrevet brev fra den daværende brygmester C.
E.
Pehrsson, dateret 20.
marts 1906.
I brevet står blandt andet:"Det gamle gulv blev optaget af tømrermester Niels Nielsen og i stedet for nedlagt et nyt gulv.
Da man ikke ved, hvor længe dette gulv får lov at ligge, nedlægges disse skriverier samt nogle flasker øl, som vi laver nutildags"Brevet er lagt i en kuvert, hvorpå der med blyant er skrevet: 'Tømrer Rasmussen' og 'snedker Petersen'.
Det er de to håndværkere, der for 113 år lagde gulv i bryghuset og hjalp brygmesteren med at sætte flaskerne ned under gulvet.
Odin BryggerietGrundlagt i 1832Lå i Store Sct.
Mikkels Gade 7 i ViborgI 1978 blev Odin et datterselskab af Faxe Bryggeri A/SI 1988 holdt Faxe helt op med at brygge øl i Viborg, og Danmarks ældste fungerende bryghus lukkede efter 156 års ølbrygning.
Kilde: Nyt Viborg MuseumI 2008 dukkede et tilsvarende spektakulært fund fra fortiden op i en gammel kælder under Carlsberg Byen.
Her fandt man nogle ølflasker fra 1883.
Det lykkedes at finde levedygtige gærceller fra de gamle øl og med dem har Carlsberg Bryggeriet genskabt øllet, som det smagte tilbage i 1883.
Museumsinspektør Dan Ersted Møller fra Viborg Museum har derfor fået den tanke, at det samme måske kan lade sig gøre i Viborg.
- Det kunne være sjovt at vide, hvordan en Viborg øl smagte i 1906, siger han.
Hvad der helt præcist skal ske med de syv gamle øl er endnu uvist.
Viborg Museum er ved at udvikle et helt nyt museum, der skal åbne i 2021.
- Odin er en stor Viborg-historie.
Disse øl er fantastiske.
De er en fascinationsfaktor, som man ikke skal underkende, siger Dan Ersted Møller, der er særdeles glad for, at museet blev kontaktet i forbindelse med fundet.
- Folk skal huske, at hvis de finder noget i gemmerne, kan det godt være guld - og noget for det lokale museum.
FacebookTwitterKopier linkEmner:Øl|Viborg|Museer|Viborg Museum|Carlsberg




https://www.dr.dk/sporten/cykling/moerkoev-og-debutant-makker-faar-god-start-paa-seksdagesloeb

CyklingMørkøv og debutant-makker får god start på seksdagesløbPar nummer 7 med Michael Mørkøv og Oliver Wulff Frederiksen er med fremme efter førstedagen i seksdagesløbet.
Michael Mørkøv og Oliver Wulff Frederiksen udgør for første gang et par ved årets seksdagesløb i Ballerup.
01.
feb.
2019 kl.
09.
04Bemærk: artiklen er mere end 30 dage gammelLæs opMichael Mørkøv og Oliver Wulff Frederiksen fik en god start på makkerskabet i Ballerup Super Arena torsdag aften.
Par nummer 7 er kun overgået af en hollandsk duo efter førstedagen i det københavnske seksdagesløb.
I alt seks par er på omgangshøjde efter førstedagen - heriblandt par nummer 7.
Læs også:Mørkøv jagter forbilledet: Kan tangere legendarisk rekord ved 6-dagsløbet i BallerupMørkøv blev dog nødt til at styre sin makkers ivrighed efter at stikke afsted et par gange i den 75 minutters lange åbningsjagt, der var den første af seks discipliner.
- Jeg er fint tilfreds med forløbet af åbningsjagten, og der var ikke på noget tidspunkt optræk til svaghedstegn hos Oliver.
- Tværtimod måtte jeg lægge en dæmper på ham et par gange, hvor jeg kunne mærke, at han sprudlede for at angribe, siger Mørkøv til Politiken.
- Der er ingen grund til at spille med musklerne fra starten, for der vil altid være en risiko for, at nogle af de andre rotter sig sammen, hvis de synes, vi bliver for dygtige, siger han.
Læs også:Michael Mørkøv drømmer om OL-baneguld efter supercomebackDen 18-årige debutant følte sig godt kørende, men kan også godt forstå sin 15 år ældre makker, der vurderede, at kræfterne skal disponeres bedre over et langt løb.
- Jeg sagde undervejs til Michael, at jeg havde gode ben, men jeg forstår godt, at han manede lidt til forsigtighed.
- Han ved, hvordan tingene skal gribes an, og jeg er ikke et øjeblik i tvivl om, at han sørger for at bringe mig så godt igennem løbet som muligt, siger Frederiksen til Politiken.
Det er hollænderne Wim Stroetinga og Yoeri Havik, der fører seksdagesløbet med 42 point.
Par nummer syv er på andenpladsen med 37 point.
/ritzau/FacebookTwitterKopier linkEmner:Michael Mørkøv (cykelrytter)|Cykelsport|Ballerup Super Arena|Ballerup




https://www.dr.dk/nyheder/politik/ny-aftale-om-offentlig-ledelse-skal-nedbringe-sygefravaer

PolitikNy aftale om offentlig ledelse skal nedbringe sygefraværDer skal også gøres en indsats for at tiltrække flere ledere fra den private sektor.
Den offentlige sektor må ikke lukke sig om sig selv, siger innovationsminister Sophie Løhde (V) om ny aftale, der skal få flere ledere i den private sektor til at tage springet til den offentlige.
Af Thomas Klose Jensen01.
feb.
2019 kl.
09.
07Bemærk: artiklen er mere end 30 dage gammelLæs opSygefraværet i den offentlige sektor er for højt mange steder.
Sådan lyder det fra regeringen, KL og Danske Regioner, der netop har indgået en aftale om at styrke ledelse og kompetencer i den offentlige sektor.
Derfor bliver der blandt andet afsat 100 millioner kroner til en særlig indsats for at bringe sygefraværet ned på de mest belastede områder.
- Ingen i den offentlige sektor skal blive syge af at gå på arbejde.
Vi vil gerne gøre en større indsats for at sikre, at vi får nedbragt sygefraværet nogle af steder, hvor vi i dag har en særlig udfordring - som for eksempel i Kriminalforsorgen eller på nogle botilbud, siger innovationsminister Sophie Løhde (V).
En ny rapport fra januar, udarbejdet af Beskæftigelsesministeriet og Finansministeriet, viste, at ansatte i landets kommuner i 2017 havde 12,8 sygedage, mens de privatansatte kun havde 6,8 dage i løbet af året.
Derudover skal aftalen blandt andet gøre det muligt for lederne at sammenligne sygefraværet på deres eget område med andre sammenlignelige områder.
Der skal udvikles såkaldte "videnspakker", som skal give arbejdspladserne redskaber til at nedbringe sygefraværet, og endelig etableres der et sygefraværsrejsehold.
Fokus på brugernes tilfredshedFremover vil ledere i det offentlige også skulle have et skarpere blik for, hvor tilfredse brugerne egentlig er med den service, de får leveret.
Det skal blandt andet ske på skoleområdet og dagtilbudsområdet i kommunerne, på sundhedsområdet i regionerne og i forhold til elevernes tilfredshed med ungdomsuddannelserne i staten.
- Allerede i dag bruger vi jo aktivt i store dele af den offentlige sektor brugertilfredshedsundersøgelser som et redskab til at få nogle input om, hvorvidt de opgaver, som løses, rent faktisk rammer de borgerne og brugernes ønsker og behov, siger formand for KL og borgmester i Aarhus Kommune Jacob Bundsgaard.
- Det her er et ønske om, at vi gør det endnu mere systematisk og effektfuldt.
Flere ledere fra den private sektorEt andet element af aftalen handler om at finde de bedste ledere.
Regeringen har tidligere været ude at slå fast, at der er for stor forskel i kvaliteten af ledelse på de offentlige arbejdspladser, og at de dårlige ledere skulle afskediges.
Det lægger aftalen dog ikke op til - i stedet skal de nuværende lederes kompetencer styrkes.
- Det er helt afgørende, at vi sikrer høj ledelseskvalitet i den offentlige sektor.
Vi har sindssygt mange dygtige ledere og medarbejdere, som hver dag gør en kæmpe forskel i hele den offentlige sektor, men vi skal også blive bedre til på tværs af kommuner, regioner og stat at tiltrække og fastholde dygtige ledere og medarbejdere, siger innovationsminister Sophie Løhde.
Parterne har besluttet at nedsætte en taskforce, der skal komme med anbefalinger til, hvordan flere ledere fra den private sektor skifter til den offentlige.
Anbefalingerne skal findes ved at tale med ledere i både den offentlige og private sektor om, hvad der motiverer dem, sådan så flere får interesse for at skifte til den offentlige sektor - eller skifte mellem de forskellige dele af den offentlige sektor.
- Vi er fuldt ud konkurrencedygtige, hvad angår ledelseskvaliteten i den offentlige sektor sammenlignet med den private.
Men det er jo ikke noget, som kommer af sig selv.
Det kommer af, at vi er dygtige til tiltrække en masse sindssygt dygtige folk, siger Sophie Løhde.
Med aftalen bliver der også sat gang i en indsats, der skal finde frem til "talentfulde lederaspiranter" og udvikle de nye ledere.
Derudover skal der udvikles kompetenceprofiler for topledere, hvilket kort fortalt betyder, at det skal undersøges, om der er tilstrækkeligt klarhed om, hvad der forventes og kræves af toplederne i kommuner og regioner.
Samlet set koster aftalens initiativer ifølge ministeren 274 millioner kroner.
Penge, som er blevet prioriteret på finansloven.
FacebookTwitterKopier linkEmner:Sophie Løhde (politiker)|Venstre|Arbejdsmarked|Ledelse|Kommunernes Landsforening




https://www.dr.dk/nyheder/regionale/oestjylland/burkaforbud-fylder-et-halvt-aar-21-aarige-meryem-har-faaet-sin-foerste

TildækningsforbudSe temaØstjyllandBurkaforbud fylder et halvt år: 21-årige Meryem har fået sin første bøde for at bære niqab22 kvinder er blevet sigtet for at dække ansigtet til.
I onsdags blev det 21-årige Meryams tur.
Meryem fortalte i efteråret til DR, at hun oplever, at mange som følge af forbuddet føler sig i deres gode ret til at råbe efter hende, fordi hun gør noget kriminelt.
Af Heikki Yding og Sarah Friis Elkjær01.
feb.
2019 kl.
11.
53Bemærk: artiklen er mere end 30 dage gammelLæs opI dag er det et halvt år siden, at en af de mest omdiskuterede lovstramninger i 2018 blev indført.
Det såkaldte burkaforbud har efter seks måneder fået politiet til at rejse 22 sigtelser mod kvinder for at dække ansigtet til.
I 13 tilfælde er det endt med en bøde, oplyser Rigspolitiet.
21-årige studerende Meryam er en af de kvinder, som har fået en bøde for at dække ansigtet til.
Det skete i onsdags i en bus i København, hvor hun var på vej hjem til Østjylland og blev konfronteret af to betjente.
- Jeg gav dem mit pas, og de tog mine oplysninger.
De bad mig tage min niqab af, men det ville jeg ikke, siger hun.
Læs også:VIDEO Meryem tildækker sit ansigt – selv om det er forbudtMeryam fik lov til at beholde niqabben på, men det var en lang tur hjem, fordi hun mistænkte, at en af passagererne havde meldt hende til politiet.
- Jeg havde en ide om, hvem det var, fordi jeg fik nogle virkelig klamme blikke af en person, men der var også passagerer, som kom hen og trøstede mig, smilte og viste deres støtte, siger Meryam.
Et individuelt valgFørste gang, en person overtræder tildækningsforbuddet, er bøden 1.
000 kroner.
Anden gang er den 2.
000 kroner, tredje gang 5.
000 kroner, og hvis en person bliver taget fire gange, stiger bøden til 10.
000 kroner.
Men Meryam vil ikke droppe niqabben.
Hun begyndte at gå med niqab som 17-årig, og det er ikke noget, hun er blevet tvunget til.
Hun mener heller ikke, at andre kvinder behøver at gøre lige som hende.
- Det er et individuelt valg, man som muslimsk kvinde træffer.
Jeg har valgt at gå med niqabben, og det skal der være plads til, synes jeg, siger hun.
Meryam ønsker kun at stå frem med sit fornavn, fordi hun er bange for chikane, men hendes fulde navn er kendt af redaktionen.
- Der findes nogle mennesker, der ikke kan acceptere, at jeg har valgt at gå klædt efter egen religiøs overbevisning.
De mener, at livet skal gøres så svært for mig som muligt og vil bruge tid på at dukke op på min adresse og chikanere mig.
Det har jeg oplevet før, siger hun.
109 anmeldelser om tildækkede kvinderPolitiet har selv truffet 25 tildækkede kvinder det sidste halve år, men derudover har politiet fået i alt 109 anmeldelser.
Det har kun ført til 22 sigtelser, da nogle af anmeldelserne var useriøse, og nogle gange kunne politiet ikke finde den person, der var anmeldt.
Desuden var der nogle tilfælde, hvor politiet ikke havde tid til at følge op på anmeldelserne.
Det oplyser et svar fra Justitsministeriet til Folketinget.
FacebookTwitterKopier linkEmner:Tøj|Politi|København|Folketinget|Rigspolitiet




https://www.dr.dk/nyheder/regionale/sjaelland/12-aarige-cecilie-gaar-i-sorggruppe-paa-sin-skole-jeg-er-ikke-alene

Sjælland12-årige Cecilie går i sorggruppe på sin skole: 'Jeg er ikke alene'Kræftens Bekæmpelse satser på, at endnu flere skoler skal tilbyde sorggrupper.
Hver 14.
dag mødes omsorgsgruppen på Søllestedafdelingen, Distriktskolen Vest på Lolland.
Gruppen er delt i to efter alder, så de mindste børn mødes først og derefter de ældste.
Af Johanna Maj Varming og Julie Würtz01.
feb.
2019 kl.
10.
27Bemærk: artiklen er mere end 30 dage gammelLæs opSeks kommuner landet over har i samarbejde med Kræftens Bekæmpelse oprettet sorggrupper i folkeskolen, hvor børn og unge kan søge om rådgivning, hvis de har mistet et nært familiemedlemOg der er flere på vej.
Kræftens Bekæmpelse oplever stigende interesse fra kommuner, der gerne vil tilbyde unge i sorg en gruppe, som samles i den lokale folkeskole.
Lige nu er Herning og Brøndby Kommune ved at oprette sorggrupper i samarbejde med Kræftens Bekæmpelse på folkeskolerne.
Derudover er der yderligere fire til fem kommuner i dialog med organisationen omkring et muligt samarbejde.
Kommuner med sorggrupper i samarbejde med Kræftens BekæmpelseFrederiksberg KommuneLyngby-Taarbæk KommuneLolland KommuneSkive KommuneAalborg KommuneSønderborg KommuneDerudover er der ved at blive etableret sorggrupper i Herning og Brøndby Kommune.
Kilde: Kræftens BekæmpelseDet glæder børn- og ungechef i Kræftens Bekæmpelse, Per Bøge, der mener, det er vigtigt, at sorggrupperne er i nærheden af børnenes lokale miljø - eksempelvis folkeskolen.
På en folkeskole med 500 børn vil der i gennemsnit være 24 af skolens børn, som har mistet eller har en alvorlig syg forælder.
- Når skolerne tilbyder sorggrupper, når man ud til nogle børn, man ellers ikke ville have fået fat i, lyder det fra Per Bøge.
Børnene har således ofte en for lang transport til sorggrupper tilbudt af kommunen, frivilligecentre og private udbydere.
- Vi ser en social skævhed i de sorggrupper, der ellers eksisterer.
De børn, der oftest kommer i sorggrupperne, er de børn, som i forvejen har relativt ressourcestærke voksne omkring sig, siger han.
Inden for de næste tre år håber Kræftens Bekæmpelse, at 25 procent af alle landets kommuner har en sorggruppe i folkeskolerne.
Derfor har den også ansat en landskonsulent fra 1.
januar, der skal være med til at sparke døren ind hos kommunerne og motivere dem til at tilbyde sorggrupper til landets folkeskoleelever.
Et trygt og hyggeligt rum for børneneI omsorgsgruppen på Søllestedafdelingen, Distriktsskolen Vest, på Lolland mødes eleverne hver 14.
dag og taler om alt fra dødsfald og syge forældre til skilsmisse og trivsel.
Ét af de børn, der kommer i gruppen, er 12-årige Cecilie Eghjort Sørensen, der går i 6.
klasse.
Hun har problemer derhjemme, som hun kan snakke med de andre børn om.
- Det er rart at høre fra andre, at man ikke er den eneste med problemer.
Jeg ved, at jeg ikke er alene, og jeg kan komme ud med tingene på en meget bedre måde, siger Cecilie Eghjort Sørensen.
Søllestedafdelingen har omdøbt sorggruppen til omsorgsgruppe, fordi tilbuddet ikke kun er for børn, der har mistet.
Børn fra eksempelvis skilsmisse- og misbrugsfamilier eller børn, som kæmper med andre udfordringer, er også velkomne.
Gruppeleder Kristine Nordtorp Nielsen er pædagog på skolen og møder derfor også eleverne ude i klasserne og på gangene.
Hun kan mærke, at det giver en større forståelse børnene imellem både i og uden for omsorgsgruppen.
- Det er et trygt og hyggeligt rum for børnene at komme i.
Mange børn åbner rigtig meget op, selvom der sidder børn fra forskellige klasser, siger Kristine Nordtorp Nielsen.
At rummet er indrettet med puder, lyskæder og skilte med opmuntrende citater er ikke uden betydning.
For den hyggelige atmosfære giver lyst til at åbne mere op ifølge Cecilie Eghjort Sørensen.
- Det gør, at man føler sig tryg og afslappet.
Jeg kan være mig selv hernede og får lyst til at sige mere, når der er så hyggeligt, som her er, siger Cecilie Eghjort Sørensen.
Kræftens Bekæmpelse: 'Børnene lærer bedre'Lolland Kommune er én af de kommuner, hvor de fleste folkeskoler har en sorggruppe.
Kommunen oplevede en stor efterspørgsel fra børn og unge, som havde problemer på baggrund af tab, sygdom eller skilsmisse, og derfor valgte man at gå ind i et samarbejde med Kræftens Bekæmpelse om sorggrupperne.
- Vi har en stor indflydelse på børns hverdag, fordi vi har dem i folkeskolen i en stor del af deres vågne tid.
For at de kan klare sig godt og leve op til de høje krav, vi stiller, er vi også nødt til at sørge for, at de kan få den hjælp, de har brug for, siger formand for børne- og skoleudvalget i Lolland Kommune, Kasper Roug (A).
Når børnene mødes én gang om ugen eller hver 14.
dag med en sorggruppeleder og andre børn, har det ikke kun en positiv effekt på børnenes trivsel.
Det er også godt for deres skolegang.
- Vi kan se, at børn, som ikke kunne følge med i skolen før, eller som har haft utrolig meget fravær, får nyt mod på at gå i skole, så de kan klare nogenlunde alderssvarende læring, siger Per Bøge fra Kræftens Bekæmpelse.
På landsplan har Kræftens Bekæmpelse registreret cirka 50 sorggrupper på skolerne, og foreningen satser på, at endnu flere børn skal kunne gå i sorggruppe på deres egen skole.
FacebookTwitterKopier linkEmner:Folkeskolen (Danmark)|Kræftens Bekæmpelse|Sundhed og velvære|Folkeskole|Lolland




https://www.dr.dk/nyheder/regionale/syd/hackede-sig-til-otte-millioner-kroner-paa-bibliotekscomputere-nu-skal-broedre

Syd- og SønderjyllandHackede sig til otte millioner kroner på bibliotekscomputere: Nu skal to brødre i fængselTo mænd er blevet idømt tre og fem års fængsel for at have installeret Spyware på 15 biblioteker.
De to brødre er tidligere dømt for terror, men der er ingen beviser for, at der er terrorforbindelser i den nye sag om databedrageri.
Af Marie De Fine Skibsted og Mine Suurballe01.
feb.
2019 kl.
11.
11 | opdateret 01.
feb.
2019 kl.
17.
15Bemærk: artiklen er mere end 30 dage gammelLæs opDommen lød på henholdvis tre og fem år til to brødre, der var for retten i Sønderborg i dag.
To brødre, der tidligere er terrordømte for forsøg på at lave terrortræning i Somalia.
Brødrene blev dømt for omfattende databedrageri på 15 af landets biblioteker.
De to mænd på 25 og 30 år havde installeret keyloggere på bibliotekernes computere fra sidst i 2016 indtil den 30.
maj 2017, hvor de blev anholdt.
Den ældste bror fik fem år, og den yngste fik tre år.
Derudover er der et erstatningskrav på 600.
000 kroner, som skal deles mellem de to brødre.
Den ældste bror skal dog yderligere betale et erstatninsgbeløb til bankerne i millionklassen.
Begge brødre har modtaget dommen og har endnu ikke valgt at anke.
Retten i Sønderborg besluttede, at den yngste bror løslades, indtil fængselsstraffen skal afsones, mens den ældste forbliver varetægtsfænglet.
Dén afgørelse har den ældste bror kæret.
Biblioteker ramt af databedragHerlev BibliotekRoskilde BibliotekTarup BibliotekHørsholm BibliotekAabenraa BibliotekHaderslev BibliotekHasseris BibliotekSkanderborg BibliotekRønde BibliotekHaraldslund BibliotekMiddelfart BibliotekGladsaxe BibliotekSolrød BibliotekBolbro BibliotekÅby BibliotekKeylogger er et stykke software, der gemmer alle indtastninger på tastaturet.
På den måde kunne de aflure personlige oplysninger og blandt andet få adgang til biblioteksbrugernes bankkonti og oprette lån og bestille kreditkort og NemID-nøglekort.
16 danskere er blevet ofre for bedrageriet, og de to mænd har hævet og forsøgt at hæve for i alt otte millioner kroner.
Der er flere personer sigtet i sagen, men der ikke rejst tiltale mod andre end de to brødre, der sad varetægtsfængslet i 20 måneder, før sagen kom for retten.
Heidi Colbæk, der er specialanklager ved Syd- og Sønderjyllands Politi, gik efter en fængselsstraf på mellem fire og fem år.
- Det er en alvorlig sag, at man kan gå ind og hacke vores NemID system.
De forurettede i sagen kan gå rundt og vide, at fremmede kender til deres CPR-nummer, siger hun.
Tidligere dømt for terrorDe to dømte er danske statsborgere af somalisk afstamning og er tidligere dømt efter straffelovens terrorparagraf.
I 2014 blev de dømt for at forsøge at arrangere terrortræning gennem det somaliske terrornetværk al-Shabaab.
Der er dog intet, der tyder på, at der er terrorforbindelser i sagen om databedrageri på bibliotekerne, understreger anklager Heidi Colbæk.
Efterforskningen har ikke kunnet opklare, hvor pengene, som er blevet hevet ud af biblioteksgæsternes konti, er henne, eller hvad de skulle bruges til.
Uvist om den ældste bror vil anke sagenDen ældste bror er fundet skyldig i nogle forhold, som ikke var erkendt, siger hans forsvarer Søren Vestergaard Hansen.
- Jeg er overrasket over resultatet.
Min klient har modtaget en dom nu, men vi har aftalt at kigge tingene efter over en kop kaffe, når vi får en lejlighed til det, siger han.
Han vil hverken be- eller afkræfte, om den ældste bror vil anke sagen.
Den yngste bror havde frygtet en værre straf og er tilfreds med dommen, lyder det fra hans forsvarer, Nicolai Berg.
Opdateret klokken 17.
15 med citater fra forsvarerne.
FacebookTwitterKopier linkEmner:al-Shabaab|Syd- og Sønderjyllands Politi|Kriminalitet|Terrorisme|Jylland




https://www.dr.dk/nyheder/indland/se-svarene-du-kan-maaske-slippe-stress-ved-prioritere-haardere






https://www.dr.dk/sporten/basketball/rapport-koebenhavnsk-basketballklub-har-snydt-med-offentlige-stoettekroner

BasketballRapport: Københavnsk basketballklub har snydt med offentlige støttekronerStevnsgade kan ikke gøre rede for 642.
000 kroner, som er modtaget i kommunal støtte og projektbevillinger.
Basketballklubben Stevnsgade er havnet i en sag om svindel med offentlige midler.
01.
feb.
2019 kl.
09.
25 | opdateret 03.
feb.
2019 kl.
20.
12Bemærk: artiklen er mere end 30 dage gammelLæs opDen københavnske basketballklub Stevnsgade Basketball på Nørrebro har misbrugt foreningsmidler fra Københavns Kommune.
Sådan lyder konklusionen i en ny rapport udarbejdet af Intern Revision, som er en uafhængig kontrolmyndighed i Københavns Kommune, der blandt andet kigger kommunens syv forvaltninger efter i sømmene.
Det skriver TV2 Lorry.
Læs også:Bakken Bears videre i Europa for andet år i træk: 'Vi kan kun overraske herfra'Ifølge Intern Revision har klubben samlet set har konstrueret falske dokumenter, som har dækket over misbrug for i alt 257.
144 kroner.
Ifølge rapporten har Stevnsgade modtaget i alt 642.
000 kroner fra Københavns Kommune, som klubben ikke kan redegøre for.
Den gamle bestyrelse har snydt systematisk og forfalsket medlemmernes data.
Cristopher Røhl Andersen, Radikale VenstreHer udgør to tredjedele af beløbet projektmidler, som ikke kan dokumenteres brugt korrekt i regnskabet.
Den sidste tredjedel er udbetalingen af for mange støttekroner for medlemmer under 25 år.
- Jeg er rigtig ærgerlig over, hvor stort omfanget med svindel nu viser sig at være.
- Den gamle bestyrelse har snydt systematisk og forfalsket medlemmernes data, siger Christopher Røhl Andersen, medlem af Kultur- og Fritidsudvalget og Folkeoplysningsudvalget i Københavns Kommune for Radikale Venstre, til TV2 Lorry.
Fra 2015 til 2018 har Stevnsgade Basketball modtaget i alt 838.
190 kroner i støtte fra kommunen til udviklingsprojekter.
Læs også:Bakken på sejrsjagt for at avancere i Europa: 'Vi skal tilbage på sejrssporet'I august sidste år indgav den nye bestyrelse en anmeldelse til Københavns Politi af en tidligere leder i klubben.
Sagen har siden hen været politianmeldt og bliver fortsat efterforsket.
Ove Thelin, tidligere formand for Stevnsgade Basketball, har ikke kendskab til, at der er blevet konstrueret falske dokumenter i klubben.
- I min verden har vi aldrig svindlet, siger han til TV2 Lorry.
Den nye bestyrelse i Stevnsgade har reageret på hele affæren ved først og fremmest at lægge kursen om, så der fremover fokuseres på at spille basketball og laves færre udviklingsprojekter.
/ritzau/FacebookTwitterKopier linkEmner:Radikale Venstre|TV 2 (tv-kanal)|Basketball|Lokalpolitik|København




https://www.dr.dk/nyheder/penge/danske-bank-og-nordea-redder-dankortets-liv

Den store skattelækSe temaPengeDanske Bank og Nordea redder Dankortets livJyske Bank har droppet at udstede Visa/Dankort, men Danske Bank og Nordea kører videre med kortet.
Danske Bank får politisk ros for at forlænge aftale med Nets, der står bag Dankortet.
(Arkivfoto) 01.
feb.
2019 kl.
11.
36Bemærk: artiklen er mere end 30 dage gammelLæs opDanske Bank og Nordea vil også fremover tilbyde sine kunder at bruge Visa/Dankort, som Jyske Bank for nylig valgte at droppe udstedelsen af.
Det oplyser bankerne fredag.
Danske Bank har lavet en aftale med betalingsselskabet Nets, der løber fra udgangen af 2019 og fem år frem, mens Nordea melder ud, af det støtter op om Dankortet.
- Det vigtigste for os er, at vores kunder kan betale nemt, sikkert og billigt, og med denne aftale tager vi derudover et fælles ansvar for at samarbejde om at videreudvikle den danske betalingsinfrastruktur til gavn for danske forbrugere og erhvervsdrivende, siger Jesper Nielsen, direktør i Danske Bank, i en pressemeddelelse.
Frygtede for kortets fremtidDe seneste måneder har der været stor diskussion om Dankortets fremtid, fordi Jyske Bank er gået væk fra at udstede Visa/Dankort.
Læs også:Politikere frygter for Dankortets fremtid efter Jyske Banks opsplitning af VisaDankortetI stedet vil banken give kunderne to forskellige kort - et dankort og et visakort.
Det er blevet set som et angreb på Dankortet af blandt andet Forbrugerrådet Tænk og Dansk Erhverv, der frygtede, at flere banker ville følge trop.
De mener, at mange kunder vil droppe et dankort, fordi det kun kan bruges i Danmark.
Hos Dansk Erhverv kalder markedsdirektør Henrik Hyltoft det meget positivt, at Danske Bank og Nordea forpligter sig til Dankortet.
- Det er en rigtig god nyhed.
Dankortet er det billigste betalingssystem, som vi kender i dag.
- Alternativet ville have været de internationale betalingskort, og det ville medføre øgede omkostninger for butikkerne og i sidste ende forbrugerne, siger han.
'Dankortet er reddet'Dankortet blev indført som en fælles løsning af bankerne i starten af 1980'erne under PBS.
Det skulle give færre kontanter og dermed besparelser for bankerne og samfundet.
Gebyrer på brug af dankort er politisk bestemt, og der kan dermed være flere gebyrer at hente for bankerne, hvis kunder bruger andre kort.
Erhvervsminister Rasmus Jarlov (K) skriver på Twitter, at "Dankortet er reddet".
Benny Engelbrecht, finansordfører hos Socialdemokratiet, roser Danske Banks beslutning.
- Glæder mig over, at Danske Bank udviser samfundssind og bakker op om Dankortet, skriver han på Twitter.
Jyske Bank har afvist, at bankens beslutning om at droppe Visa/Dankort er et angreb på Dankortet.
/ritzau/FacebookTwitterKopier linkEmner:Benny Engelbrecht (politiker)|Betalingsmidler|Danske Bank|Det Konservative Folkeparti|Rasmus Jarlov (politiker)




https://www.dr.dk/nyheder/udland/tysk-minister-skyder-mays-plan-ned-vi-vil-ikke-acceptere-en-graense-i-irland

UdlandTysk minister skyder Mays plan ned: 'Vi vil ikke acceptere en grænse i Irland'Theresa May skal ikke forvente tysk hjælp i håbet om at genforhandle den omstridte brexit-aftale med EU.
Theresa May har to uger til at genforhandle en ny aftale med EU, som foreløbig afviser at kigge på det omdiskuterede backstop.
Af Louise Brodthagen Jensen01.
feb.
2019 kl.
11.
38Bemærk: artiklen er mere end 30 dage gammelLæs opDen britiske premierminister, Theresa May, har de næste to uger til at forhandle ændringer til den såkaldte backstop-aftale, som kan sikre et flertal i det britiske underhus.
Både EU's chefforhandler, Michel Barnier, og EU's præsident, Donald Tusk, har allerede sagt, at man i Bruxelles ikke ser nogen grund til at genåbne forhandlinger om udtrædelsesaftalen, og heller ikke fra den tyske justitsminister, Katarina Barley, kan Theresa May forvente en udstrakt hånd.
Derfor skaber 'backstop' så meget vredeDen store knast er det såkaldte ’backstop’, der er en del af den brexitaftale, som premierministeren indgik med EU-landene i november sidste år.
Det er en slags politisk sikringsordning, der skal garantere, at det aldrig bliver nødvendigt at udstationere toldere ved grænsen mellem Irland og Nordirland.
Sikringsordningen skal ifølge aftalen træde i kraft, hvis det ikke lykkes Storbritannien og EU at blive enige om en frihandelsaftale inden for de kommende godt to år.
Hvis dette ’backstop’ bliver taget i brug, skal Storbritannien forblive i en toldunion med EU, og det er netop det, der har fået mange britiske politikere til at slå alarm.
De frygter, at briterne derved aldrig for alvor kan komme til at forlade EU, og det har fået mange, ikke mindst i premierministerens eget parti, til at kræve, at den sikringsordning bliver taget af bordet.
Fra EU's side har man gentagende gange sagt, at man ikke ønsker at aktivere denne 'backstop'.
Men man vil ikke gå med til at genforhandle den.
Fra Tyskland er beskeden klokkeklar: Der er intet alternativ til den omdiskuterede backstop-aftale, og derfor er det vigtigt at stå fast.
- Vi vil under ingen omstændigheder acceptere det, man anser for at være en normal grænse mellem Irland og Nordirland, og det er noget, vi har gjort klart fra begyndelsen, siger Katarina Barley til irske RTE.
Uklart hvad briterne vil haveHun har tidligere advaret Theresa May om de svære vilkår, idet EU ikke kan give flere indrømmelser til Storbritanninen på de helt afgørende punkter og understreger, at det helt store problem er, at briterne gentagne gange har udtrykt, hvad de ikke vil have, men ikke hvad deres alternativer er.
Tirsdag gav et flertal i det britiske underhus Theresa May et mandat til at genforhandle den omstridte ’backstop’-aftale med resten af EU-landene, og en eventuelt ny aftale skal fremlægges senest 13.
februar til afstemning.
Derfor skaber backstop'et så meget debat:Flertallet i Underhuset stemte for, at backstop-aftalen, som skal sikre, at der ikke kommer kontrolposter ved grænsen mellem Irland og Nordirland, skal erstattes med ”alternative foranstaltninger”, men det er dog uklart, hvad det indebærer.
Den tyske minister siger samtidig, at hun ikke ser nogen grund til at forlænge den såkaldte artikel 50 og give briterne mere tid, før de officielt skal træde ud af EU den 29.
marts.
Og vurderingen bliver bakket op af den irske Europaminister, Helen McEntee.
- Hvis de bad om en forlængelse, tror jeg, det vil blive godkendt.
Men der er ingen grund til at forlænge perioden, hvis vi om tre måneder er fuldstændig samme sted som i dag, siger hun til BBC Radio.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/penge/danske-banks-resultat-falder-med-6-milliarder-kroner

Hvidvask i Danske BankSe temaPengeDanske Banks resultat falder med 6 milliarder kroner- Faldet skyldes primært vanskelige forhold på de finansielle markeder, skriver banken.
Faldet i resultatet på 28 procent skyldtes primært vanskelige forhold på de finansielle markeder, der påvirkede handelsindtægterne negativt, skriver banken (© Ritzau Scanpix)Af Alexander Hecklen01.
feb.
2019 kl.
08.
18 | opdateret 01.
feb.
2019 kl.
08.
28Bemærk: artiklen er mere end 30 dage gammelLæs opDanske Bank opnåede sidste år et resultat efter skat på 15 milliarder kroner mod 20,9 milliarder i 2017.
Dermed viser årsregnskabet et fald på seks milliarder kroner, skriver banken i en pressemeddelelse.
- Faldet i resultatet på 28 procent skyldtes primært vanskelige forhold på de finansielle markeder, der påvirkede handelsindtægterne negativt, skriver banken.
Taber 29.
000 kunderSamtidig har banken mistet i alt 29.
000 kunder i Danmark i 2018, hvor sagen om hvidvask i Estland satte banken i et negativt lys.
11.
000 af de mistede kunder havde en såkaldt 'nemkonto' og var dermed del af bankens primære kundegruppe.
Det svarer til en afgang på 0,8 procent i den kundegruppe.
Det skriver Danske Bank, som også beskriver, hvordan utilfredsheden blandt bankens kunder er vokset gennem året.
- Dette er mest udtalt blandt privatkunderne i Danmark, hvor kundetilfredsheden ligger langt under vores mål.
- Der har også været en negativ effekt blandt erhvervskunderne i Danmark og i mindre udstrækning i Sverige, skriver banken.
Har været i dialog med kunderFor at dæmpe utilfredsheden blandt bankens kunder har Danske Bank afholdt omkring 150 dialogmøder i bankens filialer.
Emnet på dagsordenen har været bankens egen forklaring af den hvidvasksag, som fortsat efterforskes af myndigheder i flere lande - heriblandt Danmark.
- Vi er fast besluttede på at genvinde vores kunders tillid, men vi erkender, at det kommer til at tage tid, skriver Danske Bank.
I september fremlagde Danske Bank konklusionerne af sin egen undersøgelse af forholdene, som Berlingske Business har beskrevet igennem mere end et år.
Bankens egen undersøgelse viste, at ledelsen i Danske Bank gentagne gange blev advaret om mistænkelige kunder og alvorlige mangler i forebyggelsen af hvidvask i den estiske afdeling.
Efter fremlæggelsen af rapporten har både nu tidligere administrerende direktør Thomas F.
Borgen og bestyrelsesformand Ole Andersen forladt banken.
I alt havde Danske Bank 1,7 millioner kunder i Danmark ved udgangen af 2018, skriver banken.
Herunder 1,4 millioner privatkunder.
Tip os•Har du trukket dine penge ud af Danske Bank i 2018?
Skriv til ahec@dr.
dk.
FacebookTwitterKopier linkEmner:Danske Bank|Erhverv|Pengeinstitutter|Thomas F.
Borgen (erhvervsleder)|Estland




https://www.dr.dk/nyheder/indland/anerkendt-klinikchef-smaekker-med-doeren-og-kraever-politikerne-prioriterer-der-er

IndlandAnerkendt klinikchef smækker med døren og kræver politikerne prioriterer: 'Der er ikke råd til det hele'Ledende overlæge på Rigshospitalet har sagt op i protest mod tilstanden i sundhedsvæsnet.
Klinikchef Jakob Trier Møller på Rigshospitalets HovedOrtoCenter har sagt op i protest mod forholdene i sundhedsvæsenet.
Af Mads Korsager Nielsen01.
feb.
2019 kl.
08.
11Bemærk: artiklen er mere end 30 dage gammelLæs opNår han møder patienter og ansatte på gangene, kan han ikke længere stå inde for det, der foregår.
Derfor har klinikchefen på Rigshospitalets HovedOrtoCenter sagt op.
- Som det er nu, er der ikke nok læger til stede, hvis der sker noget slemt og utilsigtet med en patient.
Arbejdsmiljøet bliver forringet.
Man ser personale, der går grædende hjem, siger ledende overlæge Jakob Trier Møller, der tidligere på ugen fortalte om sin afsked i Politiken.
Efterlyser prioriteringerHan står i spidsen for de omkring 300 anæstesilæger og anæstesi- og operationssygeplejersker, der blandt andet bemander traumecenter og operationsgang, nogle måneder endnu.
Men når han forlader Rigshospitalet, så er lyden af hans smækkende dør i høj grad et signal til politikerne, uddyber han i dag over for P1 Morgen.
Et signal om, at det er på høje tid at tage fat på de beslutninger og prioriteringer, der gør ondt.
Som risikerer at koste øretæver.
- Der er patienter, vi behandler i dag, som man ikke skal behandle i fremtiden.
Udfordringen med ny medicin og nye behandlinger vil langt overstige de muligheder, vi har i Danmark.
Der er noget, vi ikke kan og har råd til at foretage os herhjemme, siger Jakob Trier Møller.
Opgaver overstiger personaletHan oplever et sundhedsvæsen, hvor antallet af arbejdsopgaver stiger, mens personalet bliver mindre.
Samtidig siger politikerne igen og igen, at vi har et sundhedsvæsen i verdensklasse, der har fået tilført milliarder af nye kroner.
- Det er også korrekt.
Man har tilført milliarder, men arbejdsopgaverne overstiger langt det, man har tilført og det er meget problematisk, siger Jakob Trier Møller.
Det er netop derfor, der skal prioriteres fra politisk side, mener han: Hvilke behandlinger skal det danske sundhedsvæsen tilbyde og hvilke patienter skal behandles.
For der er ikke råd til det hele.
Frygt for at blive faldet i ryggenSom det er i dag, fortæller han, er lægerne bange for, at politikere eller stærke patientgrupper ‘falder dem i ryggen’ og derfor bliver de nødvendige beslutninger ikke truffet.
- Vi har Medicinrådet nu, der træffer beslutninger og det er den rette vej at gå.
Men på trods af det, ser man eksempler på, at stærke patientgrupper og politikere falder sundhedsvæsenet i ryggen.
Derfor skal politikerne være med til det, så de ikke falder lægerne i ryggen bagefter, siger Jakob Trier Møller.
Som eksempler på svære, men nødvendige, beslutninger, nævner Jakob Trier Møller dødeligt syge kræftpatienter, der i dag til det sidste modtager fuld behandling, selv om man ved, at det ikke kan kureres.
Behandlinger der koster en formue.
Eller ældre, demente borgere, der med fuld udrykning køres fra plejehjem og til fuld behandling på nærmeste hospital.
Selv om alle ved, det er forgæves.
FacebookTwitterKopier linkEmner:Rigshospitalet|Sundhedsvæsen|Læger|Patienter|Medicinrådet




https://www.dr.dk/nyheder/penge/tidligere-topchef-thomas-borgen-takker-nej-til-72-millioner-kroner-i-bonusser

Hvidvask i Danske BankSe temaPengeTidligere topchef Thomas Borgen takker nej til 7,2 millioner kroner i bonusserDanske Banks tidligere topchef kan dog stadig tage 15 millioner kroner i lommen efter sin fratrædelse.
Thomas F.
Borgen får 15 millioner kroner i sin opsigelsesperiode, fremgår det af Danske Banks årsregnskab.
Af Emil Søndergård Ingvorsen01.
feb.
2019 kl.
09.
30Bemærk: artiklen er mere end 30 dage gammelLæs opDen tidligere topchef hos bankgiganten Danske Bank Thomas F.
Borgen får et tocifret millionbeløb i lommen efter han fratrådte som direktør 1.
oktober.
Det fremgår af Danske Banks årsregnskab for 2018.
I regnskabet fremgår det, at hans ansættelse officielt afsluttes 30.
september 2019.
Det betyder, at han i alt får 15 millioner kroner i løn og pension med i foret, inden han officielt må vinke farvel til banken, som han nåede at stå i spidsen for fra 2013 til 2018.
Til gengæld har han afstået fra at få bonusser under Danske Banks incitamentsprogrammer på 7,2 millioner kroner, der ellers ville være kommet oveni.
- Med blik på de ekstraordinære omstændigheder i 2018 har Thomas F.
Borgen frasagt sig sine rettigheder til bonus under det kortsigtede incitamentsprogram, skriver Danske Bank i regnskabet.
Et hårdt år for Danske BankDanske Banks årsregnskab kommer oven på et tumultarisk år: I september offentliggjorde banken sin egen undersøgelse af, hvad der var foregået i deres estiske filial mellem 2007 og 2015.
Her kom det frem, at der var strømmet mistænkelige transaktioner, som muligvis kan forbindes til hvidvask, for i alt 200 milliarder euro gennem banken.
Sagen har direkte påvirket Danske Banks resultat for året, skriver banken selv i sit regnskab.
Resultatet efter skat lyder på et overskud på 15 milliarder kroner, hvilket er knap seks milliarder kroner lavere end året før.
Desuden har banken mistet 29.
000 kunder i Danmark i 2018.
- Dette er mest udtalt blandt privatkunderne i Danmark, hvor kundetilfredsheden ligger langt under vores mål.
- Der har også været en negativ effekt blandt erhvervskunderne i Danmark og i mindre udstrækning i Sverige, skriver banken.
BLÅ BOG: THOMAS F.
BORGEN•Født 27.
marts 1964 i Sarpsborg i Norge.
•Thomas Borgen er uddannet Bachelor i Business Organisation fra Heriot Watt University i Edinburgh og har en MBA fra Syracuse University i New York.
•Han har haft adskillige chefposter i bankverdenen og stiftede for første gang bekendtskab med Danske Bank, da han blev ansat som kasserer i Oslo i 1997.
Derefter blev han overført til København og forfremmet til børshandler.
•Direktørerfaring fik Borgen, da han i 2001 blev administrerende direktør for Danske Bank-ejede Fokus Bank, og i 2009 vendte han hjem til Danske Bank og blev en del af koncerndirektionen.
•Som chef for Udenlandske Aktiviteter havde han blandt andet ansvaret for at rydde op i de problematiske bankaktiviteter i Irland.
•I september 2013 tiltrådte han som administrerende direktør for Danske Bank.
•Privat er Thomas Borgen gift med Torill Samdal Borgen, som han har 4 børn med.
Han holder af at stå på ski, cykle og dyrke sejlads.
•Kilde: Kraks Blå Bog, Børsen, Berlingske Business, Politiken, DR NyhederFacebookTwitterKopier linkEmner:Danske Bank|Thomas F.
Borgen (erhvervsleder)|Pengeinstitutter|Økonomi|København




https://www.dr.dk/nyheder/regionale/bornholm/spiser-du-dansk-ost-paa-ferien-i-japan-ny-aftale-sender-flere-danske

Frihandelsaftale med JapanSe temaBornholmSpiser du dansk ost på ferien i Japan?
Ny aftale sender flere danske varer til landetFrihandelsaftale mellem EU og Japan træder i kraft i dag.
Bornholms Andelsmejeri i Klemensker på Bornholm tjener årligt omkring ti millioner kroner på det japanske marked.
 DR Bornholm)Af Jens Ørberg og Morten Søgård Volff01.
feb.
2019 kl.
07.
45Bemærk: artiklen er mere end 30 dage gammelLæs opDet er normal praksis i Japan, at forretningsfolk bukker til hinanden, inden de sætter sig om mødebordet.
Og i fremtiden kan der være flere danske forretningsfolk, der skal gøre det.
For i dag træder en ny frihandelsaftale i kraft, som betyder, at det bliver muligt for blandt andet danske mejerier at eksportere til Japan uden at skulle betale en alt for høj told.
Sidste år blev EU og Japan enige om handelsaftalen, som på sigt skal fjerne tolden på et væld af europæiske produkter såsom ost, mælk og tøj, hvilket gør det lettere for danske virksomheder at komme ind i markedet.
Japan er i forvejen et marked, som tilfører de danske virksomheder milliarder af kroner.
Frihandelsaftalen mellem EU og JapanMed frihandelsaftalen fjernes tolden på flere forskellige fødevarer.
Eksempelvis får mejerier og vinproducenter mulighed for at sende deres varer ud på det japanske marked uden told.
Desuden fjernes også tolden på kosmetik og tøj.
Aftalen går begge veje, så japanske virksomheder får ligeledes lov til at sende varer til EU uden at skulle betale told.
Kilde: Folketingets EU-OplysningSammenlagt eksporterer Danmark for omkring 22 milliarder kroner om året til Japan, mens en beregning fra Copenhagen Economics anslår, at eksporten til det asiatiske land i bedste fald kan stige med op til 70 procent i kølvandet på aftalen.
Og det er da også det, som giver "Yen"-tegn i øjnene på Bornholms Andelsmejeris direktør, Per Olesen.
- Det kommer til at betyde, at vi vil sælge flere varer til Japan.
Historisk har landet været et stort marked for mejeriet, hvor vi har været siden 1970, og med handelsaftalen får vi nemmere ved at sende vores oste på markedet, siger han.
Kampen om maverneI dag kæmper mejeriet om det japanske marked med mejerier i Australien og New Zealand, som hidtil har haft en lettere adgang til markedet.
Men med aftalen får mejeriet på Bornholm bedre muligheder for at sælge sine oste.
I dag mæsker japanerne sig allerede i de knap så kraftfulde oste fra Bornholm som eksempelvis havarti-oste, og årligt kan mejeriet skumme ti millioner kroner på japanerne, og det forventes altså at stige nu.
Direktør for Bornholms Andelsmejeri, Per Olesen, har svært ved at få smilet ned i kølvandet på den nye frihandelsaftale med Japan.
 DR Bornholm)Men direktøren for Bornholms Andelsmejeri forventer ikke, at omsætningen mangedobles fra den ene dag til den anden.
Der går nemlig noget tid før, at han for alvor kan fjerne toldudgiften i mejeriets regnskab.
- Det er noget, som strækker sig ud over mange år.
Japanerne har en egenproduktion af oste, som de passer meget på, så derfor lempes tolden gradvist.
Per Olesen forklarer, at han i dag betaler omkring 32 procent af ostens værdi, når han skal betale told i Japan, og det er først efter en årrække, at tolden helt er væk.
Verdens tredjestørste økonomiDet er ikke kun Bornholms andelsmejeri, som glæder sig til en stigende japansk eksport.
Dansk Industri, som repræsenterer 11.
000 virksomheder på tværs af flere forskellige brancher, glæder sig også over den nye aftale.
Interesseorganisationen har heller ikke været bleg for at skjule sin begejstring for aftalen tidligere.
Sidste år vurderede organisationen, at eksporten vil stige med hele 11 milliarder kroner, og der er da også kun glæde at spore hos Peter Thagesen, der er underdirektør i Dansk Industri:- Japan er verdens tredjestørste økonomi, og det er et marked, hvor danske produkter har klaret sig godt, og nu får vi bedre mulighed for at klare os bedre derover med billigere produkter, så vi har store forventninger til markedet, siger han.
Dansk Industri forventer, at det især er den danske fødevare-, -energi- og teknologibranche, som vil tjene godt på den nye frihandelsaftale.
FacebookTwitterKopier linkEmner:Japan|Bornholms Andelsmejeri|Dansk Industri|Mejerier|Erhverv




https://www.dr.dk/nyheder/viden/kroppen/findes-i-madkasser-og-drikkedunke-kemikalie-kan-skade-drenges-ordforraad

KroppenFindes i madkasser og drikkedunke: Kemikalie kan skade drenges ordforrådDet hormonforstyrrende stof Bisphenol A kan mindske to-årige drenges ordforråd, viser dansk undersøgelse.
Undersøgelsen viser, at det ikke ser ud til, at døtre bliver påvirket af Bisphenol A i forhold til sprogudvikling.
Af Pernille Kjeldgaard Kristensen01.
feb.
2019 kl.
06.
31Bemærk: artiklen er mere end 30 dage gammelLæs opDer er mange gode råd, når man er gravid - og et af dem er, at man skal holde sig fra hormonforstyrrende stoffer, hvis man kan.
Danske forskere har nu fundet endnu en god grund til at holde sig fra særligt et hormonforstyrrende stof, Bisphenol A.
Det kaldes også BPA og findes i plastikprodukter som madkasser, legetøj og drikkedunke.
En ny undersøgelse viser, at to-årige drenge, der har været mere udsat for BPA som fostre, har et mindre ordforråd end de drenge, der var mindre udsatte for det hormonforstyrrende stof som fostre.
Der er mange andre studier, der viser, at BPA kan påvirke udviklingen af børns hjerner og reproduktionssystem.
Anne Marie Vinggaard, professor ved Forskningsgruppen for Molekylær- og Reproduktionstoksikologi på DTU Fødevareinstituttet.
Forskerne forklarer i en pressemeddelelse, at når drengene bliver syv år, vil de undersøge, om hjernepåvirkningen er blivende.
BPA ser ikke ud til at have en effekt på pigers sprogudvikling i undersøgelsen.
Påvirkningen skal undersøges nærmere- Det er meget interessante resultater, og derfor er det vigtigt med opfølgende studier, der kan af-eller bekræfte forskningen, siger Anne Marie Vinggaard, der er professor ved Forskningsgruppen for Molekylær- og Reproduktionstoksikologi på DTU Fødevareinstituttet.
Hun har ikke selv været med til at lave forskningen.
- BPA er jo et af de mest testede kemikalier i vor tid.
Der er lavet mange undersøgelser af BPA, og meget tyder på, at det kan påvirke hjernens udvikling i fostertilværelsen, siger Anne Marie Vinggaard.
UndersøgelsenI undersøgelsen har forskerne fra blandt andet Syddansk Universitet og Aarhus Universitet målt niveauet af BPA i 535 danske gravides urin.
Resultaterne viste, at den tredjedel af de gravide, der havde det højeste niveau af BPA, også senere fik sønner med det mindste ordforråd.
Sønner af mødre med det laveste niveau af stoffet scorede derimod højest i test af sprogudvikling.
Undersøgelsen er udgivet i det videnskabelige tidsskrift Environmental Research.
Hun forklarer, at den nye undersøgelse viser, at der er en association mellem morens BPA-indhold og sønnernes sprogudvikling.
Men derfra kan man ikke konkludere, at den ringere sprogudvikling nødvendigvis skyldes BPA.
- Mennesket er også eksponeret for mange andre kemikalier, og vi ved ikke, i hvilken udstrækning disse andre kemikalier kan påvirke resultatet, siger hun og fortsætter:- Men der er mange andre studier, der viser, at BPA kan påvirke udviklingen af børns hjerner og reproduktionssystem.
Du skal være opmærksom, men ikke bangeMarta Axelsted Petersen, der er seniorforsker ved DTU Fødevareinstituttet, forklarer, at man som gravid eller mor til en dreng ikke skal være bekymret eller have dårlig samvittighed, hvis man har været i kontakt med produkter, der indeholder BPA.
- Der er rigtig mange faktorer, der influerer på et barns intellektuelle udvikling.
Helt isoleret set så betyder BPA eksponering sandsynligvis kun en meget lille del, forklarer hun og fortsætter:Læs også:EU nærmer sig kriterier for at undgå hormonforstyrrende stoffer- Jeg tror bestemt, at kemikalie-eksponering samlet set har en negativ indflydelse på hjernens udvikling, og det er sandsynligt, at BPA bidrager.
Men hvor stor en andel, det udgør, er meget svært at svare på, da der er virkelig mange forskellige faktorer, der spiller ind.
Hun forklarer, at forskerne i undersøgelsen har taget højde for forskellige faktorer, som for eksempel om barnet er blevet ammet eller eksponering for phthalater.
- Men der kan samtidig være eksponering for rigtig mange andre kemikalier som kan have betydning, da det er blevet vist, at alle disse kan influere på hjernens udvikling, siger hun og nævner blandt andet bly, PCB’er og bromerede flammehæmmere.
FacebookTwitterKopier linkEmner:DTU Fødevareinstituttet|Videnskab|Sundhedsskadelige stoffer|Sprog|Sundhed og velvære




https://www.dr.dk/nyheder/penge/danmark-traekker-postnord-i-milliardminus

Postnord-sagenSe temaPengeDanmark trækker Postnord i milliardminusDanmark er stadig den helt store bet for Postnord, der må notere sig et stort underskud for 2018.
Postnords aktiviteter i Danmark er ikke nogen god forretning.
01.
feb.
2019 kl.
08.
55Bemærk: artiklen er mere end 30 dage gammelLæs opPostnord, der driver post i flere nordiske lande, må igen notere sig et mærkbart underskud.
Og igen er det Danmark, der koster dyrt.
Det viser regnskabet for 2018, der netop er offentliggjort.
- Brevmængderne falder hurtigt i Sverige, og der er i både Sverige og Danmark brug for en dialog om, hvordan postbefordringspligten skal udformes, når mængderne bliver mindre og mindre, skriver administrerende direktør i Postnord Håkan Ericsson i regnskabet.
Samlet omsatte Postnord for 37,7 milliarder svenske kronerf i 2018 og fik et nettounderskud på 1,1 milliarder svenske kroner.
Postnords danske forretning omsatte for 8,6 milliarder svenske kroner og måtte notere sig et markant driftsunderskud på 1,4 milliarder svenske kroner.
I 2017 tabte Postnord Danmark 1,1 milliarder svenske kroner på driften.
Gode takter i sidste kvartalI Danmark lider Postnord af markant faldende brevmængder og en restruktureringsplan, der har kostet milliarder i kompensation til tusinder af fyrede medarbejdere.
Det har ledt til, at Postnord har måttet bede sine ejere om penge.
Der bliver ikke givet tal for Danmark specifikt, når det komme til statsstøtte og udgifter til afskedigelser.
Men for hele Postnord står posten "Andre indtægter, statsstøtte" for et plus på 1,5 milliarder svenske kroner mens "Omstruktureringstiltag" koster 2,6 milliarder svenske kroner.
Et positivt element i regnskabet for Postnord i Danmark er de tre måneder, der sluttede med december.
Her steg omsætningen sammenlignet med samme periode sidste år og det lykkedes at give et marginalt driftsoverskud.
- Nu er der gået endnu et år, og jeg kan gøre status over 2018 og konstatere, at vores fremtidsstrategi fungerer godt.
- Men jeg må også konstatere, at strategien i vidt omfang afhænger af, at diskussionerne om postbefordringspligten i både Sverige og Danmark fører til en regulering, der giver mulighed for økonomisk bæredygtige resultater, skriver Håkan Ericsson.
/ritzau/FacebookTwitterKopier linkEmner:Håkan Ericsson (erhvervsleder)|PostNord|Sverige|Postselskaber|Virksomhedsøkonomi




https://www.dr.dk/nyheder/kultur/boeger/provo-forfatter-langer-ud-drop-nu-den-kraenkelses-kultur

BøgerProvo-forfatter langer ud: Drop nu den krænkelses-kultur!
Christina Hagens 'Korrekthedsbibelen' er en parodi på det politisk korrekte.
'Korrekthedsbibelen' er et udtryk for 'tidens stemme', som ifølge Christina Hagen er bedrevidende og opdragende.
(Foto: Christina Hagen © collage @dr.
dk)Af Michelle From Hoxer01.
feb.
2019 kl.
06.
30Bemærk: artiklen er mere end 30 dage gammelLæs op- Jeg ville gerne skrive en bog, der imiterede den følelse, jeg har, når jeg igen bliver tromlet af korrektheden og bliver tilbudt at skamme mig.
Sådan siger forfatter Christina Hagen om sin nye bog 'Korrekthedsbibelen'.
Bogen kan læses som et opgør med den kultur, hvor folk på sociale medier let bliver krænkede over, hvad alle andre siger og gør - og den politiske korrekthed har overtaget debatten.
Hun forklarer, at det faktisk er meningen, at man skal få det lidt dårligt af at læse den.
- Det er fint, hvis du er fuldstændig mast og har det dårligt med dig selv og tænker, at det var da egentlig en ubehagelig bog.
For ja, det var det.
Det er en bedrevidende, opdragende stemme, som fortæller, at du er forkert, hvis du ikke kan tilslutte dig 'korrekthedsreligionen'.
Christina Hagen'Korrekthedsbibelen' er en slags parodi på det politisk korrekte og krænkelseskulturen, hvor mottoet 'Skam Dem!
' går igen flere gange.
Den 38-årige forfatter kalder selv bogen et udtryk for 'tidens stemme'.
Skammen som følgesvendDet er en stemme, som på ene side gerne vil virke frisindet, men faktisk er intolerant og gammeldags, mener hun, fordi den giver udtryk for, at nogle meninger og holdninger er de rigtige, mens andre er forkerte.
Om Christina HagenChristina Hagen (f.
1980) er uddannet fra Forfatterskolen.
Hun bor i Herning.
Hun debuterede i 2008 med novellesamlingen 'Sexdronningen' og har siden udgivet brevromaner og digtsamlinger.
'Korrekthedsbibelen' er Christina Hagens syvende bog.
I 2019 har Christina Hagen og skrevet stykket 'Med mig selv i mine egne arme' til Teater Republique i København.
- Forestillingen om accept af det 'anderledes' er meget endimensionel.
Man er et godt menneske, hvis man ikke tolerer én levevis, mens man er et dårligt menneske, hvis man ikke tolererer en anden levevis.
Det er rart at rode lidt op i det, siger Christina Hagen, der er kendt som lidt af en provokatør.
Med sine seks forrige bøger har hun 'rodet op i' lidt af hvert ved at insistere på at vise det, hun selv har kaldt sin 'menneskelige grimhed'.
Allerede med debuten 'Sexdronningen', en samling 'antifeministiske' noveller fra 2008, fik hun mærkatet 'grænseoverskridende'.
I et interview til Dagbladet Information i 2017, hvor Christina Hagen blandt andet afslørede sin kærlighed til provinsen og Bilkas bistro, udtalte hun også: 'Jeg er infantil og overfladisk, jeg har racistiske tanker, jeg foretrækker mænd med store pikke'.
Det fik for alvor sindene i kog, og af en jævnaldrende forfatterkollega blev hun blandt andet beskyldt for at være uetisk og racistisk.
- Jeg har igennem hele mit liv stiftet bekendtskab med mennesker og autoriteter, der meget gerne har villet ændre mig - og det har jeg syntes var meget ubehageligt, for følgesvenden til det er en følelse af skam, som man kan tage på sig eller nægte at tage på sig, og det sidste giver frygtelig mange problemer, siger hun.
Bedrevidende, opdragende stemmeEn stor del af bogen er skrevet med sirlig håndskrift på ternet papir, fordi den skal læses som om, teksten var skrevet af en 'ældre, neurotisk, snerpet mand eller kvinde'.
Lyt til Christina HagenI radioprogrammet 'Skønlitteratur på P1' fortæller Christina Hagen mere om sin nye bog.
Lyt her.
I bogen er alting potentielt krænkende, og stemmen udskammer helt almindelige handlinger: babydukker er for eksempel en hån mod ufrivilligt barnløse – og skinny jeans er 'en omvandrende reklame for spiseforstyrrelser'.
- Det er en bedrevidende, opdragende stemme, som fortæller, at du er forkert, hvis du ikke kan tilslutte dig 'korrekthedsreligionen', fordi du tror på noget andet - eller fordi du simpelthen ikke bruger det rigtige sprog om for eksempel udsatte grupper eller minoriteter, selvom du måske endda gerne ville, siger Christina Hagen.
Udklip fra 'Korrekthedsbibelen'.
(© Christina Hagen/Gyldendal)Tolerance er en svær disciplinHun vil med bogen gerne gøre op med ideen om, at 'det anderledes' er forbeholdt samfundets minoriteter:- Det anderledes er jo også andres solferier, når man selv er klimaaktivist, eller røde bøffer, når man selv er veganer, eller kunstige bryster, når man aldrig selv kunne drømme om at få foretaget plastikkirurgi, og andres smøger, når man er ikke-ryger, siger Christina Hagen og indrømmer, at hun selv kæmper med sidstnævnte.
- Tolerance er en svær disciplin, absolut også for mig, men det er vigtigt at være bevidst om, at man ikke har patent på nogen sandhed, og at man ikke har mere ret til at diktere, hvordan livet skal leves, end den der står lige ved siden af en og venter på bussen.
To hurtige til Hagen•Hvem tror du, at din bog kommer til at krænke?
•Hvem kommer den ikke til at krænke, er nok nærmere spørgsmålet.
'Maskinen' (stemmen, red.
) i bogen har jo bevist, at der ikke findes et menneske på denne jord, som ikke potentielt vil føle sig krænket af min bog eller af russisk salat og vinduespudsning.
Men måske maskinen er dygtigere end mennesket.
•Har du nogensinde selv trukket offerkortet?
•Det kan jeg love dig for - og jeg gør det hele to gange, helt ærligt og uden ironi, i en ny podcast med Mikkel Frey Damgaard (for Gyldendal, red.
).
Det ene offerkort handler om, hvorfor jeg ikke kan lide at få taget billeder.
FacebookTwitterKopier linkEmner:Litteratur|Radio24syv|Gyldendal|Bilka|Dagbladet Information




https://www.dr.dk/nyheder/indland/bios-advokat-trecifret-millionkrav-kan-vaere-paa-vej-mod-falck

Falck-Bios-sagenSe temaIndlandBios-advokat: Trecifret millionkrav kan være på vej mod FalckAdvokat Torkil Høg vurderer, at sagen får store konsekvenser for Falck.
Advokat Torkil Høg forudser, at Bios-ejerne vil komme med et erstatningskrav på to- eller trecifret millionbeløb rettet mod Falck.
Af Flemming Brandt01.
feb.
2019 kl.
07.
00Bemærk: artiklen er mere end 30 dage gammelLæs opFalck har lagt så mange unfair forhindringer ud for konkurrenten Bios, at de løber ind i et stort erstatningskrav fra ejerne af det hollandske ambulanceselskab.
Det vurderer advokat med speciale i konkurrenceret, Torkil Høg, partner i Bach Advokater, som repræsenterer ejerne af det konkursramte selskab.
Hans vurdering falder, efter at Konkurrencerådet fastslog, at Falck misbrugte sin markedsposition til at presse konkurrenten Bios af markedet.
Derfor har Konkurrencerådet nu meldt Falck til Statsadvokaten for Særlig Økonomisk og International Kriminalitet, også kendt som Bagmandspolitiet, med henblik på en strafferetlig forfølgelse.
- Jeg har set meget i de 20 år, hvor jeg har arbejdet med konkurrenceret, og jeg mindes ikke, at jeg har oplevet en mere alvorlig overtrædelse af konkurrencereglerne end det her.
Det er efter min vurdering meget, meget voldsomt, siger Torkil Høg og uddyber:- Vi har at gøre med en virksomhed, som har haft som opgave at gøre det bedste for borgernes helbred og bringe folk på hospitalet.
Og de har angiveligt været villige til at gå så langt som, at de har prøve på at forhindre ambulancerne i at komme og køre folk på hospitalet, når de er syge - og dermed har de skabt fare for folks helbred.
Det er meget overvældende for mig at læse, at det har været sådan.
- De er gået langt over stregen og bør stå til regnskab for det.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet 30.
januar 2019, at man vil melde Falck til Bagmandspolitiet.
Den 4.
februar droppede Falck at anke sagen, der nu er sendt videre til politiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Har kostet de hollandske ejere mange millionerHan understreger, at der ikke er rejst en erstatningssag endnu, men at hollænderne afventer en endelig afgørelse og siden skal have opgjort, hvor meget Falcks unfair optræden har kostet dem.
- Der er ikke noget verserende sagsanlæg endnu, men det er klart, at de hollandske ejere vil se på, om den her adfærd har forvoldt dem et tab, fordi det danske selskab endte med at gå konkurs.
Det har kostet mange penge for ejerne, som har smidt mange penge i det danske ambulanceselskab og endte med at tabe en masse på det.
Så det er klart, at man vil overveje at forsøge at få det tab kompenseret.
- Hvis man skal kunne kræve erstatning af nogen, så skal man kunne vise, at der er nogle regler, der er overtrådt, og det beviser denne afgørelse jo.
Falck har overtrådt konkurrenceloven, og derfor mener jeg også, at de må være erstatningsansvarlige, hvis man kan vise, at der har været et tab.
Læs også:Sådan var Falcks skjulte 'masterplan': Fem metoder skulle få konkurrent ned med nakkenMåske et trecifret millionbeløbTorkil Høg vil ikke sætte et tal på på, hvor meget hollænderne vil forsøge at få i erstatning, men der er ingen tvivl om, at det vil blive et stort millionbeløb.
- Det kan være en kompliceret øvelse at beregne, hvad der er et erstatningsberettiget tab.
- Vi kan ikke her og nu sige, hvad de hollandske ejere har lidt af tab.
Men det beregnes i et tocifret, måske trecifret millionbeløb, fastslår advokaten.
Falck har i en udtalelse beklaget det, der er sket, men har samtidig fastslået, at man ikke mener, at man har begået nogle brud på loven.
- Konkurrencestyrelsen og Konkurrencerådet mener noget andet, og det holder jeg mig til.
Det er som forventet, at Falck går ud og siger, at de ikke mener, at reglerne er overtrådt.
Men det ændrer ikke på, at vi sort på hvidt ser, at sandheden er en anden.
Kan blive udelukket fra det offentlige markedMen selvom det kan ende med en særdeles dyr erstatningssag for Falck, kan det vise sig, at man kommer til at betale en langt større pris.
Advokaten påpeger desuden, at de offentlige myndigheder har mulighed for at udelukke et selskab fra at byde på nye kontrakter, hvis man tvivler på deres integritet, eller hvis man mener, at de har misligeholdt deres kontrakt.
- Og det er i virkeligheden det, der er den alvorligste konsekvens for Falck her.
De risikerer at blive udelukket fra det offentlige marked, og det kan i værdi langt overstige den erstatning og de bøder, som de risikerer at få nu.
Og så ender de med ikke at have nogen forretning, konstaterer Torkil Høg.
FacebookTwitterKopier linkEmner:Holland|BIOS Ambulance Service|Bagmandspolitiet|Redningsvirksomhed|Sundhed og velvære




https://www.dr.dk/nyheder/udland/oppositionsleder-i-venezuela-politiet-troppede-op-i-mit-hjem

UdlandOppositionsleder i Venezuela: Politiet troppede op i mit hjemVenezuelas selvudråbte præsident, Juan Guaidó, hævder, at en brutal politienhed i går dukkede op i hans hjem.
01.
feb.
2019 kl.
04.
53 | opdateret 01.
feb.
2019 kl.
04.
56Bemærk: artiklen er mere end 30 dage gammelLæs opMedlemmer af en berygtet politienhed i Venezuela troppede torsdag op i den selvudråbte præsident Juan Guaidós hjem nær Caracas.
Det skriver nyhedsbureauet AP.
Her spurgte fire betjente fra politiets særlige aktionsstyrke, SAF, sikkerhedsvagter i bygningen efter hans hustru.
Det fortalte en tydeligt oprørt, men fattet Juan Guaidó en større gruppe mennesker på et universitet samme dag.
Guaidó: Kryds ikke den røde linje- Børn er hellige.
Hustruer er hellige.
Så kryds ikke den røde linje, lød det vredt fra Guaidó.
Guaidó bor sammen med sin hustru og parrets etårige datter i en lejlighed i nærheden af hovedstaden, Caracas.
Datteren befandt sig i lejligheden, da politienheden pludselig dukkede op.
SAF er ifølge Guaidó berygtet for at være brutal.
Læs også:Venezuelas præsidentudfordrer får udrejseforbudPolitiet afviser historienPå det sociale medie Twitter afviser politiet i Venezuela, at det skal have befundet sig i Juan Guaidós hjem.
Anklagen er "totalt FALSK", skriver politiet.
Det er kun få dage siden, at Venezuelas højesteret forbød Juan Guaidó at rejse ud af landet.
Retten har også begrænset Guaidós økonomiske frihed ved at indefryse hans bankkonti, skriver Reuters og AFP.
Den 35-årige Juan Guaidó har siden den 3.
januar været formand for nationalforsamlingen.
Læs også:Venezuelas militærattaché i USA deserterer for at støtte Guaidó23.
januar udråbte han sig selv til midlertidig præsident for Venezuela, der befinder sig i en dyb økonomisk og politisk krise.
Læs også:EU-parlamentet blåstempler oppositionsleder som Venezuelas præsidentTirsdagens afgørelse i højesteret kom heller ikke bag på ham.
Der er "intet nyt" i, at Maduro forsøger at stoppe mig, siger han ifølge AFP.
/ritzau/FacebookTwitterKopier linkEmner:Venezuela|Caracas|Twitter|Politi




https://www.dr.dk/nyheder/politik/skolevalg-laes-hvad-der-fik-de-voksne-politikere-til-gaa-ind-i-politik

PolitikSkolevalg: Læs, hvad der fik de 'voksne' politikere til at gå ind i politikSkolevalget skal få unge interesseret i politik, men hvordan fik folketingspolitikere selv deres politiske vækkelse?
Britt Bager (V), Nicolai Wammen (S) og Karsten Lauritzen (V) som henholdsvis 18, 14 og 22 år.
Af Thomas Klose Jensen01.
feb.
2019 kl.
07.
21Bemærk: artiklen er mere end 30 dage gammelLæs opLandet over har skoleelever været til stemmeurnerne for at pege på det parti, de bedst kan identificere sig med.
Målet er at få flere unge til at interessere sig for og engagere sig i politik.
DR Nyheder har spurgt tre af de nuværende folketingspolitikere, hvordan de selv blev interesseret i politik.
Wammen imod lussingerSkolelærere skal have lov at give børnene en på siden af hovedet for at få anstændige arbejdsvilkår.
Sådan lød en opfordring fra en skoleinspektør i lærernes fagblad “Folkeskolen” i 1985.
Det var en sag, som kom i TV Avisen og sendte en blot 14-årig Nicolai Wammen ud i landets dagligstuer.
Kan du huske klippet?
- Jeg kan sagtens huske det, for det var jo ikke hver dag, man var i TV Avisen, når man gik i folkeskolen, siger han.
Læs også:Mette Frederiksen efter valgsejr: De unge har valgt Socialdemokratiets dagsorden- Man skal huske, at det svar er givet på et tidspunkt, hvor revselsesretten ikke var afskaffet.
I dag ville svaret have været et andet.
Der er jo ingen tvivl om, at det at slå børn er totalt forbudt, og det skal det også være.
Jeg er glad for, at jeg også får svaret, at det ikke er nogen god løsning på den lange bane.
Hvordan blev du interesseret i politik?
- Jeg meldte mig ind i Danmark Socialdemokratiske Ungdom den 1.
marts 1986.
Det var dagen efter, at den svenske statsminister Olof Palme blev skudt ned.
Jeg havde fulgt med i hans politiske liv og især hans engagement imod det hvide apartheid-styre i Sydafrika, og derfor gjorde det et kæmpe indtryk på mig, da han blev myrdet, og jeg blev meget chokeret.
- Min allerførste mærkesag var at protestere mod Bertel Haarder som undervisningsminister og hans politik.
Jeg stod på Rådhuspladsen i Århus og holdt flammetaler mod ham.
- Jeg har flere gange sagt tak til ham, fordi han fik mig ind i politik.
Det var nok ikke den måde, han havde håbet på, men det var ligesom hans skolepolitik, der fik mig op af stolen.
Hvad har ændret sig?
- Når man bliver ældre og får et tungt politisk ansvar ved man jo, at det både er holdninger og evnen til at opnå resultater, man skal kunne levere.
- Når man er 14 år, så tænker man jo politik på en anden måde.
Det er meget konkret, altså hvad enten det nu var Bertel Haarders skolepolitik, eller at min egen skole skulle lukkes, så var det jo det, man kastede alt sin energi ind i.
Hvorfor er skolevalget vigtigt?
- Vi skal passe på demokratiet, og det er ikke noget, som bare kommer af sig selv, og derfor er det også vigtigt, at skoleelever oplever, at hvad de tænker er vigtigt, har værdi og betydning – at det ikke først er, når man bliver 18 år gammel, at det er væsentligt, hvad man tænker og gør.
Skatteminister ville have flere unge i byrådene'Stem de ældre ud af byrådene'.
Sådan lød budskabet i en kampagne, som Venstres Ungdom stod bag til kommunalvalget i 2005.
Formanden for organisationen var den 22-årige Karsten Lauritzen, der i dag er skatteminister.
Kan du huske klippet?
- Når jeg nu får det genfortalt, kan jeg godt huske, at vi under kommunalvalget ville have flere unge i kommunalbestyrelserne, og vi rejste kongeriget rundt til sådan nogle arrangementer.
Men jeg må ærligt indrømme, at jeg havde glemt det.
Hvordan blev du interesseret i politik?
- Jeg voksede op i et hjem med stor samfundsinteresse, og så sad jeg i skolen i samfundsfagstimerne og syntes, at samfund og politik var super interessant, siger han- En af mine første mærkesager – som jeg i øvrigt stadigvæk har – var behovet for at bruge niveaudeling i folkeskolen i større omfang.
Jeg tror selv, at jeg ville have været på det lave niveau i sløjd og tysk og det gode niveau i matematik.
- Og jeg kan jo kæmpe for det endnu, for det er stadigvæk sådan, at rigtig mange elever bliver undervist på det samme niveau og bliver ikke inddelt.
Så min politiske opgave er jeg ikke i mål med.
Hvad har ændret sig?
- Jeg er blevet mere reflekterende, og jeg må jo også indrømme, at verdenen er blevet mere kompleks – virkeligheden er blevet mere kompleks, end det man lige ser, når man er ung.
- Jeg tror ikke, at jeg ville være nogen god politiker, hvis det jeg mente som ung VU’er ord til det andet var det samme, som jeg mente i dag.
Hvorfor er skolevalget vigtigt?
- Vi lever i et demokrati, hvor man ikke får indflydelse, hvis man ikke siger noget, rækker hånden op eller blander sig.
Derfor er det vigtigt, at ungdommen mener noget, engagerer sig i fællesskabet og interesserer sig for samfundet.
- Hvordan de tager stilling, og hvem de stemmer på, må de selv bestemme, men vi skal kræve af dem, at de engagerer sig og sørge for, at de går ned og stemmer, når de bliver gamle nok.
Narkorelateret dødsfaldEt dødsfald fik i 1994 Grenås unge på gaden i protest.
De mente, at mordet var relateret til narkotika og ville have myndighederne til at tage ansvar.
En af arrangørerne var den dengang 18-årige Britt Bager, der i dag er politisk ordfører for Venstre.
Kan du huske klippet?
- Jeg skal godt nok grave dybt, men jeg kan godt huske, at fordi Grenå var så lille en by, så vidste vi jo alle sammen, hvem det var.
- Idéen opstod i min klasse på handelsskolen.
Vi syntes, det var vildt, at det var sket.
Hvordan blev du interesseret i politik?
- Jeg er opdraget med, at man skal tage ansvar og sige sin mening, men jeg har aldrig været partipolitisk.
- Min far meldte mig godt nok ind i Venstres Ungdom, da jeg var 18 år, men jeg mødte aldrig op.
Jeg kunne godt lide at diskutere, men jeg havde jo min hest.
- I 2008 var jeg studentermedhjælper i Venstre, som jeg meldte mig ind i, fordi jeg blev så indigneret over, at – altså jeg ser mig som socialliberal og vil gerne have, at vores børn har det godt, at vi har en god folkeskole, og at sundhedssystemet fungerer.
Men de holdninger måtte jeg ikke have som borgerlig, for den havde de røde partier taget patent på.
Det var jeg meget indigneret over.
Hvad har ændret sig?
- Jeg har altid været meget pragmatisk omkring politik og kendte systemet fra min tid som studentermedhjælper i Venstre og konsulent i Skatteministeriet, så jeg vidste godt, hvordan tingene fungerede.
Og så blev min politiske interesse jo også først vakt relativt sent.
Hvorfor er skolevalget vigtigt?
- Det er vigtigt, at de unge får interesse for politik tidligt.
De skal ikke nødvendigvis blive en del af ungdomspolitik, men det er vigtigt, at de ved, hvor priviligerede de er, når de kan vokse op i et land med demokrati.
Det forpligter jo så også bare, at folk sætter sig ind i det og tager aktiv del.
FacebookTwitterKopier linkEmner:Bertel Haarder (politiker)|Britt Bager (politiker)|Venstre|Grundskole|Grenaa




https://www.dr.dk/nyheder/indland/pernille-gav-et-barn-hjertemassage-mens-hun-havde-en-foedende-i-roeret-hver-anden

Længere til pensionSe temaIndlandPernille gav et barn hjertemassage, mens hun havde en fødende i røret: Hver anden føler sig presset på jobbetNye tal blandt medarbejdere over 50 år viser, at mere end halvdelen føler sig psykisk belastede på jobbet.
© drAf Malene Koops Grønborg og Sofie Møller Themsen01.
feb.
2019 kl.
06.
04Læs op- Jeg har koncentrationsbesvær, hukommelsesbesvær, jeg falder over ordene, og hvis jeg er sammen med mennesker for længe, så bliver jeg akut træt og kan pludselig bare sidde og stirre ud i luften.
Sådan lyder det fra 51-årige Pernille Dyre fra Aarhus, der er uddannet jordemoder.
Hun har arbejdet på fødeafdelinger flere steder i landet, men for over tre år siden blev hun sygemeldt med migræne.
Noget, hun sidenhen fandt ud af var et symptom på stress.
Pernille Dyre er bare en af mange danskere over 50 år, der har oplevet højt psykisk pres på sit arbejde.
- De sidste næsten to år jeg gik på arbejde, lavede jeg ikke andet end at sove, spise, have migræne og gå på arbejde, siger hun.
Seniorer er værst ramtEn helt ny undersøgelse fra Det Nationale Forskningscenter for Arbejdsmiljø (NFA) viser, at andelen af beskæftigede, der svarer, at de har væsentlige psykiske belastninger og samtidigt har en relativt høj grad af symptomer, ligger på 15,4 procent.
Det er eksempelvis personer, der rapporterer, at de er udsat for følelsesmæssige krav og tidspres i arbejdet, og samtidigt oplever symptomer på stress.
Særligt slemt ser det ud blandt medarbejdere over 50 år.
I forskningsprojektet 'Seniorarbejdsliv', der er lavet blandt knap 13.
000 seniorer i arbejde, svarer lidt over halvdelen, at deres job er meget psykisk belastende.
Blandt dem, der arbejder med mennesker, service og omsorg, er andelen endnu højere - her er det næsten to ud af tre, der svarer, at det er psykisk hårdt at gå på arbejde.
Om tallene:Tallene kommer fra forskningsprojektet SeniorArbejdsLiv, som er støttet af TrygFonden.
Det Nationale Forskningscenter for Arbejdsmiljø har stillet tallene til rådighed for DR, som har fortolket og fremstillet resultaterne.
Knap 13.
000 over 50 år, der er i arbejde, har deltaget i projektet.
Den statistiske usikkerhed ved tallene svinger, alt efter eksempelvis hvor mange fra hver faggruppe der har besvaret spørgsmålene.
Arbejdsdagene blev længereFor Pernille Dyre blev arbejdspresset værre, da en spareplan medførte, at hendes fødeafdeling blev lagt sammen med en anden fødeafdeling.
Samtidig kom der nyt journalsystem, nye kolleger, og der blev bygget en ny svangregang og en ny barselsgang.
Ifølge hende betød det, at der kom flere og flere arbejdsopgaver til, men der fulgte ikke nok ressourcer med.
- Vi skulle bruge tid på at gøre rent, tørre senge af og vaske hylder.
En masse ting, som ikke hører til hos en jordemoder.
Så hvis du havde mange patienter, kunne du ikke nå at skrive journal.
Så sad jeg to-tre timer efter arbejde for at gøre det.
Og pludselig var en arbejdsdag 10-12 timer lang hver evig eneste gang, du var på arbejde, siger hun.
Man efterlader både opgaver og mennesker, der har haft brug for en.
Og det ved man bare, man ikke har nået.
Pernille Dyre, sygemeldt jordemoderPernille Dyre fortæller, at hendes afdeling også fik sparet en nattevagt væk, fordi man ikke mente, der var akutarbejde om natten.
- Men vi havde rigtig meget akutarbejde om natten.
Og i tilfælde af, der var noget akut, så skulle jeg stå og give hjertemassage på et dårligt barn, mens jeg havde en førstegangsfødende i røret med veer og faktisk havde forladt den svangregang med patienter, jeg var mødt på arbejde på for at passe, siger hun.
- Jeg skal ikke gå hjemme resten af mit liv.
Jeg vil virkelig gerne kunne bruges til noget.
Jeg er jo ikke færdig med det her liv, siger Pernille Dyre.
Hun elsker at bruge tid med sin hund Felix, for han sørger for, hun får noget luft i hverdagen.
- Der er medarbejdere, der løber for stærktDet hårde arbejdspres på blandt andet landets sygehuse er noget, man hos regionerne tager meget alvorligt, lyder det fra regionsrådsformand i Region Midtjylland, Anders Kühnau (S).
Hvad er stress?
Stress er et tegn på, at din hjerne er overbelastet, og advarselstegnene er blandt andre søvnløshed, en tristhed, du ikke kan forklare, koncentrations- og hukommelsesbesvær, irritabilitet og fysisk træthed.
Flere danskere end nogensinde før har en hverdag præget af stress.
Det skyldes, at tempoet i samfundet er steget, at effektiviteten på arbejdspladserne er øget, og at vores forventninger til vores privatliv er steget markant.
De tre faktorer øger det samlede pres på vores hjerne, og symptomerne på stress dukker op, hvis presset har stået på i længere tid.
For nogle mennesker er det arbejdet, der er problemet, for andre er det privatlivet, der fører til stress.
Ofte vil det nu være en kombination, der gør, at man mister styringen over sit liv.
Og de to vigtigste stressfaktorer på arbejdspladserne er, hvis man har for stort arbejdspres - og ikke mindst, hvis man ikke har indflydelse på sin egen jobsituation.
Kilde: Peter Qvortrup Geisling, læge og sundhedskorrespondent, DR- Vi ved jo godt, at vi har nogle arbejdspladser, hvor man i sagens natur kan blive presset.
Vi får akutte patienter ind, og man kan ikke planlægge alting på hospitalerne.
Men det er også, fordi der kommer flere patienter ind i de her år, og økonomien kan ikke helt følge med.
Så vi har et større tidspres, end hvad godt er, og der er simpelthen nogle medarbejdere, der løber for stærkt, siger han.
Vi også kigge på de ressourcer, der bliver tilført sundhedsområdet.
De skal simpelthen være flere.
Anders Kühnau, regionsrådsformand, Region MidtjyllandAnders Kühnau påpeger, at der bliver gjort forskellige ting for at forbedre det psykiske arbejdsmiljø i den offentlige sektor.
Heriblandt bedre uddannelse af ledelsen til at håndtere presset samt deling af viden på tværs af arbejdspladserne.
Men derudover bliver man også nødt til at få flere hænder, siger han.
- Det er bekymrende, at der er mange, der løber hurtigere end de bør gøre, og derfor skal vi også kigge på de ressourcer, der bliver tilført sundhedsområdet.
De skal simpelthen være flere.
Man skal prioritere - også fra Folketingets side, siger han.
En hjerne, der ikke slapper afFor Pernille Dyre betød det store arbejdspres, at hun ofte fik migræneanfald.
Derfor begyndte hun at gå på en hovedpineklinik i Aarhus, og det var her, hun indså, at hun ikke længere kunne holde til at arbejde.
- Man går hjem med dårlig samvittighed, for man er aldrig færdig med sit arbejde.
De krav, der stilles til én, hænger ikke sammen med ens arbejdstid.
Så går man hjem med en hjerne, der bare slet ikke slapper af.
Og det fortsætter og fortsætter og fortsætter.
Hun blev sygemeldt med migræne i november 2015, men opdagede først halvandet år senere, at hovedårsagen faktisk var stress.
- Jeg havde håbet på, at hvis jeg kunne blive smertefri, kunne jeg få et flexjob og blive jordemoder igen.
Men det er gået op for mig, at jeg er dårlig 24 timer i døgnet.
Det er ikke smerterne, der tager mine kræfter, det er min hjerne, der har taget skade.
En lang procesI dag - tre et halvt år senere - er hun stadig sygemeldt, og stressen påvirker hende meget.
- Det er forfærdeligt.
Det er som om, hele min personlighed har ændret sig, lyder det fra Pernille Dyre.
Hun bakker op om, at man gerne vil øge kvaliteten på sygehusene og give bedre behandling til patienterne.
- Men ressourcerne skal altså også følge med, og det er det, man har glemt, siger hun.
Jeg synes, det er fantastisk at have været jordemoder, og jeg kan slet ikke forestille mig, at jeg skal leve mit liv uden at være det igen.
Pernille Dyre, sygemeldt jordemoderPernille Dyre håber i dag på, at hun på et tidspunkt kan blive frivillig et eller andet sted - om ikke andet, så bare et par timer om måneden.
- Jeg er kun 51 år, og jeg kan da ikke holde til at gå hjemme resten af livet.
Men lige nu er det mig selv og mit helbred, jeg koncentrerer mig om.
Det bliver jeg nødt til, og det er en lang proces, som jeg slet ikke er færdig med.
Pernille Dyre har søgt førtidspension, som hun i øjeblikket venter svar på.
FacebookTwitterKopier linkEmner:Anders Kühnau (politiker)|Socialdemokraterne|Sygdomme og lidelser|Graviditet og fødsel|Aarhus




https://www.dr.dk/nyheder/udland/kina-melder-om-vigtige-fremskridt-i-handelssamtaler-med-usa

UdlandKina melder om vigtige fremskridt i handelssamtaler med USAEfter to dages forhandlinger er der ikke indgået en aftale, men der er sket fremskridt, melder Kina og USA.
USA's præsident, Donald Trump (t.
v), har onsdag og torsdag mødtes med en delegation fra Kina, ledet af premierminister, Liu He (med ryggen til).
01.
feb.
2019 kl.
03.
43 | opdateret 01.
feb.
2019 kl.
03.
46Bemærk: artiklen er mere end 30 dage gammelLæs opKina og USA har gjort "vigtige fremskridt" under torsdagens handelssamtaler i Washington.
Den kinesiske delegation i USA skriver i en meddelelse, at de to parter har haft "oprigtige, specifikke og udbytterige" diskussioner.
Det skriver det statslige kinesiske nyhedsbureau, Xinhau, ifølge Reuters.
Fortsat ingen aftaleEfter to dages intense forhandlinger er der fortsat ikke indgået en aftale, der kan løse den igangværende handelsstrid mellem de to lande.
USA's præsident, Donald Trump, sagde efter møderne, at han forventer at mødes med Kinas præsident, Xi Jinping, for at fortsætte forhandlingerne.
Det skriver nyhedsbureauet AP.
Læs også:Trump er optimistisk om møderne med Kina om handelskonflikten: Det går godtUSA's handelsrepræsentant, Robert Lighthizer, beskriver de to dages møder som "meget intense, detaljerede og specifikke".
- Det er min opfattelse, at vi har gjort fremskridt, siger Lighthizer.
- Hvis vi når frem til en aftale, er der fortsat meget arbejde, der skal gøres.
Trump beskrev efter møderne Kina som meget dedikeret til at købe flere amerikanske sojabønner.
Men samtidig erkendte han, at han bliver nødt til at indgå en aftale direkte med præsident Xi, hvor der også skal nås til enighed på teknologiområdet, før handelsstriden kan løses.
Og det kan kræve mere end ét møde mellem Trump og Xi, lyder vurderingen.
Truer med mere told til martsTrump har tidligere varslet toldstigninger på kinesiske varer, hvis de to lande ikke får løst deres handelsstrid inden den 2.
marts.
Oprindeligt skulle USA's toldsatser på importerede varer fra Kina have været sat op til 25 procent fra ti procent med virkning fra den 1.
januar.
Men Trump og præsident Xi blev i december enige om at give hinanden 90 dage til at forhandle sig frem til en løsning og dermed undgå en eskalering af det, der bliver kaldt handelskrigen mellem verdens to største økonomier.
USA har under Trump hævet toldbarrieren over for Kina flere gange.
Kina har svaret igen på samme måde.
/ritzau/FacebookTwitterKopier linkEmner:Donald Trump (politiker)|Kina|USA|Xi Jinping (politiker)




https://www.dr.dk/nyheder/politik/analyse-der-er-sparet-20-milliarder-pa-uddannelse-siden-2015

PolitikAnalyse: Der er sparet 20 milliarder på uddannelse siden 2015Ny analyse kortlægger besparelser for over 20 milliarder på uddannelsesområdet siden 2015, skriver Berlingske.
Der er sparet over 20 milliarder kroner på uddannelsesområdet lige fra erhvervsuddannelser til universiteter.
(Arkivfoto af Københavns Universitet) (Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)01.
feb.
2019 kl.
01.
21 | opdateret 01.
feb.
2019 kl.
01.
25Bemærk: artiklen er mere end 30 dage gammelLæs opKigger man ud over hele uddannelseslandskabet, vil man finde besparelser for over 20 milliarder kroner siden 2015.
Det konkluderer en ny analyse fra Uddannelsesalliancen, skriver Berlingske.
I samarbejde med Arbejderbevægelsens Erhvervsråd har Uddannelsesalliancen kortlagt de indførte og besluttede besparelser på landets ungdomsuddannelser og de videregående uddannelser.
Analysen bygger blandt andet på tal fra Finansministeriet, Undervisningsministeriet samt Uddannelses- og Forskningsministeriet og omfatter alt fra gymnasier og erhvervsuddannelser til professionsuddannelser, erhvervsakademier og universiteter.
Først og fremmest indgår det omdiskuterede omprioriteringsbidrag fra 2015, der dækker over årlige besparelser på to procent.
Men også mere specifikke besparelser omkring blandt anet indkøb og taktsjusteringer er inkluderet.
Studerende er forargede over regeringenAkkumuleret skal der spares 21 milliarder kroner på undervisning og uddannelse fra 2016 og frem til og med 2022, skriver avisen.
Sana Mahin Doost, talsperson i Uddannelsesalliancen og tidligere forkvinde i Danske Studerendes Fællesråd, er "forarget" over tallene.
- Uddannelse er noget, der skal skabe vores alles fremtid.
Jeg kan ikke undgå at blive enormt forarget over, at vi har en regering, der prioriterer uddannelse så lidt, siger hun til Berlingske.
Læs også:Erhvervsskoler: Økonomisk ulykke er midlertidig bremsetNedskæringerne svækker uddannelseskvaliteten for både elever og studerende, siger ny formand for Danske Studerendes Fællesråd Johan Hedegaard Jørgensen i en pressemeddelelse:Læs også:Gymnasium råber vagt i gevær: Skal fyre mere end hver femte lærer- De her nedskæringer er ødelæggende for vores uddannelser (.
.
.
) Det har både konsekvenser for kvaliteten af de dimittender, der kommer ud på den anden side, og elevers og studerendes trivsel undervejs i uddannelserne, udtaler Johan Hedegaard Jørgensen.
Læs også:Danske uddannelser i samlet opråb: 'Stop de bevidstløse besparelser'Erkender store besparelserUddannelses- og forskningsminister Tommy Ahlers (V) erkender, at analysen blotlægger et "meget højt tal".
Han understreger samtidig, at man er nødt til at se tallene i forhold til, hvor mange penge, der er brugt på uddannelse i samme periode.
- Der taler om et meget stort beløb på et par hundrede milliarder kroner, og tager du SU med, taler vi 350 milliarder kroner, siger han til Berlingske.
/ritzau/FacebookTwitterKopier linkEmner:Tommy Ahlers (politiker)|Uddannelses- og Forskningsministeriet|Venstre|Uddannelse|Økonomi




https://www.dr.dk/nyheder/udland/trump-er-optimistisk-om-moderne-med-kina-om-handelskonflikten-det-gar-godt

UdlandTrump er optimistisk om møderne med Kina om handelskonflikten: Det går godtDer er optimisme at spore hos USA´s præsident Donald Trump inden de planlagte møder med Kina.
USA og Kina holder i denne måned møder om handelskonflikten mellem de to lande.
)01.
feb.
2019 kl.
01.
35 | opdateret 01.
feb.
2019 kl.
01.
38Bemærk: artiklen er mere end 30 dage gammelLæs opPræsident Donald Trump ser optimistisk på forhandlinger mellem USA og Kina på handelsfronten.
Kina er ivrig efter at lande en aftale, lyder meldingen fra den amerikanske præsident, i en række opslag på Twitter.
Læs også:Kinas økonomiske vækst falder til historisk lavt niveau- Møderne går godt, skriver præsidenten inden mødet.
En endelig aftale vil ikke efterlade "noget" uløst, når forhandlingerne er færdige, lyder det videre fra præsidenten.
Endnu ingen datoMen sådan en aftale kan kun blive til virkelighed, hvis han mødes med sit kinesiske modstykke, præsident Xi Jinping.
- Kina vil ikke have en stigning på toldafgifter, og de føler, at de vil levere bedre, hvis de indgår en aftale.
Det har de ret i, skriver Trump ifølge AFP.
Læs også:Usikkerhed om handelskrig giver USA-aktier hård lussingDet er endnu uvist, hvornår det angiveligt planlagte møde mellem de to ledere skal finde sted.
Men hvis de to nationer skal lande en aftale, så er det afgørende, at Kina åbner sit marked til amerikansk fabriksvirksomhed, landbrug og andre industrier.
- Uden det vil en aftale være uacceptabel, skrev Trump på Twitter ifølge Reuters.
Senere torsdag skal præsidenten efter planen mødes med den kinesiske vicepræsident, Liu He.
Våbenhvile i handelskrigenTrump og Xi Jinping blev i december enige om at give hinanden 90 dage til at forhandle sig frem til en fælles løsning.
På den måde ville de undgå en eskalering af det, der bliver kaldt handelskrigen mellem verdens to største økonomier.
Læs også:USA og Kina indgår våbenhvile i handelskrig: Godt nyt for danske virksomhederTrump har varslet toldstigninger på kinesiske varer, hvis de to lande ikke får løst deres handelsstrid inden den 2.
marts.
/ritzau/FacebookTwitterKopier linkEmner:Donald Trump (politiker)|Kina|Xi Jinping (politiker)|Twitter|USA




https://www.dr.dk/nyheder/indland/straffe-til-bandemedlemmer-er-vokset-med-knap-50-procent

BandekonfliktSe temaIndlandStraffe til bandemedlemmer er vokset med knap 50 procentSiden 2015 er bandemedlemmers fængselsstraffe steget med 48 procent.
Betjente og et medlem af Loyal to Familia (LFT) foran Københavns Byret mandag 9.
oktober 2017.
(Arkivfoto).
01.
feb.
2019 kl.
06.
13Bemærk: artiklen er mere end 30 dage gammelLæs opHårdkogte kriminelle bruger mindre tid på gaden og mere tid i de danske fængsler.
Således er fængselsstraffen til bandemedlemmer på et år steget gevaldigt ifølge tal fra Rigspolitiet.
Det er en udvikling, der glæder justitsminister Søren Pape Poulsen (K), der har haft strengere straffe som topprioritet.
- Banderne bliver presset, det bliver sværere at rekruttere, og der er mere tryghed på gaderne.
For når de sidder i fængsel, kan de ikke lave ballade, siger justitsministeren.
I 2018 blev der givet 1,26 års fængsel i gennemsnit per dømt bandemedlem.
I 2015 var tallet 0,85 år, hvilket betyder, at der er sket en stigning på 48 procent.
Ny lov øger straffenMed bandepakkerne er der indført en række strafskærpelser, der vurderes at have øget straffene betydeligt.
For eksempel er der mulighed for at forhøje straffen for bandemedlemmer med 50 procent.
Desuden er bandebestemmelsen udvidet til at omfatte kriminalitet, der kan fremkalde en konflikt.
Bestemmelserne er blandt andet blevet brugt, da et medlem af banden Loyal to Familia (LTF) i Københavns Byret i december sidste år blev idømt 20 års fængsel og udvisning for drabsforsøg.
Tre dage før faldt en historisk dom, hvor en eksrocker blev idømt 20 års fængsel for et drab ved Randers Regnskov i juledagene forrige år.
Læs også:Drab ved Randers Regnskov: 37-årig eksrocker får historisk dom- Vi har set nogle helt utrolige domme til LTF-medlemmer på 20 år og en del udvisningsdomme, som de her typer har respekt for, siger ministeren.
Kan skabe hårdere forbrydereLængere straffe er dog ikke udpræget positivt, siger Line Lerche Mørck, der er professor i forebyggelse af radikalisering og bandeinvolvering ved DPU, Aarhus Universitet.
- Hvis man bare propper dem ind og smider nøglen væk i lang tid - og det synes jeg er tendensen lige nu - så er vi med til at skabe endnu mere hårdkogte forbrydere.
- Forskning viser, at hvis vi skal have bedre mennesker ud, som ikke fortsætter bandekriminalitet, så er det et stort problem med længere fængselsstraffe, siger hun.
Ministeren er uenig.
- Vi har mange fængselsbetjente og folk i Kriminalforsorgen, der hellere end gerne vil være med til at resocialisere, men det kræver, at man selv vil.
- Jeg synes ikke, man skal have så ondt af de her mennesker.
De har valgt at være dybt kriminelle, men hvis de vil, skal vi som samfund nok står klar til at få dem ud på den anden side, siger justitsministeren.
Professoren mener, at der mangler forskning i, hvilke muligheder et bandemedlem eller en rocker har, når vedkommende tilbringer lang tid i fængsel og går ind i et exitprogram.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Kriminalitet|Organiseret kriminalitet|Kriminalforsorgen




https://www.dr.dk/nyheder/udland/usa-til-nordkorea-vis-os-hvor-mange-vaben-i-har

UdlandUSA til Nordkorea: Vis os hvor mange våben, I harHvis Nordkorea offentliggør sit våbenarsenal, vil USA tilbyde diplomatiske forbindelser og økonomisk støtteUSA's præsident, Donald Trump, (th.
) og Nordkoreas leder, Kim Jong-un, (tv) mødtes første gang i juni 2018.
Nu planlægger de et nyt møde i februar.
01.
feb.
2019 kl.
02.
40 | opdateret 01.
feb.
2019 kl.
02.
43Bemærk: artiklen er mere end 30 dage gammelLæs opHvis Nordkorea skal gøre sig forhåbninger om nogensinde at få diplomatiske forbindelser til USA, så skal landet offentliggøre en detaljeret opgørelse over dets våbenbeholdning.
Sådan lyder opfordringen fra en amerikansk forhandler.
Det skriver nyhedsbureauet AFP natten til fredag dansk tid.
Både diplomati og pengeForuden diplomatiske forbindelser er USA's præsident, Donald Trump, også villig til at yde økonomisk støtte til Nordkorea til gengæld for opgørelsen, oplyser forhandleren.
Udmeldingen kommer, mens USA og Nordkorea forbereder et nyt møde mellem Donald Trump og Nordkoreas leder, Kim Jong-un.
Fredag var en nordkoreansk delegation ifølge Reuters i Washington for at holde indledende samtaler om et nyt topmøde.
Læs også:USA: Nordkorea er stadig en 'ekstraordinær trussel'Nyt møde i februarLørdag meldte Trump ud, at USA og Nordkorea er blevet enige om, hvor et topmøde mellem de to lande skal finde sted i februar.
Vietnam har tilbudt at være vært for forhandlingerne.
Tid og sted for mødet er dog endnu ikke offentliggjort.
Præsident Trump forventer at kunne annoncere begge i begyndelsen af næste uge, fortalte han torsdag til journalister i Det Hvide Hus.
- Jeg tror, at de fleste af jer ved, hvor placeringen er.
Jeg tror ikke, at det er en stor hemmelighed, sagde Trump uden at fortælle nærmere.
Trump og Kim Jong-un mødtes første gang i juni 2018 i Singapore.
USA vil have Nordkorea til at arbejde for en atomafrustning på Den Koreanske Halvø.
På topmødet indvilgede Kim Jong-un i at samarbejde om det, men aftalen er blevet kritiseret for at være vagt formuleret og uden konkrete mål.
Læs også:Trump planlægger nyt møde med Kim Jong-unNordkorea er underlagt skrappe sanktioner vedtaget i FN's Sikkerhedsråd på grund af sit arsenal af atomvåben.
Det er blot få uger siden, at Kim Jong-un i sin nytårstale sendte en form for trussel afsted mod USA, som han vil have til at fjerne sanktionerne mod landet.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Udenrigspolitik




