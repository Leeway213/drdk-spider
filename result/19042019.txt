https://www.dr.dk/nyheder/viden/klima/klimaforskere-vil-bremse-voksende-befolkning-med-etbarnspolitik

KlimaKlimaforskere vil bremse voksende befolkning med etbarnspolitikEtbarnspolitik i Indien og flere lande i Afrika ville kunne hjælpe på verdens klimaproblemer, mener forskere.
Flere klimaforskere peger på Indien som et land, hvor det ud fra et klimamæssigt synspunkt ville være fornuftigt indføre etbarnspolitik.
(Arkivfoto) )19.
apr.
2019 kl.
21.
42Bemærk: artiklen er mere end 30 dage gammelLæs opKlodens voksende befolkning er det suverænt største klimaproblem, mener flere klima- og miljøeksperter, der foreslår at indføre etbarnspolitik i lande med rigtig mange unge for at komme udfordringen til livs.
Det skal ske, inden det stigende antal mennesker - efter deres mening - gør endnu mere skade.
Det skriver Jyllands-Posten.
Professor Jørgen E.
Olesen fra Aarhus Universitet foreslår en model på linje med den kinesiske, hvor det fra 1979 til 2015 kun var lovligt at få et barn.
- Problemstillingen er, at der bliver flere mennesker, og at vi bliver rigere, hvilket fører til stigende forbrug og udledning af CO2 og andre klimagasser.
- Så jo færre mennesker, der er til at øge forbruget, jo mindre vil problemet være, siger Jørgen E.
Olesen til Ritzau.
Han har i årevis været medlem af FN’s klimapanel, IPCC, og peger på Indien med godt 1,3 milliarder indbyggere som et land, hvor udviklingen er løbet løbsk.
Jørgen E.
Olesen mener, at billedet er det samme i en række lande i Afrika.
Indiens indbyggertal firdobletKlimaprofessor Eigil Kaas, Københavns Universitet, kalder overbefolkning for hovedproblemet for klimaet.
Han nævner også etbarnspolitik som en mulighed i flere lande.
- Jeg er fuldstændig enig i, at man bør indføre en begrænsning.
FN burde presse meget mere på, men det er svært, når der kommer noget religiøst ind over som prævention og abort, siger han til Jyllands-Posten.
Kaj Sand-Jensen, professor i ferskvandsøkologi ved Københavns Universitet, kalder overbefolkning for et tabu.
- Men det er helt afgørende at få gjort noget ved det, siger han til Jyllands-Posten.
Selv om det ifølge Kaj Sand-Jensen formentlig vil blive opfattet som et overgreb både kulturelt og religiøst, mener han, at det kan være en god idé at indføre en etbarnspolitik i et land som Indien, der har firdoblet indbyggertallet, siden landet blev selvstændigt i 1947.
/ritzau/FacebookTwitterKopier linkEmner:Københavns Universitet|Befolkning|Indien|Forenede Nationer|Forældre og børn




https://www.dr.dk/nyheder/vejret/langfredag-blev-aarets-hidtil-varmeste-dag-paaskeloerdag-kan-blive-endnu-varmere

VejretLangfredag blev årets hidtil varmeste dag - påskelørdag kan blive endnu varmereIsær Nordjylland har gode chancer for temperaturer over 20 grader i morgen.
Der blev sat foreløbig varmerekord i Tylstrup, ikke langt fra Blokhus, hvor dette strandbillede er taget.
Af Kasper Duncan Gram (Video)19.
apr.
2019 kl.
21.
05Bemærk: artiklen er mere end 30 dage gammelLæs opLangfredag bød på sol fra en skyfri himmel og lune temperaturer i det meste af landet.
I Tylstrup i Nordjylland lykkedes det endda at tangere 2019's foreløbige varmerekord på 20,1 graders varme, og det kan blive endnu varmere i morgen.
- Lørdag er mulighederne for 21 grader størst igen i Vendsyssel.
Men også i Midt- og Østjylland og København kan temperaturen komme derop, fordi østenvinden forsvinder, fortæller Søren Jacobsen, som er meteorolog på DR Vejret.
Påskesol over Østerbro i København  Tulipantræ i fuldt flor ved Koldingfjord  Træerne er sprunget ud i Nørreskoven i Vejle.
 Blå himmel og blikstille sø ved Juelsminde.
 De gule blomster står i flot kontrast til den blå himmel i Hadsten i dag.
 Rapsen står gul i Råde ved Haderslev.
1 / 6Påskesol over Østerbro i København 1 / 6Tulipantræ i fuldt flor ved Koldingfjord 2 / 6Træerne er sprunget ud i Nørreskoven i Vejle.
3 / 6Blå himmel og blikstille sø ved Juelsminde.
4 / 6De gule blomster står i flot kontrast til den blå himmel i Hadsten i dag.
5 / 6Rapsen står gul i Råde ved Haderslev.
6 / 6Varmen får frit spil i påskedageneDet lune forårsvejr fortsætter resten af påsken, fortæller Søren Jacobsen.
- Både lørdag og påskesøndag ser dejlige ud med svage vinde og temperaturer omkring de 20 grader.
Kurven begynder dog at knække på mandag:- 2.
påskedag frisker vinden op fra sydøst, og det sætter nok temperaturen et par grader ned, siger Søren Jacobsen.
April måneds højeste temperatur målt i Danmark var 28,6 grader i Holbæk den 27.
april 1993.
FacebookTwitterKopier linkEmner:Jylland|Vejret|København|Holbæk




https://www.dr.dk/nyheder/politik/udgifterne-til-indvandring-er-faldet-med-5-milliarder

PolitikUdgifterne til indvandring er faldet med 5 milliarderNye beregninger viser, at indvandringen bliver billigere, men koster 30 milliarder kroner årligt.
Finansminister Kristian Jensen er begejstret over ny rapport, der viser, at flere indvandrere kommer i arbejde i Danmark.
(Arkivfoto) 19.
apr.
2019 kl.
21.
11Bemærk: artiklen er mere end 30 dage gammelLæs opFlere ikkevestlige indvandrere er kommet i arbejde, og det er en af hovedårsagerne til, at udgifterne til indvandringen på et år er faldet med fem milliarder kroner.
Det viser Finansministeriets nye rapport med de seneste tal, skriver avisen Danmark.
- Det er et meget markant skifte, fortæller finansminister Kristian Jensen (V) til avisen og uddyber:- Det, der er positivt, og det, der er nyt, er, at det går den rigtige vej.
Vi har fået knækket kurven på udgifterne i forhold til ikkevestlig indvandring, og vi kan se, at vestlig indvandring giver et ekstra plus.
Tal fra 2016Det er tredje år i træk, at Finansministeriet regner på, hvad indvandringen koster Danmark – denne gang med seneste tal fra 2016.
Rapporten kan ifølge avisen Danmark først laves med et par års forsinkelse, da den bygger på omfattende datamateriale, som først er tilgængeligt på dette tidspunkt.
I 2016 kostede indvandrerne og deres efterkommere det danske samfund 30 milliarder kroner, hvor tallet i 2015 var 35 milliarder kroner.
Beregningerne omfatter både indvandrere og deres efterkommere, og samlet set afdækker rapporten omkring 719.
000 menneskers aftryk på statsfinanserne.
Groft sagt viser rapporten, hvad denne gruppe tjener ind til samfundet i form af skatteindtægter, og hvad de koster statskassen i udgifter til for eksempel overførselsindkomster, uddannelse, retssystemet og sundhedsvæsenet.
Var lige så lavt i 2014Selv om der er sket et fald i de samlede udgifter på fem milliarder kroner fra 2015 til 2016, er udgifterne et år forinden - i 2014 - lige så lave, som de var i 2016.
Finansministeren afviser dog, at han pumper sin begejstring op til noget, som den ikke kan bære.
- 2016-tallet er præget af, at der var kommet utrolig mange asylansøgere i 2015, og på trods af det er vi allerede nede på 30 milliarder kroner, svarer Kristian Jensen.
Han henviser til, at gruppen af ikkevestlige indvandrere og deres efterkommere steg med 51.
000 personer fra 2014 til 2016, og at det derfor i sig selv har kostet statskassen ekstra udgifter.
/ritzau/FacebookTwitterKopier linkEmner:Kristian Jensen (politiker)|Venstre|Befolkning|Økonomi|Finansministeriet




https://www.dr.dk/nyheder/udland/bitcoinhandler-risikerer-doedsstraf-opfoerte-uafhaengigt-hus-til-havs

UdlandBitcoinhandler risikerer dødsstraf: Opførte 'uafhængigt' hus til havsThailand mener, at manden truer landets suverænitet på grund af en bolig ud for landets kyst.
Sådan ser hjemmet i havet ud.
Det er et såkaldt seastead, et hjem på en platform i vandet.
Billedet stammer fra de thailandske immigrationsmyndigheder.
Af Emil Eller19.
apr.
2019 kl.
19.
20Bemærk: artiklen er mere end 30 dage gammelLæs opEn amerikansk bitcoinhandler og hans kæreste risikerer dødsstraf i Thailand.
Landets immigrationsmyndigheder hævder, at manden truer dets suverænitet.
Hele sagen skyldes et hjem til havs, som parret har opført og boet i, ud for byen Phukets kyst, skriver CNN.
Chad Elwartowski og Nadia Supranee Thepdet har opført hjemmet på en platform 22 kilometer fra kysten og promoveret det på de sociale medier.
Her ankommer myndighederne til Elwartowskis platform, der står tom.
Chad Elwartowski har også påstået, at det ikke falder under noget lands suverænitet.
En påstand, som de thailandske myndigheder afviser blankt.
Så sent som i går gentog Elwartowski, at han mener, at platformen ligger uden for Thailands territorie, og at intet land derfor havde styringen over ham.
Truer den nationale sikkerhedDet er netop de påstande, der har skaffet ham de thailandske myndigheder på nakken.
- Ved at hævde på de sociale medier, at de ejer et flydende hus, og at det ikke falder under noget lands suverænitet, kan de give andre samme fejlagtige opfattelse.
Det truer vores nationale sikkerhed, siger oberst Kataporn Kumthieng, der er chef for Phukets immigrationskontor ifølge CNN.
Derfor står de nu til at kunne få helt op til livstid i fængsel eller dødsstraf i Thailand.
Billeder viser, at de thailandske myndigheder har været massivt til stede ved platformen.
Men myndighederne oplyser, at de ikke ved, hvor parret befinder sig nu, og om de stadig er i Thailand.
Thailandske myndigheder på vej ud til platformen.
På fri fodFacebook-opdateringer fra Elwartowski så sent som i går samt en opdatering på hjemmesiden 'ocean.
builders' tyder på, at de to fortsat er på fri fod - men formentlig i skjul.
Ideen om denne type huse i havet kommer fra bevægelsen seasteading, hvor idéen er at oprette flydende samfund uafhængigt af lande og virksomheder.
En slags frihedsbevægelse, hvor mennesker kan teste nye typer samfund og ledelse.
En bevægelse, der blandt andet har haft stor tiltrækning på personer i miljøet omkring de såkaldte bitcoins, som Elwartowski altså også tilhører.
FacebookTwitterKopier linkEmner:Thailand|CNN|Facebook|Bitcoin




https://www.dr.dk/sporten/fodbold/superliga/ob-redder-point-dybt-inde-i-overtiden-mod-fcn

SuperligaOB redder point dybt inde i overtiden mod FCNOB var bagud 0-2 hjemme mod FC Nordsjælland efter 88 minutter, men fik reddet 2-2 hjem med to sene mål.
19.
apr.
2019 kl.
20.
33Bemærk: artiklen er mere end 30 dage gammelLæs opOB var på vej mod et hjemmebanenederlag til FC Nordsjælland i Superligaens mesterskabsslutspil, men på to sene mål fik fynboerne reddet det ene point.
Med et mål på straffespark i det sjette minut af tillægstiden sørgede Bashkim Kadrii for, at kampen sluttede 2-2.
FC Nordsjælland kom ellers foran 2-0 i det 87.
minut ved Andreas Skov Olsen, men to minutter senere reducerede netop indskiftede Rasmus Festersen og bragte spændingen tilbage i opgøret.
OB nåede at heade bolden på overliggeren i den hektiske slutfase mod det unge FCN-mandskab.
Mikkel Damsgaard gjorde det til 1-0 for FC Nordsjælland.
Til sidst blokerede nordmanden Ulrik Yttergård Jenssen bolden med hånden, og det udløste et straffespark.
Kadrii var sikkerheden selv og skaffede det ene point til OB, som dog stadig ikke har vundet i mesterskabsslutspillet efter fire kampe.
Forud for den dramatiske afslutning havde de to hold spillet en jævnbyrdig kamp med muligheder i begge ender.
I første halvleg fik de nordsjællandske gæster blandt andet gode muligheder til Andreas Skov Olsen og Godsway Donyoh, men begge muligheder blev reddet af Sten Grytebust i OB-målet.
Ti minutter inde i anden halvleg tog gæsterne fra Nordsjælland så føringen, da angriber Mikkel Damsgaard helt fri kunne sende indlægget fra wingback Mads Valentin Pedersen i mål.
I superligatabellen ligger OB nummer fire og har et point op til formstærke Esbjerg på tredjepladsen.
FC Nordsjælland ligger nummer seks med seks point op til Esbjerg.
/ritzau/FacebookTwitterKopier linkEmner:FC Nordsjælland|Godsway Donyoh (fodboldspiller)|Odense Boldklub|Fodbold|Esbjerg




https://www.dr.dk/nyheder/udland/amerikansk-par-far-livstid-torturere-deres-born-i-raedslernes-hus

13 børn holdt fangetSe temaUdlandAmerikansk par får livstid for at torturere deres børn i 'rædslernes hus'Et par fra USA fik fredag deres straf efter tidligere at have indrømmet at have tortureret 12 af deres børn.
Naboer satte balloner op ved hjemmet, efter at et af børnene for over et år siden stak af og ringede til politiet.
19.
apr.
2019 kl.
19.
56 | opdateret 19.
apr.
2019 kl.
21.
16Bemærk: artiklen er mere end 30 dage gammelLæs opEt par fra den amerikanske delstat Californien er fredag blevet idømt fængsel på livstid for at have misbrugt og tortureret deres børn.
Manden og kvinden har tidligere erklæret sig skyldige i at have misbrugt og tortureret 12 af deres 13 børn i årevis.
Ved strafudmålingen i dag blev de altså idømt livstid med mulighed for prøveløsladelse efter 25 år.
Den gruopvækkende sag har vakt opsigt i USA og er flere steder blevet døbt "house of horrors" ("rædslernes hus", red.
).
Læs også:Børn var lænket med hængelåse i 'hjemmeskole': De ved ikke hvad politi eller medicin erDet dømte par blev anholdt i januar 2018, da dets 17-årige datter ringede til politiet efter at være flygtet fra familiens hjem sydøst for Los Angeles.
Børnene, der var mellem to og 29 år gamle på daværende tidspunkt, var voldsomt undervægtige og havde ikke været i bad i månedsvis.
Deres hjem lugtede voldsomt af menneskelige efterladenskaber.
Elsker stadig deres forældreFlere af børnene udtalte sig for første gang fredag i forbindelse med strafudmålingen.
Blandt dem var en af parrets døtre.
- Mit liv har måske været dårligt, men det har gjort mig stærk.
Jeg har kæmpet for at blive den person, jeg er.
- Jeg så, hvordan min far ændrede min mor.
De var også lige ved at ændre mig, men det gik op for mig, hvad der var ved at ske.
Jeg er en kriger, jeg er stærk, og jeg skyder gennem livet som en raket, siger datteren.
Flere af børnene gav udtryk for, at de stadig elsker deres forældre.
Da politiet fandt børnene i 2018, var mange af dem stoppet med at vokse.
Børnene beskrev også, hvordan de var blevet slået, sultet og sat ind i bure.
Børnene levede så isoleret i deres hjem, at nogle af dem end ikke var klar over politiets rolle, da det dukkede op hos dem.
To piger på 11 og 14 år var blevet løsladt fra deres lænker, kort før politiet ankom til hjemmet.
En 22-årig søn var dog fortsat lænket.
/ritzau/APFacebookTwitterKopier linkEmner:Tortur|USA|Kriminalitet|Californien|Politi




https://www.dr.dk/nyheder/kultur/successerien-stranger-things-skal-i-retten-anklaget-plagiat

KulturSuccesserien 'Stranger Things' skal i retten: Anklaget for plagiatEn filminstruktør påstår, at skaberne af 'Stranger Things' har stjålet idéen fra ham.
Tredje sæson af Netflix-succesen Stranger Things udkommer til sommer.
Af Sally Frydenlund Larsen19.
apr.
2019 kl.
20.
21Bemærk: artiklen er mere end 30 dage gammelLæs opDe to brødre Matt og Ross Duffer var relativt ukendte, før de fik enorm succes med Netflix-serien 'Stranger Things'.
Serien har med sine monstre, konspirationer og børn med overnaturlige evner og blødende næser tryllebundet serie-fans verden over.
Men er succesen for god til at være sand?
Det mener filminstruktøren Charlie Kessler, som påstår, at de to brødre har stjålet idéen fra ham, da de mødtes på Tribeca Film Festival i 2014.
- Charlie Kessler hævder at han mødte Duffers, dengang to unge filmskabere, som Kessler aldrig havde hørt om, og sludrede med dem i ti til femten minutter, skriver Kesslers advokat til mediet The Hollywood Reporter.
Brødrene Ross Duffer og Matt Duffer arbejder side om side på Stranger Things.
Har ikke diskuteret med KesslerAllerede i april 2018 sagsøgte Charlie Kessler brødrene Duffer for at have stjålet den idé, som hans kortfilm 'Montauk' fra 2012 er baseret på.
Den handler også om overnaturlige og hemmelige regeringsprojekter.
Siden da har både Duffer-brødrene og Netflix arbejdet på at få søgsmålet trukket tilbage, men onsdag satte en dommer i Los Angeles' byret for alvor en stopper for det forsøg.
Det er nemlig ikke lykkedes 'Stranger Things'-duoen at overbevise retten om, at de ikke har plagieret Charlie Kesslers kortfilm.
Sagen skal nu behandles i en retssag i begyndelsen af maj.
Billede fra traileren til næste sæson af Stranger Things.
Brødrene har hele tiden stået fast på, at de selv har fundet på idéen bag hit-serien.
- Duffer-brødrene har hverken set Kesslers kortfilm eller diskuteret noget projekt med ham.
Dette er blot et forsøg på at tjene penge på andre menneskers kreativitet og hårdt arbejde, sagde brødrenes advokat, Alex Kohner, til Vanity Fair sidste år.
Netflix udtalte efter onsdagens afgørelse, at de støtter Duffer-brødrene.
- Denne sag har ingen berettigelse, og det ser vi frem til at få bekræftet af en komplet gennemgang af de faktiske omstændigheder i retten, siger en Netflix-talsmand til The Hollywood Report.
Tredje sæson af 'Stranger Things' kan ses på Netflix i juli.
FacebookTwitterKopier linkEmner:Netflix|Kriminalitet|Tyverier|Los Angeles




https://www.dr.dk/sporten/fodbold/superliga/randers-nedlaegger-hobro-anden-gang-paa-en-uge

SuperligaRanders nedlægger Hobro for anden gang på en ugeRanders slog for anden gang på under en uge Hobro - denne gang med 1-0 på mål af Emil Riis.
19.
apr.
2019 kl.
18.
40Bemærk: artiklen er mere end 30 dage gammelLæs opRanders FC vandt fredag eftermiddag med 1-0 over Hobro i en superligakamp, der for alvor livede op chancemæssigt efter pausen.
Trods store tilbud i begge ender blev der på mystisk vis kun scoret en enkelt gang i kampen.
Hjemmeholdets spillere virkede komfortable i første halvleg, mens gæsterne kom bedre med efter pausen.
Til sidst burde Hobro ret beset have udlignet.
Randers sætter sig med sejren solidt på nedrykningspulje 2's førsteplads.
Hobro ligger derimod sidst - fem point efter Vendsyssel.
Det tvinger Hobro til at vinde de sidste to kampe, hvis holdet skal gøre sig forhåbning om at undgå at spille om direkte nedrykning mod taberen af den anden nedrykningspulje.
Randers FCs Emil Riis Jakobsen blev matchvinder.
Fredagens kamp var blot seks minutter gammel, da Emil Riis bragte hjemmeholdet foran på en friløber.
Angriberen var for hurtig for Hobros midterforsvar og sparkede let bolden i mål.
Hobro-holdet var aldeles anonymt i første halvleg.
Tættest på et mål var gæsterne, da Kasper Enghardt ikke var langt fra at dreje et indlæg i eget mål.
Både efter 24 og 35 minutter burde hjemmeholdets angriber Marvin Egho have fordoblet føringen.
I første omgang høvlede han bolden langt over mål, mens han i andet forsøg headede over fra tæt hold.
Også i anden halvleg kom Randers bedst ud.
Både Johnny Thomsen og Marvin Egho havde, blandt flere andre Randers-spillere, store chancer.
Peter Sørensen, cheftræner for Hobro.
Først da stadionuret rundede en time, vågnede Hobro en smule.
I løbet af en periode på ti minutter havde holdet flere gode muligheder for at udligne.
Hobros venstre side med Mathias Haarup og Edgar Babayan manglede dog den sidste skarphed.
Indskiftede Benjamin Stokke burde have afgjort kampen til hjemmeholdets fordel med et kvarter igen, men Jesper Rask reddede flot i Hobro-målet.
Hobro udnyttede i det sidste kvarter den spinkle føring til at presse Randers i bund.
Tættest på var angriber Sebastian Grønning med hovedet flere gange.
Randers tager i næste spillerunde imod AaB.
Hobro spiller ligeledes hjemme, når Vendsyssel kommer på besøg.
/ritzau/FacebookTwitterKopier linkEmner:Hobro|Randers|Fodbold|AaB|Randers FC




https://www.dr.dk/sporten/volleyball/gentoftes-volleyball-herrer-taet-ny-dm-triumf

VolleyballGentoftes volleyball-herrer tæt ny DM-triumfHvidovre var chanceløse i anden finalekamp mod de forsvarende danske mestre.
Af Kasper Aleksander Thrane19.
apr.
2019 kl.
19.
03Bemærk: artiklen er mere end 30 dage gammelLæs opGentofte Volleys herrer er tæt på at kunne kalde sig danske mestre i volleyball for fjerde gang på fem år.
Fredag besejrede holdet Hvidovre med overbevisende 3-0 i sæt og bragte sig foran med 2-0 i kampe, hvor der spilles bedst af fem.
Hvidovre fulgte godt med i første sæt, som Gentofte dog trak sig sejrrigt ud af med cifrene 25-22, men i de to efterfølgende var der klasseforskel, og begge lød på cifrene 25-15 til de forsvarende mestre.
Næste kamp spilles i Gentofte på tirsdag, og den kan altså blive den sidste i finaleserien, såfremt Gentofte vinder.
FacebookTwitterKopier linkEmner:Gentofte|Hvidovre|Volleyball




https://www.dr.dk/nyheder/indland/seks-biler-blev-odelagt-ved-eksplosion-i-greve

IndlandSeks biler blev ødelagt ved eksplosion i GreveEn håndgranat formodes at være årsag til en sprængning på en parkeringsplads i Greve i nat.
Politiets opfattelse er, at der er tale om et internt opgør mellem folk i det kriminelle miljø i området.
Arkivfoto.
19.
apr.
2019 kl.
18.
26Bemærk: artiklen er mere end 30 dage gammelLæs opSeks biler blev ødelagt ved en sprængning i Greve syd for København natten til fredag.
Politiet formoder, at det var en håndgranat, der førte til, at bilerne fik ødelagt ruder og bildæk.
Det oplyser Midt- og Vestsjællands Politi i en pressemeddelelse.
Sprængningen skete på en parkeringsplads i boligområdet Gersagerparken i Greve omkring klokken 02.
00 natten til fredag, hvor der lød et højt brag.
Politiet fik anmeldelsen klokken 04.
19.
I løbet af fredag har politiet undersøgt hændelsen med hjælp fra kriminalteknikere, bomberyddere og sprængstofhunde.
Internt opgør i det kriminelle miljøPolitiets opfattelse er, at der er tale om et internt opgør mellem folk i det kriminelle miljø.
- Vi har undersøgt de biler, der har stået tættest på sprængningsstedet, og det er brugerne af de biler, vi har kigget nærmere på.
- Derfor tror vi, at det er en konflikt mellem en af bruger af bilerne og deres modstandere, siger Martin Bjerregaard, kommunikationsmedarbejder ved Midt- og Vestsjællands Politi.
Midt- og Vestsjællands Politi har på nuværende tidspunkt intet belæg for at knytte sprængningen i Greve sammen med hverken fundet af en håndgranat på Blågårds Plads forleden.
Sagen menes heller ikke at have forbindelse til nogle af de ransagninger, som Københavns og Vestegnens Politi udførte med blandt andet bomberyddere i går.
- Vi har behandlet det meget lokalt og konkret, så vi har ingen mistanker til at knytte det videre sammen, siger Martin Bjerregaard.
Ingen personer kom til skade i forbindelse med sprængningen.
/DR Nyheder/FacebookTwitterKopier linkEmner:Midt- og Vestsjællands Politi|Greve|København|Politi|Biler




https://www.dr.dk/nyheder/udland/180000-berusede-bier-overlever-notre-dame-brand

Udland180.
000 berusede bier overlever Notre Dame-brandEn gruppe bier, der bor i Notre Dame, formåede at overleve den voldsomme brand.
180.
000 bier har siden 2013 holdt til under Notre Dames tag.
Mange frygtede, at de omkom i mandagens store brand.
19.
apr.
2019 kl.
18.
55Bemærk: artiklen er mere end 30 dage gammelLæs opStik imod alle forventninger er det lykkedes for omkring 180.
000 bier at overleve mandagens store brand i den franske katedral Notre Dame.
Bierne har været bosat under Notre Dames tag siden 2013.
Da katedralens tag mandag stod i flammer, så det derfor ud til, at bierne måtte lade livet.
Men de slap med livet i behold, og det skyldes blandt andet, at kuldioxiden fra røgen ikke påvirker bier ligesom mennesker.
- I stedet for at dræbe dem, så gør kuldioxiden dem berusede og får dem til at sove, siger biavleren Nicolas Geant.
Han har været ansvarlig for bikuberne i Notre Dame, siden de blev indsat for at vende udviklingen med et faldende antal bier i Paris.
- Det er en stor dag.
Jeg er så lettet.
Jeg kan se på satellitbilleder, at de tre bikuber ikke er brændt, lyder det fra biavleren.
Bier kan ikke indånde røgBier har ikke lunger, og de kan derfor ikke dø af at indånde røg - i stedet bliver de bragt i en form for bedøvet tilstand.
Biavlere bruger derfor typisk også røg til at berolige bierne, hvis de skal have adgang til deres bikuber.
Bierne har boet i katedralen siden 2013.
Notre Dames bier er europæiske bier.
De er blandt andet kendetegnet ved, at de altid - også når de mærker fare - bliver hos deres dronning.
- Når bierne føler, der er fare på færde, propper de sig med honning og beskytter deres dronning, der ikke flytter sig, siger Nicolas Geant.
Notre Dame brød i brand sidst på dagen mandag den 15.
april.
Katedralen er et af de mest kendte vartegn i den franske hovedstad, Paris.
Katedralen tog knap 200 år at opføre og stod færdig i år 1345.
Den har dermed overlevet store omvæltninger i det franske samfund.
Det lykkedes for brandfolk at få slukket branden i tide, til at man kunne redde store dele af den ikoniske katedral.
/ritzau/APFacebookTwitterKopier linkEmner:Insekter|Brande|Landbrug|Paris




https://www.dr.dk/nyheder/udland/handlede-trump-ulovligt-her-er-fem-centrale-nedslag-i-rusland-undersoegelsen

Rusland-undersøgelseSe temaUdlandHandlede Trump ulovligt?
Her er fem centrale nedslag i Rusland-undersøgelsenDet fremgår blandt andet af den 448 sider lange rapport, at Donald Trump forsøgte at få Robert Mueller fyret.
Donald Trump udråbte hurtigt sig selv som vinder, efter rapporten blev offentliggjort.
Af Sally Frydenlund Larsen19.
apr.
2019 kl.
18.
15Bemærk: artiklen er mere end 30 dage gammelLæs opI går blev specialanklager Robert Muellers undersøgelse af Ruslands indblanding i 2016-valgkampen endelig tilgængelig.
Præsident Donald Trump var hurtig til at fejre, hvad han kaldte rapportens "frifindelse" af ham, men den udlægning er alle ikke enige i.
Rapporten er 448 sider lang og kan læses her.
Hvis du ikke har tid til at gnave dig igennem alle 448 sider, samler DR Nyheder her fem vigtige nedslag:Kan ikke konkludere, om Trump handlede ulovligt'Game over', står der i et kreativt tweet, som præsidenten lagde op på Twitter, da rapporten kom ud.
Af rapporten fremgår det, at specialanklager Robert Mueller ikke har fundet klare beviser for en direkte kriminel sammensværgelse mellem Trump, hans folk og Rusland.
Derfor er Donald Trump heller ikke blevet sigtet for lovovertrædelser som følge af undersøgelsen.
Men samtidig fremgår det også, at rapporten ikke kan frifinde præsidenten fuldstændig.
- Selvom denne rapport ikke konkluderer, at præsidenten begik en forbrydelse, frifinder den ham heller ikke, står der i rapporten.
Modtagelig over for russiske tilbudPræsident Donald Trumps stab var i nogen grad modtagelig over for russernes indblanding.
(Foto: Ting Shen Xinhua / eyevine © Xinhua News Agency / eyevine.
All Rights Reserved.
)Rapportens helt centrale undersøgelsespunkt har været, om Rusland påvirkede valgkampen mellem Donald Trump og Hillary Clinton i 2016 - og i så fald, om Trump eller hans kampagnestab i en eller anden grad samarbejdede med russerne.
Rapporten konkluderer, at russerne blandede sig:- Disse forbindelser omfattede russiske tilbud om hjælp til kampagnen.
I nogle tilfælde var kampagnen modtagelig over for tilbuddet, mens kampagnens embedsmænd i andre tilfælde skød det væk.
Trump frygtede undersøgelseEn passage fra rapporten viser, at Trump troede, at rapporten ville blive enden på hans præsidentskab.
Da Donald Trump hørte om undersøgelsen, reagerede han med forfærdelse og gav udtryk for, at det ville blive enden på hans præsidentskab.
Det fremgår af rapporten:- Præsidenten faldt tilbage i sin stol og sagde: "Åh, Gud.
Dette er forfærdeligt.
Dette er slutningen af mit præsidentskab.
Jeg er fucked", sagde han og tilføjede:- Alle fortæller mig, at hvis du får en af disse uafhængige undersøgelser, så ødelægger det dit formandskab.
Det tager år efter år, og jeg vil ikke være i stand til at gøre noget.
Det her er det værste, der nogensinde er sket for mig.
Forsøgte at fyre MuellerTidligere Don McGahn nægtede at følge Trumps ordrer om at fyre Mueller.
Flere mener, at konsekvenserne havde været enorme for Trump, hvis McGahn havde fyret Mueller.
Der har været stor interesse for, om rapporten rummede beviser på, at Donald Trump forsøgte at obstruere eller påvirke Robert Muellers undersøgelse.
Justitsminister William Barr konkluderede i går, at det ikke var tilfældet, men flere ting i rapporten peger i en anden retning.
For eksempel forsøgte Donald Trump at få en advokat fra Det Hvide Hus, Don McGahn, til at fyre Mueller.
Han nægtede, fremgår det af rapporten.
- Præsidenten ringede hjem til McGahn og instruerede ham i at ringe til den fungerende justitsminister og sige, at den særlige rådgiver havde interessekonflikter og skulle fjernes, står der i rapporten.
Trumps medarbejdere stoppede hamRobert Mueller har brugt 22 måneder på rapporten.
Robert Muellers rapport vurderer også, hvorfor det ikke lykkedes Donald Trump at påvirke undersøgelsen.
Det skyldtes hans medarbejdere:- Præsidentens bestræbelser på at påvirke undersøgelsen mislykkedes for det meste, men det skyldtes hovedsageligt, at de personer, der omringede præsidenten, afviste at udføre ordrer.
Disse fem punkter fremgår af den udgave af rapporten, som ligger offentligt tilgængelig, men som er fyldt med sorte overstregninger udført af justitsministeriet.
Men måske vil flere detaljer se dagens lys.
I dag erklærede Demokraterne nemlig, at de stævner justitsministeriet for at få adgang til den fulde rapport.
FacebookTwitterKopier linkEmner:Donald Trump (politiker)|Hillary Clinton (politiker)|Rusland|Anklagemyndigheden|Kriminalitet




https://www.dr.dk/nyheder/udland/video-engangsplast-og-oeremaerket-barsel-saa-meget-betyder-eu-i-din-hverdag

UdlandVIDEO Engangsplast og øremærket barsel: Så meget betyder EU i din hverdagHvor meget bestemmer Europa-Parlamentet egentlig?
Af Louise Brodthagen Jensen19.
apr.
2019 kl.
16.
30Bemærk: artiklen er mere end 30 dage gammelLæs opEt forbud mod engangsplast, en mindre mobilregning, når du rejser rundt i Europa, og kontrol med af vores fødevarer er kun nogle af de ting, der bliver besluttet et stykke væk fra Danmark.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Ikke desto mindre har beslutninger som dem - og mange andre - betydelig indflydelse på vores hverdag: Men hvad de færreste formentlig ved og måske endda bekymrer sig om, er, hvem der tager beslutningern og hvorfor.
For når der er valg til Europa-Parlamentet har danskerne - som mange andre europæere - det med ikke at være helt så engagerede som ved de nationale valg.
Ved de seneste valg har stemmeprocenten i Europa ligget på omkring 43 procent, herhjemme lå den dog lidt højere, nemlig på 56,32 procent.
I videoen herover kan du blive lidt klogere på, hvordan Europa-Parlamentet fungerer.
FacebookTwitterKopier linkEmner:Europa-Parlamentet|EU|EU-forhold




https://www.dr.dk/nyheder/regionale/nordjylland/flere-kommuner-har-ikke-teleslynger-i-byraadssalen-dyrt-installere

NordjyllandFlere kommuner har ikke teleslynger i byrådssalen: 'For dyrt at installere'Høreforening kritiserer kommuner for ikke at have teleslynger til rådighed.
Omkring 800.
000 danskere menes at være have nedsat hørelse.
Bruger de høreapparat kan de have stor glæde af teleslynge-anlæg.
(© colourbox)Af Søren K Nielsen19.
apr.
2019 kl.
17.
10Bemærk: artiklen er mere end 30 dage gammelLæs opHørehandicappede vil gerne deltage i byrådsmøder eller andre politiske møder, men de kan ikke høre, hvad der bliver sagt.
Flere kommuner har nemlig ikke teleslynger til rådighed.
Kritikken kommer fra Høreforeningen, hvor det er et velkendt problem, siger formand Majbritt Tobberup.
Teleslynger er nødvendige, hvis hørehæmmede skal kunne deltage i den politiske debatMAJBRITT TOBBERUP, FORMAND FOR HØREFORENINGEN- For at kunne følge med i den politiske debat og være en del af demokratiet, har vi brug for teleslynger, så man har mulighed for at følge med, siger hun.
På Læsø har man eksempelvis ikke teleslynge i byrådssalen.
Det har været for dyrt at installere, lyder forklaringen fra borgmester Karsten Nielsen fra Dansk Folkeparti.
- Men jeg kan da godt se, at det er en udfordring, som vi måske er nødt til at tage op til genovervejelse, erkender han.
Man bliver som hørehæmmet afhængig af foreksempel Facebook som informationskanal, men det er  sjældent særligt lødigt, mener Hanne Andersson.
For Hanne Andersson, der er hørehandicappet og bor på Læsø, er det til stor ærgelse.
- Det forhindrer mig i at deltage i den demokratiske proces.
Man er jo ikke dum, fordi man ikke kan høre, men det virker fordummende.
Jeg har måttet gå fra møder flere gange i frustration og kan se, at flere andre høreapparatsbrugere er i samme situation som mig, skriver hun i en mail til DR Nyheder.
Ved ikke hvordan en teleslynge tændesMajbritt Tobberup fra Høreforeningen roser de kommuner, der har investeret i teleslynger, men desværre er der alt for få ansatte, der kan finde ud af at servicere dem eller ved, hvordan man tænder dem, mener hun.
- Og det er jo rigtig ærgerligt, når de nu endelig har investeret i hjælpemidlet.
Høreforeningen opfordrer partier og arrangører af arrangementer i forbindelse med det kommende valg til at have fokus på de hørehæmmedes udfordringer.
FacebookTwitterKopier linkEmner:Karsten Nielsen (politiker)|Høreforeningen|Læsø|Dansk Folkeparti|Lokalpolitik




https://www.dr.dk/nyheder/regionale/sjaelland/niels-saelger-til-samlere-efter-25-aar-er-magic-cards-og-videobaand

SjællandNiels sælger til samlere: 'Efter 25 år er Magic Cards og videobånd stadig på mode'I 40 år har Niels Hartmann solgt alt fra frimærker til spillekort.
Af Lis Vibeke Læsøe Olsen og Julie Würtz19.
apr.
2019 kl.
16.
35Bemærk: artiklen er mere end 30 dage gammelLæs opDe gamle vinylplader i vinduesudstillingen fanger straks blikket, når man passerer Jernbanegade 33 i Nykøbing Falster.
Og træder man indenfor, adskiller butikken, Hundehuset, sig også straks fra de andre butikker i gågaden.
Fra gulv til loft fylder stakke af gamle blade, bøger og vinyler, mens små plastikfigurer hænger i loftet for at pynte samlerbutikken.
Det hele startede egentlig med frimærker og en møntsamling.
Senere blev det bøger og blade, og i dag rummer butikken alt mellem himmel og jord inden for bøger, bånd, vinyler, figurer og spillekort.
- Når man har en forretning med så mange ting, skal man selv have samlet på næsten det hele for at forstå, hvad kunderne kommer og spørger til.
Jeg har selv været hele turen rundt.
Jeg har samlet frimærker, postkort, vinyler, VHS-bånd og tegneserier, fortæller indehaveren af Hundehuset, Niels Hartmann, der har 40 års jubilæum her i midten af april.
Hundehuset er stakket fra gulv til loft med forskellige figurer og samleobjekter.
- Det startede i sin tid for fyrre år siden som en frimærkehandel med mønter og et antikvariat med brugte bøger og blade.
Senere udvidede vi til også at have vinyler og LP-plader.
Senere kom CD’erne, og så gled vinylerne ud, og videobåndene kom ind, fortæller Niels Hartmann.
1 / 11I et af de mange bunker med blade, dukker der et Anders And-blad op fra 1968.
Bladet vækker minder hos Niels Hartmann.
- Jeg kan selv huske det her blad, lyder det begejstret fra antikvaren.
2 / 11- Der er mange ældre mennesker, som kommer ind med dollartegn i øjnene, fordi de har en god pladesamling med.
De har hørt, at vinyler er det helt store, så nu vil de gerne sælge deres vinyler.
Så må jeg mange gange skuffe dem og sige, der er gang i vinyler og kassettebånd, men at det er den hårde rock, der er penge i, fortæller Niels Hartmann.
3 / 11- Her er ordet nørd ikke et skældsord, lyder det fra Niels Hartmann, der oplever mange nørder besøge sin butik.
4 / 11- Udover bøger er der også videobånd.
Folk tror, det er helt slut, og det er det teoretisk set også.
Der er dog videobånd, som har en rigtig god pris, fordi de netop ikke er udkommet på DVD.
Så sent som i dag har jeg sendt to VHS-bånd til USA.
Og det var ovenikøbet to danske film, fortæller Niels Hartmann.
5 / 11- De her skal koste 100 kroner.
Normalt gør jeg ikke så meget i figurer, men når de hører til de blade og tegneserier, jeg sælger, så tager jeg dem ind i butikken, fortæller Niels Hartmann.
6 / 11- Der var en knægt, der kom ind en dag i en gammel postjakke.
Jeg spurgte ham, om han ikke ville sælge den.
Det ville han gerne.
Så jeg købte postjakken, og den har hængt der lige siden.
Men der kommer nok én en dag, der siger: "Nej en gammel rød postjakke.
Den er da sjov".
7 / 11Kassettebåndene er også ved at få et comeback.
Niels Hartmann sælger kassettebånd mindst en gang i ugen.
Vinylerne sælger han dog dagligt i butikken og på nettet.
8 / 11- For 25 år siden kom et par unge mennesker ind min forretning.
De spurgte efter nogle spillekort, Magic Cards.
Det anede jeg intet om.
Der kom flere efterfølgende og spurgte efter det samme emne, så jeg tænkte, at der måtte være et behov for det.
Jeg bestilte nogen hjem, og på ingen tid var der udsolgt.
Det blev en 'big business'.
Det boostede forretningen, så jeg kunne leve af det.
9 / 11Ifølge Niels Hartmann gentager historien sig ligesom mode, når der er tale om vinyler.
Men når gælder de små spillekort, Magic Cards, så er meldingen klar:   - Anders And bliver aldrig umoderne, og det er det samme med kortene.
De er kommet for at blive, siger Niels Hartmann.
I dag er flere af de gamle spillekort også mange penge værd.
På verdensplan kan de helt sjældne kort sælges til 50.
000 kroner af stykket.
10 / 11- Jeg kan ikke spå om fremtiden, men CD’er er digitalmusik, og digital musik kan du i dag downloade på Spotify, så jeg har min tvivl, om det vil sælge i fremtiden.
Folk efterspørger den analoge lyd, som man kan finde på LP’er, vinyler og kassettebånd, og det har CD’erne ikke.
11 / 11FacebookTwitterKopier linkEmner:Detailhandel|Nykøbing Falster




https://www.dr.dk/nyheder/udland/born-af-dod-kriger-er-taettere-pa-komme-fra-irak-til-sverige

UdlandBørn af død IS-kriger er tættere på at komme fra Irak til SverigeNorske Michael Skråmo og hans kone blev tidligere på året dræbt i Syrien, mens han kæmpede for IS.
Børnene til moren blev dræbt i januar, og Michael Skråmo blev dræbt i kamp i marts.
Arkivfoto.
19.
apr.
2019 kl.
15.
42Bemærk: artiklen er mere end 30 dage gammelLæs opSyv børn af den afdøde svensk-norske IS-kriger Michael Skråmo er tættere på at komme til Sverige fra Syrien.
Det oplyser børnenes morfar, Patricio Galvez, til svensk TV4.
Ifølge Galvez har de kurdiske myndigheder givet klart signal til, at børnene kan bringes til det svenske konsulat i Erbil i Irak.
- Dette er fantastisk.
Det er en enorm lettelse, siger Patricio Galvez til TV4.
Sagen så sin begyndelse, da Skråmo sammen med sin svenske kone og dengang fire børn rejste til Syrien i 2014, hvor de sluttede sig til IS.
Siden fik parret yderligere tre børn.
Men i januar i år blev konen dræbt, mens Skråmo døde i kamp i marts.
Det gjorde de syv børn i alderen et til otte år forældreløse.
Morfaren har siden begyndelsen af april forsøgt at få børnene til Sverige.
De norske myndigheder har ikke ønsket at kommentere sagen om Skråmos børn direkte.
Myndighederne oplyser derimod, at det ikke finder det aktuelt at hente norske borgere - heller ikke børn - hjem fra IS-lejre i Syrien.
- Ud fra det vi ved, er Skråmos børn ikke norske borgere.
Af hensyn til tavshedspligten kan vi ikke udtale os yderligere om enkeltsager, udtalte Audun Halvorsen, statssekretær i Norges udenrigsministerium, i sidste uge.
/ritzau/NTBFacebookTwitterKopier linkEmner:Islamisk Stat|Syrien|Sverige|Irak|Norge




https://www.dr.dk/nyheder/udland/brandbomber-og-skud-foeg-i-londonderrys-gader-talentfuld-journalist-draebt

UdlandBrandbomber og skud føg i Londonderrys gader: Talentfuld journalist dræbtPolitiet efterforsker den 29-årige Lyra Mckees død som terror.
Journalist Lyra McKee var 29 år gammel, men blev allerede set som en af Nordirlands mest fremtrædende undersøgende journalister.
Af Sally Frydenlund Larsen19.
apr.
2019 kl.
15.
47Bemærk: artiklen er mere end 30 dage gammelLæs op'Derry her til aften.
Fuldkommen vanvid'.
Sådan skrev Lyra McKee på sin Twitterprofil sent i går aftes over et sløret fotografi af politikøretøjer med en sort røgsøjle i baggrunden.
Den 29-årige journalist havde egentlig fri fra arbejde, men kunne ikke holde sig væk fra gaden, da hun hørte rapporter om voldelige optøjer i den nordirske by Londonderry.
Sammenstødene mellem politi og hætteklædte gerningsmænd eskalerede, da op mod 50 brandbomber blev kastet og skud blev affyret til højre og venstre.
Et af de skud ramte og dræbte Lyra McKee.
Hendes død har fået stor opmærksomhed i Storbritannien, hvor selv premierminister Theresa May har kommenteret på dødsfaldet, skriver Belfast Telegraph.
- Lyra McKees død (.
.
.
) er chokerende og virkelig meningsløs.
Hun var en journalist, der døde, mens hun udførte sit arbejde med stort mod.
Sådan så det ud i Londonderry i nat.
Politiet mistænker en gren af Den Irske Undergrundshær (IRA) for at stå bag optøjerne, der ledte til Lyra McKees død.
Irland og NordirlandEU-landet Irland og Nordirland, som er en del af Storbritannien, har mellem 1968-1998 gennemgået en lang og blodig borgerkrig med tusindvis af dødsfald.
Grænsen mellem de to lande og spørgsmålet om Nordirlands uafhængighed fra Storbritannien har været katalysator, og konflikten stoppede først, da man åbnede grænsen.
Siden har der været fred mellem landene i over 20 år.
Mange irerer frygter, at en ny grænse vil sætte en stopper for det og puste nyt liv i konflikten.
Diskussionen om hvor vidt man skal lukke grænsen er en af de helt store emner indenfor Brexit, og den har før været skyld i, at forhandlinger er gået i hårknude.
'Du har fundet dit kald'Op til sin død blev Lyra Mckee spået en stor karriere.
Hun havde allerede skrevet en bog og havde netop underskrevet kontrakt med et forlag om en anden.
Lyra McKee blev allerede et kendt navn i Nordirland, da hun i 2014 udgav et brev til sit 14-årige jeg på sin blog.
Hun var en journalist, der døde, mens hun udførte sit arbejde med stort mod.
Premierminister Theresa May.
I brevet skriver hun om udfordringerne ved at være lesbisk og om, hvordan journalistikken ville blive hendes redning:- For første gang i dit liv vil du føle, at du er god til noget nyttigt.
Du har fundet dit kald.
Brevet blev lavet til en kortfilm, og i 2016 udnævnte erhvervsmagasinet Forbes hende til at være en af de"30 under 30", der var værd at holde øje med i den europæiske mediebranche.
Forbes begrundede udnævnelsen med, at Lyra Mckees "lidenskab er at grave sig ind i emner, som andre er ligeglade med".
En politibetjent lægger blomster på det sted, hvor Lyra McKee blev skudt.
Den lideskab ledte blandt andet til et stort journalistisk projekt om konsekvenserne af den irske borgerkrig og om Den Irske Undergrundshær IRA's hærgen i Nordirland.
Politi: Det var et terrorangrebDenne langfredag markerer årsdagen for den aftale om fredsprocesen i Nordirland, der blev underskrevet af den britiske og irske regering i 1998.
Samtidig falder Lyra Mckees død også sammen med årsdagen for Påskeopstanden i 1916, hvor militante irske republikanere kæmpede for uafhængighed fra Storbritannien.
Og noget tyder på, at den nordirske konflikt stadig ulmer.
Politiet mistænker nemlig, at det var en udbrydergruppe fra IRA ved navn New IRA, der stod bag gårsdagens optøjer.
På Twitter skriver politiet, at de betragter Lyra McKees død som terror.
- Vi behandler dette som en terrorangreb, og vi har igangsat en mordefterforskning, skriver de i tweetet.
Det er set før, at denne type optøjer bryder ud i Londonderry.
Sidste år blev der i en lignende situation kastet flere end 70 brandbomber mod politiet, og flere kom til skade.
FacebookTwitterKopier linkEmner:Nordirland|Theresa May (politiker)|Storbritannien|IRA|Terrorisme




https://www.dr.dk/sporten/fodbold/lucas-spiller-med-regnbuefarvet-anfoererbind-jeg-har-selv-oplevet-homofobiske

FodboldLucas spiller med regnbuefarvet anførerbind: 'Jeg har selv oplevet homofobiske tilråb'Fodboldklubben HIK i Hellerup har taget initiativ til at bekæmpe homofobiske tilråb.
Af Rasmus Askman, Sarah Fisker Henriksen og Foto: Simon Borup19.
apr.
2019 kl.
18.
08Bemærk: artiklen er mere end 30 dage gammelLæs op18-årige Lucas Thomas Christensen trækker det regnbuefarvede anførerbind op på overarmen hver eneste gang, han løber på grønsværen.
Lucas' klub, HIK, er som de eneste i Danmark venskabsklub med Pan Fodbold, en afdeling under Pan Idræt, der hovedsagligt består af homoseksuelle idrætsudøvere.
Læs også:Stor kampagne skal sparke homofobi ud af dansk fodboldKlubben har selv taget initiativet for at skabe et mere inkluderende miljø for homoseksuelle fodboldspillere.
Du kan høre U19-anfører Lucas Thomas Christensen fortælle om baggrunden for initiativet i videoen øverst.
FacebookTwitterKopier link




https://www.dr.dk/nyheder/kultur/danmarks-grand-prix-haab-overrasker-med-helt-ny-udgave-af-vindersang

KulturDanmarks Grand Prix-håb overrasker med helt ny udgave af vindersangSe 20-årige Leonora synge en helt ny version af 'Love Is Forever'.
Af Christian Ellegaard, Allan Hansen (video) og Ida Skriver Olesen (video)19.
apr.
2019 kl.
15.
01Bemærk: artiklen er mere end 30 dage gammelLæs opOm få uger skal hun optræde for millioner af seere verden over, når hun skal forsvare de danske farver ved årets Eurovision Song Contest i Israel med sangen 'Love Is Forever'.
Men nu overrasker årets danske Grand Prix-håb, 20-årige Leonora, med en helt ny version af sin vindersang.
Leonora har nemlig allieret sig med strygerkvartetten LiveStrings og indspillet en ny, akustisk udgave af sit vindernummer, som du kan høre i videoen herover.
Eurovision Song Contest afholdes den 14.
, 16.
og 18.
maj - og du kan naturligvis følge med i popfesten på både DR1 og DRTV.
FacebookTwitterKopier linkEmner:DR1|Melodi Grand Prix|Israel




https://www.dr.dk/nyheder/kultur/popekspert-om-stjernebesat-klimasang-ligegyldigt-nummer-fedt-budskab

KulturPopekspert om stjernebesat klimasang: Ligegyldigt nummer, fedt budskabLil Dickys støttesang 'Earth' er dårlig, men budskabet får seks stjerner, mener Henrik Milling.
Videoen buldrer allerede derudaf på nettet.
(© Welovetheearth.
org)Af Nikoline Vestergaard19.
apr.
2019 kl.
13.
44Bemærk: artiklen er mere end 30 dage gammelLæs op- Hej.
Jeg er en bavian.
Jeg er ligesom et menneske, bare mindre udviklet, og min anus er enorm.
Sådan starter Justin Bieber den nye store klima-støttesang, der skal få os jordboere til at reagere og gøre noget ved klimaforandringerne nu.
Sangen er skrevet af den amerikanske komiker og rapper 'Lil Dicky'.
Den blev udgivet i morges, dansk tid, på diverse streamingtjenester og som musikvideo på Youtube.
I sangen får han hjælp af stjerner som Ed Sheeran, Ariana Grande, Sia og Wiz Khalifa - for at nævne nogle få.
Som DR's musikekspert og radiovært Henrik Milling påpeger:- De kunstnere er jo ikke bare øverste hylde.
Det er den øverste hylde af den øverste hylde - det er enormt godt.
Det er dejligt at se den her perlerække af kunstnere, der lægger selvfedmen til side og tager stilling.
Det er et ufatteligt stærkt signal.
Mere positivt er der så ikke rigtigt at sige om selve sangen, mener Henrik Milling.
Jeg er en koala.
Jeg sover hele tiden, og hvad så?
Det er nuttet.
Ed Sheeran i "Earth"- Rent musisk er der ikke noget at komme efter.
Det er simpelthen ikke et godt nummer, siger Henrik Milling, der svinger sig op på to ud af seks stjerner for det musikalske.
Ligegyldig sang, men vigtigt budskabEt par af stjernerne på "Earth"Justin BieberAriana GrandeMiley CyrusWiz KhalifaSnoop DoggKevin HartAdam LevineShawn MendesSiaLil JonRita OraMiguelKaty PerryEd SheeranLeonardo DiCaprioJohn LegendBackstreet BoysTil gengæld får sangens budskab seks ud af seks mulige.
- Sangen er fuldstændig ligegyldig, men det er dens signalværdi og budskab, det handler om.
At vi dropper flyveturene og kødet.
At det er NU - eller for fem år siden - vi skal gøre noget ved klimaet.
"Earth" passer direkte ind i tiden med klimademonstrationer og den 16-årige Greta Thunbergs forsøg på at råbe verdens ledere op og gøre noget ved klimaforandringerne NU.
- Forskellen er dog bare, at Greta ikke går ud med sit budskab med humor, påpeger Henrik Milling.
Hvor sangen måske nok vil blive affejet som "fjollet" af de 40+-årige, skal sangen nok ramme de unge, mener han.
- Teenagere vil se den her sang og video og få det indtryk, at det er cool at have en holdning til klimaet - i stedet for bare at ignorere det og mene, at klimaforandringer bare er noget pjat, som kineserne og venstrefløjen har fundet på, siger Henrik Milling og fortsætter.
Lil Dicky har fået nogle af verdens pt.
største stjerner med i sin sang.
De synger ikke så meget klogt, men signalværdien er stor.
- Her er det ikke værket, der driver værket.
Det er chokværdien og budskabet om, at hvis ikke du tror på, at klimaforandringerne er ægte, så er det dig, der er til grin - ikke Greta - det er dig.
Sangen er plat, men langt mindre plat end dem, der siger, at klimaforandringer ikke findes.
Svær at sammenligne med andre store støttesangeUdover, at toppen af musikverdenen er med i den nye sang, er den svær at sammenligne med andre store støttesange, herunder Lionel Richie og Michael Jacksons superhit fra 1985 "We are the World".
Ifølge DR-radioværten vil det være det samme som at sammenligne "leverpostej med håndbold".
- Hvis "We are the World" er sangskrivning på indekstal 100, er det her en blød 8’er.
Men det er fuldstændig ligegyldigt, for som statement ender "Earth" måske oppe på 90.
Venner, elsker I ikke sperm, når I har sex?
(JO) Og jeg har hørt, at kvinders orgasmer er bedre end en pik (UH) Så hvad fik vi det her land til?
Hvad skal vi bruge det til?
Kærlighed, og vi elsker JordenLil Dicky i "Earth"Og støttesange kan faktisk gøre en forskel, påpeger Henrik Milling.
Læs også:Se og genhør de største støttesange gennem tiderne- Når de er bedst, og det lyder bizart, men så kan man redde verden med en popsang.
De kan få os til at stå sammen bag en sag.
De gode støttesange er med til at få os til at tænke os om, måske donere nogle penge og samle os.
Den danske sang "Hvor små vi er" (skrevet til fordel for ofrene for tsunamien i Sydøstasien, red.
) er jo ikke en ret god sang, men det er ligegyldigt, for det, som den handlede om, var vigtigt, lyder det.
Mangler dansk storsangSelv håber Henrik Milling, at der kunne komme en dansk pendant til "Earth", men en sang, der også rammer de, der er over 25, og som sidder på magten og kraften til at gøre noget ved klimaproblemerne.
- Hvor er Anne Linnets store klimasang, hvor man siger "Der fik hun mig?
".
Den mangler vi.
Der er måske mange danske kunstnere, der har tænkt på at ville lave sådan en sang, men det kan også være farligt, hvis den bliver ufrivillig morsom eller dårlig, men det er bare at komme i gang, for budskabet er så vigtigt, siger Henrik Milling.
Sådan ser kunstnerne ud i musikvideoen.
(© welovetheword.
org)Set over en million gangeVi slutter med et endnu et citat fra "Earth", efter at Justin Bieber-bavianen har spurgt: "Skal vi dø?
", hvor til Lil Dicky svarer:"Ved du hvad, Bieber?
Måske dør vi.
Jeg vil ikke lyve over for dig.
Det, jeg mener, er, at der er så mange menneske derude, som ikke tror på, at global opvarmning er ægte.
Ved du hvad?
Vi skal redde den her planet.
Vi dummer os.
"- Med mindre vi tager os sammen nu, slutter superstjernen Ariana Grande nummeret, der allerede er afspillet i videoform på YouTube over 1,3 millioner gange, siden den udkom ved 6-tiden i morges.
Du kan se videoen her.
FacebookTwitterKopier linkEmner:Anne Linnet (musiker)|Justin Bieber (musiker)|Youtube|Klimaændringer|Pop og rock




https://www.dr.dk/sporten/fodbold/superliga/minut-minut-hobro-fortsaetter-daarlig-stime-mod-randers






https://www.dr.dk/nyheder/udland/britisk-kaempelufthavn-gor-klar-til-klimademonstration

UdlandBritisk kæmpelufthavn gør klar til klimademonstrationUnge grædende demonstranter er mødt frem ved den travle Heathrow-lufthavn, men politiet er i overtal.
Et større opbud af politibetjente skal forhindre klimaaktivister i at trænge ind på selve lufthavnsområdet.
)19.
apr.
2019 kl.
13.
02Bemærk: artiklen er mere end 30 dage gammelLæs opKlimaaktivister fra gruppen Extinction Rebellion har varslet, at de vil 'lukke' den travle Heathrow-lufthavn i London i dag, og politiet forsøger derfor at forhindre forstyrrelser i påsketrafikken.
Indtil videre er kun en mindre gruppe unge demonstranter mødt op for at kræve, at politikerne gør mere for at forhindre klimaforandringer.
De står ca.
en kilometer fra lufthavnen, og de synger og græder.
Med sig har de et banner, hvor der står: 'Er vi den sidste generation?
'Siden mandag har klimaaktivister blokeret flere broer og veje i London, og flere gange har de forstyrret trafikken.
Det skete blandt andet, da en aktivist limede sin hånd fast til et tog, som så ikke kunne køre videre.
Læs også:Londons kæmpelufthavn er næste mål for klimaaktivisterPolitiet har i løbet af de seneste fire dage anholdt omkring 500 aktivister.
Londons politi har opfordret gruppen til at genoverveje dagens varslede aktion ved Heathrow-lufthavnen.
- Demonstranter kan godt forvente et stort politiopbud.
Vi er fast besluttede på at holde lufthavnen kørende, lød det i går fra vicepolitidirektør Nick Ephgrave.
Politiet er mødt talstærkt op, klar til at gribe ind, hvis demonstrationen udvikler sig.
Også i Frankrig er der klimademonstrationer i dag.
Her forhindrer aktivister fra miljøorganisationen Greenpeace ansatte i at komme ind i tre selskabers hovedkvarterer.
De ramte selskaber er oliegiganten Total, storbanken Société Générale og elselskabet EDF.
/ritzau/FacebookTwitterKopier linkEmner:Heathrow Airport|London|Lufthavne|Politi|Storbritannien




https://www.dr.dk/nyheder/viden/teknologi/tech-verdenen-gemmer-paa-digitale-paaskeaeg-hvor-mange-har-du-fundet

TeknologiTech-verdenen gemmer på digitale påskeæg: Hvor mange har du fundet?
Easter eggs bliver i dag også brugt til markedsføring.
(© WikiMedia Commons)Af Allan Nisgaard, Esben Hardenberg og Mathis Birkeholm Duus (grafik)19.
apr.
2019 kl.
15.
02Bemærk: artiklen er mere end 30 dage gammelLæs opHar du prøvet at skrive 'do a barrel roll' i Googles søgefelt?
Så ruller din skærm pludselig en omgang.
Den finurlige overraskelse er, hvad man i tech-verden kalder for et easter egg - et påskeæg.
Hvad er easter eggs?
Easter eggs er små, hemmelige overraskelser, der findes overalt i computerspil, browsere, apps og andet software eller hardware.
Det kan være alt fra interne hilsner i en gadget til skjulte baner i computerspil.
Formålet er ofte ikke andet end at overraske og underholde med et ekstra element.
På trods af navnet er det ikke kun i påsken, men hele året rundt at du kan støde på easter eggs.
- Det er udviklerens lille salut til sit produkt, siger Nathalie Camilla Larsen, der er social mediestrateg i virksomheden LEAD Agency.
- Det er noget skjult og gemt.
En lille skat, som egentlig ikke er tiltænkt offentligheden, men som selvfølgelig er underholdende og spreder sig, hvis den alligevel slipper ud, fortsætter hun.
Som regel er det forbeholdt heldige surfere og dedikerede snushaner at finde easter eggs.
Men i de senere år er mange easter eggs blevet delt på nettet, så snart de er blevet fundet.
Derfor får mange flere nu glæde af dem.
- Sociale medier og spredningen af de her små overraskelser har gjort det muligt at arbejde mere kommercielt med easter eggs, netop fordi det potentielt kan nå et stort publikum og i dag ikke kun er for de særligt indviede med bestemte kompetencer, siger Nathalie Camilla Larsen.
Her er en fem eksempler på easter eggs, du kan støde på i tech-verdenen.
1Ægget, der startede det heleDet første velkendte easter egg (dog tvivlsomt om det er det første æg nogensinde) findes i et videospil til konsollen Atari 2600, som blev lanceret i slutningen af 1970'erne.
De digitale påskeæg har sin oprindelse i computerspil, og vi skal helt tilbage til 1979 for at finde det første velkendte af slagsen.
I spillet Adventure til spillekonsollen Atari 2600 er du en lille firkant, der skal finde et magisk bæger i en stor labyrint.
Skaberen bag spillet, Warren Robinett, var frustreret over, at han ikke blev krediteret i de spil, han designede.
Så han lavede et skjult rum i Adventure-spillet, hvor hans navn fremgik i en blinkende tekst.
Som du kan se i videoen her (lagt op af en bruger), er det ikke ligefrem en nem sag at finde frem til det skjulte rum.
2Mario Kart i din Tesla-bilHvis du aktiverer autopilot fire gange i streg i bestemte Tesla-modeller, får du en regnbuefarvet vej op på skærmen i instrumentpanelet.
Der følger også et musikstykke med i overraskelsen.
(© Tesla)I de seneste år har computerne bredt sig endnu længere end vores stuer, kontorer og telefonerne i vores lommer.
Nu sidder de for eksempel også i biler, og her er de digitale påskeæg også flyttet med.
Mange Tesla-biler har et digitalt instrumentpanel, der viser bilens position på vejen.
På skærmen i Teslas model S eller model X har vejen normalt en grå farve, men hvis du aktiverer autopilot fire gange i streg, kører du pludselig rundt på en regnbuefarvet vej.
Det fører tankerne hen på den kendte rainbow-road i Mario Kart-spillende til Nintendo.
Du kan se, hvordan det ser ud i videoen her.
Manden bag Tesla, Elon Musk, har dog haft svært ved at holde ægget hemmeligt.
I 2016 afslørede han således på Twitter, hvordan du får den farverige vej frem på skærmen.
Han kalder ægget for 'psychedelic cowbell road'.
3Det nørdede Star Wars-ægSelv om det teknisk set ikke er et ægte easter egg, så er nørd- og overraskelsesfaktoren i Star Wars-ægget så høj, at det måtte med på listen.
ASCII-Star-Wars-ægget forener nemlig flere af tech-verdens yndlingsnørderier: Star Wars, ASCII-kunst og brug af computerens kommandolinje.
Den såkaldte ASCII-kunst er et grafisk design, som laves ud fra de 95 grafiske tegn i tabellen med navnet ASCII (American Standard Code for Information Interchange).
Det er en tabel, der oversætter normale bogstaver, tal og tegn til grafiske tegn, som en computer kan forstå.
Hvis du åbner programmet Terminal på en Mac-computer og skriver 'nc towel.
blinkenlights.
nl 23' i kommandolinjen, så kan du nyde (eller udholde) den første Star Wars film udført i ASCII-kunst.
4Et af de bedst skjulte ægComputerspillet Fez er fyldt med hemmeligheder.
En af dem er et helt særligt easter egg kaldet den sorte monolit.
Den excentriske, og nu tidligere, spildesigner Phil Fish har været god til at holde sine digitale æg hemmelige.
Han står bag et af de mest gennemførte easter egg gennem tiden.
I Fishs computerspil Fez fra 2012 styrer du din spilfigur gennem en verden, du kan rotere, så du får flere veje at vælge imellem.
Fez er et sandt extravaganza af easter eggs og gådefuldt indhold med usynlige platforme og meget andet.
Det helt store kunststykke i spillet blev ikke løst, før en af Fishs bekendte lokkede ledetråde ud af Fish.
Og selv med ledetrådene krævede det en indsats på flere dage, før fans af spillet løste "gåden om den sorte monolit".
Deres belønning var en gennemførselsprocent på 209.
3 og så selvfølgelig blærerettigheder over for vennerne.
5De populære ægFor nogle år siden foreslog Google Maps, at du fløj med drage, hvis du skulle fra Snowdon, det højeste bjerg i Wales, til bjergkæden Brecon Beacons.
Google har nu fjernet det easter egg igen.
(© Google Maps 2016)I dag behøver du ikke længere være heldig for at støde på et easter egg.
For når tech-giganterne laver easter eggs, bliver de ofte hurtigt delt og spredt på nettet.
- Du får nok ikke tech-virksomhederne til selv at indrømme det, men jeg er fuldstændig overbevist om, at man i dag også tænker easter egg-koncepter ind i sin udvikling af markedsførings-årsager, siger Nathalie Camilla Larsen.
Google står blandt andet bag en del populære æg.
For nogle år siden kunne du fx finde visse ruter på Google Maps, der foreslog, at du tog turen på jetski, i kajak eller med en drage.
Alt sammen selvfølgelig ment som en joke.
Et andet eksempel finder du, hvis du åbner Googles browser Chrome op i offline tilstand.
Hvis du herefter trykker 'space' kan du spille et lille spil med en dinosaur.
De sociale medier er også hoppet med på bølgen.
Blandt andet har Facebook Messenger et lille basketballspil, du kan spille, hvis du sender et basketball-ikon til din ven.
- Fra at være for 'den lille lukkede flok', så er det blevet noget, man deler videre.
Og det kan man jo kapitalisere på - ikke nødvendigvis direkte, men om ikke andet, så smitter det positivt af på brandet, at udviklerne får lov til at lege på den her måde, og at brugerne får en ekstra lille feature, de ikke havde regnet med, siger Nathalie Camilla Larsen.
FacebookTwitterKopier linkEmner:Elon Musk (erhvervsleder)|Google|Tesla Motors|Computerspil|IT-branchen




https://www.dr.dk/sporten/haandbold/kvindeligaen/haandboldkvinderne-fra-herning-ikast-sikrer-sig-plads-i-dm

KvindeligaenHåndboldkvinderne fra Herning-Ikast sikrer sig plads i DM-semifinalenHerning-Ikast vandt nøgleduellen i slutspillet mod Aarhus United med 31-19.
Sejren udløser semifinalebillet.
Louise Burgaard spillede en stor kamp mod Aarhus United.
19.
apr.
2019 kl.
17.
27Bemærk: artiklen er mere end 30 dage gammelLæs opHåndboldkvinderne fra Herning-Ikast er klar til DM-semifinalerne.
Det står klart inden sidste runde af slutspillet, fordi midtjyderne i dag på hjemmebane bankede Aarhus United med hele 31-19 i en kamp, der lignede en direkte duel om at følge med Team Esbjerg videre fra gruppen.
Samtidig revancherede Herning-Ikast også det lidt overraskende 20-23-nederlag til aarhusianerne i den første kamp i slutspillet i slutningen af marts.
- Det er helt fantastisk.
Det var en holdsejr, og det giver os en plads i semifinalen.
- Vi stod godt i forsvaret, og vi løb fra dem.
Det er den store forskel siden sidste kamp mod dem, siger Helene Fauske til TV2 Sport.
Som følge af nederlaget må spillerne i Aarhus United til gengæld snart indstille sig på at gå på sommerferie, og det skuffer Julie Pontoppidan.
Aarhus Uniteds Julie Pontoppidan mod FCMs Helene Gigstad Fauske.
- Jeg ved ikke, hvad der skete med os i dag.
De ting, vi havde aftalt inden kampen, lykkedes vi ikke med.
Det var både i forsvaret og i angrebet, siger hun til TV2 Sport.
De aarhusianske gæster nåede kun at være foran en enkelt gang - ved 1-0 - før midtjyderne tiltvang sig at lille overtag på måltavlen i en forholdsvis jævnbyrdig indledning første halvleg.
Efter 18 minutter reducerede Celine Lundbye, så aarhusianerne blot var bagud 8-9.
Det viste sig at være udeholdets sidste mål i første halvleg.
Det udnyttede hjemmeholdet til at slå det afgørende hul ved at vinde de resterende 12 minutter med 5-0, så pauseføringen lød på 14-8 til Herning-Ikast.
Blødningen blev ikke stoppet, og da Aarhus-træner Heine Eriksen nede med 12-23 tog en timeout, påpegede han, at kampen var tabt, og at det nu handlede om, at cifrene ikke skulle blive grimmere.
Det lykkedes næsten.
Formlen for at stoppe en velspillende Louise Burgaard fandt aarhusianerne dog aldrig.
Burgaard scorede ni gange, før midtjyderne skånede modstanderne ved at bænke bagspilleren til sidst.
Odense og Herning-Ikast mødesSenere fredag sikrede Team Esbjerg sig endegyldigt førstepladsen i gruppen ved at vinde 29-25 over Viborg HK.
Førstepladsen kan være vigtig, da den giver hjemmebanefordel i en eventuel tredje semifinale.
Med Team Esbjergs sejr står det også klart, at den ene semifinale bliver mellem Odense og Herning-Ikast.
Esbjergs modstander er ikke fundet endnu, men det bliver enten København eller Nykøbing-Falster.
/ritzau/FacebookTwitterKopier link




https://www.dr.dk/nyheder/udland/ekspert-foer-ep-valget-europa-maa-staa-sammen-mod-misinformation-fra-ruslands-trolde

UdlandEkspert før EP-valget: Europa må stå sammen mod misinformation fra Ruslands troldeKampen mod desformation kræver aktive borgere, lyder eksperters råd.
Også internt i Rusland er der utilfredshed med den russiske stats opførsel på internettet.
Her demonstrerer en ung mand mod den russiske stats stigende kontrol over internettet i Moskva.
Af Louise Brodthagen Jensen19.
apr.
2019 kl.
13.
30Bemærk: artiklen er mere end 30 dage gammelLæs opDesinformation, falske nyheder, propaganda eller slet og ret løgn fra ende til anden.
Rundt om i Europa har flere lande de seneste år rustet sig mod spredning af alt fra vildledende informationer til fabrikerede løgne med det formål at påvirke den offentlige debat i forbindelse med nationale valg.
I lande som Italien, Frankrig og Tyskland har undersøgelser og forskning udarbejdet efter parlamentsvalg vist, at både traditionelle og sociale medier knyttet til Rusland har stået bag spredningen af desinformation.
Sverige er et af de lande, hvor man under efterårets valgkamp så en øget aktivitet på de sociale medier, og som af forskere er vurderet som  et forsøg på at påvirke valgkampen.
Og formålet?
At påvirke den offentlige opinion i retninger af bestemte politiske holdninger.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Derfor bliver der heller ikke taget nogen chancer med det forestående valg til Europa-Parlamentet, som finder sted i slutningen af maj.
Det fælles europæiske valg kan forekomme at være et oplagt mål for de russiske påvirkningskampagner; for i Rusland ser man ikke ligefrem mildt på sammenslutningen af stærke europæiske nationer.
Sådan lyder det fra Nerijus Maliukevicius, der forsker i russisk propaganda og information ved Institut for Internationale forhold og politologi på Vilnius Universitet i Litauen.
Mis- eller desinformation?
Desinformation er betegnelsen for tilsigtet falsk eller ukorrekt information spredt med det formål at promovere og påvirke en særlig agenda.
Misinformation er spredning af vildledende eller falsk information uden vidende om, at det er falsk.
Kilde: EU-ParlamentetSpredningen af desinformation kan ifølge forskeren betragtes som blot et af værktøjerne i den russiske militærstrategiske værktøjskasse.
- Grundlæggende kan man sige, at hovedformålet i russisk magtpolitik er at gøre modstanderne svage for at genopnå positionen som en regional og global stormagt, siger han.
Derfor har man i Baltikum-landene i årtier kæmpet mod en konstant strøm af forvrængede historier fra Rusland på både sociale og traditionelle medier, eksempelvis via de russiske statskontrollerede stationer som Russia Today (RT) og Sputnik.
Tv-stationen RT har blandt andet bragt et interview med de to mænd, som den britiske regering hævder står bag giftmordforsøget på den tidligere russiske spion Sergej Skripal og datteren Julia.
De to mænd nægter sig skyldige og fortalte i interviewet, at de blot var turister i byen Salisbury.
Fortællingen om de ustabile nationerFor forsvarsalliancen Nato er de baltiske lande frontlinjen både i traditionel militær forstand, men også i forhold til informationskrigen, hvor både Estland, Letland og Litauen bliver anvendt som rådgivere for resten af Europa.
- I Rusland forstår man, hvordan man identificerer de enkelte landes problemer og udnytter det til at skabe splid og dele befolkningen.
I sidste ende er det forsøget på at tegne et billede af et svagt demokrati og en delegitimering af de nationale styrer, forklarer han om den russiske militære strategi.
Til at hjælpe med det formål hører altså propaganda eller desinformation som et af de mindre synlige værktøjer.
Det underlige er jo, at i de samme gruppe er både profiler fra den yderste højrefløj og profiler, der åbent støtter kommunistpartierRicardas Savukynas, "elver"Og for at modstå presset hører vigtigheden af samarbejde og kommunikation på tværs af landene - også de vesteuropæiske lande, mener Nerijus Maliukevicius, der nævner tiltag som eksempelvis Natos nye center for strategisk kommunikation i Riga i Letland.
- Se på, hvad der er sket, efter krigen i Ukraine brød ud i 2014.
Desværre vågnede hele Europa ikke op efter Rusland gik ind i Georgien i 2008, men vi lærer stadig.
For der er jo ikke tale om en strategi kun for Kreml og Vladimir Putin, men for angreb fra alle radikale bevægelser og miljøer, siger han.
Elvere vs.
troldeUd over de etablerede og overnationale institutioner, så har Baltikum også et kuriøst civilt fænomen: Elver-enhederne.
De er helt almindelige borgere, som er gået sammen for at danne et mindre bolværk mod, hvad de mener er de russiske trolde, der spreder pro-russisk propaganda.
I Litauen tog bevægelsen for alvor form efter krigen brød ud i Ukraine, fortæller Ricardas Savukynas, der til daglig bor i Vilnius, og som har været med fra begyndelsen.
Og selvom det kan lyde som noget fra et alternativt fantasy-univers, har de baltiske elvere - som findes på tværs af landegrænserne - påtaget sig opgaven at monitorere sociale medier og forsøge at koordinere deres indsats for at identificere falske og forvrængede historier.
- På et tidspunkt var vi omkring 100 personer, der fandt hundredvis af falske profiler med hadefulde ytringer, eksempelvis rettet mod jøder, fortæller Ricardas Savukynas, der også har en blog, hvor han beskriver arbejdet.
Ricardas Savykunas er en af de litauske "elvere", der har sat sig for at bekæmpe, hvad han betegne som russiske trolde, der spreder desinformation.
Ved systematisk at gennemgå sider, grupper og profiler dannede der sig cirkler af de samme profiler, som gik igen, og flere af dem, fandt Ricardas Savukynas frem til, var falske.
Selvom den selvbestaltede elver-hær måske ikke har haft held til at identificere præcist, hvem der har stået bag de mange falske profiler og sider, har de dog været i stand til at udpege nogle af de mennesker, som har været med til at sprede desinformationen.
Ifølge Ricardas Savukynas har der været tale om blandt andet lokale pro-russiske politikere, men det kan ikke isoleres til et politisk hjørne, fortæller han.
- Det underlige er jo, at der i de samme grupper er både profiler fra den yderste højrefløj og profiler, der åbent støtter kommunistpartier, siger han og understreger dermed en af Nerijus Maliukevicius' pointer:At det handler om andet og mere end blot Rusland og Vladimir Putin.
- Det er en strategi, der kan overføres til forskellige autoritære regimer.
Skift eventuelt Vladimir Putin og Rusland ud med islamisk ideologi.
Agendaen er muligvis forskellig, men strategien har fællestræk i de ondsindede og aggressive desinformationskampagner.
Hvad er FactCheckEU?
FactCheckEU - ikke at forveksle med EUfactcheck.
eu, som hører under netværket af europæiske journalistuddannelser - er en sammenslutning af 19 medier fra 13 lande.
Her kan du få faktatjekket påstande om det forestående valg til Europa-Parlamentet.
Fra Danmark bidrager sitet tjekdet.
dk, som hører under Mandag Morgen.
For at blive en del af FactCheckEU skal man leve op til kriterier stillet af det Internationale Netværk af Faktatjekkere (IFCN).
Spørger man Ricardas Savukynas, er vejen til at bekæmpe strømmen af falske og fordrejede informationer ikke nødvendigvis lovgivning og en skarp definition af, hvad der er falske nyheder og informationer, som man eksempelvis har forsøgt sig med i Frankrig.
For lektien over de seneste seks-syv år har været, at det kan synes umuligt at følge med; for hver gang en historie bliver tilbagevist som falsk, er flere andre dukket op i mellemtiden.
I stedet mener han, at det handler om at støtte den faktabaserede journalistisk og oplysning.
Journalistisk samarbejde i 13 landeEn konklusion man på det franske medie Libération lader til at være enig i.
Den franske avis er sammen med det internationale netværk af faktatjekkere blandt initiativtagerne til det relativt nystartede FactCheckEU - et samarbejde bestående af 19 publikationer fra 13 lande rundt om i Europa.
Og projektets franske koordinator, journalisten Jules Darmanin, vurderer også, at det er nødvendigt at samarbejde på tværs af de europæiske lande.
Af den simple årsag at mange historier bliver yderligt fordrejede ofte ved blot at blive dårligt oversat fra et land til et andet.
Læs også:Fire unge og én ekspert råder: Sådan undgår du at fake news påvirker dig til valgetDesuden, påpeger han, er det for medierne også nødvendigt at øge gennemsigtigheden i forhold til, hvem der er afsender på hvilke budskaber.
Og åbent fremlægge hvem der står bag og finansierer mediet.
Samtidig skal almindelige borgere også uddannes i skarpere kildekritik, når de læser og ser nyheder.
- Jeg tror også, der er en grad af manglende viden om, hvordan journalistik fungerer, hvordan uafhængige nyhedsorganisationer fungerer, siger han og understreger udfordringen med flere statsstyrede medier som eneste kilde til information.
- Statssponsorerede medier fortæller jo ofte, hvad de står for og hvilket budskab, de har, men er ikke nødvendigvis åbne i forhold til, hvem der faktisk står bag dem, siger han.
Ifølge en trusselsvurdering fra Forsvarets Efterretningstjeneste er en påvirkningskampagne mod Danmark ved det forestående valg til Europa-Parlamentet mindre sandsynlig.
FacebookTwitterKopier linkEmner:Rusland|Baltikum|Litauen|Militær|EU-forhold




https://www.dr.dk/nyheder/udland/video-katolikker-fejrer-paaske-med-pisk-og-korsfaestelse

UdlandVIDEO Katolikker fejrer påske med pisk og korsfæstelseMens nogle triller æg, sømmer andre sig til et kors for at fejre påsken.
En gruppe dedikerede troende samles hvert år på langfredag for at genopføre Jesu korsfæstelseAf Tobias Sydradal19.
apr.
2019 kl.
11.
51 | opdateret 19.
apr.
2019 kl.
11.
51Bemærk: artiklen er mere end 30 dage gammelLæs opI Filippinerne skulle man i dag lede længe efter påskeægs-hyggen.
Oppe hænger mænd med søm gennem hænder og fødder, og nede er jorden plettet af bloddråber fra piskede rygge.
Selvom den katolske kirke tager afstand fra den blodige tradition, så samles en gruppe dedikerede troende hvert år på langfredag for at genopføre Jesu korsfæstelse.
Ud over korsfæstelsen er der også mange pilgrimme, der pisker sig med bambusstykker for på den måde at gennemleve Jesu lidelser i påskeugen.
Se denne langfredags filippinske lidelser i videoen i toppen af artiklen.
FacebookTwitterKopier linkEmner:Den Katolske Kirke|Kristendom|Filippinerne




https://www.dr.dk/sporten/fodbold/superliga/hoeghs-hoejdepunkter-fc-koebenhavns-guld-dame-stjal-showet

SuperligaHØGHS HØJDEPUNKTER FC Københavns guld-Dame stjal showetFodboldmagasinet-vært Josefine Høgh har valgt sine tre højdepunkter fra midtugens kampe i Superligaen.
Af Kasper Aleksander Thrane19.
apr.
2019 kl.
11.
15Bemærk: artiklen er mere end 30 dage gammelLæs opFC København-angriberen Dame N'Doye kan blive guld værd for københavnerne, og det viste han skærtorsdag, da FC Midtjylland fik en tur i maskinen og blev sendt otte point efter københavnerne i mesterskabskampen.
Runden bød også på en grim tackling af Marcel Rømer og lidt lækre kombinationer fra Brøndbys ellers skidt kørende mandskab.
Det er de højdepunkter, som Fodboldmagasinet-vært Josefine Høgh har valgt ud fra weekenden i Superligaen.
Se dem alle i videoen øverst i artiklen.
FacebookTwitterKopier linkEmner:Dame N'Doye (fodboldspiller)|FC København|FC Midtjylland|Fodbold|Brøndby




https://www.dr.dk/nyheder/indland/trine-modtager-al-post-om-datteren-det-bliver-automatisk-mit-ansvar-og-det-er-ikke

IndlandTrine modtager al post om datteren: Det bliver automatisk mit ansvar, og det er ikke meningenNy lov skal sikre, at både mor og far modtager digital post om deres børnEt lovforslag skal sikre, at både moren og faren modtager informationer om deres børn, hvis de har fælles forældremyndighed.
I dag kommer posten ofte kun til barnets mor.
(Arkivfoto).
Af Sandra Meersohn Meinecke og Oliver Breum19.
apr.
2019 kl.
11.
47Bemærk: artiklen er mere end 30 dage gammelLæs opNår der fremover kommer digital post fra børnehaven, tandlægen eller påmindelser om vaccinationer, så skal brevene lande i begge forældres digitale postkasse, hvis de har fælles forældremyndighed.
Sådan lyder et nyt forslag fra regeringen, som vil skrive ind i ligestillingsloven, at både mor og far har krav på og ret til post om deres børn, hvis de har fælles forældremyndighed.
På en legeplads på Frederiksberg i København vækker forslaget glæde blandt forældrene.
- Jeg synes, det er en god idé, at begge forældre er medansvarlige, siger Trine Engholm, som er mor til Alma.
Hjemme hos dem er det lige nu kun Trine Engholm, der får informationerne om datteren tilsendt.
Det giver ikke mening i nutidens Danmark, at det kun er den ene forælder, der får informationerneHeine Sønnichsen, far til Karl- På den måde bliver det automatisk mig, som skal tage ansvaret for det, og det er ikke meningen, siger hun og tilføjer, at de heldigvis i datterens børnehave selv kunne vælge, hvilken forældre der skulle modtage posten.
- Så skrev vi min mand på.
Det gør, at han i hvert fald har ansvaret for den informationsdel, siger Trine Engholm, som mener, at det sender et signal om, at det primært er moren, der er omsorgsperson, når det er hende, der modtager alle informationer.
- Det kunne være superfint, at man på den her måde laver noget ligestilling, siger hun.
Ifølge innovationsminister Sophie Løhde (V) har kommunerne længe bestræbt sig på at sende posten ud til begge forældre.
Men det er bare langt fra altid, at det lykkes.
Læs også:Ny lov: Nu skal både mor og far modtage post om deres børn'Vi får heldigvis informationerne begge to'En af de heldige er Heine Sønnichsen, som er far til Karl.
Han har fra starten modtaget de samme breve som sin kone.
- Det er ligeså vigtigt, at jeg modtager posten, som min bedre halvdel.
Det er et fælles ansvar at være forældre.
Så det er et godt forslag, siger han og tilføjer:- Det kunne godt skabe en følelse af at være udenfor, hvis jeg ikke fik den samme information.
Heine Sønnichsen kan ikke komme i tanke om en eneste ulempe ved at gøre det til et lovkrav, at begge forældre er informeret.
- Det giver ikke mening i nutidens Danmark, at det kun er den ene forælder, der får informationerne, siger han.
Han har også svært ved at forestille sig, at det koster mere, at kommunen sætter endnu et hak i en boks, så posten kommer ud til begge to.
- Vi får heldigvis informationerne begge to, så vi er begge to orienterede.
Men der kunne da godt opstår noget miskmask, hvis vi hele tiden skulle kommunikere, hvad den anden fik af breve.
Lovforslaget bliver dog ikke fremsat i den nuværende regeringsperiode, oplyser ligestillingminister Eva Kjer Hansen til Ritzau.
Det er ifølge hende ikke muligt at nå.
I stedet vil det blive behandlet fra oktober, og hun forventer bestemt, at det bliver vedtaget, da der er bred opbakning til forslaget i Folketinget.
FacebookTwitterKopier linkEmner:Eva Kjer Hansen (politiker)|Sophie Løhde (politiker)|Venstre|København|Folketinget




https://www.dr.dk/nyheder/regionale/trekanten/payback-mod-tankstationer-blomsterbutik-holder-doegnaabent

Trekantområdet'Payback mod tankstationer': Blomsterbutik holder døgnåbent Blomsterhandlere skal være kreative for at overleve, siger Dansk Erhverv.
Døgnåbne blomsterbutikker kan være nødvendigt for at klare konkurrencen, mener Dansk Erhverv.
Her er vi hos Blomsterhuset i Vejle.
Af Miriam Leegaard Jacobsen og Rasmus Dyrberg Hansen19.
apr.
2019 kl.
10.
22Bemærk: artiklen er mere end 30 dage gammelLæs opFlere 7-Eleven-kiosker har åbent på alle tider af døgnet, nogle tankstationer har det, og Bilka har også forsøgt sig.
Men der er næppe mange, der forbinder en blomsterbutik med at have døgnåbent.
Det kan måske ændre sig i fremtiden.
I hvert fald skal der ske noget, hvis man som lille forretning vil fortsætte med at bide skeer med de store kæder.
Sådan lyder vurderingen fra Dansk Erhvervs markedschef Lone Rasmussen.
- Vi kan se, at konkurrencen spidser til, og ser man på de større supermarkeder, har de i dag mange ting på hylderne, som ikke kun er de traditionelle fødevarer – også blomster.
Der er ingen tvivl om, at de traditionelle blomsterhandlere er udfordrede, og hvis de vil klare sig, er de nødt til at differentiere sig, siger hun.
Den udfordring har man taget op i Vejle, hvor butikken Blomsterhuset er begyndt at holde døgnåbent, fortæller indehaver Majbritt Olesen.
- Vi mangler at servicere vores kunder uden for åbningstiden, og det kan vi gøre på den her måde.
Det henvender sig til dem, der lige skal et eller andet lørdag eftermiddag efter lukketid, hvor man skal bruge en blomst, siger hun.
Luk dig selv indSelv om der er døgnåbent, betyder det ikke, at butikken er bemandet 24 timer i døgnet.
Udenfor almindelig åbningstid hænger der en guide på døren.
Her skal man sende en sms, hvorefter man vil modtage koden til døren.
Så kan man gå ind og se sig omkring, betale for sine varer med Mobilepay og lukke døren efter sig.
Sådan ser fremgangsmåden ud udenfor åbningstid i Blomsterhuset.
Idéen er god, hvis man spørger markedschef Lone Rasmussen fra Dansk Erhverv.
- Danske forbrugere er presset på tid, så man går op i, at det er nemt, og at man hurtigt kan få fat på tingene, og at det er nemt at finde, siger hun.
Danske forbrugere er presset på tid, så man går op i, at det er nemt, og at man hurtigt kan få fat på tingene, og at det er nemt at findeLone Rasmussen, markedschef, Dansk Erhverv.
Ifølge Lone Rasmussen er en døgnåben butik og øget tilgængelighed generelt noget, som mange små erhvervsdrivende arbejder med.
- Det er smart, at blomsterhandlen giver kunderne samme mulighed som e-handel.
Det er helt klart en tendens, at de små butikker gør sådan, siger hun.
Payback mod tankenGrunden til, at det er nødvendigt for blomsterhandleren at have døgnåbent, er, at supermarkeder og tankstationer i stigende grad udvider deres sortiment.
- Jeg er enormt glad for at have en blomsterbutik, men det er ikke altid lige nemt.
Det her er en smule payback mod tankstationer og supermarkeder, siger indehaver af Blomsterhuset, Majbritt Olesen.
Majbritt Olesen har forhørt sig hos sine kunder om den nye åbningstid, og ud fra de tilbagemeldinger, hun har fået, forventer hun, at det bliver en succes.
Og så er hun ikke bange for, at tilbuddet vil blive udnyttet af folk, der har dårlige intentioner.
- Vi forventer, at folk opfører sig ordentligt, men ellers har vi deres nummer, og hvis vi opdager, at der er forsvundet noget, så tjekker vi overvågningen, siger hun.
FacebookTwitterKopier linkEmner:Detailhandel|7-Eleven|Dansk Erhverv|Erhverv|Vejle




https://www.dr.dk/sporten/fodbold/superliga/ny-smaedesang-fra-fc-midtjyllands-fans-mod-viktor-fischer-faar-ingen

SuperligaNy smædesang fra FC Midtjyllands-fans mod Viktor Fischer får ingen konsekvenserFodboldens Disciplinærinstans åbner ikke nogen sag mod FCM, efter at fans i går sang homofobiske smædesange.
FCM-fans under opsyn efter kaste-episoden i Superligakampen Vendsyssel FF mod FC Midtjylland på Nord Energi Arena i Hjørring, mandag 11.
februar 2019.
.
 19.
apr.
2019 kl.
15.
06Bemærk: artiklen er mere end 30 dage gammelLæs opFC København-profilen Viktor Fischer blev torsdag endnu en gang genstand for homofobiske smædesange.
Fans af FC Midtjylland valgte efter 0-3-nederlaget i Parken at synge: "Viktor Fischer, han er gay, allez allez" uden for stadion.
Læs også:Video viser nye homofobiske sange mod FischerMens både OB og Brøndby er blevet straffet med bøder på 25.
000 kroner, efter at klubbernes fans har sunget homofobiske sange om Fischer, så slipper FCM for at få en sag på halsen.
Foregik uden for stadionFodboldens Disciplinærinstans oplyser fredag til B.
T.
, at den ikke vil åbne en sag.
- Vi mener ikke, vi har hjemmel til at sanktionere klubben i den her situation efter de regler, vi er underlagt, siger formand Jens Hjortskov.
FC København-spilleren Viktor Fischer var genstand for smædesange efter kampen mellem FCK og FC Midtjylland torsdag aften.
- Vi har en fast praksis om, at vi ikke håndterer og sanktionerer sager, der foregår efter kampen uden for stadion, forklarer han.
Formanden fortæller, at det er op til Divisionsforeningen at ændre reglementet, hvis disciplinærinstansen i fremtiden skal kunne dømme i sager uden for stadion.
Vil ikke ændre reglerHos Divisionsforeningen er der dog ikke planer om at ændre på reglerne.
- Vi kan ikke være ansvarlige for, hvad nogle grupper gør i samfundet, siger direktør Claus Thomsen til B.
T.
Læs også:FCK og Fischer oser af selvtillid: 'Vi er markant bedre end FCM'For to uger siden satte Viktor Fischer fokus på problemet omkring homofobiske smædesange i dansk fodbold, da han efter en kamp mod OB fortalte, at fynske fans havde sunget om ham.
Da Brøndby i samme weekend spillede mod FC Nordsjælland i Farum, fortsatte de homofobiske sange om Fischer blandt en gruppe Brøndby-fans.
/ritzau/FacebookTwitterKopier link




https://www.dr.dk/nyheder/udland/lovgivning-og-infokampagner-saadan-forbereder-eu-landene-sig-paa-falske-nyheder-foer

UdlandLovgivning og infokampagner: Sådan forbereder EU-landene sig på falske nyheder før valgetSociale medier gør det let og billigt at sprede propaganda, siger EU-Kommissionens vicepræsident.
Den russiske præsident, Vladimir Putin, har affejet anklager om, at Rusland skulle stå bag koordinerede forsøg på at påvirke valgkampagner rundt om i Europa.
Af Louise Brodthagen Jensen19.
apr.
2019 kl.
15.
39Bemærk: artiklen er mere end 30 dage gammelLæs opBrexit, den catalanske uafhængighedsbevægelse og De Gule Vestes protestbevægelse i Frankrig.
Blot for at nævne nogle af de eksempler på debatter rundt om i Europa, som har været forsøgt påvirket af fremmede magter.
I forbindelse med valgkampagner er der i flere EU-lande sket en oprustning eller iværksættelse af et beredskab for at imødegå truslen fra den konstante strøm af ukorrekte eller fabrikerede nyheder og informationer drevet af både sociale og traditionelle medier.
Og alle midler - lige fra oplysningskampagner til særligt nedsatte taskforces til lovgivning -bliver taget i brug.
Ifølge EU-Kommissionens vicepræsident, Andrus Ansip, skal de sociale medier blive bedre i kampen mod falsk og ukorrekt information.
Før det kommende valg til Europa-Parlamentet i maj, har man også i EU-Kommissionen taget sine forbehold.
Kommissionen præsenterede i december sammen med Ministerrådet en såkaldt "action plan" mod påvirkningskampagner forud for valget.
Den indeholder blandt andet tiltag til, at private institutioner og virksomheder tager del i kampen mod at modvirke falske nyheder samt en forstærkning af den koordinerede indsats og samarbejde i EU-institutioner og mellem medlemsstaterne.
Som sådan er kampen mod propaganda dog ikke ny, påpeger næstformand for Europa-Kommisionen, Andrus Ansip, der også har ansvar for det digitale indre marked.
- Det nye er, hvor let det er at nå et stort publikum, og at det kan ske så billigt og med så høj hastighed sammenlignet med dengang, vi kun brugte traditionelle medier, siger han.
Han understreger, at alle medlemslande er nødt til at tænke over, hvordan man kan hjælpe befolkningen til bedre at identificere påvirkningskampagner for at beskytte de demokratiske valg.
Der er plads til forbedring, og vi er langt fra tilfredse med indsatsen fra de store sociale medie-platforme.
Andrus Ansip, vicepræsident for EU-KommissionenOg at vi kan lære af hinanden.
- Vi kan se, at i de tidligere Sovjet-lande er folk mere kritiske end i de lande, hvor befolkningen ikke har kendt til de såkaldte "aktive foranstaltninger", som desinformationskampagner er, siger han og henviser til dele af Ruslands militære strategi, som daterer tilbage til Den Kolde Krig.
Her var målet at destabilisere statsstyrer og regeringer for at svække både EU og forsvarsalliancen Nato.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Et af bolværkerne mod påvirkningskampagnerne er EU's særlige anti-propaganda taskforce, East StratCom.
Den hører under EU's udenrigstjeneste og har til formål at bekæmpe falske historier, primært om EU.
Taskforcen har eksisteret siden 2015 og har i år fået forøget sit budget til i alt fem millioner euro.
Danmark er et af de lande, der har bidraget med en ekspert til den særlige enhed, ligesom vi også planlægger at sende en ekspert til Natos nye center for strategisk kommunikation i Riga i Letland.
Og selvom man fra EU-Kommissionens side også har krævet, at de store amerikanske virksomheder som Facebook, Google, Twitter og Mozilla i højere grad åbent lægger frem, hvem der sponsorerer politiske kampagner og for hvor meget, kan der gøres mere fra mediegiganternes side, mener Andrus Ansip.
- Der er plads til forbedring, og vi er langt fra tilfredse med indsatsen fra de store sociale medie-platforme, siger han og påpeger, at det i sidste ende handler om at skabe tillid til indholdet:- Når folk opdager, at de ikke kan stole på de sociale platforme, så kigger de andre steder hen for at få information.
Og det kan vi bruge som argument for at bekæmpe påvirkningskampagner, da det også er i de sociale mediers interesse at håndtere de falske profiler og sider, siger han.
Herhjemme præsenterede regeringen i efteråret en plan, som skal sikre de danske valg mod påvirkningskampagner fra fremmede magter.
Den består af 11 punkter og har blandt andet ført til den såkaldte "påvirkningslov".
Fremover kan det nemlig føre til fængselsstraf, hvis det kan bevises, at man aktivt har samarbejdet med fremmede magter og bevidst spredt desinformation - eksempelvis ved at modtage betaling for det.
Men vi er ikke de eneste, der forsøger os med lovgivning for at imødegå påvirkningskampagner fra fremmede magter.
Her er nogle af de EU-lande, der enten ved lov eller på anden vis forsøger at bekæmpe truslen udefra.
FrankrigFrankrigs præsident, Emmanuel Macron, har anklaget Rusland for at gøre Frankrig til mål for desinformationskampagne i forbindelse med det franske valg i 2017.
I Frankrig er man gået skridtet videre og har ved lov bestemt, hvad der kan defineres som forsøg på desinformation og falske nyheder.
Den omdiskuterede lov giver vidde rammer til den kontrolinstans, som holder øje med medierne i forhold til, hvad de publicerer og kan betegnes som falske nyheder.
Loven er blevet indført for at øge kontrollen med medier, særligt i forbindelse med valgkampagner.
Den giver myndighederne muligheder for at fjerne falsk indhold, der har spredt sig via sociale medier og blokere sider, der publicerer det.
Men loven, der blev endeligt vedtaget i november, er blevet mødt med kritik for udelukkende at være et forsøg på at dæmme op for russiske RT og Sputnik i Frankrig.
TysklandDen tyske kansler, Angela Merkel, var ifølge EU-Kommissionen et mål som en del af påvirkningskampagnen rettet mod det tyske valg i 2017.
Sidste år indførte man i Tyskland lovgivning mod "hadefulde ytringer" på sociale medier som Facebook og Youtube som et forsøg på at få mediegiganterne til at handle hurtigt og få fjernet indlæg, der overtræder loven.
Hvis ikke det sker inden for 24 timer, efter platformen er blevet gjort opmærksom på det, kan det medføre bøder på op til 50 millioner euro.
IrlandHer har man forsøgt sig med et lovforslag, der er lavet til at sikre gennemsigtigheden for politiske kampagner på sociale medier.
Forslaget skulle gøre det lettere at straffe personer, der gennem en såkaldt bot skaber 25 eller flere profiler, der tjener et politisk mål.
Lovforslaget er dog foreløbig sat på standby.
StorbritannienDen britiske premierminister, Theresa May, har anklaget Rusland for have forsøgt at påvirke landets EU-afstemning i 2016.
Den britiske regering annoncerede sidste år, at den vil nedsætte en særlig sikkerhedspolitisk enhed, der skal have til formål at bekæmpe falske nyheder og desinformation.
Det sker, efter premierminister Theresa May i efteråret 2017 anklagede Rusland for at forsøge at påvirke valget samme år og sprede falske historier via medierne.
SverigeAnders Thornberg har udpeget Rusland som en sikkerhedspolitisk trussel, når det gælder påvirkningskampagner.
Leder af den svenske sikkerhedstjeneste Säpo, Anders Thornberg, har kaldt Rusland den største trussel, hvad angår risikoen for fremmede magters politiske påvirkning.
For at gøre det lettere for myndighederne at identificere og modarbejde desinformationskampagner har en enhed oprettet under den svenske beredskabsstyrelse (MSB) blandt andet udgivet en håndbog, som skal hjælpe med oplysning til de relevante fagpersoner, ligesom man oprettede en særlig taskforce for at beskytte parlamentsvalget i efteråret.
Kilder: El Pais, The Independent, Poynter, IFCN.
FacebookTwitterKopier link




https://www.dr.dk/nyheder/viden/teknologi/skjulte-fordele-fire-skills-du-kan-level-med-computerspil

Vi gamer som aldrig førSe temaTeknologiSkjulte fordele: Fire skills du kan 'level up' med computerspil Actionspil som CS:GO og Fortnite kan gøre dig bedre til at skifte mellem opgaver og give dig falkeblik.
Af Pernille Kjeldgaard Kristensen19.
apr.
2019 kl.
12.
00Bemærk: artiklen er mere end 30 dage gammelLæs opVi elsker at game.
Hele 54 procent af 13-19 årige drenge spiller computer eller konsol hver dag, mens tallet er 38 procent for de 20-29 årige mænd.
Fortnite, CS:GO og Call of Duty er nogle af de mest populære actionspil på markedet.
Men hvad gør de her spil ved os?
I perioder svømmer medierne over med historier om, at de gør os aggressive, ensomme eller deprimerede.
Om det faktisk passer, undersøges og diskuteres stadig på livet løs af forskere på området.
Og det er ikke til at vide, om de når et endeligt svar på, om gaming påvirker vores liv negativt.
Heldigvis er der også aspekter ved actionspil, som mange forskere mener, kan komme dig til gode, når du gamer løs.
Der er bare én ting, som er vigtig at huske: De har ikke det fulde billede af konsekvenser og fordele ved gaming endnu.
- Forskerne er stadig uenige omkring mange aspekter ved gaming.
Gaming er svært at undersøge, da der skal tages mange forbehold, siger Rune Kristian Lundedal Nielsen, der er adjunkt på IT Universitetet, hvor han forsker i psykologiske effekter af computerspil.
Rune Kristian Lundedal Nielsen har dog kigget nærmere på forskningen og fundet fire områder, hvor forskere mener at kunne konkludere, at actionspil kan udvikle din evner.
1Det vilde falkeblikI et spil som CS:GO kan det være en fordel med et godt visuelt overblik, hvor du hurtigt kan reagere på små ændringer.
Der er nemlig mange detaljer i spillets grafik, der kan gøre det sværere at spotte din modstander.
(© Hidden Path Entertainment og Valve Coporation)Når man gamer, er det ofte vigtigt med et godt overblik, når bomber, skud eller orker flyver rundt om ørene på din karakter.
- Der er resultater, der viser, at folk, der spiller computerspil simpelthen har trænet deres øjne til at være bedre til at opdage noget visuelt.
De er bedre til at opdage og reagere hurtigt på små ændringer på skærmen, siger Rune Lundedal Nielsen.
I et forsøg er testpersoner, der ikke har gamet før, blevet 'trænet' i et actionspil.
Det har givet resultater, der viser, at spillet Unreal Tournament kan hjælpe på dit falkeblik.
- Studiet viser, at med 10-30 timers træning med skydespillet bliver testpersonerne bedre til at lokalisere et mål blandt en masse distraherende faktorer i et stort synsfelt.
Her har de målt både inden og efter ‘træningen’ med spillet, siger Rune Lundedal Nielsen.
Men igen er der uenighed om forskernes resultater på området, når det kommer til visuelt overblik.
- Det er et kontroversielt forskningsfelt.
Der er uenighed, da man kan komme til forskellige resultater alt efter hvilke spil, man undersøger, siger han.
2Fuld fart på multitaskingI Battlefield 4 er der især mange opgaver, som du skal veksle mellem.
Du skal tale med dine holdkammerater, tjekke kort, skyde modstandere og styre en helikopter.
(© EA Video Games)Forsvarets Personalestyrelse fortalte i marts, at de rekrutterer mulige medarbejdere ud fra deres gamer-skills.
Her blev multitasking blandt andet nævnt som en veludviklet evne hos gamere, som Forsvaret er interesseret i.
Den evne viser forskningen også, at gaming kan forbedre.
I et forsøg fra 2012 kunne forskerne se, at personer, der ikke før havde spillet action-computerspil, blev signifikant bedre til dual tasking (udføre to opgaver samtidigt, red.
) og task-shifting (gå fra en opgave til en anden, red.
).
Resultaterne blev holdt op imod to andre grupper, der henholdsvis havde spillet et digitalt puslespil eller ikke spillet noget.
- Det digitale puslespil kan også kategoriseres som et computerspil, så man kan altså ikke konkludere, at alle computerspil forbedrer din evne til at skifte mellem opgaver.
Men man kan se, at specifikke actionspil kan forbedre evnen i den her undersøgelse, siger Rune Lundedal Nielsen.
3Great English skillsSkyrim er et spil, der indeholder meget tekst.
Du kan nemlig finde masser af bøger i spillet, der kan hjælpe dig til at finde særligt gear eller forstå universet bedre.
(© Bethesda Game Studios)Hvis din kammerat gamer, mens du selv spiller fodbold, kan han få en fordel i forhold til sine engelskkundskaber.
Undersøgelser viser nemlig, at computerspil på engelsk kan hjælpe dig med at blive bedre til sproget.
- Det er en af de ting, som er bedst undersøgt.
Der kan man simpelthen se, at gamerne bliver bedre til engelsk på grund af spillet, siger Rune Lundedal Nielsen.
Men det gælder altså ikke alle, der spiller computer, understreger han.
- Det vil kun være noget, man kan finde i lande som Danmark, Norge og Sverige, hvor man ikke oversætter computerspil.
I lande som fx Tyskland og Frankrig, hvor man oversætter, vil man selvsagt ikke finde den effekt, siger han.
Det er altså ikke computerspillet alene, der har effekten.
4Teamwork hele vejen til sejrI Call of Duty kan man spille sammen i teams, og det kræver derfor samarbejde og god kommunikation, hvis man skal besejre fjenden.
(© Activision)Når dit guild skal til at angribe, er det vigtigt med samarbejde og god kommunikation, så alle udfører deres opgave.
Og det kan gamere mærke, at de får af computerspil.
- Der er det, vi kalder 'anekdotisk bevis' for, at de elever, der træner e-sport, oplever, at de bliver bedre til at kommunikere og samarbejde på grund af gaming, siger Rune Lundedal Nielsen.
Mere end halvdelen af de 13-19-årige danske drenge spiller computer eller konsol hver eneste dag.
Han forklarer dog, at vi her skal huske, at det ikke nødvendigvis gælder for alle, blot fordi nogle føler det.
- Det er gamerne selv, der skal vurdere deres adfærd og evner.
Det er ofte sådan, man bedriver forskningen indenfor gaming, siger Rune Lundedal Nielsen, og fortsætter:- Det gør, at vi kan sige ‘ja, der er videnskabeligt belæg for, at det her har en positiv effekt’, men det er ikke den mest solide form for data.
Og han mener slet ikke, at det er action-spillet i sig selv, der giver bedre evner.
Spillet giver bare rammerne.
Det er tværtimod menneskerne omkring dig, der kan forbedre dine evner.
- Du kan ikke sige, at du bliver bedre til at samarbejde eller kommunikere, alene fordi du spiller actionspil.
Men hvis du har en træner eller en lærer, der har de nødvendige pædagogiske og didaktiske evner, kan det have den effekt, at du lærer at kommunikere bedre og samarbejde.
Han forklarer, at det kan du også ved andre sportsgrene, hvis træneren dyrker de aspekter ved sporten.
- Men det er ikke iboende i hverken gaming eller fx fodbold, at du bliver bedre til kommunikation eller samarbejde.
Det handler mere om, hvem der for eksempel er træner, eller hvordan kulturen er på holdet, siger han.
FacebookTwitterKopier linkEmner:Computerspil|Videnskab|IT-Universitetet|Frankrig|Norge




https://www.dr.dk/musik/en-af-de-mest-irriterende-sange-nogensinde-kaempe-oerehaenger-fylder-20-aar

MusikEn af de mest irriterende sange nogensinde?
Kæmpe ørehænger fylder 20 årLou Begas kæmpehit 'Mambo No.
5' fejrer i dag 20 års jubilæum.
© Nicky J.
Sims / Grafik: Oliver Seppo RasmussenAf Christian Ellegaard19.
apr.
2019 kl.
10.
00Læs op- Ladies and gentlemen, this is Mambo No.
5.
Sådan lyder de første strofer af Lou Begas kæmpehit 'Mambo No.
5', der i dag fylder 20 år.
Og det er ikke hvilken som helst fødselar, vi i dag kan fejre.
Sangen med det fængende omkvæd er nemlig flere gange blevet kåret til en af musikhistoriens mest irriterende sange.
Jeg får tics, så snart det nummer kommer på.
Sandie Westh, radioværtI 2007 udråbte læserne af det amerikanske musikmagasin Rolling Stone 'Mambo No.
5' som den sjettemest irriterende sang nogensinde, mens musikmediet Noisey har kaldt nummeret 'en af de værste sange, der nogensinde er blevet skabt'.
Radiovært Sandie Westh er enig.
- Jeg har simpelthen altid hadet 'Mambo No.
5'.
Jeg får tics, så snart der nummer kommer på, siger hun og fortsætter;- For mig er det her en pølsemandens-mambo.
Mambo kan være sindssygt fedt, men al den sensualitet og sydlandske stemning, der normalt er i en mambo, er jo pist væk i det her nummer.
Det er så fladt og bøvet.
Hør - eller genhør - nummeret her:Lou Bega - Mambo No.
5Men irriterende eller ej, så er sangen gået hen og blevet en enorm succes for den tyske crooner Lou Bega.
Tilbage i 1999 gik sangen nummer ét i stort set hele Europa - også herhjemme - og samme år blev Lou Bega og hans kæmpehit nomineret til en Grammy Award.
Ingen kan tage fra 'Mambo No.
5', at den er sindssygt fængende, men catchy er altså ikke altid lig med godt.
Sandie Westh, radiovært- Sangen er jo mega catchy, og vi kan alle sammen genkende den, så snart vi hører de første sekunder af sangen.
Det er meget få sange, der har en så genkendelig intro.
Der er vi ellers ude i legendariske sange som en 'Billie Jean' med Michael Jackson, forklarer Sandie Westh.
- Og så er sangens omkvæd virkelig nemt at synge med på.
Ingen kan tage fra 'Mambo No.
5', at den er sindssygt fængende, men catchy er altså ikke altid lig med godt.
At en sang er en ørehænger betyder ikke nødvendigvis, at det er god musik.
Selvom den deler vandene, så hitter nummeret dog fortsat stort her 20 år efter sin debut.
I skrivende stund er 'Mambo No.
5' blevet streamet mere end 200 millioner gange på Spotify, og på Youtube har lige så mange set den tilhørende musikvideo.
Kæmpehit endte i rettenDen udgave af 'Mambo No.
5', de fleste af os kender, står Lou Bega bag, men sangens øreinficerende beat stammer faktisk helt tilbage fra 1949.
Her udgav den cubanske komponist Pérez Prado nemlig en instrumental udgave af nummeret, som Lou Bega senere samplede bider til sin poppede udgave.
Hør Pérez Prados originale 'Mambo No.
5' her:Perez Prado - Mambo No.
5I 2001 endte Lou Bega dog i en bitter retssag med Prados efterkommere.
Bega og hans producere havde nemlig sagsøgt familien Prado, da de ikke mente, at familien var berretiget til at modtage en del af de penge, sangen indtjente - også selvom 'Mambo No.
5' samplede bider fra Pérez Prados originale værk.
Mambo No.
5, 6, 7.
.
.
Det er svært at holde nallerne fra et kæmpehit, og 'Mambo No.
5' er da også dukket op i talrige nyfortolkninger:Lou Bega selv udgav i 2000 en Disney-udgave af sangen, hvor navne som Monica og Rita var byttet ud med Minnie og Mickey og teksten gjort mere børnevenlig.
I 2001 udgav tegneseriefiguren Byggemand Bob sin egen udgave af 'Mambo No.
5', der endte med at indtage førstepladsen på singlehistlien i både England og Skotland.
Herhjemme blev sangen også et stort børnehit, da tegneseriefigurene Smølferne - bevæbnet med en ordentlig sjat computerfiltre - udgav deres heliumlignende smølfe-cover af sangen, 'En lille smule smølf', i 2001.
Ifølge tysk lov er samples nemlig ikke underlagt loven om ophavsrettigheder, og derfor mente Lou Bega og hans hold, at de havde krav på alle de penge, sangen tjente ind.
Efter en syv år lang kappestrid endte domstolen med at erklære 'Mambo No.
5' for at være et nyt, enkeltstående værk, tilhørende både Lou Bega og Perez Prado, og de blev begge i sidste ende fortsat krediteret for sangen.
Det anslås, at sangen i Tyskland alene blev solgt i omkring 1,7 millioner eksemplarer i den første tid efter sin udgivelse, så der har med garanti være penge at hente for begge parter.
Lever stadig højt på sin succes'Mambo No.
5' var den dengang 23-årige Lou Begas debutsingle, og sangens enorme succes kom i den grad bag på den siciliansk-ugandisk-tyske sanger.
- Jeg levede det hårde liv som en ung, aspirerende musiker og sangskriver, der ikke havde fået mit gennembrud, og ud af det blå fik jeg pludselig bare jackpot.
Jeg var konstant på turné i omkring to-tre år, og folk kender mig stadig for den sang.
Det havde jeg aldrig regnet med, sagde Lou Bega i 2014 til amerikanske FOX 411.
I 2000 optrådte Lou Bega i programmet 'Musikbutikken':I dag lever den nu 43-årige Lou Bega stadig højt på fordums suscces.
I dag spiller jeg stadig fire-fem koncerter om året rundt omkring i verden, og det skyldes primært, at folk husker 'Mambo No.
5'.
Lou BegaSelvom han siden 'Mambo No.
5' har udgivet en lang række singler og album, er det stadig dén sang, som de fleste husker ham for, her 20 år efter gennembruddet.
- I dag spiller jeg stadig fire-fem koncerter om året rundt omkring i verden, og det skyldes primært, at folk husker 'Mambo No.
5'.
Den fylder dem med glæde, og jeg elsker også stadig den sang.
Udover at holde sin musikalske karriere i kog, så er Lou Bega også aktivt medlem i den radikale kristne bevægelse 'The Last Reformation', der tidligere i år tiltrak sig en del opmærksomhed i forbindelse med TV2-dokumentarserien 'Guds bedste børn'.
Sidste år fortalte Lou Bega om sin tro og tilknytning til Jesus 'The Life', der er produceret af den kristne bevægelse.
Den kan du se en trailer for her.
Den i dag 43-årige Lou Bega lever stadig højt på fordums succes.
Her ses han på scenen i Auckland i New Zealand tidligere i år.
FacebookTwitterKopier linkEmner:Michael Jackson (musiker)|Spotify|Youtube|Pop og rock|Tyskland




https://www.dr.dk/nyheder/indland/ny-lov-nu-skal-baade-mor-og-far-modtage-post-om-deres-boern

IndlandNy lov: Nu skal både mor og far modtage post om deres børnRegeringen vil skrive ind i ligestillingsloven, at både mor og far har ret til digital post om fælles børn.
Innovationsminister Sophie Løhde (V) er træt af, at myndighederne sender et signal om, at mor passer børn og far tjener penge.
Nu skal det være slut med, at det kun er moren, der modtager digital post om barnet fra det offentlige.
Af Sandra Meersohn Meinecke19.
apr.
2019 kl.
08.
53Bemærk: artiklen er mere end 30 dage gammelLæs op- Når det kun er moren, der modtager informationer om børnene, sender det et signal om, at myndighederne hænger fast i fortiden.
Sådan lyder det fra innovationsminister Sophie Løhde (V), som nu vil have skrevet ind i ligestillingsloven, at begge forældre har 'ret til og krav på' at modtage den samme information om deres børn, hvis de har fælles forældremyndighed.
I dag er det nemlig ikke nødvendigvis både mor og far, der får beskeder om børnene gennem den digitale post.
Det kan være alt fra indkaldelse til vaccinationer, breve fra daginstitutioner, påmindelser om tandlægebesøg eller informationer fra skolen, der kun ender i morens digitale postkasse.
I dag er det stort set altid kun moren, der får den digitale post om barnet fra det offentlige, siger innovationsminister Sophie Løhde.
- Vi vil gerne sikre, at der er ligestilling, når man har fælles forældremyndighed.
Det er jo ikke sådan, at mor altid går derhjemme og tager sig af børnene, og far går på arbejde, siger Sophie Løhde.
Hun tilføjer, at kommunerne længe har bestræbt sig på, at både mor og far skal modtage posten, men det er langt fra tilfældet, og derfor er det nødvendigt at lovgive.
- Tålmodigheden er ved at være sluppet op.
- Vi har de facto et system lige nu, hvor det stort set altid kun er moren, der får den digitale post om barnet fra det offentlige, siger Sophie Løhde.
S og DF bakker opDer er bred opbakning til innovationsministerens forslag, men hos Socialdemokratiet ønsker de at gå endnu længere.
Der har været en tendens til, at vi skubber fædrene ud på et sidespor, hvor vi ikke anerkender dem som ligeværdige forældre.
Rasmus Horn Langhoff (S), ligestillingsordfører- Næste skridt må nu være, at vi også ser på forældreorloven, så der også er ligestilling der, siger ligestillingsordfører Rasmus Horn Langhoff og tilføjer:- Det er et rigtig godt forslag.
Det er sund fornuft, at vi ligestiller forældreskabet, siger han og er derfor glad for ministerens initiativ.
- Der har været en tendens til, at vi skubber fædrene ud på et sidespor, hvor vi ikke anerkender dem som ligeværdige forældre, så derfor skal vi sikre os fra samfundets side, at vi anerkender fædrene og deres rolle i familien.
Hos Dansk Folkeparti er de også glade for forslaget.
Ligestillingsordfører, Karina Adsbøl, peger på flere praktiske årsager til, at det er på tide, at begge forældre modtager den digitale post om fælles børn.
- Det kan være, at den ene arbejder langt væk, og at det derfor er den anden part, der står for det praktiske, siger hun.
FacebookTwitterKopier linkEmner:Rasmus Horn Langhoff (politiker)|Socialdemokraterne|Sophie Løhde (politiker)|Venstre|Ligebehandling




https://www.dr.dk/sporten/fodbold/superliga/minut-minut-vildt-ob-comeback-snyder-nordsjaelland-sejren






https://www.dr.dk/sporten/fodbold/engelske-fodboldspillere-boykotter-sociale-medier-i-kamp-mod-racisme

FodboldEngelske fodboldspillere boykotter sociale medier i kamp mod racismeDen engelske Spillerforening vil have sine medlemmer til at holde sig i ro fredag på sociale medier.
De engelske fodboldstjerner Chris Smalling (th.
) og Danny Rose (tv.
) bakker op om boykotten.
19.
apr.
2019 kl.
09.
24Bemærk: artiklen er mere end 30 dage gammelLæs opFredag vil flere engelske fodboldstjerner holde sig i ro på de sociale medier for at bekæmpe racisme.
Den engelske Spillerforening har taget initiativ til protestaktionen, efter at flere Premier League-spillere på det seneste er blevet udsat for racistisk hetz på de sociale medier.
Tottenham-spilleren Danny Rose, Chris Smalling fra Manchester United og Watford-anfører Troy Deeney har tilkendegivet, at de bakker op om boykotten af Twitter, Facebook og Instagram.
- Vi kan ikke bare lade stå til, når fodboldmyndighederne og selskaberne bag de sociale medier gør så lidt for at beskytte spillerne mod en modbydelig hetz, siger Danny Rose.
Watford-anfører Troy Deeney oplevede en hetz på Instagram tidligere på måneden efter en sejr over Wolverhampton i FA Cuppen.
Spillere selv udsat for racismeFor nylig udtalte Tottenham-forsvareren, at han ser frem til at slutte karrieren på grund af racistiske ytringer mod ham.
Tidligere på ugen blev Manchester Uniteds Ashley Young udsat for racisme på de sociale medier, efter at den engelske klub havde tabt 0-3 på udebane til FC Barcelona i Champions League.
Watford-anfører Troy Deeney oplevede en hetz på Instagram tidligere på måneden efter en sejr over Wolverhampton i FA Cuppen.
Den anbefalede boykot af de sociale medier begynder klokken 9 fredag og varer 24 timer.
/ritzau/NTBFacebookTwitterKopier linkEmner:Tottenham Hotspur FC|Fodbold|Instagram|England|Ligebehandling




https://www.dr.dk/nyheder/indland/politiet-forbyder-paludan-demo-hans-sikkerhed-er-i-fare

IndlandPolitiet forbyder Paludan-demo: Hans sikkerhed er i fareKøbenhavns Vestegns Politi har forbudt Stram Kurs' demonstrationer frem til i morgen klokken 8.
Rasmus Paludan fra Stram Kurs havde anmeldt en demonstration i Bagsværd i dag, men politiet har forbudt alle demonstrationer til i morgen klokken 8.
19.
apr.
2019 kl.
10.
09Bemærk: artiklen er mere end 30 dage gammelLæs opRasmus Paludan får ikke lov til at demonstrere i Københavns Vestegns politikreds i dag.
Den kontroversielle islamkritiker og stifter af partiet Stram Kurs havde ellers bebudet demonstrationer i Bagsværd i formiddag.
- Vores vurdering er, at der er en alvorlig trussel mod de arrangementer, han vil lave på vestegnen.
Vi vurderer også, at der er en alvorlig trussel mod Paludan som person, siger politiinspektør Mogens Lauridsen.
- Den trussel kommer fra flere forskellige sider, tror vi.
Den kommer fra utilpassede unge, men også fra det bandemiljø, vi har på vestegnen, siger han.
Mogens Lauridsen frygter, at det kan være mere alvorligt end at forsøge at standse en demonstration ved at kaste med sten, eller andet som man traditionelt kan forestille sig, en moddemonstration vil lave.
- Det hænger sammen med, at når man snakker bandemiljø, så er der en parathed, og de har typisk adgang til våben og andre ting.
Så det tæller selvfølgelig med, siger han.
Paludan havde også et planlagt arrangement onsdag i Bagsværd, men det blev aflyst, da politiet indførte et tilsvarende forbud.
Læs også:Demonstration forløb fredeligt: Paludan mødt med kameraer og kritiske spørgsmålDet nye forbud gælder foreløbig til lørdag klokken 08.
Uroen startede søndag eftermiddag på Blågårds Plads på Nørrebro i København, og urolighederne flyttede efterfølgende til Albertslund og Lyngby.
Balladen har ført til, at Københavns Politi har indført demonstrationsforbud til efter påske.
/ritzau/FacebookTwitterKopier linkEmner:Sjælland|København|Københavns Vestegns Politi|Politi|Mogens Lauridsen (politichef)




https://www.dr.dk/sporten/fodbold/championsleague/hollands-fodboldforbund-udsaetter-hel-runde-inden-ajax-cl-semifinale

Champions LeagueHollands fodboldforbund udsætter hel runde inden Ajax' CL-semifinaleFodboldforbund aflyser hel runde for at give Ajax optimale betingelser før semifinalekamp mod Tottenham.
Ajax skulle have mødt nedrykningstruede De Graafschap den 28.
april i sæsonens næstsidste runde, men den kamp er som de øvrige i runden udsat til senere.
19.
apr.
2019 kl.
08.
28Bemærk: artiklen er mere end 30 dage gammelLæs opAjax Amsterdam møder op med helt udhvilede ben til den første semifinalekamp i Champions League mod Tottenham.
Torsdag besluttede det hollandske fodboldforbund at udsætte samtlige kampe i Æresdivisionen i weekenden før det første opgør den 30.
april.
Ajax skulle have mødt nedrykningstruede De Graafschap den 28.
april i sæsonens næstsidste runde, men den kamp er som de øvrige i runden udsat til senere.
Lasse Schöne, her nummer to fra højre, har været fast mand i Ajax' startopstilling i Champions League og fejrer sammen med sine holdkammerater at have spillet sig i CL-semifinalen.
En fordel for al fodbold i HollandDet indebærer, at den ordinære sæson i Holland bliver forlænget til 15.
maj.
- Det virkelige dejlige er årsagen til, hvorfor det er nødvendigt - Ajax' semifinaleplads.
Det er til fordel for ikke kun Ajax, men al fodbold i Holland, siger Eric Dudde, der er teknisk direktør for det nationale fodboldforbund.
På sin vej til semifinalen har Ajax med Lasse Schöne som fast mand i startopstillingen og med blandt andre Kasper Dolberg på bænken imponeret ved at slå både Real Madrid og Juventus ud.
Tottenham skal i kampen inden semifinalenTottenham og Christian Eriksen derimod slipper ikke for at trække i støvlerne i weekenden før Ajax-kampen.
Den 27.
april møder Tottenham på hjemmebane West Ham.
Læs også:Christian Eriksen: 'Det bliver et eventyr at møde Ajax i semifinalen'Ajax topper Æresdivisionen på en bedre målforskel end PSV Eindhoven.
Begge klubber har 74 point efter 30 kampe.
Den 20.
april møder Ajax FC Groningen på udebane, og tre dage senere er Vitesse modstanderen hjemme i Amsterdam.
/ritzau/ReutersFacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Holland|Tottenham Hotspur FC|Fodbold




https://www.dr.dk/nyheder/kultur/gaming/signe-var-forsidepige-og-paa-vej-ud-i-et-stofmisbrug-world-warcraft-reddede

Vi gamer som aldrig førSe temaGamingSigne var forsidepige og på vej ud i et stofmisbrug: World of Warcraft reddede mit livSigne Jørgensen endte pludselig i et vildt jetset-liv fyldt med stoffer.
Indtil det blev for meget.
© DrAf Christian Mejdahl, Foto: Kasper Månsson og Grafik: Ingeborg Munk Toft19.
apr.
2019 kl.
07.
05Læs opI en kolonihave er Signe Jørgensen i gang med at tørre ramsløg, som hun har fundet og plukket i en skov tæt på.
I haven er der urtehave og køkkenhave, hvor hun dyrker sine egne grøntsager og urter.
Rundt omkring i huset finder man drømmefangere, krystaller og andre iøjnefaldende genstande fra den spirituelle afdeling i livets butik.
På gulvet ligger den 10 år gamle blandingshund Charlie og snorker blidt.
Men idyllen har ikke altid fået lov til at fylde i Signe Jørgensens liv.
Hvis vi spoler tiden 10-12 år tilbage var den i dag 30-årige grafikers liv markant anderledes.
Og det endte med, at hun måtte vende hele sit gamle liv i ryggen til fordel for 'World of Warcraft' for ikke at gå en trist skæbne i møde.
Gennem sine mange år med det magiske univers i 'World of Warcraft' er Signe Jørgensen blevet inspireret til at søge spiritualiteten i sit virkelige liv.
- Da jeg var 18, kom jeg på forsiden af FHM for første gang.
Senere hen også M!
.
Jeg var eventpige på diverse bilmesser, og jeg fik penge for at være gæst inde på Club Renomé og de andre københavnske klubber, der fandtes dengang.
Der var virkelig fart over feltet, fortæller Signe Jørgensen, der hurtigt befandt sig i et jetset-liv, hun ikke havde været bekendt med før.
- Når du kom på forsiden af sådan nogle blade, skulle du rundt og være gæstebartender, og alt handlede om mit udseende og om at feste hårdt, siger Signe Jørgensen.
Sådan så det blandt andet ud, når Signe Jørgensen stod i front på forsiden af mandeblade som FHM og M!
.
(© PRIVATFOTO)Blev en del af techno-miljøetMen selvom Signe Jørgensen nok var dygtig til sit arbejde som forsidemodel, så var det ikke lysten, der drev den unge kvinde til at smide tøjet i alverdens sammenhænge.
Hun brød sig faktisk ikke om det.
- Mit liv blev vildere og vildere, fordi jeg begyndte at komme i nogle hårdere technomiljøer, hvor der også var stoffer som en form for modvægt til det glamourøse 'forsidepige'-liv, lyder det fra Signe Jørgensen.
Signe Jørgensen døjede udover de vilde weekender også med et usundt kæresteforhold, og til sidst blev det for meget for den unge kvinde.
- Min mor har altid sagt til mig, at man skal passe på sin hjerne, og jeg kunne bare se, hvordan mit liv var på vej mod et rigtig dårligt sted, siger hun og fortsætter:- Jeg fik et decideret nervesammenbrud.
En voldsom depression.
Jeg havde ikke lyst til at skulle stå dér og se godt ud længere.
Jeg følte, jeg skulle have lavet alt muligt ved min krop og mit ansigt.
Min selvtillid var helt væk.
Jeg startede på en uddannelse, men måtte sygemeldes, da den sidste eksamen var taget, fortæller hun.
En juleaften cirka ti år tilbage kunne gæsterne på Diskotek Ritz i Køge se frem til en aften i selskab med 'Køges dejlige julegodte' i form af Signe Jørgensen.
Fra Signe til IsisraSigne begyndte at isolere sig selv på sit kollegieværelse under sygemeldingen, og livet som daglig kriger i World of Warcraft var begyndt.
Det skulle vise sig at blive et vendepunkt for den unge kvinde.
- Jeg havde spillet en smule 'World of Warcraft' nogle år forinden.
Det begyndte jeg på igen, da jeg var flyttet ind på kollegiet.
Og så blev jeg ellers bare fanget af det, fortæller hun.
Signe Jørgensen skabte figuren Isisra – en såkaldt Frost Mage – og fra dét øjeblik var en ny gamer født.
Pandesmykket købte Signe Jørgensen for de penge, hun fik i gave, da hun blev udlært som grafiker fra Ekstra Bladet.
- Det var samme følelse, som når man tager VR-briller på.
Jeg var helt opslugt af denne her magiske verden inde i spillet.
Det er så stort, og jeg brugte stort set al min tid på at blive god til det.
Det første, Signe Jørgensen gjorde om morgenen, var at logge ind i 'World of Warcraft'.
Og da lederen af hendes guild skulle være far, blev Signe Jørgensen konstitueret guild-leder.
- Jeg glemte helt at have selvmedlidenhed over min dårlige tilværelse.
Der fulgte nemlig en masse ansvar med overfor alle de andre i gruppen.
Det var min opgave at koordinere, når vi skulle på raids, hvor vi var op til 40 mennesker, der skulle samarbejde om at nedlægge en stor boss, siger Signe Jørgensen, der vurderer, at hun nogle dage godt kunne bruge 16 timer om dagen på at spille.
Giftede sig med virtuel venDe tætte relationer, der opstod mellem Signe Jørgensen og hendes medspillere, var også en medvirkende faktor til, at hun fik det bedre og bedre, som tiden gik med at være dedikeret til spillet.
Når de skulle mødes i spillet og bekæmpe de onde kræfter i 'World of Warcraft', foregik det altid på weekendaftener.
Og når Isisra var logget på, var Signe Jørgensen højere agtet, end hun havde oplevet i sit tidligere liv som forsidepige.
- Når jeg loggede ind, var der 20 mennesker, der skrev hej.
Det var der ikke ude i mit rigtige liv.
For da jeg først gik psykisk ned, gad folk ikke snakke med mig længere, siger hun.
I dag er det vilde festliv skiftet ud med en kolonihave i Skovlunde i Storkøbenhavn, hvor Signe Jørgensen dyrker en masse blomster og planter.
Alt sammen takket være 'World of Warcraft'.
Signe Jørgensen blev sågar gift med én af kammeraterne inde i spillet, og den dag i dag har hun stadig kontakt med flere af sine gamle guild-venner.
Efter noget tid som sygemeldt startede Signe Jørgensen på en uddannelse som webintegrator, hvor hun bestod med et 12 tal og efterfølgende kom i lære som grafiker på Ekstra Bladet, som i dag er en af de kunder, hun har i sin grafiske enkeltmandsvirksomhed SigneDesign.
I dag er Signe Jørgensen en anden kvinde, end hun var for ti år siden.
Livsglæden lyser ud af hende, når hun fortæller, hvordan hun har taget det bedste fra 'World of Warcraft' med sig ind i sit voksne liv – på trods af, at det efterhånden er mange år siden, hun har spillet 'World of Warcraft'.
Omkring samme tid, som 'World of Warcraft' blev en del af Signes liv, kom hunden Charlie også ind i billedet.
De har været hinandens trofaste makkere i ti år nu.
- Jeg arbejder med at lave hjemmesider hele dagen, og så gider jeg ikke altid sidde og glo ind i computeren, når jeg har fri.
Men jeg maler meget, og jeg har min dejlige have.
Og jeg synes jo lidt, jeg har taget magien fra 'World of Warcraft' og overført den til den virkelige verden, siger Signe Jørgensen og fortsætter:- Jeg dyrker naturen rigtig meget.
I 'World of Warcraft' kunne jeg godt lide at samle urter og brygge potions.
Og nu laver jeg ramsløgspesto og duftvand og såromslag.
Jeg er gået all in på urter, griner hun.
Og spørger man hende direkte, hvad 'World of Warcraft' har betydet for hendes liv, er svaret klokkeklart:- Jeg ved ikke, om jeg havde levet uden.
Jeg var på randen af selvmord, fordi jeg var så ked af mit liv.
Det reddede mit liv.
Jeg har lært meget af det spil.
Mere end halvdelen af de 13-19-årige danske drenge spiller computer eller konsol hver eneste dag.
FacebookTwitterKopier linkEmner:World of Warcraft|Ekstra Bladet|FHM|Sygdomme og lidelser|Uddannelse




https://www.dr.dk/nyheder/politik/politikere-narres-af-artikler-fra-tvivlsomme-medier

PolitikPolitikere narres af artikler fra tvivlsomme medierFolketingsmedlemmer har flere gange brugt artikler fra manipulerende medier, når de stiller ministerspørgsmål.
Seks ud af syv af de skriftlige spørgsmål fra en række kritiserede medier stammer fra Dansk Folkepartis folketingsmedlemmer - blandt andet fra Pia Adelsteen.
19.
apr.
2019 kl.
00.
20Bemærk: artiklen er mere end 30 dage gammelLæs opTvivlsomme artikler fra yderst tvivlsomme kilder sætter ikke kun dagsordenen på de sociale medier.
De bliver også inddraget i Folketinget, hvor politikerne stiller spørgsmål til ministrene med afsæt i misvisende oplysninger.
Det skriver Politiken.
Mindst 69 skriftlige spørgsmål siden 2015 baserer sig på artikler fra 24nyt, NewSpeek, Den Korte Avis og Dagens.
dk.
Det er medier, som et ekspertpanel af medieforskere i onsdagens Politiken betegnede som "junkmedier" efter at have gennemgået knap 250 artikler på baggrund af 20 kriterier for god journalistik.
Medierne får stemplet, fordi de ifølge forskerne ofte misinformerer, udelader væsentlige oplysninger og sjældent hører modparten.
I Politikens gennemgang af de 69 spørgsmål er der flere eksempler på, at politikere henviser til oplysninger, som viser sig at være forkerte.
Ikke hold i historienEksempelvis bad Dansk Folkepartis Pia Adelsteen i 2018 Justitsministeriet redegøre for en sag om to arabiske mødre, der ifølge Den Korte Avis stod på en gangbro, mens deres børn kastede sten mod en bil.
Rigspolitiet undersøgte sagen og konkluderede, at der ikke var hold i historien.
- Jeg kan ikke sidde og bruge min tid på at finde ud af, om en journalist har været god nok eller ej, for så ville jeg få nok at se til, siger Pia Adelsteen i dag til Politiken.
Politikernes brug af de omtalte junkmedier er "problematisk", mener professor i statskundskab på Aarhus Universitet Michael Bang Petersen, der forsker i misinformation.
- Politikerne opfører sig her ligesom mange borgere på sociale medier.
De vurderer ikke kritisk, om informationen er rigtig eller forkert.
Det handler udelukkende om at fastholde sit eget perspektiv.
Og det risikerer at skævvride den offentlige debat, siger Michael Bang Petersen.
Seks ud af syv af de skriftlige spørgsmål fra de kritiserede medier stammer fra Dansk Folkepartis folketingsmedlemmer.
De øvrige er stillet af medlemmer af Venstre eller Enhedslisten.
Spørgsmålene handler stort set alle om indvandring, muslimer eller udvisning af kriminelle.
I forbindelse med de 69 skriftlige spørgsmål har ministerierne blandt andre måttet aktivere Politiets Efterretningstjeneste (PET), Rigspolitiet, Udlændingestyrelsen, Københavns Universitet og Indsamlingsnævnet for at besvare dem.
/ritzau/FacebookTwitterKopier linkEmner:Pia Adelsteen (politiker)|Politiets Efterretningstjeneste|Dansk Folkeparti|Efterretningstjenester|Videregående uddannelser




https://www.dr.dk/sporten/fodbold/superliga/video-viser-nye-homofobiske-sange-mod-fischer

SuperligaVideo viser nye homofobiske sange mod FischerEn video på Twitter viser nye smædesange om FC Københavns Viktor Fischer i forbindelse med guldkampen i Parken.
FCKs Viktor Fischer under superligakampen mellem FCK - FC Midtjylland i Parken.
18.
apr.
2019 kl.
23.
27 | opdateret 18.
apr.
2019 kl.
23.
31Bemærk: artiklen er mere end 30 dage gammelLæs opFC København-spilleren Viktor Fischer var tilsyneladende genstand for smædesange efter kampen mellem FCK og FC Midtjylland torsdag aften.
Efter superligakampen, som FCK vandt 3-0, florerer en video på Twitter, hvor en gruppe fodboldfans synger "Viktor Fischer, han er gay, allez allez".
Ifølge B.
T.
er der tale om en gruppe af FC Midtjylland-fans, som sang ordene uden for stadion efter opgøret.
Man kan se videoen ved at klikke på nedenstående opslagI sidste uge var homofobiske tilråb og sange et af de helt store samtaleemner, efter at OB- og Brøndby-fans havde sunget homofobiske sange om FCK-profilen.
Fodboldens Disciplinærinstans besluttede at tage sagen op og uddelte en bøde på 25.
000 kroner til begge klubber.
Instansen understregede desuden, at gentagelser af adfærden hos fans fra de to klubber ville føre til større sanktioner.
Onsdag kom det så frem, at Brøndby igen var centrum for en sag i Fodboldens Disciplinærinstans vedrørende homofobiske tilråb mod Fischer.
Det skrev TV2.
Viktor Fischer selv roste ellers Brøndbys fans i søndags, fordi han ikke hørte nogen homofobiske råb eller sange, mens kampen var i gang.
- Det er jo først og fremmest en cadeau til Brøndbys fanklub, at det ikke eskalerede.
Det er godt gået, synes jeg.
Og jeg håber, at det bliver fulgt op.
I en evighed vil jeg sige, sagde han.
Fischer mente ikke, at det betød det store, at enkelte Brøndby-fans ikke kunne dy sig under opvarmningen.
- Det bemærkede jeg også godt, men det gider jeg næsten ikke at bruge tid på.
For de gjorde det ikke i kampen, sagde Viktor Fischer.
/ritzau/FacebookTwitterKopier linkEmner:FC København|Viktor Fischer (fodboldspiller)|FC Midtjylland|Brøndby|Fodbold




https://www.dr.dk/nyheder/politik/maaling-flertal-af-danskere-klar-til-betale-100-kroner-i-klimaafgift-paa

PolitikMåling: Flertal af danskere klar til at betale 100 kroner i klimaafgift på flybillettenDet bliver dog et nej tak til en klimaafgift på 500 eller 1.
000 kroner.
Et flertal af danskerne vil gerne have indført en klimaafgift på 100 kroner per flyrejse ifølge en ny måling fra Epinion for DR.
Af Andreas Nygaard Just19.
apr.
2019 kl.
06.
51Bemærk: artiklen er mere end 30 dage gammelLæs opEn klimaafgift på flybilletten på 100 kroner er en god idé.
Det mener i hvert fald et flertal af danskerne ifølge en ny måling foretaget af Epinion for DR.
Til gengæld falder lysten til at klimakompensere for flyrejsen til Alicante, Paris eller Los Angeles, hvis klimaafgiften i stedet for 100 kroner stiger til eksempelvis 500 eller 1.
000 kroner, viser målingen.
58 procent af danskerne er helt eller overvejende enige i, at man bør betale en klimaafgift på 100 kroner i Danmark, hver gang man flyver.
22 procent af de adspurgte i målingen er helt eller delvist uenige.
Det tyder på, at danskerne er klar til at følge efter vores tyske, svenske og norske naboer, som alle har indført en form for klimabeskatning af flyrejsen.
Det siger Rasmus Nordqvist, klimaordfører for Alternativet, der drømmer om at få en klimaskat indført i forbindelse med flyrejser.
- Det glæder mig selvfølgelig.
Det er også det, jeg fornemmer: At folk gerne vil se klimahandling og ikke bare høre på klimasnak.
Der er faktisk nogle, der er villige til at sætte penge bag den handling, der skal til, siger han.
Målingen glæder også klimaordfører Thomas Danielsen fra Venstre, der også er formand for Folketingets Energi-, Forsynings- og Klimaudvalg.
Artiklen fortsætter under grafikken.
.
V og S imod klimaskat på flyrejserHos Venstre går man dog ikke ind for en klimaskat på flyrejser, men danskernes velvilje for at gå et ekstra skridt i klimakampen bifalder han.
- Det er i hvert fald meget positivt, at danskerne er villige til at gøre en forskel på det grønne område.
Det glæder os meget.
Men udfordringen ved en flyafgift på 100 kroner per afgang er, at det bliver klimaet ikke bedre af.
Så du redder ikke klimaet, selvom du flyver videre med god samvittighed, siger Thomas Danielsen.
Du redder ikke klimaet, selvom du flyver videre med god samvittighed.
Thomas Danielsen, klimaordfører, VenstreSocialdemokratiets bæredygtighedsordfører, Lea Wermelin, afviser en egentlig flyskat, men partiet har et forslag om frivillig klimakompensation ved flyrejser.
- Det er jo rigtig dejligt, at danskerne gerne vil bidrage i klimakampen.
Det, vi har foreslået konkret, det er en national skovfond.
Med skovfonden får man mulighed for at klimakompensere, når man flyver, ved at bidrage til, at vi rejser mere skov, så vi tager noget af CO2’en ud af atmosfæren, siger hun.
Artiklen fortsætter under grafikken.
.
Lysten til at betale klimaafgift falder, når prisen letterMens en af de gullige 100-kronesedler i flyafgift går an for flertallet af danskerne, så bliver de adspurgte i målingen fra Epinion mere og mere skeptiske for en afgift, jo højere den bliver.
Hvis klimaafgiften på en flyrejse var 500 kroner, vil 36 procent af danskerne ifølge målingen bakke op om det.
Og var klimaafgiften 1.
000 kroner vil endnu færre - nemlig 24 procent af de adspurgte - være tilbøjelige til at bakke op.
Vi ser faktisk, at danskerne godt vil have klimahandling.
Rasmus Nordqvist, klimaordfører, AlternativetDet er naturligt, mener Rasmus Nordqvist, der dog stadigvæk glæder sig over målingen fra Epinion.
- Det, jeg mest af alt bider mærke i, det er, at folk jo gerne vil begynde at have klimaafgifter.
Vi har også set undersøgelser omkring folks holdninger til afgifter på kød – der var folk heller ikke fuldstændig afvisende.
- Vi ser faktisk, at danskerne godt vil have klimahandling, og det synes jeg, at det her er et udtryk for, siger Rasmus Nordqvist.
V: Internationale aftaler er vejen fremMen i stedet for at pålægge danskerne ekstra skatter på vej på ferie eller arbejde i udlandet, så skal Danmark presse på for at få internationale aftaler i hus, siger Thomas Danielsen, klimaordfører for Venstre.
- Det, man skal på det her område, er, at man som minimum gennem EU skal lave nogle fælles reguleringer for luftfarten – og gerne via FN’s luftfartsorganisation.
Netop fordi flytransport er grænseoverskridende, siger han.
Vi er afhængige af at gøre det sammen med EU.
Lea Wermelin, bæredygtighedsordfører, SocialdemokratietDet er Socialdemokratiets Lea Wermelin enig i.
Der skal lægges pres på de store klimasyndere ude i verden ved at gå forrest i EU-regi, mener hun.
- Når vi kigger på flybranchen, så er det jo ikke Danmark alene, der kan regulere det.
Vi er afhængige af at gøre det sammen med EU.
Især hvis vi skal presse de lande ude i verden, der ikke er særligt grønne, men hvor vi ved, at vi med teknologiske fremskridt og med krav til blandt andet biobrændsel kan gøre flybranchen meget mere grøn, end den er i dag.
Et borgerforslag, der potentielt vil tvinge Folketinget til at tage stilling til en flyskat i Danmark, blev oprettet sidste år.
Det har dog ikke fået mere end lidt over 1.
000 underskrifter i skrivende stund.
FacebookTwitterKopier linkEmner:Lea Wermelin (politiker)|Rasmus Nordqvist (politiker)|Venstre|Skatter og afgifter|Los Angeles




https://www.dr.dk/nyheder/regionale/hovedstadsomraadet/sejler-rundt-paa-diesel-i-koebenhavn-politikere-vil-have-groen

KøbenhavnSejler rundt på diesel i København: Politikere vil have grøn havnerundfartNæsten alle rundfartsbåde sejler på diesel.
Det bør ændres, mener politikere.
Det er dyrt og besværligt at skifte til eldrevne både, lyder det fra direktøren for Strömma Danmark, Mads V.
Olesen, der driver Canal Tours Copenhagen.
Af Line Gudnitz Baun og Peter Bye Andersen19.
apr.
2019 kl.
07.
01 | opdateret 20.
apr.
2019 kl.
11.
01Bemærk: artiklen er mere end 30 dage gammelLæs opMens politikerne på Københavns Rådhus diskuterer grønne leverandører og elbiler, så sejler 25 ud af 27 kanal- og havnerundfartsbåde rundt i de københavnske kanaler på diesel.
Ifølge Det Økologiske Råd udleder alle havnebåde tilsammen årligt den samme mængde kvælstofilter (NOx) som en benzinbil, der kører 5.
000 gange rundt om jorden.
Motorerne benytter almindelig svovlfri diesel, men udleder dog fortsat NOX'er.
Men bådene skal være mere miljøvenlige, mener en række politikere i Københavns teknik- og miljøudvalg.
Vi skal have de her havnerundfartsbåde over på noget mere bæredygtig energi.
Mette Annelie Rasmussen (R), teknik- og miljøordfører- Det er uhensigtsmæssigt, at vi som kommune gør så enormt meget for at bekæmpe forureningen både med busser og vores egne havnebusser, men at den private sektor så slet ikke følger med, siger Niels E.
Bjerrum, som er teknik- og miljøordfører for Socialdemokratiet i København.
Læs også:Grønt er det nye sort i hovedstadsområdet: Byråd vil gå foranJakob Næsager, som er konservativ gruppeformand på Københavns Rådhus, vil gerne have alle kanalbåde over på el.
Og det bakkes også op af Mette Annelie Rasmussen, teknik- og miljøordfører for Radikale Venstre i København.
- Forureningen harmonerer rigtig dårligt med København som grøn by, så vi skal have de her havnerundfartsbåde over på noget mere bæredygtig energi, siger hun.
Havnerundtfart: El er dyrt og besværligtMen lige nu er der for mange forhindringer for, at Canal Tours Copenhagen selv skifter til en grønnere løsning, siger direktøren for Strömma Danmark, Mads V.
Olesen, der driver Canal Tours Copenhagen.
Sammen med besværet følger også en økonomi, som er meget massiv, hvis vi skulle skifte bådene ud på én gang.
Mads V.
Olesen, direktør, Strömma Danmark- Sammen med besværet følger også en økonomi, som er meget massiv, hvis vi skulle skifte bådene ud på én gang, siger han.
Canal Tours Copenhagen har ifølge Mads V.
Olesen brugt et tocifret millionbeløb på at omdanne to af bådene til el.
Det er et for højt beløb til, at direktøren vil fjerne dieselmotoren på flere både nu og her, selvom det måske på den lange bane kan lokke flere klimaglade gæster til.
- Vi har et ønske om at tage ansvar for miljøet, og derfor er vi gået i den retning.
Men på den korte bane er det ikke en forretningsmodel, der hænger sammen.
Det er tænkeligt, at den kan på den lange bane, siger Mads V.
Olesen.
Der er indgået en kontrakt med Canal Tours Copenhagen og Nettobådene frem til 2037, og i kontrakterne er der ikke lavet en aftale om el.
Men Københavns teknik- og miljøborgmester Ninna Hedeager Olsen (EL) håber, at der alligevel kan komme en grøn løsning.
- Ligesom at vi også beder Folketinget om lov til at lave miljøzoner for biler, lastbiler og busser, vil vi også rigtig gerne have lov til at lave miljøzoner for vores havnerundfartsbåde, siger borgmesteren.
Miljøzonerne kan give politikerne mulighed for at skærpe kravene til transportmidler, så udledningen af kræftfremkaldende partikler kan reduceres.
Udover Canal Tours Copenhagen sejler Nettobådene også kanalrundfart i København.
Firmaet bag bådene er ikke vendt tilbage på DRs henvendelse.
FacebookTwitterKopier linkEmner:Enhedslisten|Jakob Næsager (politiker)|Mette Annelie Rasmussen (politiker)|Radikale Venstre|Miljø og natur




https://www.dr.dk/nyheder/indland/politi-rykkede-ud-til-aktioner-anholdt-busbrand

IndlandPoliti rykkede ud til to aktioner: To anholdt for busbrandPolitiet har i eftermiddag og aftenen gennemført to aktioner i København i sag om brandstiftelse.
Politiet var til stede med bomberyddere på Nørrebro tidligere i dag.
 Politiet var til stede med bomberyddere på Nørrebro tidligere i dag.
 Politiet var til stede med bomberyddere på Nørrebro tidligere i dag.
1 / 3Politiet var til stede med bomberyddere på Nørrebro tidligere i dag.
1 / 3Politiet var til stede med bomberyddere på Nørrebro tidligere i dag.
2 / 3Politiet var til stede med bomberyddere på Nørrebro tidligere i dag.
3 / 318.
apr.
2019 kl.
22.
56Bemærk: artiklen er mere end 30 dage gammelLæs opPolitiet har torsdag været talstærkt til stede ved to aktioner i Københavnsområdet på henholdsvis Nørrebro og i Herlev.
Aktionerne har været en del af en efterforskning i en sag om brandstiftelse.
Det oplyser Københavns Vestegns Politi torsdag aften i en pressemeddelelse.
To 20-årige er torsdag aften blevet varetægtsfængslet i 21 dage.
Det sker efter et grundlovsforhør ved Retten i Glostrup.
De er mistænkt for natten til torsdag at have sat ild på en bus på Amager Strandvej og forsøg på ildspåsættelse på et ukendt sted på Københavns Vestegn.
De to fængslede blev anholdt torsdag morgen.
Politi og bomberyddere var torsdag eftermiddag først i aktion på Nørrebro.
Først på aftenen rykkede aktionen til Herlev.
Københavns Vestegns Politi har ikke yderligere kommentarer til sagen.
/ritzau/FacebookTwitterKopier linkEmner:Københavns Vestegns Politi|København|Sjælland|Politi|Brandstiftelser




https://www.dr.dk/sporten/fodbold/europaleague/mere-dansk-succes-i-europa-wass-og-ac-er-klar-til-semifinalen

Europa LeagueMere dansk succes i Europa: Wass og 'AC' er klar til semifinalenAndreas Christensen med Chelsea og Daniel Wass med Valencia er begge klar til semifinalen i Europa League.
Andreas Christensen er sammen med Chelsea klar til semifinalen, hvor man skal op imod tyske Frankfurt.
Af Frederik Palle18.
apr.
2019 kl.
23.
11 | opdateret 18.
apr.
2019 kl.
23.
12Bemærk: artiklen er mere end 30 dage gammelLæs opDe danske spillere blomstrer lige for tiden i Europa.
De forgangne dage har danskerholdet Ajax samt Christian Eriksen og Tottenham spillet sig videre til semifinalen i Champions League, og i dag bookede et par danskere billetter til semifinalen i Europa League.
Med sejre lykkedes det nemlig både Chelsea med Andreas Christensen i startopstillingen og Valencia med Daniel Wass i startopstillingen at spille sig videre.
Det så da også godt ud allerede inden dagens kampe.
Chelsea havde slået Slavia Prag på udebane 1-0 i den første kamp, da de efter en halv time i dag var foran 4-1, så var tankerne allerede videre på semifinalen.
Læs også:Christian Eriksen: 'Det bliver et eventyr at møde Ajax i semifinalen'Tjekkerne fra Prag kom lidt tilbage i kampen, men den sluttede 4-3 til Chelsea.
Blandt andet på formidabelt spil af spanske Pedro, der scorede to gange og lagde op til de andre to.
I semifinalen skal Chelsea møde Frankfurt, som spillede sig videre i opgøret mod Benfica på reglen om udebanemål med sammenlagt 4-4.
Daniel Wass og Valencia var også i en favorabel situation inden hjemmekampen i dag mod Villarreal.
De vandt nemlig 3-1 på udebane blandt andet på Wass’ første mål for klubben.
Og i dag blev det også til en sejr til Valencia.
Denne gang blev det 2-0 på et mål i hver halvleg.
Nu står Valencia over for Arsenal i semifinalen, der sendte Napoli ud med sammenlagt 3-0.
Semifinalerne spilles over to kampen den 2.
maj og den 9.
maj.
FacebookTwitterKopier linkEmner:Daniel Wass (fodboldspiller)|Spanien|Europa League|Tottenham Hotspur FC|Fodbold




https://www.dr.dk/nyheder/udland/tre-professionelle-bjergbestigere-frygtes-omkommet-i-canada

UdlandTre professionelle bjergbestigere frygtes omkommet i CanadaEftersøgningen er indstillet på grund af frygt for sneskred.
Der er konstateret sneskred i området.
Tre professionelle bjergbestigere er forsvundet i Banff National Park i Canada.
(Arkivfoto).
19.
apr.
2019 kl.
06.
53Bemærk: artiklen er mere end 30 dage gammelLæs opTre professionelle bjergbestigere frygtes omkommet i et sneskred i Canada, oplyser de canadiske myndigheder ifølge AP.
De tre mænd er forsvundet i Canadian Rockies, som er betegnelsen for den canadiske del af den nordamerikanske bjergkæde Rocky Mountains.
De forsøgte onsdag at bestige Howse Peak, men dukkede ikke op ved endemålet til aftalt tid.
Redningshold i Banff National Park gennemsøgte derfor det område, som de tre skulle have besteget, fra en helikopter.
Her blev der fundet tegn på et sneskred og nedfaldne klippestykker sammen med klatreudstyr.
Det oplyser nationalparken i en meddelelse, skriver nyhedsbureauet AFP.
Redningsindsatsen er dog blevet bremset på grund af farlige vejrforhold og frygt for yderligere sneskred.
Betalt af The North FaceThe North Face, en amerikansk producent af friluftstøj og -udstyr, identificerer de savnede som amerikaneren Jess Roskelley og østrigerne David Lama og Hansjorg Auer.
De tre er mellem 28 år 36 år gamle.
De tre professionelle bjergbestigere er en del af et hold af erfarne atleter, som sponsoreres af The North Face.
- De er savnet, og de lokale redningsmyndigheder antager det værst mulige, skriver The North Face i en meddelelse ifølge AP.
Som den yngste nogensinde besteg Roskelley som 20-årig Mount Everest i 2003.
Hans far, John Roskelley, gjorde sig bemærket ved at bestige bjerge i Nepal og Pakistan i 1970'erne.
/ritzau/FacebookTwitterKopier linkEmner:Naturkatastrofer|Canada|Nepal|Ulykker|Mount Everest




https://www.dr.dk/nyheder/politik/konservative-vil-goere-flytrafikken-groennere-med-afgifter-paa-braendstof

Valg til Europa-ParlamentetSe temaPolitikKonservative vil gøre flytrafikken grønnere med afgifter på brændstofEU skal være klar med en høj afgift på miljøskadeligt flybrændstof, mener K-spidskandidat.
De Konservative vil bruge afgifter på brændstof til at gøre flyrejser grønnere.
Af Emil Eller18.
apr.
2019 kl.
23.
18Bemærk: artiklen er mere end 30 dage gammelLæs opFlytrafikken er en af de store syndere i det globale CO2-regnskab.
Derfor vil De Konservative nu gøre noget ved problemet ved at forsøge at få EU til at indføre en afgift på de mest skadelige typer flybrændstof.
Det siger partiets spidskandidat til EU-valget i maj, Pernille Weiss, efter Danmark i dag har fået kritik fra den europæiske klima-ngo Transport & Environment for ikke at have indført afgift på flyrejser.
Men afgiften skal være europæisk og rettet mod brændstoffet, mener De Konservative altså.
- Problemet med Danmarks størrelse er, at det vil forslå som en skrædder i helvede, mener Pernille Weiss.
- Vi vil gerne lægge en europæisk afgift på brændstof – ikke på selve flyturen – så vi stimulerer flyselskaber og firmaer, der arbejder med brændstof til flytrafikken, i retning af at skifte de CO2-skadelige brændstoffer ud med mere bæredygtige løsninger, siger hun.
Læs også:Europæisk klima-ngo kritiserer Danmark for ikke at have flyafgifterEU skal føre 'en slags trepartsforhandling'Hvor stor afgiften skal være, vil hun dog ikke sætte konkrete tal på.
- Jeg sætter som politiker helst ikke tal på.
Der vil jeg gerne have input fra folk, der har forstand på det, siger Pernille Weiss.
Forslaget om en EU-afgift på flybrændstof kommer fra De Konservatives EU-spidskandidat, Pernille Weiss.
I stedet vil hun have EU til at sætte gang i det, hun kalder en slags trepartsforhandlinger, hvor politikere, flyselskaber og forskere i samarbejde finder ud af, hvordan afgifterne skal skrues sammen, så det får en står indvirkning på, hvilket brændstof der bruges.
- Vi skal finde ud af, hvor balancen ligger, så vi hurtigt får de sorte brændstoffer ud og de grønne ind.
Det skal virke - og så må afgiften have den størrelse, der skal til, lyder det fra spidskandidaten.
Må ikke ramme passagererneDet er dog vigtigt, at afgiften ikke kommer til at ramme forbrugerne, mener hun.
Det vil skade mobiliteten i EU, hvor det er let at komme rundt på grund af billige flybilletter.
Men vil flyselskaberne ikke bare lægge afgiften ud på billetterne, så de bliver dyrere?
- Nej, og det er det, vi skal undgå, ved at sætte os ned med virksomhederne og finde ud af, hvordan mikset af afgifter får omstillet maskinerne til at bruge noget grønnere brændstof.
Hele øvelsen skal også have fokus på ikke at belaste billetkøberne, siger Pernille Weiss.
Vi skal skrue det sammen, så vi både bruger pisk og gulerod.
Pernille Weiss (K)Hun understreger, at en del af løsningen også kan være at indføre skattefradrag til flyselskaber, der kommer hurtigt i mål med omstilling til grønnere brændstofløsninger.
- Vi skal skrue det sammen, så vi både bruger pisk og gulerod.
Hun regner med, at det vil være muligt at skaffe opbakning til idéen i EU.
Her hjemme har transportminister Ole Birk Olesen (LA) tidligere i dag afvist at ville indføre afgifter på flyrejser i dansk sammenhæng.
I hvert fald i en form, hvor afgiften lægges på købet af en flybillet.
DR har forsøgt at få en kommentar fra ministeren til De Konservatives nye forslag, men det har endnu ikke været muligt.
FacebookTwitterKopier linkEmner:Det Konservative Folkeparti|Liberal Alliance|Ole Birk Olesen (politiker)|Flyselskaber|Valg og folkeafstemninger




https://www.dr.dk/sporten/haandbold/herreligaen/spiller-sig-taettere-paa-semifinalen-favoritsejre-aabner-herrernes

HerreligaenSpiller sig tættere på semifinalen: Favoritsejre åbner herrernes slutspilBåde GOG og Bjerringbro-Silkeborg vandt deres første kampe i herrehåndboldligaens slutspil.
Josef Pujol GOG og Nikolaj Læsø Aarhus Håndbold Ceres Arena .
Herre Håndbold Ligaen - Slutspil Aarhus Håndbold - GOG Aarhus Torsdag 18 April, 2019.
18.
apr.
2019 kl.
22.
22Bemærk: artiklen er mere end 30 dage gammelLæs opGOG's håndboldherrer indledte jagten på en semifinaleplads med sejr, da holdet mødte Århus Håndbold på udebane i begge mandskabers første kamp i slutspillet.
Fynboerne, der sluttede på andenpladsen i grundspillet, vandt over aarhusianerne, som blev nummer syv, med cifrene 28-26.
Bjerringbro-Silkeborg (BSV) kom også fra land med en sejr på udebane over Skanderborg Håndbold, der blev slået 33-29.
Dermed har GOG fire point i toppen af slutspilspulje 2.
Holdet havde inden kampen allerede to point på kontoen på grund af slutplaceringen i grundspillet.
Læs også:Aalborg på kurs mod DM-semifinalen med sejrBSV indledte med ét point på kontoen i samme pulje som GOG og har derfor tre efter torsdagens sejr.
Århus og Skanderborg har ligesom inden torsdagens opgør nul point.
Det var fra kampens start tydeligt, at aarhusianerne ville kunne bide skeer med GOG.
Efter ti minutter havde fynboerne godt nok en smal føring på 5-4, men seks minutter efter lykkedes det hjemmeholdet at komme foran for første gang siden 1-0, da Tobias Møller på straffekast gjorde det til 8-7.
Stor pauseføringMen så skruede GOG bissen på, og ved pausen var udeholdet foran med hele syv mål ved stillingen 18-11.
Den fynske håndboldmaskine gik dog mere eller mindre i stå i starten af anden halvleg.
Efter 12 minutter var forspringet nede på to mål, hvilket udløste en GOG-timeout.
Spilstoppet gjorde godt for udeholdet, der fik sat en stopper for Aarhus' comeback og etableret en tremålsføring.
Hjemmeholdet kæmpede dog videre.
Med seks minutter igen blev spændingen fornyet, da forskellen kom ned på to mål ved stillingen 25-23 i fynsk favør.
Læs også:Odense fortsætter det høje niveau: Tager semifinaleplads som gruppevinderMen GOG holdt stand, og Aarhus kom aldrig tættere på.
I kampen mellem Skanderborg og BSV så det i første halvleg ud til, at udeholdet uden problemer ville køre en storsejr i hus.
Kort før pausen var BSV således foran med seks mål, men efter en tur i omklædningsrummet kom Skanderborg bedre med.
Bjerringbro-Silkeborg førte ganske vist fra start til slut i de sidste 30 minutter, men holdet formåede aldrig for alvor at trække helt fra og lukke kampen før til sidst.
Skanderborg kom dog aldrig tættere på end to mål.
/ritzau/FacebookTwitterKopier link




https://www.dr.dk/nyheder/udland/mueller-rapport-er-ikke-game-over-trump-bliver-fortsat-efterforsket

Rusland-undersøgelseSe temaUdlandMueller-rapport er ikke 'game over': Trump bliver fortsat efterforsketUSA's præsident glæder sig over konklusionerne i efterforskningen af russisk forbindelse.
En journalist læser en redigeret version af Mueller-rapporten 16.
april.
Der er kommet flere detaljer frem i den udgave, der blev fremlagt af det amerikanske justitsministerium i dag.
Af Kasper Duncan Gram (Video)18.
apr.
2019 kl.
22.
26Bemærk: artiklen er mere end 30 dage gammelLæs opI dag kom den længe ventede undersøgelse om Ruslands indblanding i det amerikanske præsidentvalg i 2016 til offentligt skue – i hvert fald i en redigeret udgave.
Det er næsten en måned siden, at specialanklager Robert Mueller afleverede sin rapport til USA’s justitsminister, William Barr, som også i dag fastslog, at der ikke var et samarbejde mellem Donald Trump, hans stab og Rusland.
Præsident Donald Trump (tv.
), justitsminister William Barr (mf.
) og specialanklager Robert Mueller (th.
) Men rapporten er ikke den fuldstændige frifindelse, som justitsministeren giver udtryk for, fortæller DR’s USA-korrespondent, Steffen Kretz:- Det er korrekt, at Mueller ikke har fundet klare beviser for en direkte kriminel sammensværgelse mellem Trump, hans folk og Rusland.
Men det står meget klart, at Rusland arbejdede på at få Trump valgt blandt andet gennem hacking og en misinformationskampagne på sociale medier - og at Trumps nærmeste var velvillige medvirkende, fortæller han.
Fylder omkring en fjerdedelTrumps stabs kontakt med Rusland fylder en anseelig del af den 448 sider lange rapport, som er resultatet af 22 måneders arbejde:Der er masser af stof til yderligere efterforskninger i Kongressen af præsidenten i Muellers rapport.
Der er over 100 sider i rapporten alene om Trump-folks kontakter med repræsentanter for Rusland - som Trumps rådgivere i de fleste tilfælde bagefter løj om, siger Steffen Kretz.
Læs også:Rusland-undersøgelse: Trumps stab var 'modtagelig' over for russiske tilnærmelserPå Syddansk Universitet hæfter Niels Bjerre-Poulsen, der er lektor i amerikansk politik, sig ved, at præsidentens tidligere kampagnechef Paul Manafort ifølge rapporten gav interne meningsmålinger til sin ven Konstantin Kilimnik, som har tætte forbindelser til den russiske regering.
Det siger han til nyhedsbureauet Ritzau.
Flere efterforskninger i gang.
Trump har tweetet ’game over’ med henvisning til sine kritikere og politiske modstandere.
Det sidste ord er dog ikke sagt om Mueller-rapporten, fortæller Steffen Kretz:- Nu begynder er nyt kapitel, hvor hver en detalje i rapporten vil blive vejet på en guldvægt, og hvor Mueller selv formentlig skal vidne for kongressen.
Men den største trussel mod USA’s siddende præsident står ikke i Mueller-rapporten, vurderer Steffen Kretz:- Det mest alvorlige er de mange efterforskninger, som lige nu foretages af anklagemyndigheder i New York, i Virginia og i Washington.
Alle dele af hans liv er under luppen, og det er vel at mærke ikke politiske undersøgelser, men i kriminelle efterforskninger foretager af nogle af USA’s dygtigste anklagere.
Demokaterne er i tænkeboks.
Trumps politiske opposition, Demokraterne, havde store forhåbninger til, at Mueller ville finde beviser for, at den republikanske præsident havde begået noget kriminelt.
Læs også:USA's demokrater klar med stævninger for at se hele Mueller-rapportenMen lige nu er det usandsynligt, at de vil rejse en rigsretssag mod Trump.
Ledelsen af det demokratiske parti er nemlig imod det scenarie, fortæller Steffen Kretz.
- Når rapportens konklusioner ikke er klarere, end de er, vil udfaldet af den politiske proces, som en rigsretssag er, være svært at forudsige - og Demokraterne risikerer at tabe terræn hos vælgerne, fordi en rigsretssag på dette grundlag kan ligne politisk forfølgelse, forklarer han.
Demokraterne har dog fundet anledning til at kritisere justitsminister William Barr for at give et fortegnet billede af Mueller-rapportens konklusion gennem den sidste måned.
FacebookTwitterKopier linkEmner:Donald Trump (politiker)|Paul Manafort (politiker)|Rusland|Anklagemyndigheden|Embedsmisbrug




https://www.dr.dk/nyheder/indland/danskere-indsamler-300000-kroner-til-flygtninge-i-protest-mod-rasmus-paludan

IndlandDanskere indsamler 300.
000 kroner til flygtninge i protest mod Rasmus PaludanNicolai Würtz blev træt af islamkritiker Rasmus Paludan og har derfor oprettet indsamling til flygtninge.
Stifteren af partiet Stram Kurs, Rasmus Paludan, har den seneste uge afholdt flere demonstrationer omkring København.
(Arkivfoto) 18.
apr.
2019 kl.
22.
39Bemærk: artiklen er mere end 30 dage gammelLæs opIslamkritiker Rasmus Paludan har den seneste uge fået meget opmærksomhed under flere urolige demonstrationer, hvor han har kritiseret muslimer og blandt andet brændt koraner af.
Nicolai Würtz fra Brønshøj blev træt af Rasmus Paludan og besluttede derfor af oprette en indsamling hos Dansk Flygtningehjælp som en protest mod ytringerne.
Hvor han skaber had og konflikt, så forsøger jeg at samle dem, der vil håb.
Nicolai WürtzPå 48 timer er der indsamlet over 300.
000 kroner til Dansk Flygtningehjælp.
Her til aften har 2.
700 personer doneret penge.
- Det kan ikke være gratis at provokere til konflikt på den måde.
Så jeg ville gerne vende karmabøtten mod ham.
Jeg tror, at jeg - som rigtig mange andre almindelige danskere - synes, at Rasmus Paludan har ret til at sige, hvad han vil, men at det ikke kan være helt gratis.
- Jeg synes, at indsamlingen er en sød måde at drille ham, så der kommer penge ind, hver gang han er på gaden og brænder en koran af, siger Nicolai Würtz, der til dagligt er tv-producent.
Går til madklubber for flygtninge og frivilligeNicolai Würtz har ikke lyst til at vise sin uenighed med Rasmus Paludan ved at gå på gaden, og han ser indsamlingen som en mere konstruktiv måde at vise sine holdninger.
- Jeg synes, at Rasmus Paludans demonstrationer meget let bliver til konflikt, og det bliver meget nemt råben og skrigen.
- Hvor han skaber had og konflikt, så forsøger jeg at samle dem, der vil håb, siger Nicolai Würtz.
Hos Dansk Flygtningehjælp fortæller kommunikationsdirektør Annette Spanggaard, at der sjældent er set indsamlinger med så mange penge på så kort tid, når man ser bort fra organisationens årlige landsindsamling.
- Det er virkelige godt gået, at der er kommet så mange penge.
De er kommet ganske uventet, og det er vi selvfølgelig glade for, siger hun.
Hun fortæller, at pengene blandt andet vil blive brugt til nogle af Dansk Flygtningehjælps madklubber rundt i Danmark, hvor flygtninge og frivillige danskere kan mødes og spise sammen.
- Man få en bid brød og kan mødes med andre flygtninge og danskere.
Det er en rigtig god scene til at integrere vores nye landsmænd i Danmark, siger Annette Spanggaard.
/ritzau/FacebookTwitterKopier link




