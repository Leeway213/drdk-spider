https://www.dr.dk/sporten/fodbold/england/flere-racisme-problemer-engelsk-pokalkamp-aflyst-efter-tilraab

EnglandFlere racisme-problemer: Engelsk pokalkamp aflyst efter tilråbSpillerne fra Haringey Borough udvandrede fra en pokalkamp, efter at holdets målmand var mål for racisme.
Racisme-problemer i international fodbold fortsætter.
Denne gang skete det i en engelsk pokalkamp.
19.
okt.
2019 kl.
19.
19Læs opDet engelske fodboldlandshold var mandag udsat for racistiske tilråb i EM-kvalifikationskampen mod Bulgarien, men det er ikke kun i de professionelle rækker, den slags foregår.
Lørdagens FA Cup-kamp mellem Haringey Borough og Yeovil Town blev således afbrudt og siden aflyst, efter at Haringeys målmand var mål for både tilråb og kasteskyts fra nogle af gæsternes tilhængere.
Haringey, der til daglig spiller i Isthmian League på syvende niveau, bekræfter forløbet på Twitter:- Undskyld for den sene opdatering, men vi ville være sikre på at give jer den korrekte information.
Kampen er stoppet på grund af racisme.
Skrækkelig eftermiddag.
- Det skal siges, at 99,9 procent af Yeovils fans er lige så oprørte over, hvad der skete, som vi er, lyder det.
Ramt af kasteskytsIfølge BBC blev Haringey-målmand Douglas Pajetat derudover ramt af kasteskyts fra gæsternes fans, umiddelbart inden han skulle forsøge at redde et straffespark.
Kort efter at Yeovil scorede fra pletten, valgte hjemmeholdets spillere at udvandre, og de får fuld opbakning fra Yeovil-manager Darren Sarll.
- På vegne af Yeovil Town støtter vi fuldt og helt Haringey, og vi står sammen.
- Haringey og vores egen klub skal vide, at vi ikke tolererer noget af den slags, hvis der var sådan noget, siger Darren Sarll til BBC.
/ritzau/FacebookTwitterKopier linkEmner:Ligebehandling|BBC|Twitter|Bulgarien




https://www.dr.dk/sporten/fodbold/tyskland/delaney-og-dortmund-slaar-bundesligaens-tophold

TysklandDelaney og Dortmund slår Bundesligaens topholdDortmund vandt for første gang i Bundesligaen i over en måned, da topholdet Gladbach blev slået 1-0.
Julian Brandt sikrede Dortmunds sejr over topholdet Borussia Mönchengladbach.
19.
okt.
2019 kl.
20.
56Læs opEfter tre uafgjorte kampe i træk lykkedes det lørdag Borussia Dortmund at hive tre point hjem til Bundesliga-kontoen.
Med Thomas Delaney i startopstillingen blev topholdet i den bedste tyske fodboldrække, Borussia Mönchengladbach, hjemme på Signal Iduna Park slået med 1-0.
Sejren var Dortmunds første i ligaen i lidt over en måned og sluttede samtidig en god stime af kampe for Gladbach, der inden lørdagens opgør havde vundet fire i træk.
Alligevel holder Gladbach fast i førstepladsen.
Dog kun i kraft af en bedre målscore end Wolfsburg, der ligesom Gladbach har 16 point.
ResultaterAugsburg-Bayern M.
2-2 (1-1).
1-0 Marco Richter (1.
minut).
1-1 Robert Lewandowski (14.
minut).
1-2 Serge Gnabry (49.
minut).
2-2 Alfred Finnbogason (90.
minut).
Tilskuere: 30.
660.
Union Berlin-Freiburg 2-0 (1-0).
1-0 Marius Bülter (1.
minut).
2-0 Marcus Ingvartsen (84.
minut).
RB Leipzig-Wolfsburg 1-1 (0-0).
1-0 Timo Werner (54.
minut).
1-1 Wout Weghorst (82.
minut).
Tilskuere: 39.
182.
W.
Bremen-Hertha B 1-1 (1-0).
1-0 Joshua Sargent (7.
minut).
1-1 Dodi Lukebakio (70.
minut).
Tilskuere: 22.
012.
Düsseldorf-Mainz 05 1-0 (0-0).
1-0 Rouwen Hennings (82.
minut).
Udvisning: Edimilson Fernandes, Mainz 05 (45.
) Tilskuere: 40.
660.
Dortmund-BM Gladbach 1-0 (0-0).
1-0 Marco Reus (58.
minut).
Tilskuere: 81.
365.
Dortmund hopper op på fjerdepladsen i rækken med et enkelt point færre end de to tophold.
Efter en underholdende første halv time sendte Thorgan Hazard bolden i mål med et drøn af et skud, som røg i kassen, selv om Gladbach-målmand Yann Sommer fik hænderne på.
Men belgierens 1-0-scoring blev annulleret.
VAR-dommerne var kommet frem til, at der kort inden scoringen var offside, selv om det var svært at se på de efterfølgende tv-billeder.
Dermed endte første halvleg, som den startede.
12 minutter inde i anden halvleg fik Dortmund så igen bolden i mål, og denne gang forblev ettallet på måltavlen.
Her var Thorgan Hazard i oplæggerens rolle, da han sendte en stikning ind i feltet, og Marco Reus prikkede bolden forbi Yann Sommer.
Det fik Gladbach til at satse mere fremad, og langsomt begyndte gæsterne at nærme sig Dortmund-målet - godt hjulpet på vej af hjemmeholdet, der efter 1-0-målet blev mere defensivt orienteret.
Gladbach-offensiven gav dog enkelte kontramuligheder til Dortmund.
Efter en hurtig omstilling fik Julian Brandt sendt bolden i mål til 2-0, men ligesom i første halvleg blev Dortmund-scoringen annulleret på grund af offside.
Thomas Delaney var lidt hård mod modstanderen i dagens Bundesliga-opgør.
Lidt efter måtte hjemmeholdets indskiftede reservemålmand Marwin Hitz hive en stor redning frem for at afholde gæsterne fra at udligne.
Kampens sidste minutter bød på et tungt Gladbach-pres, men det blev ikke til flere scoringer.
Jacob Bruun Larsen så kampen fra Dortmunds udskiftningsbænk, mens Andreas Poulsen så opgøret fra Gladbachs bænk.
Det engelske stjerneskud Jadon Sancho, der normalt er fast inventar i Dortmunds start-11'er, var ikke med lørdag.
Den 19-årige kantspiller havde fået en spilledags karantæne af sin arbejdsgiver for at komme for sent tilbage fra den seneste landsholdssamling.
/ritzau/FacebookTwitterKopier link




https://www.dr.dk/nyheder/udland/foerste-rumvandring-kun-med-kvinder-et-stort-skridt-menneskeheden

UdlandFørste rumvandring kun med kvinder: 'Et stort skridt for menneskeheden'De to kvindelige astronauter skulle reparere et batteri, som lagrer solenergi på den internationale rumstation.
Astronauterne Jessica Meir (til venstre) og Christina Koch poserer med deres rumdragter i forgrunden og det værktøj, de skal bruge til at reparere det ødelagt batteri.
Af Sally Frydenlund Larsen19.
okt.
2019 kl.
19.
04Læs opI går ved middagstid dansk tid hoppede to amerikanske astronauter i rumdragterne for at tage på rumvandring.
Deres opgave lød på at reparere et batteri på den internationale rumstation, ISS.
Sådan en reparation er egentlig ikke usædvanlig for astronauterne på rumstationen, men det var det hold, der skulle udføre den.
Deres navne er nemlig Christina Koch og Jessica Meir, og det er første gang i historien, at en rumvandring udføres af to kvinder sammen.
Indtil nu er alle rumvandringer blevet udført af enten mænd eller en mand og en kvinde.
Og kvinde-rumvandringen, som for øvrigt varede syv timer og var en succes, er en stor og glædelig nyhed.
Det mener astrofysiker på Niels Bohr-instituttet, Anja Andersen.
- Det er måske et lille skridt for de to kvinder, der har været afsted, men det er et stort skridt for menneskeheden, at man endnu en gang har fået bevist, at der ikke er så stor forskel på de to køns kompetencer.
Jessica Meir og Christina Koch dinglende i vægtløshed, mens de reparerer ISS-batteriet.
Kvinder er egnedeRumvandringen har været længe undervejs.
Egentlig skulle den første kvinde-rumvandring havde fundet sted i marts, men Nasa kunne kun levere én dragt i den rigtige størrelse.
Derfor måtte operationen dengang blive udført af et blandet mande-kvinde-team.
Det er ikke kun Anja Andersen, der er glad for at en ren kvinde-rumvandring endelig er lykkedes.
- Da jeg var en lille pige, skrev jeg til Nasa og fortalte dem, at jeg drømte om at blive astronaut.
De skrev tilbage og sagde, at de ikke tog piger ind, mindes Hillary Clinton på Twitter:- En ny generation af små piger så dagens historiske rumvandring.
Må deres drømme om at nå stjernerne ikke have nogen grænser, fortsætter hun.
Den første rumvandring fandt sted i 1965, da den russiske kosmonaut Aleksey Leonov svævede i rummet i 10 minutter.
Og der er faktisk ingen særlig grund til, at der er gået så mange år, før et hold kun bestående af kvinder har gennemført en rumvandring, siger Anja Andersen.
- Den kvindelige krop er absolut ligeså god eller dårlig til at tilpasse sig vægtløshed som den mandlige krop, lyder det.
Mindre og lettereFaktisk har kvindelige astronauter nogle fordele.
- Man kan egentlig undre sig over, at det oprindelige astronautprogram, Apolloprogrammet, hvor man gerne ville have de første mennesker på månen, ikke var bygget op omkring kvindelige astronauter, siger Anja Andersen.
- Kvinder vejer generelt mindre end mænd, så det havde faktisk været billigere at bygge rumprogrammet op omkring kvinder, for det, der koster, når man skal sende en mission ud i rummet, er vægten.
Desuden kan mindre kroppes kredsløb bedre holde til vægtløsheden, da arme og ben er kortere, siger hun.
Astrofysiker Anja C.
Andersen glæder sig over, at kønnene langsomt bliver mere ligestillede i det ydre rum.
- Men dengang var der nogle fordomme om, at kvinder fordi de kan få børn, nok ikke var så velegnede til at være ude i rummet, men det har vi da så heldigvis fået aflivet, lyder det fra astrofysikeren.
At det skulle blive 2019, før vi så den første kvinde-rumvandring, kan altså også skyldes, at der bare har været flere mandlige astronauter til "at fylde vagtplanen", siger hun.
Men det er Nasa ved at lave om på, fortæller Anja Andersen.
- Sidste gang, man optog astronauter til Nasas rumprogram, så sørgede man faktisk for, at 50 procent, af dem, der blev optaget var kvinder, og 50 procent var mænd.
FacebookTwitterKopier linkEmner:Den Internationale Rumstation|Hillary Clinton (politiker)|NASA|Twitter|USA




https://www.dr.dk/sporten/badminton/saa-taet-paa-axelsen-taber-semifinale-efter-gyserkamp

BadmintonSå tæt på!
Axelsen taber semifinale efter gyserkampViktor Axelsen tabte semifinalen i Denmark Open i tre sæt til Chen Long fra Kina.
Viktor Axelsen i dysten mod Chen Long fra Kina.
19.
okt.
2019 kl.
18.
56Læs opDet bliver heller ikke i år, at der kommer en dansker på det øverste podietrin i Denmark Open.
Lørdag missede Viktor Axelsen muligheden for en finaleplads i turneringen, da han tabte i tre sæt til Chen Long fra Kina, der tidligere har vundet turneringen fire gange.
Chen Long vandt med cifrene 12-21, 21-14, 21-19, efter at Axelsen havde ført stort undervejs i det afgørende sæt.
Resultater fra Denmark OpenHerresingle, semifinaler:Chen Long, Kina (5)-Viktor Axelsen, Danmark (7), 12-21, 21-14, 21-19, Kento Momota, Japan (1)-Tommy Sugiarto, Indonesien, 21-12, 21-19.
Damesingle, semifinaler:Nozomi Okuhara, Japan (3)-Carolina Marin, Spanien, 18-21, 21-12, 21-16, Tai Tzu Ying, Kina (4)-Chen Yu Fei, Kina (2), 21-14, 14-11, Yu Fei opgav.
Herredouble, semifinaler:Marcus Fernaldi Gideon/Kevin Sanjaya Sukamuljo, Indonesien (1)-Lu Ching Yao/Yang Po Han, Taiwan, 21-16, 21-11, Mohammad Ahsan/Hendra Setiwan, Indonesien (2)-Takeshi Kamura/Keigo Sonida, Japan (4), 21-19, 19-21, 21-15.
Damedouble, semifinaler:Chen Qing Chen/Jia Yi Fan, Kina (4)-Yuki Fukushima/Sayaka Hirota, Japan (2), 18-21, 21-17, 21-18, Baek Ha Na/Jung Kyung Eun, Sydkorea-Mayu Matsumoto/Wakana Nagahara, Japan (1), 19-21, 21-12, 21-15.
Mixeddouble, semifinaler:Wang Yi Lyu/Huang Dong Ping, Kina (2)-Jae Seo Seung/Chae Yujung, Sydkorea (5), 21-15, 15-21, 21-11, Praveen Jordan/Melati Daeva Oktavianti, Indonesien (6)-Wang Chi-Lin/Cheng Chi Ya, Taiwan, 21-12, 21-12.
Ikke siden 2010 har en dansk herresingle vundet Denmark Open.
Dengang vandt Jan Ø.
Jørgensen.
I stedet bliver det i år en dyst mellem Chen Long og verdensetteren Kento Momota.
Vi skal tilbage til 31.
marts, før Axelsen senest har været i en finale.
Det var i India Open, som han endte med at vinde.
Han har i store dele af sæsonen siddet ude med en rygskade.
For en måned siden gjorde han comeback i China Open, men først under turneringen i Odense har den tidligere verdensmester for alvor fundet topniveauet igen, men semifinalen blev altså endestationen for Axelsen.
Chen Long havde inden lørdagens semifinale været ude at kritisere arrangørerne af Denmark Open, da han var træt af, at hans kvartfinalekamp først sluttede efter midnat natten til lørdag.
Og i første sæt så det heller ikke ud til, at kineseren var helt vågen.
Han lavede flere fejl, mens Axelsen spillede sikkert og hurtigt bragte sig på 9-3.
Men så vågnede kineseren op og fik hentet ind på det danske forspring, inden Axelsen igen strammede grebet og med flotte vinderslag og stort overblik tog sættet på blot 16 minutter.
Chen Long var for koldblodig mod Viktor Axelsen.
Andet sæt blev anderledes tæt, og de to fulgtes ad til 9-9, inden Chen Long fandt noget af det spil frem, der tidligere har givet ham OL- og VM-guld.
Derfra havde danskeren ikke mange chancer, og Chen Long hev sættet sikkert i land.
Men fejlene begyndte igen at snige sig ind hos kineseren i tredje sæt, mens Axelsen kom flyvende ud fra den lille pause.
Til stor jubel for den udsolgte arena slog den tidligere danske verdensmester vinderslag på stribe og bragte sig hurtigt på 11-4.
Men så vendte spillet igen.
Chen Long formåede at hægte sig på igen og kom helt tæt på ved 17-18 og 18-19, og efter en challenge kom han også på 19-19, og kort efter spillede han sig til en matchbold.
Det knækkede danskeren, der til sidst slog bolden i nettet, mens kineseren fuldendte sit store comeback.
Finalen mellem Chen Long og Momota er sat til at begynde klokken 15 søndag.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Viktor Axelsen (badmintonspiller)|Badminton|Kina|Odense




https://www.dr.dk/nyheder/kultur/her-gaar-det-helt-galt-bagedyst-beate-det-er-idioti-paa-hoejt-plan

Den store bagedyst 2019Se temaKulturHer går det helt galt for Bagedyst-Beate: 'Det er idioti på højt plan'Beate Sørensen fra Den store bagedyst erkender, at hun var for optimistisk i lørdagens udsendelse.
Det gik helt galt for Beate Sørensen, da hun kastede sig ud i at bage en pære-strudel.
Nu sætter hun ord på kagekatastrofen.
Af Christian Mejdahl19.
okt.
2019 kl.
20.
45Læs opSpoiler-advarsel: Denne artikel indeholder detaljer om afsnit 3 af Den store bagedyst.
Har du ikke set det?
Stop straks med at læse og se afsnittet i DR TV.
- Aj, man kan rigtig se dine lag!
Der var mange optimistiske forsøg på at opmuntre Beate Sørensen, som lørdag aften bedrev et kagekiks af de helt store i Bagedyst-teltets historie.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Den 26-årige aalborgensers pære-strudel var i ovnen indtil 35 sekunder, før den skulle stå færdigpræsenteret.
Og den store strudel-skandale indtraf, da Beate Sørensen skulle løfte den tyske klassiker fra bageplade til sølvfad.
Hendes strudel gik fra hinanden midt i luften og lå herefter totalskadet ud over hendes køkken-ø.
- Det var idioti på højt plan.
Det var så dumt, som noget kan være, og jeg var så træt af mig selv bagefter, siger Beate Sørensen om sin ulykke og fortsætter:- Jeg havde en idé om, at den først var afleveret, når den lå på mit fad, så jeg panikker nærmest og forsøger desperat at få den over på det åndssvage og alt for lille sølvfad.
Men enhver kan jo sige sig selv, at man ikke kan tage fat om noget, man lige har haft i ovnen, griner hun.
Se eller gense det kaotiske øjeblik her:Optimist ind til benetOptagelserne til programmet foregik i sommer, og i dag kan Beate Sørensen heldigvis godt grine af sin uheldige tv-optræden.
- Det er jo det, jeg har meldt mig til.
Jeg meldte mig til programmet med fuld skrue.
Jeg synes, det er helt okay, at man ikke lægger låg på sig selv, men rent faktisk viser, hvordan man har det, siger hun.
I forrige program tabte Beate Sørensen også sin rubinsteinkage, og det er dermed to uger i træk, den unge aalborgenser får gjort sig uheldigt bemærket i bageteltet.
Men Beate Sørensen holder hovedet koldt og viser i begge udsendelser, at hun ikke lader sig slå ud af hverken uheld eller egen dumhed.
- Jeg har bare lært igennem livet, at jo længere man dvæler ved ting, jo mere nederen bliver de.
Så jo hurtigere, jeg kan få det rystet af mig, jo hurtigere kan jeg komme ovenpå igen, siger hun.
Jeg er meget positiv og tænker, at alt nok skal gå.
Det kan ikke gå værre end galt.
Beate SørensenDen optimistiske indstilling til livet kan dog nogle gange have uheldige konsekvenser, som man også fornemmer i 'Den store bagedyst'.
- Jeg er meget positiv og tænker, at alt nok skal gå.
Det kan ikke gå værre end galt, siger hun og fortsætter:- Men det får mig nogle gange også ud i situationer, hvor jeg lige skulle have tænkt mig om en ekstra gang og vurderet risikoen for, hvor galt det kan gå.
Men det er jeg for optimistisk til at se, siger hun med et grin.
I anledning af Beate Sørensens uheldige levering af sin pære-strudel giver vi dig her et tilbageblik på fire andre gange, det gik helt galt i Den store bagedyst.
Kirstens og Rosas kunstkage (Sæson 6)I semifinalen skulle deltagerne genskabe Tobias Hamanns kage-udgave af Edvard Munchs maleri 'Skriget'.
Det indebar en konstruktion i isomalt, der skulle udgøre den montre, som kunstkagen skulle stå inde i.
Rosa nåede aldrig væk fra sin køkken-ø, hvor hun baldrede det ene stykke isomalt efter det andet.
Men Kirsten nåede faktisk at danne en komplet montre om sin kage.
Hvilket nok også gjorde skuffelsen dét større, da hun tabte det hele på gulvet på vej op til afleveringsbordet, mens alle i teltet så måbende til.
Mohammeds cheesecake (Sæson 5)Det var en frygtelig tragedie at overvære tilblivelsen af Mohammed Hawas cheesecake i sæson fem.
Da tiden var ved at løbe ud, havde skidtet ikke sat sig, og som konsekvens løb ostekagen ud over hele bordet, da den blev taget ud af formen.
Dommerne smagte ikke engang på den triste kage, og det var en flov Mohammed Hawa, som måtte forlade konkurrencen i samme udsendelse.
Sasithas charlotte royal (Sæson 4)I sæson fire blev bagedystdeltagerne kastet ud i den franske klassiker charlotte royal, som er en form for blanding af roulade og mousse.
Men som det så ofte er set i det hvide bagetelt, så kan mousser drille noget så frygteligt.
Det var også tilfældet for Sasitha Jay.
For mens alle de andre havde samlet deres charlotte royal, haltede Sastiha Jay bagefter.
Og hvis der er noget en mousse skal bruge, så er det god tid.
Resultatet blev, at moussen ikke havde sat sig, og da kagen kom ud af formen, flød den ud over det hele.
Så mens de andre gjorde deres kager færdige, var det en grådkvalt Sasitha Jay, der ikke kunne gøre andet end at se til.
Jakobs guitarkage (Sæson 3)Tiden var knap for Jakob Hauge, da han i sæson tre gav sig i kast med, hvad der skulle blive en historisk kage i 'Den store bagedyst'-regi.
Han havde ellers forberedt sig grundigt på en storslået guitarkage hjemmefra.
Men moussen var skilt, bunden smuldrede, og hans fondant var hullet som en si.
- Det er nok den grimmeste guitar, jeg nogensinde har lavet, lød det slukøret fra Jakob Hauge i programmet.
Om det er tilfældet, vil vi lade dig om at vurdere.
Se de tre første afsnit af dette års udgave af Den store bagedyst på DRTV.
FacebookTwitterKopier linkEmner:Vin|Madlavning




https://www.dr.dk/sporten/oevrig/danmark-overrumpler-hollandske-gaester-i-em-kvalifikationskamp

Øvrig sportDanmark overrumpler hollandske gæster i EM-kvalifikationskampDanmarks landshold i amerikansk fodbold vandt 22-19 over Holland på Gentofte Sportspark i første EM-kvalifikationskamp.
Af Rasmus Askman19.
okt.
2019 kl.
20.
29Læs opDe danske football-herrer viste ingen gæstfrihed, da de lørdag besejrede Holland med 22-19 i den første kvalifikationskamp frem mod A-EM i 2020.
Selvom danskerne var foran med 15 point inden sidste quarter, udviklede opgøret sig til en sand gyser, da Holland reducerede det danske forspring til kun tre point med fem minutter tilbage.
Danskerne formåede dog at holde hovedet koldt og lukke ned for den hollandske offensiv i de døende minutter til stor jubel for de fremmødte fans.
Den danske landstræner, Lars Carlsen, var godt tilfreds med det danske spil på trods af den udfordrende afslutning.
- Vi ville selvfølgelig gerne have vundet større.
- Forsvaret gør det godt, og vi får styr på tingene til allersidst.
Det er fint, siger Lars Carlsen, der fejrer 25 års jubilæum omkring landsholdet.
Her kan du høre, hvad landstræneren havde at sige til DR Sportens reporter Tobias Hansen efter kampen.
Kampen, der blev spillet på Gentofte Sportspark, markerede spillernes glædelige gensyn med hjemmebanen og hjemmepublikummet.
De danske værter havde nemlig ikke spillet en EM-kvalifikationskamp i Danmark siden 2003.
- Den (opbakningen fra hjemmepublikummet, red.
) giver alt.
Det er så meget federe at spille på hjemmebane.
De var fantastiske, og opbakningen giver et boost til hele holdet.
Vi er så glade for det, siger Lasse Strangholt Lykke, der blev kåret til kampens bedste spiller.
Her kan du høre Lasse Strangholt Lykkes reaktion efter kampen.
Danmarks startopstilling i dagens opgørAngrebQB Alexander Kronborg BjerreRB Lasse Strangholt LykkeWR Søren Bakbøl FrederiksenWR Jacob Dahl CallesenTE Mark PetersTE Philip Thue NielsenLT Jens Kristian MøllerLG Joachim Navntoft ChristensenC Mikkel Schmidt HansenRG Theis BagnkopRT Troels Thorbjørn NielsenForsvarDE Tobias Reimer BorregaardDE 8Jeppe Haals ChristensenDT Mads Marquard NielsenDT Victor Kaiser GreveLB Patrick Tambour PetersenLB Philip Nørregaard HargettLB Jimi Smidt LaursenCB Simon KnudsenCB Jakob BækgaardSafety Martin JepsenSafety Kenneth Larsen-LedetSpecial TeamsK Jonas Nedergaard HansenP Aske Troen Klixbüll/Kilde - DAFFNæste mission for Danmark er anden og sidste kvalifikationskamp mod de finske favoritter, der slog Holland 55-0.
Kampen spilles lørdag 26.
oktober i Vantaa i Finland.
Vinderen af opgøret skal, sammen med vinderne af de tre andre grupper, kæmpe om EM-guldet næste år.
Kamp til stregenDanskerne var det eneste hold, der kom på pointtavlen i første quarter, da Kasper Bremberg Eriksen greb quarterback Alexander Kronborg Bjerres aflevering i endzone til et touchdown.
De hollandske gæster reducerede dog med et touchdown og et ekstrapoint kort ind i anden quarter.
Danskerne svarede igen og omsatte en hollandsk fejl til en såkaldt safety og to point, inden værterne lukkede halvlegen med et touchdown til stillingen 16-7.
I tredje quarter løb Lasse Lykke tværs over banemidten til endzone til endnu et dansk touchdown.
Kampen var dog langt fra forbi, da hollænderne fik sat en stopper for den danske offensiv.
Her formåede hollænderne at bringe spændingen tilbage i opgøret ved reduceringen til 22-19, inden tiden løb ud.
FacebookTwitterKopier linkEmner:Holland|Amerikansk fodbold|Gentofte|Finland




https://www.dr.dk/nyheder/kultur/film/anders-vaelter-sig-i-smoeger-alkohol-og-kvinder-i-ny-rolle-man-taenker-da-sikke

Fred til landsSe temaFilm og serierAnders vælter sig i smøger, alkohol og kvinder i ny rolle: 'Man tænker da, sikke en idiot!
'I 'Fred til lands' bider Anders Juul skeer med en rolle, der dulmer sit system med både cigaretter, alkohol og kvinder.
© drAf Kasper Madsbøll Christensen19.
okt.
2019 kl.
18.
32Læs opDu kender sikkert typen.
Han var lidt uden for i skolen; det var ligesom, at han ikke passede ind.
Straks efter gymnasiet flyttede han til København, Aarhus eller en anden stor by, og han har ikke set sig tilbage siden.
Men hvorfor var det egentlig, han ikke passede ind?
Og hvorfor er hans forhold til hjemstavnen så anstrengt?
Det er de helt store, eksistentielle spørgsmål, den 38-årige skuespiller Anders Juul prøver kræfter med i rollen som Martin i DR-serien 'Fred til lands', der bliver sendt søndage på DR1.
© ScanpixAnders JuulFødt 14.
januar 1981.
Bosiddende på Frederiksberg med sin kæreste og deres to børn.
Uddannet fra Skuespillerskolen ved Aarhus Teater i 2005.
Har blandt andet medvirket i 'Borgen', 'Lykke' og 'Badehotellet', men er også kendt for sine roller i filmene 'Journal 64' og 'En frygtelig kvinde'.
Spiller i januar 2020 for tredje sæson i træk monologen 'Jeg løber' på Det Kongelige Teater.
Stykket har været nomineret til en Reumert-pris.
- Han har bygget en skal op for at passe på noget inde bagved, som han ikke ved, hvad er, og som han ikke kan håndtere, fortæller skuespilleren med det fyldige, brune hår og det næsten kulsorte fuldskæg, da vi sætter os ned for at tale om hans rolle i DR's nye, store dramasatsning.
I 'Fred til lands' følger vi en gruppe mennesker i den fiktive fynske by Ebberup, der har været ramt af en forbrydelse.
En uskyldig ung mand ved navn Aksel er blevet myrdet, men forbrydelsen er ikke blevet straffet.
Martin – spillet af Anders Juul – er onkel til Aksel, og han tager tilbage til byen for at tage sig af sin bror Peter, der sørger over tabet af sin eneste søn.
Det er dog ikke ligefrem lyst og hjemstavnslængsel, der får Martin til at tage tilbage til Ebberup.
- Ebberup er på én eller anden måde vores alles barndomsby.
Den er et symbol på at vende hjem – og så er den forbundet med alle mulige problematikker og ubehageligheder for Martin, forklarer Anders Juul, der blandt andet er kendt for sin medvirken i tv-serier som 'Badehotellet', 'Borgen' og 'The Rain'.
Se et klip fra tredje afsnit af 'Fred til lands', inden du læser videre:Bruger cigaretter, alkohol og kvinder for at finde roAnders Juul forklarer, at Martin forlader Ebberup og flytter til København i det sekund, det bliver muligt for ham.
Han kommer ind på Forfatterskolen og skriver en autobiografisk bog om sin opvækst i Ebberup, der bliver en kæmpe succes.
Men da succesen ebber ud, og Martin skal til at skrive to'eren, så kan han ikke.
- Han går med på succesen og kan godt lide at holde hof og får ikke forholdt sig til alt det, der ligger nedenunder.
Det hele ligger ubevidst i ham.
Men det betyder, at han på et tidspunkt bliver tvunget tilbage til det sted, han er flygtet fra; nemlig hans barndomshjem.
Og så er vi fremme ved 'Fred til lands', hvor seerne for første gang stifter bekendtskab med Anders Juuls karakter.
'Fred til lands'Dramaserie i otte afsnit, der bliver sendt på DR1 i løbet af efteråret.
Serien er skabt af manuskriptforfatterne Christian Torpe og Marie Østerbye og har blandt andre Morten Hee Andersen, Lene Maria Christensen og Anders Juul i hovedrollerne.
Serien kan ses hver søndag klokken 20 på DR1, og når det passer dig på DRTV.
- Det handler om at have styr på sig selv og sit ophav.
Vores ophav er jo et udgangspunkt for os allesammen, og hvis vi er flygtet fra det, som Martin er, bliver vi på et tidspunkt nødt til at genbesøge det, fortæller Anders Juul.
Han understreger, at Martin ikke har særlig godt styr på sit ophav.
Derfor bliver hans strategi at forlade sine relationer, før de forlader ham.
Han bruger cigaretter, alkohol, kvinder - og til dels også det at skrive - til at bringe sit system til ro.
Anders Juul, skuespiller- Han bruger cigaretter, alkohol, kvinder - og til dels også det at skrive - til at bringe sit system til ro.
Problemet er, at skriveriet er begyndt at gøre det modsatte, for nu befinder han sig i en overbevisning om, at han ikke kan skrive.
Og så er der det med pengene.
Det er nemlig ikke af lutter godhed, Martin tager tilbage for at passe på sin sørgende bror.
Der mangler også penge på kontoen, som han håber at kunne låne af sin bror.
- Jeg tror, de fleste synes, at sådan en type som Martin er rimeligt pres.
Han er sådan et menneske, hvor man tænker: 'Han er mega for meget', 'Gud, hvor er han selvoptaget' eller 'Sikke en idiot!
'Anders Juul (til venstre) overfor Morten Hee Andersen i 'Fred til lands'.
- Jeg trives bedst, når vi undersøger, hvad det er for en form for kontakt, vores karakterer er i - fremfor at jeg bare kommer og leverer noget, jeg har forberedt hjemmefra, fortæller Juul om rollen som Martin.
En mand, der prøver at blive bedreJa, lad os bare slå det fast: Ved første øjekast kan det være ganske svært at finde sympati for Anders Juuls storrygende, tætdrikkende og seksuelt promiskuøse rolle.
Det har skuespilleren dog blot taget op som en spændende udfordring.
Jeg ville elske, hvis man (.
.
.
) kom om på den anden side af ham og sagde: 'Okay, det er faktisk en mand, der prøver at blive bedre'.
Anders Juul, skuespiller- Jeg kunne godt tænke mig, at man opdagede, at han i virkeligheden er et barn, der roder rundt i blinde for at finde ud af, hvordan han er i verden.
Hvis der er nogen, der har behov for at blive passet på, så er det faktisk ham.
Jeg ville elske, hvis man i løbet af serien kom om på den anden side af ham og sagde: 'Okay, det er faktisk en mand, der prøver at blive bedre'.
Og netop rollen som en vaskeægte sjuft har faktisk også givet privatpersonen Anders Juul mulighed for at blive bedre og skærpe sit allerede åbenlyse, skuespilmæssige talent.
- Jeg kunne mærke, at 'Fred til lands' kommer fra nogle mennesker, som har oplevet noget, de gerne vil fortælle.
Der er ikke et konstrueret plot, hvor man så prøver at få nogle karakterer til at passe ind.
Det er omvendt, mener Anders Juul.
- Serien er gennemarbejdet ned til mindste detalje.
Der er ikke ét gram overflødigt fedt på nogle af afsnittene.
Det er ikke altid, at sol, måne og stjerner står rigtigt i et projekt, men det synes jeg virkelig, det gjorde her.
Jeg kunne bare mærke: 'Det her vil jeg så gerne lave!
'Som sagt, så gjort.
Efter en succesfuld casting lykkedes det Anders Juul at få fingre i rollen som Ebberups fortabte søn.
- Hans forventning til kærlighed, tryghed og tilknytning er, at den på et tidspunkt forsvinder igen.
Så hans strategi er at forlade sine relationer, før de forlader ham, fortæller Anders Juul om rollen som Martin.
Succes på de skrå brædderDet er dog ikke kun på film og i tv, at den driftige skuespiller er en ombejlet herre.
Han nyder også stor succes på de skrå brædder.
Forestillingen 'Jeg løber', der handler om, hvordan en mand tackler sorgen efter sin seksåriges datters død, skal nemlig spilles for tredje sæson i træk først i det nye år.
Stykket er sat op af dramatiker Line Mørkeby, som blev nomineret til en Reumert-pris for 'Årets Dramatiker' for stykket – og desuden er Anders Juuls kæreste.
Han beskriver selv stykket som 'et hjertebarn'.
Men når man selv vader i succes, som det er tilfældet for Anders Juul, hvordan sikrer man sig så, at succesen ikke stiger én til hovedet - ligesom det sker for hans rolle Martin?
- Jeg har ikke en idé om, at jeg kan fylde mit liv op med bifald.
Det er en kærlig gestus, man skal tage imod.
Men hvis jeg pludselig tror, jeg kan tage roserne fra mit arbejde med mig over i mit privatliv, så tager jeg fejl.
Læs også:Dansk skuespiller i sit livs hårdeste rolle: Rammer det jeg er allermest bange forMartin i en omfavnelse med Anna (spillet af Marijana Jankovic).
- Jeg elsker at undersøge, hvor meget jeg kan lægge af mig selv i en rolle.
Jo mere jeg får med, jo mere er der også for andre at spejle sig i, siger Anders Juul om sin rolle.
FacebookTwitterKopier linkEmner:Line Mørkeby (dramatiker)|Ebberup|Teater|København|DR1




https://www.dr.dk/nyheder/viden/teknologi/robot-laerer-sig-selv-loese-professor-terningen-med-en-haand

TeknologiRobot lærer sig selv at løse professor-terningen – med én håndForskere har udviklet en ny metode til at træne en kunstig intelligens.
Det særlige er ikke, at robot-hånden kan løse professor-terningen, men at den har lært sig selv at gøre det.
Af Allan Nisgaard19.
okt.
2019 kl.
15.
06Læs opDu drejer den ene side efter den anden.
Den er lige ved at være der.
Men så går det galt, og du roder farverne rundt igen.
Mange har prøvet kræfter med at løse den kendte professor-terning, også kaldt Rubiks terning.
Det gælder både mennesker og robotter.
Og det sidstnævnte har i de senere år haft stor succes med opgaven.
Nu har forskergruppen OpenAI fået en robot til at løse terningen på nogle minutter.
Det er der i sig selv ikke noget overraskende ved, da flere robotter som nævnt allerede kan det.
Det særlige er, at forskerne har brugt kunstig intelligens til at få en menneskelignende robothånd til selv at finde frem til løsningen med fingrene.
Det har de gjort ved hjælp af en særlig metode inden for såkaldt machine-learning.
- Det er en kombination af teknikker, og det har helt klart været en stor udfordring at få til at virke, siger Thomas Bolander, der er professor ved DTU Compute og ekspert i kunstig intelligens.
Svarer til 10.
000 års træningDen kunstige intelligens startede med ikke at vide noget om, hvordan en professor-terning virker.
Herefter har den i en computersimulering fået point for hver gang, den har lavet en korrekt manøvre, som for eksempel at dreje en side af terningen.
MIT-robot løser terningen på 0,38 sekunderDet er ikke første gang, at en kunstig intelligens løser professor-terningen.
Forskere har i de senere år udviklet særlige robotter, der kan løse terningen langt hurtigere end mennesker.
Hastigheds-rekorden ligger hos en robot udviklet af Massachusetts Institute of Technology (MIT) i USA.
Den kan løse terningen på kun 0,38 sekunder.
Det kan du se en video med her.
I alt har den kunstige intelligens fået, hvad der vil svare til over 10.
000 års træning i virkeligheden.
- Det særlige er fingermotorikken, og den måde den vender og drejer terningen på.
Det har den nemlig selv lært, siger Lasse Dissing Hansen, der er robotprogrammør for Thomas Bolander på DTU Compute.
Han har tidligere selv lavet en robot, der kan løse professor-terningen.
- Den robot, jeg har lavet, og andre robotter, der har løst terningen, er forprogrammeret til, at hvert eneste træk er helt præcist i blandt andet vinkler, og hvor meget motorerne skal dreje, siger Lasse Dissing Hansen og fortsætter:- Men hvis du skubbede til klodsen eller påvirkede den bare lidt, vil det gå helt galt, og det vil robotten ikke engang vide.
Derimod er OpenAI’s robothånd noget mere robust.
Det har forskerne testet med forskellige benspænd, hvor de for eksempel har lagt et tæppe oven på hånden eller bundet dens fingre sammen.
- Og robotten fik alligevel løst terningen, siger Lasse Dissing Hansen.
Forskerne har udfordret robot-hånden med forskellige benspænd.
I videoen her bliver der kastet et tæppe over den.
Vil udvikle en generel robotForskergruppen håber på, at de på sigt kan udvikle generelle robotter, der kan udføre forskellige opgaver.
De skal med andre ord ikke være begrænsede til at løse én bestemt opgave.
Jeg kunne forestille mig, at Amazon er meget oppe at køre over den her robothånd.
Lasse Dissing Hansen, robotprogrammør på DTU Compute.
- Noget af det, som er svært for robotter, er at løfte en genstand, som den ikke har set før.
Det kan for eksempel være en kaffekop.
Robotten ved ikke, hvordan den skal tage fat, og så er der stor sandsynlighed for, at robotten taber koppen, siger Lasse Dissing Hansen.
Han forklarer, at det blandt andet er en udfordring hos virksomheder som Amazon, der arbejder med lagerrobotter:- Jeg kunne forestille mig, at Amazon er meget oppe at køre over den her robothånd.
For den viser altså, at en robot kan tage fat på ting, den ikke har set før.
Den kan lave komplekse og robuste manipulationer med objekter.
De generelle robotter skal dog ikke forveksles med generel intelligens, forklarer Thomas Bolander:- Jeg tror bestemt, de tænker på generelle robotter, som rent fysisk er generelle nok til at kunne håndtere mange forskellige typer af objekter.
For eksempel en robot, som både kan røre i sovsen og sætte i opvaskemaskinen.
- Den del går også under kunstig intelligens, fordi de bruger kunstig intelligens til at træne bevægelserne.
Men det skal ikke forveksles med målet om en general kunstig intelligens, som jo også ville kræve meget avancerede evner til blandt andet planlægning og sprog, fortsætter Thomas Bolander.
Hvad er kunstig intelligens?
•Kunstig intelligens betyder programmerede maskiner, som efterligner en eller flere aspekter af den menneskelige intelligens.
•Forskere skelner generelt mellem to typer af kunstig intelligens.
•Den ene er en bred intelligens og er den type, vi ofte ser i film.
Den er selvtænkende og kan træffe alle typer af komplekse beslutninger, på samme måde som mennesker.
•Denne intelligens bliver ofte kaldt AGI (Artificial General Intelligence).
Det er endnu ikke lykkedes at udvikle intelligensen.
•Den anden type er en kunstig intelligens, der løser specifikke opgaver.
Intelligensen kan for eksempel være en chatbot eller et spamfilter.
•Efterhånden som denne type kunstige intelligens bliver integreret i vores kultur, ender den ofte med at blive kaldt almindelig software fremfor kunstig intelligens.
FacebookTwitterKopier linkEmner:Teknologi|Amazon.
com|Danmarks Tekniske Universitet|Videnskab|Forbrugerelektronik




https://www.dr.dk/sporten/oevrig/point-point-danmark-vinder-em-kvalifikationskamp-mod-holland






https://www.dr.dk/sporten/haandbold/championsleague/team-esbjerg-banker-sidste-aars-champions-league-finalister

ChampionsleagueTeam Esbjerg banker sidste års Champions League-finalisterTeam Esbjerg var undertippede, men leverede i den grad mod russiske Rostov-Don.
19.
okt.
2019 kl.
16.
14Læs opTeam Esbjergs håndboldkvinder ligner et solidt bud på et af de tre hold, der avancerer fra gruppe B i Champions League.
Lørdag eftermiddag ramte Esbjerg-spillerne topniveauet i store dele af kampen, da russiske Rostov-Don blev slået 31-26 i Esbjerg.
Med sejren har Jesper Jensens mandskab nu hentet fire point midtvejs i gruppespillet.
Meget skal gå galt for Esbjerg, hvis ikke klubben skal avancere til turneringens næste gruppespil, der begynder på den anden side af jul.
Se kampens højdepunkter her:Stærk begyndelseDe ellers mere rutinerede russiske gæster kom skævt fra start i lørdagens kamp, og det forfulgte dem resten af opgøret.
Angrebsspillet var primitivt og langsomt, og det skulle tage mere end fem minutter, før russerne kom på tavlen.
Esbjerg-spillerne virkede anderledes veloplagte, og efter 12 minutter kunne nordmanden Marit Malm Frafjord kaste bolden i et tomt mål og bringe Esbjerg på 8-4.
Forspringet nåede op på seks mål, men da gæsterne siden scorede tre mål i træk, tog Esbjerg-træner Jesper Jensen en timeout.
Træneren opfordrede sine spillere til at bevare koncentrationen og fortsætte de lovende takter fra kampens indledning.
Hans input og opsang hjalp.
Ved pausen var Esbjerg foran 16-11.
Udvisning til trænerenEfter pausen fik gæsterne heller ikke færten af point.
Det kunne hjemmeholdet blandt andre takke et velspillende forsvar og en stærk Rikke Poulsen i målet for.
Rostov-Don-træner Ambros Martín, der også står i spidsen for det russiske landshold, var selv med til at banke det sidste søm i sit holds kiste.
Nede med fire mål med lidt over fire minutter igen brokkede spanieren sig til en Rostov-udvisning.
I slutfasen scorede evigt farlige Estavana Polman tre gange og blev i alt noteret for ni scoringer i kampen, der blev overværet af Polmans samlever, den tidligere fodboldstjerne Rafael van der Vaart.
/ritzau/FacebookTwitterKopier linkEmner:Rafael van der Vaart (fodboldspiller)|Esbjerg|Team Esbjerg|Rusland|Håndbold




https://www.dr.dk/sporten/oevrig/dansk-kajakroer-vinder-dobbelt-vm-guld-han-er-et-unikt-talent

Øvrig sportDansk kajakroer vinder dobbelt VM-guld: 'Han er et unikt talent'Silkeborg-roeren Mads Brandt Pedersen tog lørdag sin anden guldmedalje i enerkajak ved maraton-VM i Kina.
Kajakroeren Mads Brandt Pedersen vandt lørdag VM-guld i maraton for enerkajak.
Det var Pedersens anden guldmedalje ved mesterskabet, efter at han også roede først i mål fredag i konkurrencen for U23-roere ved stævnet i Shaoxing i Kina.
Af Martin Leer Scharnberg19.
okt.
2019 kl.
13.
26 | opdateret 19.
okt.
2019 kl.
14.
24Læs opDanske Mads Brandt Pedersen fra Silkeborg Kajakklub vandt lørdag VM i maratonkajak, som afholdes i Shaoxing i Kina.
Mads Brandt Pedersen- Født 1996- Fra Silkeborg Kajakklub- Er dansk enerkajakroer på maratondistancen- I juli 2019 vandt han EM-guld i både U23- og seniorklassen- I oktober 2019 vandt VM-guld i både U23- og seniorklassen- Har desuden vundet flere danske mesterskaberDermed blev han dobbelt VM-guldvinder i enerkajak, da han allerede fredag vandt guld i U23-løbet.
Og lørdag gentog han så guld-bedriften på seniorniveau.
Det gør Mads Brandt Pedersen til den første maratonroer nogensinde, der har vundet guld for både U23 og senior ved samme kajak-VM.
- Jeg kan næsten ikke fatte, at drømmen gik i opfyldelse, sagde Mads Brandt Pedersen efter løbet.
- Midtvejs i løbet følte jeg mig en smule træt ovenpå gårsdagens løb for U23.
Derfor forsøgte jeg at spare kræfter frem til afslutningen, hvor jeg heldigvis fandt ekstra energi.
Med det dobbelte VM-guld har 2019 været et utroligt succesfuldt og guldbelagt år for den unge kajakroer.
Tidligere i år vandt Mads Brandt Pedersen nemlig også EM-guld på både senior- og U23-niveau.
Overbæring blev afgørendeSportschef i Dansk Kano og Kajak Forbund, Lars Robl, kalder det en historik triumf.
- Det er fuldstændig vildt.
En helt fantastisk præstation af ham.
Han er jo U23-roer og alligevel vinder han også seniorløbet.
Det er uhørt.
Han er et unikt talent.
VM-podiet 2019Enerkajak på maratondistancen:#1.
Mads Brandt Pedersen (Danmark) 02:08:34.
21#2.
Jose Ramalho (Portugal) +00:00:01.
32#3.
Franco Balboa (Argentina) +00:00:02.
30Lørdagens VM-løb over de knap 30 kilometer blev en taktisk affære til målstregen.
Midt i løbet skilte fire roere sig ud med Mads Brandt Pedersen, den regerende verdensmester Andrew Birkett fra Sydafrika, Franco Balboa fra Argentina og Jose Ramalho fra Portugal.
Efter otte omgange skulle det hele afgøres ved den sidste overbæring.
Ved en overbæring skal roerne ud af kajakken, løbe med den og sætte den i vandet igen.
Her kom Mads Brandt hurtigst i vandet efter overbæringen og kunne ro VM-guldet hjem fra spids foran Ramalho og Balboa, mens Birkett sluttede udenfor medaljerækken.
Den anden dansker, Nicolai Winther, kom i mål som nummer 14.
Mads Brandt Pedersen (i midten) lykønskes med sejren af den detroniserede verdensmester, Andrew Birkett (tv.
) og bronzevinder Franco Balboa (th.
).
Et sats har givet resultatMaratonkajak er ikke på OL-programmet.
Derfor er der ikke meget økonomisk støtte at hente for maratonroerne.
Det betyder, at Mads Brandt Pedersen ikke er fuldtidsprofessionel på trods af, at han ligger nummer et på verdensranglisten.
Før vaklede han lidt mellem sprint og maraton.
Lars Robl, sportschef i Dansk Kano og Kajak ForbundHan bor i Bagsværd, hvor han træner omkring 25 timer om ugen, sideløbende med at han passer sit job som økonomielev.
- Han er på vandet om formiddagen og eftermiddagen, som det passer ind i hans arbejde.
Det gør præstationen endnu større, siger sportschef i Dansk Kano og Kajak Forbund, Lars Robl.
Ifølge ham er grunden til Mads Brandt Pedersens store succes i år – ud over hans talent og hjælpen fra teamet omkring ham – at han har valgt fokusere udelukkende på maratondistancen.
- Før vaklede han lidt mellem sprint og maraton.
Mads var inde omkring sprintlandsholdet i mange år.
Men det seneste års tid har han truffet en beslutning og satset 100 procent på maraton.
Og det har så sandelig gjort en positiv forskel.
FacebookTwitterKopier linkEmner:Dansk Kano og Kajak Forbund|Kano og kajak|Kina|Silkeborg|Argentina




https://www.dr.dk/nyheder/udland/modvillig-johnson-beder-eu-om-udsaettelse-af-brexit

BrexitSe temaUdlandModvillig Johnson beder EU om udsættelse af brexitEfter dramatisk afstemning i Underhuset må Johnson bede EU om endnu en udsættelse af brexitdato.
Den britiske premierminister, Boris Johnson, har ifølge flere medier ikke underskrevet det brev, hvor han beder om en udsættelse.
19.
okt.
2019 kl.
23.
05 | opdateret 20.
okt.
2019 kl.
06.
24Læs opEU-præsident Donald Tusk har modtaget et brev fra den britiske premierminister, Boris Johnson, der formelt anmoder om en udskydelse af brexit.
Det skriver Donald Tusk på Twitter.
- Udskydelsesbrevet er lige kommet.
Jeg vil nu begynde at rådføre mig med EU-lederne om, hvordan vi skal reagere, skriver Donald Tusk sent lørdag aften.
Nyhedsbureauet dpa skriver, at EU-ambassadører vil mødes tidligt søndag morgen for at diskutere Storbritanniens anmodning.
Læs også:Ole Ryborg: EU vil tie, indtil der kommer afklaring i LondonBoris Johnson har længe afvist at bede EU om endnu en udsættelse af brexit.
Og ifølge BBC og Sky News har den britiske premierminister også nægtet at underskrive brevet til EU.
Tre breve fra JohnsonFlere medier oplyser, at Johnson har sendt i alt tre skriftlige meddelelser til Tusk.
Den første er et billede af en tekst fra den såkaldte "Benn-forordning", som dikterer, at premierministeren lørdag må bede EU om en yderligere udskydelse af brexit.
Denne er ifølge flere kilder ikke skrevet under af Boris Johnson.
Den anden er en følgeskrivelse fra Det Forenede Kongeriges repræsentant ved EU, Sir Tim Barrow, der forklarer, at det første brev lever op til lovene vedtaget i det britiske parlament.
Og den tredje er endnu et brev til EU, hvori Boris Johnson skriver, at en udsættelse af brexit vil være en fejl.
Det brev er ifølge Reuters underskrevet af premierministeren.
Nyt lovforslag spændte benEfter en afstemning i det britiske Underhus lørdag var Johnson lovmæssigt forpligtet til at sende anmodningen om en udsættelse til den 31.
januar 2020.
Underhuset var indkaldt for at stemme om den reviderede brexitaftale, som Johnson havde forhandlet på plads med EU.
Men inden selve aftalen kunne komme til afstemning, spændte et ændringsforslag ben for Johnson og de øvrige "brexiteers".
Et snævert flertal i Underhuset vedtog ændringsforslaget, og dermed var Johnson pålagt at udskyde datoen for det britiske EU-exit.
Håber stadig på brexit den 31.
Boris Johnson håber fortsat, at al lovgivning og ikke mindst selve brexitaftalen kan nå at blive vedtaget i Underhuset inden 31.
oktober, så briterne kan udtræde af EU med en aftale på denne dato.
Men hvis det sidst på måneden ser usandsynligt ud, at det vil ske, så er vurderingen, at EU sandsynligvis træder til og udskyder udtrædelsen.
Derved forhindres et brexit uden aftale den 31.
oktober.
Ifølge en britisk regeringskilde har den britiske premierminister, Boris Johnson, sendt tre breve til EU's præsident, Donald Tusk, hvor der formelt bliver anmodet om en udskydelse af brexit.
OVERBLIK: De tre breve fra Johnson til Tusk•Herunder får du et overblik over, hvad indholdet er i de tre breve.
•* Det første brev indeholder et billede af en tekst fra den såkaldte "Benn-forordning", som dikterer, at premierministeren må bede EU om en yderligere udskydelse af brexit.
Dette brev har Boris Johnson nægtet at skrive under på.
•I brevet står der:•- Det britiske parlament har vedtaget "the European Union (Withdrawal) (No.
2) Act 2019" (forordning, der kræver, at premierministeren anmoder om at udskyde brexit under visse betingelser, red.
).
Den betinger, at Hendes Majestæts regering anmoder om en udsættelse af perioden, der er fremsat ved artikel 50(3) i EU-traktaten samt anvendt i artikel 106a i Euratom-traktaten, som for øjeblikket udløber klokken 23.
00 GMT den 31.
oktober 2019, til klokken 23.
00 GMT den 31.
januar 2020.
•- Jeg skriver derfor for at informere Det Europæiske Råd om, at Storbritannien anmoder om en yderligere udskydelse til den tid, der er fremsat ved artikel 50(3) i EU-traktaten samt anvendt i artikel 106a i Euratom-traktaten.
Storbritannien agter, at denne tidsperiode slutter klokken 23.
00 GMT den 31.
januar 2020.
Hvis partierne formår at ratificere inden den dato, foreslår regeringen, at tidsperioden bliver afsluttet før tid.
•* Det andet brev indeholder en følgeskrivelse fra Det Forenede Kongeriges repræsentant ved EU, Sir Tim Barrow, der forklarer, at det første brev lever op til lovene vedtaget i det britiske parlament.
•* Det tredje brev indeholder en tekst, hvor Boris Johnson skriver, at en udsættelse af brexit vil være en fejl.
Det brev er underskrevet af premierministeren.
•En EU-korrespondent for det britiske medie Financial Times har delt brevet på Twitter.
•I brevet står der:•- Jeg har gjort det klart, siden at jeg blev premierminister og over for parlamentet igen i dag, at min og regeringens holdning er, at en yderligere udskydelse vil skade Storbritanniens og vores EU-partneres interesser og vores forhold.
/ritzau/ReutersFacebookTwitterKopier linkEmner:Boris Johnson (politiker)|Donald Tusk (politiker)|EU|Storbritannien|EU-forhold




https://www.dr.dk/sporten/motorsport/farvel-til-corvette-efter-16-saesoner-jan-magnussen-vil-koere-videre

MotorsportFarvel til Corvette efter 16 sæsoner: Jan Magnussen vil køre videreEfter 16 år skal racerkøreren Jan Magnussen ikke længere være en del af Corvette Racing.
- Jeg ville lyve, hvis jeg sagde, at jeg er glad for at sige farvel.
Men tiden er inde, hvis der skal ske noget nyt.
Jeg er 46 år, og jeg føler mig bestemt ikke færdig, siger Jan Magnussen i en pressemeddelelse.
19.
okt.
2019 kl.
14.
58Læs opI 16 sæsoner har racerkøreren Jan Magnussen kørt for Corvette Racing, men nu siger danskeren farvel, efter at han og General Motors i fællesskab har besluttet at stoppe samarbejdet ved udgangen af 2019.
Et definitivt farvel til sporten bliver der dog ikke tale om, understreger 46-årige Magnussen i en pressemeddelelse.
– Jeg ville lyve, hvis jeg sagde, at jeg er glad for at sige farvel.
Men tiden er inde, hvis der skal ske noget nyt.
Jeg er 46 år, og jeg føler mig bestemt ikke færdig.
- Jeg elsker at køre ræs, og jeg er stadig sulten efter sejre og mesterskaber.
Men hvis jeg skal nå at prøve nye udfordringer, skal det ske nu.
Og jeg har en klar forventning om at stille op for et nyt team i 2020, siger Magnussen.
Det oplyses ikke, hvor Magnussen forventer at køre næste år.
Den erfarne racerkører Jan Magnussen er far til den danske Formel 1-kører Kevin Magnussen.
På hjemmesiden motorsport.
com har Jan Magnussen skrevet et indlæg om sit farvel til Corvette.
Her uddyber han planerne om sin fremtid.
- At sige farvel er altid svært, men minderne fra de sidste 16 år vil aldrig blive glemt, og dem vil jeg altid være taknemmelig for.
Er det her afslutningen for mig i Imsa-mesterskabet?
På ingen måde!
skriver han.
Magnussen har vundet Imsa-serien fire gange med Corvette.
Takker MagnussenI sin tid hos General Motors og Corvette Racing har danskeren desuden været med til at vinde 24-timers-løbet Le Mans fire gange i GT-klassen og triumfere i det lige så lange løb på Daytona International Speedway.
General Motors' "vice president of performance and motorsports", Jim Campbell, takker Magnussen en god indsats gennem mange år.
– Corvette Racing har alt at takke Jan for.
Hans erfaring, performance og popularitet gennem de seneste 16 år har været afgørende for teamets massive succes.
Vi skylder ham den største respekt og ønsker ham alt det bedste i hans næste del af karrieren, siger han i pressemeddelelsen.
/ritzau/FacebookTwitterKopier linkEmner:Jan Magnussen (racerkører)|General Motors|Motorsport|Frankrig




https://www.dr.dk/sporten/ridning/daniel-er-blandt-verdens-bedste-dressurryttere-en-hest-er-som-en-dansepartner

RidningDaniel er blandt verdens bedste dressurryttere: En hest er som en dansepartnerDet kræver et helt særligt forhold mellem rytter og hest, hvis man skal blande sig blandt de bedste.
Af Helena Melin19.
okt.
2019 kl.
13.
04Læs opDet er et helt unikt samarbejde, der eksisterer mellem hest og rytter.
Et samarbejde, som tager mange år at opbygge og som konstant skal forfines.
Daniel Bachmann Andersen29 år gammelNuværende danmarksmester i dressurLigger nummer seks på verdensranglistenHar blandt andet hestene Blue Hors Zack og Don OlymbrioEt samarbejde, der fungerer usædvanligt godt, er det, som den danske dressurrytter Daniel Bachmann har med sine heste.
Hør ham fortælle om det i videoen.
Søndag kan du se endnu mere til Daniel Bachmann, når DR sender World Cup i dressur direkte fra Herning.
Du kan følge med på DR2 fra klokken 14.
15.
FacebookTwitterKopier linkEmner:DR2|Herning




https://www.dr.dk/sporten/haandbold/championsleague/jesper-jensen-hylder-spillerne-efter-pragtpraestation-nemt-flytte

ChampionsleagueJesper Jensen hylder spillerne efter pragtpræstation: 'Nemt at flytte skakbrikkerne'Træneren hos Team Esbjerg var utrolig glad efter imponerende sejr over stærke Rostov-Don.
Rikke Poulsen, Team Esbjerg (1) og Jesper Jensen efter Champions League kvindehåndboldkampen mellem Team Esbjerg og Rostov-Don i Blue Water Dokken Esbjerg.
 Af Frederik Palle og Tina Müller19.
okt.
2019 kl.
18.
15Læs opDe fremmødte tilhængere i Esbjerg fik sig en oplevelse, som de nok ikke lige vil glemme foreløbig, da de her til eftermiddag kunne se Team Esbjerg banke Champions League-finalisterne fra sidste sæson Rostov-Don.
Træner Jesper Jensen kunne da heller ikke skjule sit store smil efter kampen.
- Det er sjovt med sådan en stemning her.
De fortjener så meget ros, spillerne.
Det var fandme flot, siger han.
Over hele linjen var det en stor præstation af Team Esbjerg, der specielt var båret af Rikke Poulsen i målet og den hollandske stjerne Estavana Polman i angrebet.
- Jeg synes, at vi står godt.
Rikke står rigtig godt i målet, men hun får også meget hjælp af forsvaret i dag.
Og så er vores individualister som Polman også gode i sådan nogle kampe her.
- Jeg synes, at vi har mange strenge at spille på, og når folk præsterer, så er det forholdsvis nemt at flytte skakbrikkerne, siger Jesper Jensen.
Rikke Poulsen havde flere store redninger i løbet af kampen, og hun var en medvirkende årsag til, at Team Esbjerg var foran med fem mål ved pausen.
Også Sanna Solberg spillede en stor kamp mod Rostov-Don.
I anden halvleg formåede Team Esbjerg at holde afstanden - igen efter flotte redninger fra målmanden, men hun ønsker ikke at tage imod ros alene.
- Det var helt fantastisk flot.
Det var international klasse fra vores forsvar i dag.
Vi har jo folk dernede, som virkelig hamrer igennem, og det er en fornøjelse at se på, forklarer Rikke Poulsen.
- Jeg synes, det er fedt, at vi formår at hente den her sejr på hjemmebane.
Jeg er meget stolt og glad.
Jeg tror, at vi alle har en fed følelse, fordi vi står sammen på den her måde.
Med sejren har Team Esbjerg nu fire point efter de første tre kampe og har allerede nu en stor fod inde i mellemspillet, men der skal stadig kæmpes for point, som bliver afgørende for at komme med i kvartfinalerne.
FacebookTwitterKopier linkEmner:Team Esbjerg|Esbjerg|Holland|Håndbold




https://www.dr.dk/nyheder/regionale/fyn/ventelister-til-robotklubber-boern-vil-laere-om-teknologi-og-kodning

FynVentelister til robotklubber: Børn vil lære om teknologi og kodningOver 3.
000 børn står på venteliste til fritidstilbud med kodning og robotter.
Foto: Coding Pirates Af Michael Strandfelt, Frederikke Engberg Larsen og Mette Hjerrild Pedersen19.
okt.
2019 kl.
14.
12 | opdateret 22.
okt.
2019 kl.
08.
36Læs opMarie Berg Christensen og 15 andre jævnaldrende brøn er torsdag aften dybt begravet i Legoklodser og små ledninger.
- Man lærer for eksempel at lave en Legorobot, der ligner en edderkop, og så kan man få den til at gø som en hund, siger Marie Bork Christensen.
Det kan lyde som fjollet leg, men det er ikke kun sjov og ballade.
Det er nemlig kodning, teknik og robotter, der sluger børnenes opmærksomhed.
Faktisk står børn og unge i kø for at komme til "at gå til robot" en gang om ugen hos den frivillige forening Teknologiskolen i Odense.
Til aktiviteterne bruges især Lego-konceptet Mindstorms, som består af Legofigurer, der kan bevæge sig på bestemte måder ved hjælp af simple kodeprogrammer på computeren.
- Målet var, at hvis vi bare kunne finde nogle få børn, der ville lege med teknologi, så ville vi gerne lege med.
Men der har været meget stor tilslutning, og vi er nærmest blevet løbet over ende fra dag et, siger Jørgen Larsen, der er medstifter af Teknologiskolen.
Skolen har netop fået en donation på to millioner kroner, der betyder, at de nu kan udvide deres aktiviteter til flere steder på Fyn og i det sydlige Jylland.
Interesse i hele landetDet er ikke kun Teknologiskolen i Odense, der formår at samle børn og unge om programering og it.
Hos den landsdækkende organisation Coding Pirates, der har eksisteret i fem år, oplever man også en stigende interesse blande de 83 afdelinger landet over, som tilsammen har omkring 3.
000 medlemmer.
- Vi har haft venteliste i flere år.
I særdeleshed i hovedstadsområdet, siger Louise Overgaard, som er formand for Coding Pirates Denmark.
Foto: Coding PiratesHun fortæller, at organisationen har yderligere over 3.
000 børn på venteliste til deres aktiviteter i hele landet, da de ikke har nok frivillige til at tage sig alle de intereserede børn.
Derfor har de oprettet et online tilbud, som folk kan blive inspireret af.
- Det er meningen, at vi kan få de børn, der står på venteliste i gang via online-kurserne, selvom de ikke kan være med i klubberne, fortæller Louise Overgaard.
Glad it-brancheDirektør for Politik og Kommunikation i IT Branchen Mette Lundberg er glad for den store interesse for it-teknologi og håber, det kan lykkes at oprette flere tilbud i den kommende tid.
- Vi kan se, at børn og unge i hele landet står i kø for at prøve kræfter med robotter og kodning, så der er brug for endnu flere tiltag, siger Mette Lundberg.
- At børnene prøver kræfter med teknologi og robotter betyder jo ikke, at de allesammen skal være ingeniører, men det giver en indsigt i, hvordan teknologi grundlæggende fungerer, og det kan de bruge uanset hvilke karierevej, de vælger, siger hun.
FacebookTwitterKopier linkEmner:Mette Lundberg (erhvervsleder)|Teknologi|Lego Group|Odense|Fyn




https://www.dr.dk/sporten/fodbold/kvindeligaen/kvindeligaens-tophold-skuffer-i-kolding

KvindeligaenKvindeligaens tophold skuffer i KoldingFarum BK tabte overraskende 1-0 til KoldingQ efter en scoring kort før tid.
Kathrine Møller Kühl og Farum BK må tage skuffede hjem fra Kolding.
Foto: My CujooAf Kasper Heide Lund19.
okt.
2019 kl.
16.
33Læs opFarum gik lørdag på banen i Kolding med en klar formodning om at vise, hvorfor de topper kvindernes bedste fodboldliga.
Det blev dog ikke det besøg i Trekantsområdet, som nordsjællænderne havde håbet på.
Farum BK led nemlig et overraskende nederlag til KoldingQ på 1-0 efter en scoring med få minutter tilbage.
Stillingen i KvindeligaenFarum BK - 23 point (11 kampe)Brøndby - 22 point (10 kampe)Fortuna Hjørring - 20 point (10 kampe)FC Thy-ThistedQ - 14 point (11 kampe)KoldingQ - 14 point (11 kampe)OdenseQ - 10 point (11 kampe)VSK Aaarhus - 9 point (9 kampe)BSF - 2 point (9 kampe)Efter 14.
runde kvalificere holdene i top-6 sig til forårets slutspil.
Det lignede længe en pointdeling mellem ligaens nummer et og nummer fem, da Koldings Molli Plasmann i det 87.
minut modtog en flot stikning i dybden fra Maria Agerholm Olsen.
Farums keeper Kathrine Larsen forsøgte at komme ud af sit mål for at snubbe bolden, men kom for sent.
Derfor kunne Plasman nemt trække uden om den fremstormende målmand og efterfølgende lægge bolden sikkert ind i det tomme mål til 1-0.
Farum forsøgte i slutminutterne at lægge et pres på værterne for at fremtvinge en udligning, men det lykkedes ikke.
Førstepladsen kan rygeMed nederlaget kan holdet fra Farum i morgen miste sin førsteplads i ligaen, hvis Brøndby på udebane vinder over VSK Aarhus.
Den overraskende sejr til KoldingQ betyder, at jyderne lægger afstand til OdenseQ på ligaens sjetteplads.
Det skyldes ikke mindst, at odenseanerne samtidig med Koldings flotte sejr fik ørerne i maskinen af FC Thy-ThistedQ.
Hjemme i Odense tabte de nemlig hele 1-7 til thyboerne.
Odense gik til pause bagud 1-3 til gæsterne, og et muligt comeback blev knust af fire scoringer i anden halvleg af FC Thy-ThistedQ.
Rikke Dybdahl blev dobbelt målscorer i storsejren – en sejr som placerer FC Thy-ThistedQ på en fjerdeplads á point med Kolding på femtepladsen.
FacebookTwitterKopier linkEmner:Farum|Kolding|Jylland|Odense|Aarhus




https://www.dr.dk/nyheder/kultur/bagedyst-darlingen-iben-har-vendt-op-og-ned-paa-sit-liv-jeg-kunne-ikke-holde-mit

Den store bagedyst 2019Se temaKulturBagedyst-darlingen Iben har vendt op og ned på sit liv: 'Jeg kunne ikke holde mit spejlbillede ud'Iben Devantie er gået fra 105 til 56 kilo.
© Ritzau ScanpixAf Christian Mejdahl19.
okt.
2019 kl.
15.
03Læs opIben Devantie er en vaskeægte bagedyst-legende.
Hun blev i 2016 kendt for sin smittende latter og famøse numse-kage med tilhørende 'røvgevir'.
Men selvom hun også nåede at blive kåret til mesterbager, måtte hun forlade bagekonkurrencen i sidste øjeblik, da hun blev sendt hjem af dommerne i semifinalen og måtte vinke farvel til de andre deltagere.
- Det er til dags dato den vildeste oplevelse, jeg har haft.
Men jeg var faktisk også lidt lettet, da det var slut.
Det er svært for folk at sætte sig ind i, men man bruger virkelig meget tid på det, siger den i dag 43-årige Iben Devantie.
Gense, da Iben Devantie bedrev den famøse pariserrøv-kage i 'Den store bagedyst' i 2016.
© DrDen store bagedyst 2019Den populære bagekonkurrence er tilbage med sin ottende sæson, og du kan se med hver lørdag klokken 20 på DR1 og på DRTV.
Timm Vladimir er vært, og Katrine Foged Thomsen og Markus Grigo er dommere, når ti håbefulde bagetalenter dyster om at blive Danmarks bedste amatørbager.
Men selvom hun udadtil virkede overskudsagtig og var begunstiget med et humør, selv Ole Henriksen ville være misundelig på, så var det med et ængsteligt sind, hun satte sig ned for at se første afsnit.
Iben Devantie havde over årene nemlig taget mange kilo på, og særligt hendes graviditet i 2014 havde haft stor indflydelse på hendes vægt.
- Jeg vejede 105 kilo, da jeg var størst i forbindelse med min graviditet.
Og jeg er halvanden meter høj.
Så jeg var jo nemmere at gå hen over end udenom, siger hun.
Idéen havde været at tabe sig, inden optagelserne til programmet gik i gang, men det var ikke gået helt så godt, som Iben Devantie havde håbet på.
Vægten sagde i 2016 godt nok 78 i stedet for 105 kilo, når hun trådte op på den omkring optagestart.
Men Iben Devantie var ikke tilfreds med den udgave af sig selv, der skulle på skærmen.
- Jeg var ked af, at folk, jeg ikke havde set i tyve år, skulle se, hvor stor jeg var blevet, siger hun.
Iben Devantie som 105 kilo tung, nybagt mor i 2014.
(© privat)Fik konstateret diabetesIben Devantie fortæller, at hendes hænder og fødder mindede hende om Anne og Lottes små, tykke dukkefingre, da hun vejede mest under graviditeten tilbage i 2014.
Det handlede bare om at få sit barn og ellers forsøge at komme til at ligne et normalt menneske igen.
- Lægerne anslog, at jeg havde omkring tyve kilo væske i mig, siger Iben Devantie og fortsætter:- Jeg holdt op med at kigge mig i spejlet.
Jeg kunne ikke holde det ud.
Det føltes som om, det var så meget ude af mine hænder.
Jeg kunne ikke gøre noget.
Jeg sad bare og tudede.
Det var helt forfærdeligt.
Iben Devantie havde så meget væske i kroppen efter sin fødsel, at hun sammenlignede sine hænder og fødder med Anna og Lottes.
(© Privat)Men i februar i år fik Iben Devantie en besked, der ændrede hendes liv.
Hun fik konstateret type 2-diabetes.
- Jeg havde nok haft det i nogle år, før jeg gik til lægen, lyder det fra Iben Devantie, der brugte nogle uger på at sunde sig og finde hoved og hale i, hvad hun nu skulle stille op.
Men da hun først læste om bivirkningerne ved sukkersyge, om end de var langsigtede og ekstreme, så var hun ikke i tvivl om, at hun måtte gøre noget.
Ikke mindst af hensyn til sin søn.
- Jeg ville ikke være blind eller have amputeret mine ben.
Det kan ende ret alvorligt.
Og jeg har min dreng på fem, så jeg skylder ham at tage mig sammen, siger hun.
Har halveret sin vægtI dag er kagecreme så blevet skiftet ud med kål og karotter, og Iben Devantie har på seks måneder smidt 18 kilo, så hun nu er nede på 56 kilo.
Altså næsten halvt så meget, som da hun var på sit største.
Jeg er rigtig glad for rugbrød og kartofler, så jeg forudså, at det kunne blive en stor udfordring.
Iben Devantie- Det føles så dejligt.
Det er virkelig fantastisk, siger hun med tydelig begejstring i stemmen.
Vejen til det flotte resultat har været en kostomlægning, der udelukker mere eller mindre alle kulhydrater, der ikke kommer fra grøntsager.
- Jeg er rigtig glad for rugbrød og kartofler, så jeg forudså, at det kunne blive en stor udfordring.
Man det skulle prøves.
Og ganske rigtigt var de første dage et sandt helvede, hvor jeg tænkte: 'Det her overlever jeg aldrig', siger Iben Devantie.
Iben Devantie følger den såkaldte keto-diæt, hvor man har fokus på at skære næsten alle kulhydrater fra sin kost.
(© Privat)Men Iben Devantie hankede op i sig selv, og nu kan hun være i de gamle klude, hun har haft gemt i skabet i over 20 år.
Til gengæld er der opstået nye problemer i forbindelse med vægttabet, hun har skullet forlige sig med.
- Der er kommet nogle rynker, der ikke var før.
Men jeg er 43 om lidt, så jeg kan heller ikke forvente at ligne en på 22.
Så jeg fortæller mig selv, at det er okay.
Det må man tage med, siger hun.
Hun indrømmer også, at hun ikke er blevet fanatisk eller madforskrækket.
Når hun når sit mål skal det eksempelvis også fejres med en kaloriebombe af de helt store.
- Jeg elsker træstammer.
Og det skal fejres med en ordentlig en af slagsen, for jeg må jo ellers ikke spise dem længere.
Så det er så hårdt at lave dem nu.
Jeg kan stå med næsen nede i dem og nærmest sniffe energien ud af dem, griner hun.
Iben Devantie måler 150 centimeter og vejer i dag 56 kilo.
Hun håber at nå i mål med 52 kilo, inden året er omme.
(© Privat)Ibens egne favoritter fra 'Den store bagedyst'Zoo-kage: Jeg er nødt til at nævne kagen til min søn Sigurd, fordi han er det, der betyder allermest i verden for mig.
Pariserrøv-kage: Det var sgu da for skægt!
Og så landede den på forsiden af Daily Star i England med rubrikken Danish 'bake off' gone wild: Someone literally baked an ass.
Hjertekage: Jeg fik endelig ros af Mette og Jan!
Jeg blev mesterbager i det program, og så var kagen til min mand, som har været den største støtte gennem BagedystenFacebookTwitterKopier linkEmner:Diabetes|Daily Star|Ernæring|Graviditet og fødsel|England




https://www.dr.dk/sporten/badminton/axelsen-efter-sejr-i-dansk-topopgoer-en-af-de-stoerste-oplevelser-i-min-karriere

BadmintonAxelsen efter sejr i dansk topopgør: 'En af de største oplevelser i min karriere'Viktor Axelsen vandt fredag over Anders Antonsen og spillede sig i Denmark Open-semifinalerne.
Viktor Axelsen vandt over landsmanden Anders Antonsen fredag og spillede sig dermed i semifinalerne i Denmark Open.
Af Martin Leer Scharnberg og Henrik Fallesen19.
okt.
2019 kl.
11.
26Læs opDe to bedste i Danmark.
Nummer fire mod nummer syv på verdensranglisten.
Verdensranglisten# 1.
Kento Momota (Japan)#2.
Chou Tien Chen (Taiwan9#3.
Shi Yu Qi (Kina)#4.
Anders Antonsen (Danmark)#5.
Chen Long (Kina)#6.
Jonatan Christie (Indonesien)#7.
Viktor Axelsen (Danmark)Der var lagt op til et brag af en badmintonkamp, da Anders Antonsen og Viktor Axelsen fredag mødte hinanden i kvartfinalen i Denmark Open.
Og spændingen i stormødet kunne ikke bare ses på banen, men også mærkes på stemningen i hallen i Odense Badminton Klub.
Viktor Axelsen vandt med cifrene 24-22, 21-12, og efter kampen var han ikke kun begejstret for sin sejr, men også for den medrivende atmosfære, som de danske tilskuere skabte.
- Det var enormt fedt.
En kæmpe oplevelse.
Jeg vil gå så langt som at sige, at det var en af de største oplevelser i min karriere.
- Jeg tror ikke, jeg nogensinde har oplevet en federe stemning til Denmark Open.
Det var fuldstænding fantastisk.
Det er en oplevelse, jeg aldrig vil glemme.
Viktor Axelsen kom bagud 15-9 i første sæt, men fik kæmpet sig tilbage og vandt sættet 24-22.
Med sejren fik Viktor Axelsen revanche fra sidste år, hvor han blev slået ud af turneringen af Antonsen i anden runde.
Axelsen har ellers ikke haft den optimale forberedelse til Denmark Open, da han har været igennem en skadespause på fire måneder på grund af et forstadie til en diskusprolaps i lænden.
Viktor Axelsens Denmark Open-resultaterViktor Axelsen deltog første gang ved Denmark Open som 16-årig i 2010.
Hans overmand er listet i parentes.
2010: 2.
runde (Jan Ø.
Jørgensen)2011: Kvartfinale (Peter Gade)2012: 1.
runde (Lee Chong Wei)2013: 2.
runde (Lee Chong Wei)2014: 1.
runde (Chen Long)2015: Semifinale (Chen Long)2016: 2.
runde (Lee Hyun-Il)2017: Kvartfinale (Srikanth Kidambi)2018: 2.
runde (Anders Antonsen)Det er blot en måned siden, at Viktor Axelsen gjorde comeback efter sin skade.
- Inden den her turnering, vidste jeg godt, at jeg rent spillemæssigt ikke var tilbage på mit højeste niveau endnu.
Men jeg håbede, at det kunne komme i løbet af turneringen.
Og det synes jeg, det gjorde i den her kamp.
I hvert fald i store glimt.
- Jeg rigtig glad og tilfreds.
Anders er en af de bedste spillere i verden, så jeg er enormt stolt af min præstation.
Særligt i slutningen af første sæt fandt Viktor Axelsen, som er tidligere verdensmester, storspillet frem.
Anders Antonsen var foran 15-9 og tilspillede sig to sætbolde, men Axelsen fik kæmpet sig tilbage i sættet, som han endte med at vinde 24-22.
- Da jeg var bagud, tænkte jeg, at jeg skulle forsøge at gøre pointene hårde og få så mange bolde over nettet som overhovedet muligt.
Jeg ville dø med skoene på.
- Og lige pludselig fik jeg ét point, så to, og til sidst lykkedes det at kæmpe mig tilbage.
Anders Antonsen slog sidste år Viktor Axelsen ud af anden runde i Denmark Open, men i år måtte han se sig slået af Axelsen i turneringens kvartfinale.
Imens at første sæt var en utrolig tæt affære, blev andet sæt mere ensidigt.
Den tabte føring i første sæt lod til at slå Anders Antonsen en smule ud af kurs.
- Jeg hæfter mig meget ved første sæt.
Det er det, der er sværest at sluge.
Jeg kastede meget energi i første sæt, og jeg var ikke helt i stand til at refokusere bagefter, siger Anders Antonsen.
- Viktor spillede rigtig godt.
Og med skuffelsen fra første sæt, som stadig sad lidt i hovedet og kroppen, var jeg ikke helt i stand til at spille godt nok i andet sæt.
En positiv rivaliseringSidste år var det Anders Antonsen, der nåede semifinalen i Denmark Open som den eneste dansker.
I år er Axelsen den eneste dansker, der er nået til finaleweekenden i Odense.
Seneste topopgør mellem Antonsen og Axelsen18.
oktober 2019 – Viktor Axelsen-Anders Antonsen 24-22, 21-1224.
februar 2019 – Viktor Axelsen-Anders Antonsen 21-14, 21-1118.
oktober 2018 – Anders Antonsen-Viktor Axelsen 21-10, 12-21, 21-1929.
april 2017 – Anders Antonsen-Viktor Axelsen 21-17, 21-168.
marts 2017 – Viktor Axelsen-Anders Antonsen 21-13, 21-9Man kunne fristes til at kalde det en dansk rivalisering.
En dansker-dyst i badminton-eliten.
Men at de er to danskere, som begår sig i verdenstoppen, er med til at løfte dem begge, mener Antonsen.
- Det er specielt at gå op ad hinanden hver eneste dag og bruge hinanden som træningspartnere, men samtidig er der historier i medierne, der prøver at sætte os op mod hinanden og skabe en form for rivalisering, siger Anders Antonsen.
- Men vi bruger hinanden positivt.
Vi bruger hinanden til motivation.
- Nu fungerer det jo sådan, at jeg vil gøre alt, hvad jeg overhovedet kan for at slå ham, næste gang vi skal mødes.
Så kan det være, jeg vinder, og så vender den rundt igen, så vi løfter hinanden.
Viktor Axelsen skal lørdag spille semifinale mod femteseedede Chen Long fra Kina.
Kampen er programsat som dagens sidste på bane et i Odense.
Kampstart forventes omkring kl.
15.
FacebookTwitterKopier linkEmner:Viktor Axelsen (badmintonspiller)|Odense|Badminton|Kina|Anders Antonsen (badmintonspiller)




https://www.dr.dk/nyheder/politik/sf-rapport-skal-skabe-overblik-over-uligheden-i-danmark

PolitikSF: Rapport skal skabe overblik over uligheden i DanmarkSF foreslår at få en årlig 'ulighedsredegørelse' på finansloven.
En årlig redegørelse for udviklingen i ulighed vil være et tiltrængt fundament for den offentlige debat om ulighed, siger SF.
Af Daniel Myrup19.
okt.
2019 kl.
08.
50 | opdateret 25.
okt.
2019 kl.
16.
02Læs opØkonomi, sundhed, levetid, uddannelse.
Der er mange måder, hvorpå man kan måle ulighed blandt mennesker, og nu foreslår SF at lave en samlet rapport hvert år, som skal indeholde alle parametre.
De kalder det for en 'ulighedsredegørelse', og selvom finanslovsforhandlingerne er gået i gang, kommer de alligevel med den som et ekstra indspark til møderne med de andre partier.
- Ligesom vi har en årlig økonomisk redegørelse, som betyder noget for, hvordan vi diskuterer økonomien, så synes vi også, at vi skal have en ulighedsredegørelse, hvor vi ser på, hvordan det står til med ligheden i Danmark, siger finansordfører Lisbeth Bech Poulsen (SF).
Selvom der forhandles om milliarder på finansloven, så vil hun gerne klemme denne årlige redegørelse med et prisskilt på mellem tre og syv millioner kroner ind.
Før denne redegørelse kan udgives hvert år, vil SF nedsætte et udvalg, som skal finde metoder, som med man kan måle de forskellige former for ulighed i Danmark med.
Lisbeth Bech Poulsen forestiller sig, at det skal være akademikere, som laver redegørelsen.
Og der er også fuld opbakning til ulighedsredegørelsen fra Enhedslistens side, men den mangler noget:- Jeg synes, det er en udmærket ide at have eksperter og akademikere med, men jeg tror også, at det er rigtig vigtigt, at folk fra gulvet deltager i beskrivelsen af, hvordan ulighed kommer til udtryk, siger kommunalordfører Jette Gottlieb (EL).
Gode tanker - men.
.
.
Socialdemokratiet siger, at det er afgørende for dem at mindske uligheden i Danmark, da det ifølge dem er afgørende for vores sammenhængskraft:- Man skal ikke have bevæget sig meget rundt i Danmark for at se, at der er utrolig stor forskel landet over.
Der er udsatte boligområder og provinser, hvor der fødes børn uden samme chancer som andre børn.
Så der er desværre stadig masser at gøre i forhold til at begrænse uligheden, siger finansordfører Christian Rabjerg Madsen (S).
Derfor er han positiv over for forslaget fra SF, men vil se det konkrete udkast til redegørelsen, når de sidder ved forhandlingsbordet henover de næste uger.
Hos Radikale Venstre er de også med på idéen, men det skal være inden for nogle rammer.
Radikale ønsker særligt at mindske ulighed i uddannelse frem for formuer, så derfor kan bægeret flyde over:- Det er godt at få noget sprog på i forhold til, hvor der er ulighed ved uddannelse, sundhed og andet, men hvis tanken er, at det her skal føre til en formueskat, så kan vi allerede på forhånd sige, at den del er vi ikke med på, siger socialordfører Rasmus Helveg Petersen (R).
Dør 13 år tidligere i Aalborg ØstEt af de steder, man kan se uligheden i Danmark, er i Aalborg.
Bor man fx i Aalborg Øst, lever man i gennemsnit 13 år kortere, end hvis man bor i det mere velhavende kvarter, Hasseris, syv kilometer derfra.
Det konkluderede en undersøgelse fra Aarhus Universitet, som blev lavet for DR Dokumentar i forbindelse med dokumentarserien 'En syg forskel'.
Derfor støtter de fleste på gaden i Aalborg Øst også SFs forslag om en samlet rapport, der skal belyse mere end tidligere:- Du er nødt til at finde de steder, hvor man kan gøre en forskel.
Man tænker normalt på ulighed som en lav indkomst, der er lig med at have det dårligere, men det er ikke hele sandheden, siger pædagog Louise Mortensen.
- Det er godt med sådan en redegørelse, for her i Aalborg Øst er der nogle familier som kun har én indtægt og 4-5 børn.
De kan ikke leve som dem i Hasseris, så de har ikke de samme muligheder, siger førtidspensionist Meska Memedov.
I Aalborg-bydelen Hasseris ser man til gengæld mere skeptisk på tankerne om ulighed i Danmark.
- Har det ikke noget med dovenskab at gøre?
Det er da folks egen skyld, siger pensionist Alice Bartolin og fortsætter:- Jeg kan ikke se noget ulighed i Danmark medmindre det er Gellerup og sådan noget.
Jeg oplever det slet ikke her i Aalborg.
Hvis SF skal komme igennem med deres forslag, så skal det ske i forhandlingerne om næste års finanslov.
Se her, hvordan sådan en bliver forhandlet hjem.
Denne artikel har tidligere haft rubrikken: ”SF vil løse uligheden med papirarbejde”.
DR Nyheder har dog siden udgivelsen præciseret ved at ændre overskriften til den nuværende og mere retvisende rubrik: ”SF: Rapport skal skabe overblik over uligheden i Danmark”.
FacebookTwitterKopier linkEmner:Aalborg|Christian Rabjerg (politiker)|Enhedslisten|Jette Gottlieb (politiker)|Økonomisk politik




https://www.dr.dk/nyheder/regionale/syd/mand-faengslet-optage-og-dele-boerneporno-med-femaarig-pige

Syd- og SønderjyllandMand fængslet for at optage og dele børneporno med femårig pige38-årig mand for Haderslev er foreløbig fængslet i fire uger.
Manden har ikke kæret fængslingen til landsretten.
Af Emil Søndergård Ingvorsen og Ulrik Bang-Mørch19.
okt.
2019 kl.
13.
35Læs opEn 38-årig mand fra Haderslev er ved retten i Sønderborg i dag blevet varetægtsfængslet i fire uger for børneporno.
Manden er blevet sigtet for at have delt 70 billeder og et ikke oplyst antal videoer af en femårig pige.
Billederne er ifølge politiet blevet delt på det krypterede Tor-netværk - også kaldet dark webGrundlovsforhøret foregik for lukkede døre, hvorfor politiet er meget sparsomme med oplysninger i sagen.
De ønsker hverken at fortælle, om pigen er blevet misbrugt eller hvilken relation sigtede og forurettede har til hinanden.
- Disse billeder og video, som han også har optaget, har et seksuelt indhold.
Det er det, som vi normalt kalder børneporno, og hvor der er et seksuelt krænkende indhold, siger specialanklager ved Syd- og Sønderjyllands Politi Henning Fuglsang Sørensen.
- Derudover kan jeg ikke sige meget, da dørene blev lukket af hensyn til pigen og til efterforskningen, siger anklageren.
Eneste sigtedeDet er uvist, hvordan den 38-årige forholder sig til sigtelsen, men anklageren vil gerne fortælle, at den sigtede ikke har kæret sin fængsling til landsretten.
- Nu skal politiet efterforske sagen videre, og det har vi så foreløbig fire uger til, inden han skal fremstilles igen, siger Henning Fuglsang Sørensen, der fortæller, at den 38-årige mand er den eneste, som er sigtet.
FacebookTwitterKopier linkEmner:Syd- og Sønderjyllands Politi|Kriminalitet|The Onion Router|Jylland|Haderslev




https://www.dr.dk/nyheder/politik/udenrigsminister-om-ny-brexit-uro-usikkerheden-er-intakt

BrexitSe temaPolitikUdenrigsminister om ny brexit-uro: Usikkerheden er intaktJeppe Kofod tror stadig på, at Underhuset vil vedtage brexit-aftalen inden deadlinen den 31.
oktober.
Udenrigsminister Jeppe Kofod (S) havde håbet, at det britiske underhus ville vedtage brexitaftalen i dag.
Af Sally Frydenlund Larsen19.
okt.
2019 kl.
18.
51Læs opUdenrigsminister Jeppe Kofod (S) havde virkelig krydset sine fingre og håbet.
Håbet på, at det britiske underhus i dag ville vedtage den brexit-aftale, som Boris Johnson i torsdags indgik med de 27 resterende EU-lande.
Men sådan skulle det ikke gå.
I stedet stemte parlamentarikerne ja til et forslag, der udskyder den officielle godkendelse af aftalen.
- Det viser, at usikkerheden er intakt, og at vi er nødt til at forberede os på alle scenarier - også på, at Storbritannien kan falde ud af EU uden en aftale her den 31.
oktober, siger Jeppe Kofod.
Mens de britiske parlamentarikere diskuterede, var mange tusinde briter på gaden for at vise deres utilfredshed.
Forbered jer på alt322 stemte ja, mens 306 af parlamentets 650 medlemmer stemte nej til det såkaldte Letwin-forslag, som tvinger Boris Johnson til at bede EU om udsættelse endnu engang.
Men selv om brexit-processen er blevet forhalet igen, er Jeppe Kofod fortrøstningsfuld.
- Det er jo ikke første gang, vi har set, at den britiske regering skal hjem og have en aftale igennem parlamentet.
Så lad os se, hvad der sker de kommende dage.
Vi følger situationen nøje og tæt, så vi er forberedt på at reagere her i næste uge, når der forhåbentlig kommer en afklaring, siger han.
Dansk Erhverv har opfordret sine medlemmer til at forberede sig på et hårdt brexit - altså scenariet, hvor Storbritannien forlader EU uden en aftale.
- Med dagens udsættelse bliver der igen igen skabt stor usikkerhed i dansk erhvervsliv, der ikke ved, om de er købt eller solgt, skriver Brian Mikkelsen, der er direktør i Dansk Erhverv.
Og selv om Jeppe Kofod fortsat satser på, at Storbritannien når at vedtage en brexitaftale, så støtter han den opfordring.
- Danske virksomheder skal forholde sig ligesom regeringen.
Vi er forberedt på alle scenarier, også på det ulykkelige scenarie, at Storbritannien falder ud af EU uden en aftale, siger ministeren.
Jeppe Kofod siger desuden til TV2, at han er åben for at give Storbritannien endnu en udsættelse.
De britiske parlamentsmedlemmer forventes at stemme om skilsmisseaftalen i starten af næste uge.
FacebookTwitterKopier linkEmner:Boris Johnson (politiker)|Jeppe Kofod (politiker)|Socialdemokraterne|Storbritannien|EU-forhold




https://www.dr.dk/sporten/oevrig/danmark-har-faaet-en-15-aarig-stormester-i-skak-han-kan-faa-en-karriere-som-magnus

Øvrig sportDanmark har fået en 15-årig stormester i skak: 'Han kan få en karriere som Magnus Carlsens'Jonas Buhl Bjerre har i dag skrevet sig ind i dansk skakhistorie, da han som den yngste nogensinde har fået titlen stormester.
ARKIVBILLEDE Jonas Buhl Bjerre har nu fået den meget ærefulde titel - stormester i skak.
Af Frederik Palle19.
okt.
2019 kl.
22.
16Læs opHvis man er en af de personer, der har siddet lidt misundeligt som dansk fan og fulgt med, når den norske verdensstjerne Magnus Carlsen har foldet sig ud med skakbrikkerne, så er der noget at glæde sig til.
En dansker har nemlig et skaktalent, der er helt unikt.
- Han har et meget specielt talent for skak.
Det er Poul Jacobsens, der er formand i Dansk Skak Union, ord om den kun 15-årige Jonas Buhl Bjerre.
Ved superturneringen FIDE Chess.
com Grand Swiss 2019 på Isle of Man skrev talentet sig ind i dansk skakhistorie.
Han kan som den yngste dansker nogensinde kalde sig stormester.
Vejen til den ærefulde titel er ikke sådan lige til.
Hverken for Jonas Buhl Bjerre at opnå eller at forklare for os andre.
Den nemme forklaring er, at man skal opnå tre såkaldte stormesternormer, og det gør man ved at præstere rigtig godt ved tre forskellige konkurrencer.
Og i dag blev dagen, hvor skakspilleren fra skakklubben i Skanderborg altså imponerede ved den tredje turnering.
Magnus Carlsen var i maj i Danmark, hvor han også mødte Jonas Buhl Bjerre.
- Der er en tendens på verdensplan til, at vi får unge stormestre, men i Danmark er det meget unikt.
Den tidligere rekord for en dansk stormester er 19 år, forklarer Poul Jacobsen.
De to andre stormesternormer er blevet skaffet ved DM tidligere på året og ved First Saturday GM-turneringen i Budapest i juli.
Men det er specielt indsatsen på Isle of Man, der har imponeret formanden i Dansk Skak Union.
Poul Jacobsen fortæller nemlig, at modstanderfeltet har været fra det højeste niveau, og at danskeren har givet dem kamp til stregen.
Så den logiske tankegang er selvfølgelig at spørge sig selv – har vi en ny Magnus Carlsen?
- Nej, det kan blive den danske Jonas Bjerre, men han kan få en karriere som Magnus Carlsens.
Der er lighedspunkter.
Hvis han fortsætter med at udvikle sig i det tempo og fortsætter med at bevare interessen for skak.
Så bliver han i hvert fald Danmarks suverænt stærkeste skakspiller, siger Poul Jacobsen.
- Skak er normalt ikke den sport, der trækker de største overskrifter, men hvis vi som nordmændene får en spiller i den absolutte verdenstop, så vil det give større bevågenhed, så det håber vi naturligvis på.
Poul Jacobsen, formand Dansk Skak Union- Aldersmæssigt passer det også meget godt ind for at følge Magnus Carlsens karriere.
Det er tydeligt at mærke på den stolte formand, at han ser et lys i Jonas Buhl Bjerre trods de kun 15 år, og der kan vente talentet en stor fremtid.
- Jonas har simpelthen en evne og en disciplin til at studere skak.
Man siger gerne i spillet, at det kræver 10.
000 timer at blive stormester.
Det kan han dårligt nok nå med den alder, han har, forklarer Poul Jacobsen.
- Han har en evne til at lære, mens han spiller.
Han finder sommetider løsninger i løbet af partierne, som ikke er noget, han har lært i træningstimer.
- Der er alle tegn på, at han bliver Danmarks hidtil bedste skakspiller, lyder det fra formanden.
Poul Jacobsen påpeger, hvor vigtigt det har været for Jonas Buhl Bjerre, at familien har haft mulighed for at give utrolig opbakning, og samtidig har skolen været meget forstående over for, at der skal være tid til at træne skak.
Norske Magnus Carlsen er blevet et fænomen inden for skak.
I Norge har Magnus Carlsen skabt en skak-epidemi.
Mange borgere sidder klistret til skærmen, når han folder sig ud ved de store turneringer.
Ved VM i 2016 havde NRK et gennemsnit på 190.
000 seere per parti, hvilket i sidste ende betød, at 2,2 millioner nordmænd tændte for fjernsynet for at se Magnus Carlsen blive verdensmester.
Tør man håbe på en lignende effekt med Jonas Buhl Bjerre?
- Enhver unionsformand ville da ønske det.
Man kunne eksempelvis se det med de danske curlingkvinder i 1998, hvor meget det gav.
Man ser det også i andre sportsgrene, at det skaber en stor interesse, siger Poul Jacobsen.
- Skak er normalt ikke den sport, der trækker de største overskrifter, men hvis vi som nordmændene får en spiller i den absolutte verdenstop, så vil det give større bevågenhed, så det håber vi naturligvis på, forklarer Poul Jacobsen.
Allerede på onsdag skal dansk skaks nye guldfugl i ilden igen, når han med landsholdet rejser til Georgien for at spille EM for hold.
FacebookTwitterKopier linkEmner:Skak|Dansk Skak Union|Magnus Carlsen (skakspiller)|NRK|Budapest




https://www.dr.dk/musik/du-har-helt-sikkert-skraalet-med-paa-deres-kaempehit-men-hvad-blev-der-egentlig-af-calling

Boogie-listens legenderSe temaMusikDu har helt sikkert skrålet med på deres kæmpehit - men hvad blev der egentlig af The Calling?
The Calling hittede stort med nummeret 'Wherever You Will Go'.
Vi opruller bandets historie.
© drAf Christian Ellegaard19.
okt.
2019 kl.
10.
01Læs opDet er de færreste musikere, der formår at nå toppen af hitlisten med deres allerførste single.
Men trods de svære odds, så var det lige præcis, hvad der skete, da bandet The Calling i 2001 sendte deres debutsingle på gaden.
Ja, og faktisk mere til.
For udover at nå førstepladsen på den ikoniske Billboard-hitliste, så blev nummeret 'Wherever You Will Go' et verdensomspændende megahit og gjorde The Calling til et af det nye årtusindes allervarmeste popnavne.
Men hvad blev der egentlig af startnullernes charmetrolde, og hvorfor holdt deres succesblanding af hårdtslående poprock og bløde følelser langsomt op med at virke?
Én sang gjorde dem verdenskendteThe Calling blev dannet tilbage i 1996 af vennerne Alex Band og Aaron Kamin, men det var først, da de fem år senere udsendte den følelsesladede rockballade 'Wherever You Will Go', at tingene for alvor begyndte at tage fart.
Nummeret blev et monsterhit kloden rundt - blandt andet takket været en prominent gæsterolle i filmen 'Coyote Ugly', hvor The Calling ses på scenen på en bar, mens de fremfører deres debutsingle.
Skal du have genopfrisket hukommelsen?
Hør 'Wherever You Will Go' her:The Calling - Wherever You Will GoSangen var skrevet af gruppen selv og handlede om sorgen ved at miste én, man holder af.
Ifølge Aaron Kamin skrev han sangen, efter en af hans bedstemors venner gik bort og efterlod sig sin mand, som hun havde været gift med i over 50 år.
The Callings forsanger og frontmand Alex Band smeltede mange teenagehjerter i starten af nullerne.
- Efter begravelsen tænkte jeg over, hvordan det var at være ham og have mistet en, som du har levet og vokset med i så mange år.
Det er skørt, og jeg tænkte, at alt, han drømte om, nok var at finde en vej tilbage til hende og sikre sig, at hun har det godt, har Aaron Kamin tidligere fortalt om idéen bag sangen.
Smeltede pigehjerter kloden rundtI hjemlandet USA blev den storladne rockballade så stort et hit, at den lå nummer ét på den amerikanske Billboards 'Adult Top 100'-hitliste i næsten et halvt år - 23 uger for at være helt præcis.
Herhjemme gjorde The Calling også sit indtog på både Boogie Listen og den danske singlehitliste, hvor nummeret røg i top ti.
Sangen blev også flittigt spillet i radioen, og P3 brystede sig sågar af, at de angiveligt var den første radiokanal i Europa, der havde samlet nummeret op.
- 'Wherever You Will Go' blev gigantisk stor herhjemme, fortæller radiovært Mads Gundersen, der i programmet 'Absolute Absolute Music' på P7 Mix har gransket de største hits fra 90'erne og 00'erne.
Han har sin egen teori omkring, hvorfor The Calling blev så succesfulde:- Jeg tror, forsangerens flotte ydre hjalp dem på vej.
Han havde det her blonde hår, der fik ham til at ligne en lidt mere rå udgave af Aaron Carter.
Jeg kender flere, som har fortalt mig, at de altså synes han var ret lækker dengang, siger han med et grin.
Charmetrolden Alex Band og resten af gruppen blev så populære, at den hedengangne Midtfyns Festival i sommeren 2002 valgte at hyre The Calling ind som et af festivalens hovednavne.
Boogie interviewede The Calling i 2002, da de optrådte på Midtfyns Festival.
Se en bid af interviewet her:Og noget tyder på, at det 18 år gamle hit stadig holder den dag i dag.
I skrivende stund er nummeret blev hørt mere end 233 millioner gange på Spotify, mens nummerets musikvideo er set 277 millioner gange på Youtube.
- Jeg var på karaokebar forleden, hvor jeg faktisk sang 'Wherever You Will Go'.
Den er en hel genial karaokesang, siger Mads Gundersen, der bestemt mener, at nummeret fortsat holder her 18 år senere.
- Det er sådan en sang, de spiller på MyRock FM, når du sidder i bilen på motorvejen og bare har brug for at skråle derudaf.
Det er en rigtig lejrbåls-guitar-mande-sang.
De er jo et band, der ville være en genial bookning, når 'Vi Elsker 90'erne' på et tidspunkt bliver til 'Vi Elsker 00'erne'Radiovært Mads Gundersen om The Calling'Falske' bandmedlemmer hev The Calling i rettenTrods succesen var alting dog ikke fryd og gammen bag kulissen.
The Calling bestod egentlig kun af Alex Band og Aaron Kamin, men på pressebilleder og albumcovers blev de to afbildet sammen med en flok andre 'bandmedlemmer'.
Pladeselskabet forsøgte nemlig at sælge The Calling som et rockband og ikke den duo, de i virkeligheden var.
Et marketingstunt, der frustrerede forsanger Alex Band.
I virkeligheden betalte jeg bare hver uge folk for at spille med os live, de havde intet at gøre med at skrive eller indspille sangene.
Alex Band, forsanger i The Calling- The Calling var ikke et band, men det var der ikke rigtig nogen, der forstod.
Pladeselskabet blev ved med at bruge billeder af os med de her andre banddrenge, men de skiftede hele tiden.
Der var den her forvirring: 'Er de et band?
Er de med i bandet?
'- Men i virkeligheden betalte jeg bare hver uge folk for at spille med os live - de havde intet at gøre med at skrive eller indspille sangene, forklarede Alex Band i 2010.
The Calling bestod af Alex Band (i midten til højre) og Aaron Kamin (til venstre).
Resten af gruppens medlemmer var 'bare hyret ind til lejligheden' ifølge Alex Band.
Læs også:Kan du huske kæmpehittet 'The Ketchup Song'?
Her er de spanske ketchup-piger i dagTo af bandets 'medlemmer' delte dog ikke helt den opfattelse, og i 2003 valgte bassist Billy Mohler og trommeslager Nate Wood at sagsøge The Calling og deres pladeselskab, fordi de mente, de var blev ført bag lyset.
De påstod, at de ikke vidste, de kun var hyret ind til i spille i bandet for en stund og mente, at de havde ret til en del af gruppens indtjening på pladesalg og merchandise.
Hvordan søgsmålet endte, er aldrig kommet frem.
Bortført efter comeback-koncertDet juridiske drama stoppede dog ikke The Calling, der i 2004 udsendte deres andet album 'Two'.
Pladen opnåede dog aldrig samme succes som sin forgænger, og året efter valgte duoen at gå hver til sit.
Forsanger Alex Band forsøgte i årene efter - uden det store held - at stable en solokarriere på benene og kæmpede samtidigt med et alvorligt stofmisbrug.
I 2013 valgte han i stedet at 'gendanne' The Calling på egen hånd med hjælp fra en flok hyrede spillemænd.
Jeg har ikke kidnappet mig selv eller banket mig selv til plukfisk.
Alex Band om sit overfaldComebacket fik dog en brat ende, da Alex Band, samme aften som bandet havde spillet sin første comeback-koncert, angiveligt blev bortført af en gruppe voldsmænd.
Ifølge sangeren selv havde han en sen nattetime forladt sit hotelværelse for at handle et par småting i en kiosk, da en varevogn kørte op på siden af ham.
Ud af vognen kom en gruppe gerningsmænd, der pludselig hev Band med ind i bilen.
Hør Alex Band solo her på nummeret 'Take Me Back' her:Alex Band - Take Me BackSangeren blev senere fundet hårdt kvæstet af sine bandmedlemmer liggende på et jernbanespor.
Ifølge NME slap han fra episoden med brud på den nederste del af rygsøjlen, 15 sting på hagen, tre ødelagte tænder og masser af blå mærker.
Læs også:Husker du russiske t.
A.
T.
u.
?
Her er pigerne bag det lesbiske kys i dagI kølvandet på episoden var flere ude at påpege, at timingen for overfaldet var påfaldende, da den kolliderede med dagen for The Callings comeback, men Alex Band afviste blankt, at overfaldet var et veltilrettelagt mediestunt.
- Jeg har ikke kidnappet mig selv eller banket mig selv til plukfisk.
Så hele den der mediestunt-ting er helt ærligt ret ulækker overhovedet at tænke over eller høre på, sagde han til CNN.
Få uger efter episoden valgte Alex Band igen at trække bremsen på The Calling-projektet.
På billedslideren herunder, kan du se hvordan forsanger Alex Band tog sig ud i 2002 og 2015:Frontmand Alex Band ses her i 2002 og senere i 2015.
(Foto: Rob Verhorst © Getty Images / Foto: Glenn Francis © www.
PacificProDigital.
com)Turnerer stadig verden rundtMeeen man skulle da være et skarn, hvis man ikke gav en gammel succesopskrift endnu et skud, hva?
Sådan må Alex Band have tænkt, da han i 2016 endnu engang genoplivede The Calling.
Med en flok nye musikere i truppen spillede bandet en række koncerter i Filippinerne, og året efter joinede de en anden flok nullerstjerner, bandet Lifehouse, på en turné i Australien.
Alex Band lovede for år tilbage, at der også skulle være ny musik fra The Calling på trapperne til udgivelse i 2018, men indtil videre må fans af gruppen fortsat spejde langt efter nye numre.
Og det gør måske heller ikke så meget, hvis man skal tro Mads Gundersen.
- De er jo et band, der ville være en genial bookning, når 'Vi Elsker 90'erne' på et tidspunkt bliver til 'Vi Elsker 00'erne'.
Der ville de passe perfekt ind, men som aktuelt band er deres tid forbi.
Jeg tror ikke på, at de ville få særlig meget succes, hvis de udgav ny musik.
Læs også:Hvad blev der egentlig af 00'er-ikonet Anastacia?
Her er hit-sangerinden i dagMen havde du lige sat næsen op efter af genleve dine teenageår til tonerne af The Calling, så er der godt nyt.
Gruppen turnerer nemlig stadig og kan blandt andet opleves i forskellige byer i England, Frankrig og Tyskland i starten af det nye år.
The Calling fik også et mindre hit i 2002 med singlen 'Adrienne', som du kan høre her:The Calling - AdrienneEr du kommet i det nostalgiske hjørne?
Så dyk ned i musikken fra din ungdom her:FacebookTwitterKopier linkEmner:Midtfyns Festival|Billboard|Bortførelser|Pop og rock|Ringe




https://www.dr.dk/sporten/fodbold/bizar-kampstart-klub-tillod-maal-i-loenprotest

FodboldBizar kampstart: Klub tillod to mål i lønprotestDen mexicanske fodboldklub Veracruz tillod klubben Tigres at score to mål i en protest over manglende løn.
I en protest over ikke at have fået løn gav spillerne fra klubben CD Veracruz ingen modstand i kampens første fire minutter mod ligamodstanderne Tigres.
19.
okt.
2019 kl.
09.
38Læs opEn fodboldkamp i den mexicanske liga lørdag morgen bød på bizarre scener.
Spillerne fra klubben CD Veracruz gav ingen modstand i kampens første fire minutter mod ligamodstanderne Tigres.
Det skete i en protest over ikke at have fået løn, skriver det amerikanske medie ESPN.
Efter et minuts stilstand i kampen begyndte Tigres' spillere at røre på sig.
Her fik de frit løb til at skyde bolden ind bag Veracruz' målmand Sebastian Jurado til 1-0.
Spillerne fra Tigres gentog miseren uden modstand minuttet efter og scorede til 2-0.
Først herefter begyndte Veracruz' spillere at spille med igen.
Spillerne fra Veracruz, herunder Leobardo Lopez (th.
), så bare på, da Tigres' spillere, herunder Eduardo Vargas (tv.
), scorede to mål i kampens første fire minutter.
Tigres scorede til 3-0 efter otte minutter, men denne gang ydede Veracruz' spillere dog modstand.
Efter kampen revsede Veracruz-angriber Angel Reyna modstanderholdet Tigres.
Til det mexicanske medie TV Azteca siger han, at Tigres' spillere godt vidste, at Veracruz' spillere ville protestere i kampens første tre minutter.
Først efter at have stået stille på banen i kampens første fem minutter, begyndte Veracruz-spillerne at røre på sig.
På de tidspunkt havde de dog allerede indkasseret to mål.
Veracruz' spillere ville have boykottet kampen helt i protest.
Men efter trusler om tvangsnedrykning og udelukkelse fra den mexicanske ligaforening og det mexicanske fodboldforbund (FMF) besluttede Veracruz at deltage i ligakampen alligevel.
Fredag sagde FMF's præsident, Yon de Luisa, at man vil stille en million dollar til rådighed, der skal hjælpe med lønningerne.
/ritzau/FacebookTwitterKopier linkEmner:Fodbold




https://www.dr.dk/sporten/ekstremsport/jens-verner-nielsen-skater-ned-ad-bakker-med-90-kilometer-i-timen-jeg-foeler

EkstremsportJens Verner Nielsen skater ned ad bakker med 90 kilometer i timen: 'Jeg føler aldrig frygt'Frygt spiller en minimal rolle, når Jens Verner dyrker downhill skateboarding.
Fotograf: Martin SorgenfreiAf Katrine Elkjær og Caya Sofie Schmidt Paulsen19.
okt.
2019 kl.
09.
00Læs opSmalle, kurvede bjergveje.
Sving på lodrette klippevægge med hundredmeters frit fald på den ene side.
Sydeuropæernes hjemmebane.
Mange danskere har formentligt sprunget et hjerteslag over, når modkørende har presset dem ud til yderkanten på bjergveje i alperne.
Jens Verner er i modsætning én af de danskere, der gør en dyd ud af at jagte farten på snoede bjergveje.
Forskellen på familieferien i Berlingo'en og Jens Verners rejser er blot, at han begiver sig ned ad bakkerne på et træbræt med op til 100 kilometer i timen.
Hvordan håndterer ekstremsportsudøvere frygt?
I oktober kaster LIGA på P3 og DR Sporten lys over ekstremsportens verden.
I løbet af denne måned vil en række ekstremsportsudøvere derfor fortælle om lige netop deres passion.
Her kan du høre mandagens afsnit af LIGA og blive klogere på, hvorfor Jens Verner dyrker en sport, hvor små detaljer kan have en afgørende effekt på liv og død.
Sikkerhed er alfa-omegaFor mange danskere ville denne passion fremstå ekstremt farlig.
Nogle ville sågar mene, at man gambler med sit liv i søgen efter det næste kick.
Jens Verner er dog af en helt anden overbevisning.
Han synes, at den gennemsnitlige dansker kan have tendens til at have en unuanceret forestilling af ekstremsportsudøvere.
For selvom mange forbinder ekstremsport med store risici, så skal man ikke undervurdere, hvor mange sikkerhedsforanstaltninger de fleste udøvere tager.
Ja faktisk er der større chance for, at Jens Verner går fra skateparken med en skade, end når han ruller ned ad et bjerg.
Inden man begiver sig ud på de store bjerge, lagrer man erfaring til sanktionerede konkurrencer.
Her er vejkanterne skærmet af med høballer og ambulancerne holder inden for rækkevidde.
- Læringskurven for downhill skateboarding er stejl i starten.
Hvis du sætter dig for at skubbe til nogle grænser, så træder du ved siden af engang i mellem.
Det har handlet om at skabe nogle sikre rammer for det.
Der er ikke nogen, der kører på toppen af Mount Blanc med nul erfaring.
Når Jens Verner rejser til varmere himmelstrøg for at opleve bjergvejene, så gør han det typisk med et hold venner.
Som en del af forberedelsen, inden tyngdekraften presser dem ned ad vejene, udstyrer de sig med øresnegle.
På den måde har de en direkte forbindelse til følgebilen, som kører foran dem.
Den har en walkie-talkie, som bilisten advarer om opadgående trafik med.
Alt dette etableres for at skabe så sikre rammer for sporten som muligt.
Der er ikke råd til off-daysSelvom man som skater kan nå at afværge mange uheld i at vokse sig større, så vil man altid være underlagt ydre faktorer, som kan have en afgørende effekt på din tur.
Slingrer en bil, skal du navigere udenom.
Løber din walkie-talkie tør for strøm, er du overladt til dig selv.
Begynder det at regne, skal du undgå at aquaplane hele vejen ned.
Og disse scenarier sker vel at mærke med 70-80 kilometer i timen.
- Når jeg kommer over de 80, så får jeg et tunnelsyn på fart.
Alt bevæger sig vanvittigt hurtigt forbi dig og du reagerer næsten i slow-motion til det.
Ens egne vibrationer bliver bare skudt op gennem dine fødder, og det kan ikke undgå at spille én et lille puds.
Hvis du har en dårlig vibe, så trækker du dig også ret naturligt.
Netop fordi der er så kontant afregning ved det her game.
Jens Verner NielsenDownhill skateboarding skiller sig ud fra andre sportsgrene, da småfejl på denne scene kan have skæbnesvangre konsekvenser.
Derfor er det vigtigt at have et afbalanceret forhold til at tage chancer.
- Hvis du har en off-dag, så er det meget naturligt at trække stikket tidligere og være utrolig varsom.
Netop fordi den psykiske vibe omkring det påvirker dig, når du er i det her limbo af fart og adrenalin.
Hvis du har en dårlig vibe, så trækker du dig også ret naturligt.
- Netop fordi der er så kontant afregning ved det her game.
Frygtens lune huleNår du skal suse ned ad et bjerg med ryggen mod bjergets tinder, vil de fleste måske fristes til at tro, at frygt er din værste fjende.
Jens Verner har dog forliget sig med sin frygt, så den i dag ikke påvirker ham.
- Du rammer et niveau, hvor du kan tackle de fleste udfordringer.
Du gør ikke det her, hvis du er skræmt på toppen hver gang.
Man får et nonchalant forhold til fart og risici på den måde, at du trækker på dine erfaringer.
Når han downhill-skater, bruger han frygten til at lukke ned for virvaret af overflødige tanker, så han kan vie sin komplette koncentration til at komme helskindet ned ad bakkerne.
- Frygt eller spænding skal mere ses som den faktor, der skærper ens sanser og lukker alt andet ude i øjeblikket, hvilket i sig selv er hamrende appellerende.
Det er først, når han kommer ned igen, at han bearbejder de oplevelser, som er hændt i løbet af turen.
- Det er typisk efter et run, hvor du måske ikke har været 100 procent komfortabel, at du reflekterer over det bagefter.
Her prøver du at bearbejde det, men sagen er den, at du gentager præcis de samme handlinger på toppen af bjerget igen bagefter.
FacebookTwitterKopier link




https://www.dr.dk/nyheder/viden/klima/enorme-svaerme-af-krebsdyr-fjerner-milliarder-tons-co2-fra-atmosfaeren

Klimaforandringer - en varmere verdenSe temaKlimaEnorme sværme af krebsdyr fjerner milliarder tons CO2 fra atmosfærenMen krill trues af fiskeri og fisk på flugt fra varmere vand.
Antarktisk krill bliver op til seks centimeter lange og lever i kæmpestimer i Det Sydlige Ishav.
Af Søren Bjørn-Hansen19.
okt.
2019 kl.
08.
00Læs opI ishavet omkring Antarktis lever milliarder af krebsdyr kaldet krill.
Krebsdyrene findes i gigantiske stimer og er mange hvalers livret.
Nu fastslår ny forskning i Nature Communications, at de små krebsdyr også er enormt vigtige for havets CO2-cyklus.
Krillen flytter nemlig hele 12 milliarder tons CO2 om året fra Jordens atmosfære og ned på havets bund.
Krebsdyrene spiser store mængder planteplankton og skider så resterne ud som små hårde kugler, der synker ned på havets bund.
Ifølge Mark Payne, seniorforsker ved DTU Aqua, fastslår forskningen, at de små dyr er enormt vigtige.
- Vi har brug for processer, der kan fange kulstof fra luften og gemme det i dybhavet.
Og det gør krillen, siger han.
- De fungerer som en kæmpe pumpe.
Vigtig rolle i forhold til at lagre CO2Ifølge den nye forskning er krill-lortene den største andel af kulstofholdige partikler, der synker mod bunden i Det Sydlige Ishav omkring Antarktis.
Hvad har forskerne gjort?
Forskere fra det australske Institute for Marine and Antarctic Studies (IMAS) har sammenlignet den samlede forskning om krills rolle i CO2-regnskabet i et såkaldt review.
De har altså ikke selv lavet nye undersøgelser, men har i stedet sammenlignet eksisterende viden.
Forskningen er udgivet i det ansete videnskabelige tidsskrift Nature Communications og kan læses her.
Og havet her spiller en stor rolle i forhold til at opsamle CO2.
- Det Sydlige Ishav er en af de største kulstofdræn på kloden, så krill har en vigtig indflydelse på kulstofniveauet i atmosfæren og dermed det globale klima, siger hovedforfatter Dr.
Emma Cavan fra Imperial College London, i en pressemeddelelse.
Fylder 10.
000 gange mere end alle pingvinerSelvom de små krebsdyr kun bliver op til seks centimeter lange, har de en afgørende betydning.
For der er ufatteligt mange af dem, forklarer Mark Payne.
- Man snakker tit om, at der er mange pingviner ved Antarktis, men krill fylder 1000-10.
000 gange mere, siger han.
- Forskerne her anslår, at der er 250 millioner ton krill i Det Sydlige Ishav, men andre anslår, tallet er tættere på 400 millioner ton.
Krill-arter lever på hele Jorden - også i Arktis.
Men slet ikke nær så mange.
Her er der til gengæld en lang række dyreplankton og andre dyr, der udfører den samme rolle.
- De er sammenlignelige med rejer, som udfører den samme kulstofbevægelse, der er bare ufatteligt mange flere krill, siger Mark Payne.
I Arktis er rejer et yndet mål for store fiskeflåder, og det kan blive fremtiden for krill omkring Antarktis.
Fiskeriet kan true krill på sigtMen når der er så mange af de små krebsdyr, er det fristende at tænke, at intet kan true dem.
Men det er ikke tilfældet.
For selvom det kun er 0,5 procent af krillbestanden, der i dag fiskes, er mængden stigende, forklarer Mark Payne.
- Der er en tendens, der kaldes at fiske ned igennem fødekæden, siger han.
- Man kommer længere og længere ned, i takt med at fisk længere oppe i fødekæden forsvinder.
De 0,5 procent svarer dog til et relativt stort fiskeri på omkring 300.
000 tons om året, forklarer Mark Payne.
Til sammenligning er det samlede makrelfiskeri i Europa 1.
000.
000 tons.
Det lyder altså bare af lidt, fordi der er så mange krill.
Udover det stigende fiskeri betyder klimaforandringerne og de stigende temperaturer, at krill også kan trues af fiskearter, der bevæger sig længere sydpå for at undslippe det varme vand.
I den seneste FN-klimarapport SROCC, påpeges det også, at krillbestanden kan blive påvirket af det skiftende klima - og at det indirekte kan reducere mængde af CO2, der lagres i havbunden.
Fortsætter vi den nuværende udledning, vil mængden af biomasse i havbunden reduceres i 95 procent af dybhavene.
Krill formerer sig hurtigtI modsætning til mange af de fiskearter og andre dyr, som er truet i verdenshavene, er der dog en stor fordel ved, at krill er så små.
De formerer sig nemlig meget hurtigt.
Så selvom de reduceres i et antal år, kan de hurtigt vende tilbage, forklarer Mark Payne.
Men han påpeger også, at de er et eksempel på, at forskerne bliver mere og mere opmærksomme på, at det ikke kun er plankton, der spiller en rolle i havenes CO2-cyklus.
- Vi forstår mere og mere omkring den rolle store dyr spiller og deres betydning for klodens biokemiske cyklus, siger han.
- Forskning viser for eksempel, at hvaler også spiller en stor rolle i at opsuge og gemme CO2.
Det samme med store stimer af sild, der tager store mængder kulstof med sig i dybet.
Alt i alt spiller dyrelivet i havet en meget vigtig rolle i kulstofcyklussen, og ifølge Mark Payne understreger den nye forskning, hvor vigtigt det er, at vi passer på de her dyrearter, så vi ikke angriber havene fra to forskellige retninger: Direkte via fiskeri og indirekte via menneskeskabte klimaforandringer.
Men han er også enig med de australske forskere bag den nye undersøgelse i, at der skal meget mere forskning til.
Vi ved simpelthen alt for lidt om, hvordan de her ting hænger sammen.
FacebookTwitterKopier linkEmner:Dyr|Antarktis|Videnskab|Arktis|Forenede Nationer




https://www.dr.dk/mitliv/ellie-kom-til-danmark-som-3-aarig-i-december-gaar-der-totalt-kartoffel-i-mig

Hvem er vi, de og os?
Se temaMit LivEllie kom til Danmark som 3-årig: 'I december går der totalt 'kartoffel' i mig'Ellie er 'total kartoffel' i juletiden og elsker ordet perker, men hvordan er livet egentlig, når man skal leve med to kulturer?
Af Malene Koops Grønborg, Niels Borgholm Nielsen (VIDEO) og Signe Heiredal (grafik)19.
okt.
2019 kl.
07.
45Læs opEllie Jokars forældre flygtede til Danmark i starten af 1980'erne efter den iranske revolution i 1979.
I dag kalder hun sig selv et 'gråzonebarn'.
For det kan være en svær balance at leve op til to kulturer, hvor begge sider forventer noget af dig, hvilket du kan høre mere om i klippet øverst i artiklen.
Det er nu 16 år siden, Ellie Jokars sidst har besøgt Iran, som hendes far i dag er flyttet tilbage til, mens hendes mor fortsat bor i Danmark - og det er der flere grunde til:Hvem er vi, de og os?
Der bor godt 5,8 millioner mennesker i Danmark.
Hver syvende af dem er indvandrer eller efterkommer fra et andet land.
Men hvor godt kender du egentlig de naboer, kolleger og klassekammerater, du har, som hedder Balesic, El-Matari og Nowakowska til efternavn?
Ved du, hvorfor de er havnet her?
Ved du, hvordan det føles for dem at leve med to kulturer?
Det kan du blive klogere på i dette tema.
Her deler ti indvandrere og efterkommere deres personlige fortællinger.
- Jeg er blevet det, de kalder 'blacklistet' i Iran.
Det fik min mor at vide en gang, hun ringede til ambassaden for at høre, om jeg kunne besøge landet.
Jeg godt godt komme ind, men der er ikke nogen garanti for, jeg kommer ud igen, fortæller Ellie Jokar.
- Man træffer nogle valg, når man laver nogle af de ting, som jeg gør, og der er man klar over, det har visse konsekvenser.
Men det er da ærgerligt, jeg ikke kan tage ned at besøge min familie og ikke se min far.
Der er da ikke nogen, der synes det er fedt ikke at kunne besøge det land, hvor du er født og har dine rødder, siger hun blandt andet i videoen øverst i artiklen.
I vidoen kan du høre mere til det at være 'gråzonebarn' med rødder i Iran og en opvækst i Danmark.
Fortællingen er den første fortælling af en række om indvandrere og efterkommere i Danmark.
Herunder kan du læse mere om Iran, og om hvorfor så mange iranere er kommet til Danmark.
FacebookTwitterKopier linkEmner:Iran




https://www.dr.dk/nyheder/regionale/oestjylland/skal-jeg-beholde-troejen-eller-sende-den-retur-netbutikker-presses-af

ØstjyllandSkal jeg beholde trøjen eller sende den retur?
Netbutikker presses af returvarerFlere returneringer giver større omkostninger for netbutikkerne.
Hos børnetøjsmærket House of Kids i Odder får de omkring 20 procent af de solgte varer retur.
Her er det medejer Per Hofman, der håndterer en returpakke.
(© Dr Østjylland)Af Emma Fedder Schlægelberger og Malou Freimann Olesen19.
okt.
2019 kl.
10.
22Læs opDet er populært at købe varer på nettet, men det er også særdeles populært at sende varer retur igen.
Især tøj og sko.
Mange af internetbutikkerne har gratis returnering.
Og det udnytter kunderne.
Ila Telling fra Helgenæs på Mols shopper ofte på nettet, men i de fleste tilfælde ender hun med at sende en stor del af sit tøjkøb tilbage til virksomheden.
- Jeg ender tit med at købe to størrelser og så sende den ene tilbage, siger Ila Telling.
- Jeg prøver at kigge i størrelsestabellerne for at se, hvilken størrelse jeg skal have, men det er nogle gange svært.
Så ender jeg tit med at købe to størrelser og så sende den ene tilbage, siger hun.
Ofte handler det for Ila Telling om, at hun finder en kjole eller lignende, som hun skal bruge til en bestemt lejlighed.
Og så ryger der flere af den samme kjole i den digitale indkøbskurv.
- Jeg køber en ekstra størrelse med, fordi jeg ikke kan nå at bytte den, inden jeg skal bruge den, siger hun.
Kræver flere ressourcerIla Telling er ikke den eneste, der tit returnerer varer, hun har købt på nettet.
Hos børnetøjsmærket House of Kids i Odder har de oplevet en stigning inden for returneringer af tøj, der er købt på deres webshop.
For fem år siden lå deres returrate på 8 procent, hvor den i dag ligger på omkring 20 procent.
Det kan mærkes økonomisk, fortæller direktør Jesper Rising.
Her kan du se, hvor lang tid virksomheden House of Kids bruger på at håndtere en returvare.
- Desto flere returneringer, desto større omkostninger i sidste ende.
Vi har specifikt afsat mandskab kun til at håndtere vores returneringer.
Når varen skal igennem flere hænder, kræver det flere ressourcer, og at vi afsætter flere timer til det.
Den økonomi kunne have gået til udvikling af egne produkter eller af webshoppen, siger han.
Men han understreger samtidig, at den høje returrate og omkostningerne ikke kommer til at betyde, at de skruer ned for servicen.
- Det er en service, som vi rigtig gerne vil give kunderne, og derfor er det absolut ikke noget, vi stopper med, siger Jesper Rising.
Bedre størrelsesguiderDen gratis returnering er en fordel for forbrugerne.
Til gengæld kan det blive dyrt for virksomheden, mener kommunikationschef i Foreningen for Dansk Internethandel Henrik Theil.
- Netbutikken sidder tilbage og skal betale både for at sende varerne til kunden og også for at få sendt nogle af varerne retur.
Det er en stor omkostning.
Man skal sælge for et vist beløb, før det kan betale sig at give kunden det tilbud, siger han.
Hos Foreningen for Dansk Internethandel kan de nikke genkendende til en stigende returnering af tøj og sko.
Returvarerne bliver sendt tilbage på lageret hos House of Kids i Odder.
(© Dr Østjylland)Ifølge deres egen opgørelse blev cirka 2,5 procent af alle varer, der var købt på nettet sidste år, returneret, og der er stor forskel på brancherne.
Inden for beklædningsbranchen er andelen især høj, og det skyldes blandt andet, at kunderne bestiller flere størrelser og så sender dem tilbage, de ikke kan passe.
Lone Rasmussen, der er markedschef i Dansk Erhverv, mener, at der kan være en mulig løsning på problemet.
Eller i hvert fald kan virksomhederne selv hjælpe aktivt til for at mindske returneringerne.
For eksempel ved at blive blive bedre til at beskrive størrelser, farver og længder på tøjet.
- Der er flere af de store netbutikker, der prøver at lave udvidede størrelsesguider, og jeg har også set nogle arbejde med, at kunden kunne scanne sin figur og få en lille indikator på, hvordan tøjet kommer til at passe, siger Lone Rasmussen.
FacebookTwitterKopier linkEmner:Tekstil- og beklædningsindustri|Erhverv|Dansk Erhverv|Jylland|Odder




https://www.dr.dk/nyheder/indland/i-dag-er-efteraarsferiens-store-hjemrejsedag-her-bliver-det-vaerst

IndlandI dag er efterårsferiens store hjemrejsedag: Her bliver det værstMange danskere vælger i dag at køre hjem fra efterårsferie, fortæller Vejdirektoratet.
Det bliver mellem klokken 11 og 14, at der kommer mest trængsel på vejene, oplyser Vejdirektoratet (Arkivfoto).
Af Emil Søndergård Ingvorsen19.
okt.
2019 kl.
08.
17Læs opMange har i den seneste uge kunnet nyde noget af den sidste varme i Danmark, eller de er taget syd for grænsen for at holde efterårsferie.
Om to dage begynder hverdagen igen, og det betyder også, at bagagerummet igen skal pakkes for at køre hjemad.
For netop i dag er efterårsferiens største hjemrejsedag, og det kan betyde, at man skal have lidt mere tålmodighed på de danske veje.
Det fortæller Nicholas Petersson, der er vagthavende ved Vejdirektoratet.
- Vi forventer meget trafik - særligt på den sønderjyske motorvej omkring Kolding og så til og fra den dansk-tyske grænse.
Også på den vestlige del af den fynske motorvej omkring Odense og Middelfart, siger han og fortæller, at man også kan forvente flere biler end normalt i de store sommerhusområder rundt om i landet.
Det bliver mellem klokken 11 og 14, at trafikken bliver værst, og kort før klokken otte glider trafikken helt glat på vejene, fortæller den vagthavende.
- Så jeg vil opfordre til, at man kører ud af døren snart, eller at man venter til i eftermiddag, siger Nicholas Petersson, som regner med, at man skal forvente en forlænget rejsetid på mellem 20 og 30 minutter, når trafikken er værst.
Herunder kan du se, hvad Vejdirektoratet forventer sig af trafikken i dag:(© Vejdirektoratet (c))Det gode råd: Hold dig opdateretMan kan dog ikke gardere sig mod, hvis der skulle opstå yderligere kø på grund af for eksempel uheld eller dårligt vejr.
Og fordi, at der er mange biler på vejene, så er risikoen for uheld større end normalt, oplyser Vejdirektoratet.
- Jeg vil derfor opfordre til, at man holder sig opdateret med situationen på vejene på trafikinfo.
dk eller på appen 'Trafikinfo', inden man kører ud, siger Nicholas Petersson.
FacebookTwitterKopier linkEmner:Vejdirektoratet|Trafik|Vejanlæg|Kolding|Middelfart




https://www.dr.dk/nyheder/indland/polakker-indere-eller-tyrkere-hvilke-befolkningsgrupper-er-stoerst-i-danmark

Hvem er vi, de og os?
Se temaIndlandPolakker, indere eller tyrkere: Hvilke befolkningsgrupper er størst i Danmark?
Hver syvende borger i Danmark er enten indvandrer eller efterkommer.
Her kan du se, hvor de kommer fra.
Af Malene Koops Grønborg, Signe Heiredal (grafik), Ruben Engrob Nielsen (programmør) og Kåre Kildall Rysgaard (research og analyse)19.
okt.
2019 kl.
07.
35Læs opDer bor i skrivende stund lidt over 5,8 millioner mennesker i Danmark.
Hver syvende af dem er indvandrere eller efterkommere fra et andet land.
De seneste ti år er befolkningstallet steget med næsten 300.
000 borgere, og det er netop indvandrere og efterkommere, der står for størstedelen af den stigning.
Mens der i perioden er kommet næsten 26.
000 flere med dansk oprindelse, er der kommet godt 206.
000 flere indvandrere og knap 63.
000 flere efterkommere.
De største grupper af indvandrere er fra Polen, Syrien og Tyrkiet, mens efterkommerne primært stammer fra Tyrkiet, Libanon samt Pakistan og Irak, viser de seneste tal fra tredje kvartal 2019 fra Danmarks Statistik.
Men hvor godt kender du egentlig de naboer og klassekammerater, du har, som hedder Balesic, El-Matari og Nowakowska til efternavn?
Ved du, hvorfor de er havnet her?
Og ved du, hvordan det føles for dem at leve med to kulturer?
Det kan du blive klogere på i dette tema.
Her deler indvandrere og efterkommere fra de største befolkningsgrupper i Danmark deres personlige fortællinger.
Herunder kan du dykke ned i hvert land og se antallet af indvandrere og efterkommere fra netop hver befolkningsgruppe siden 1980.
Kilde: Danmarks Statistik (Tabel FOLK2).
Tallene er opdateret efter 3.
kvartal 2019.
Du kan blive klogere på, hvorfor og mere præcist hvornår befolkningsgrupperne er endt i Danmark, hvor særligt krige og jobmuligheder er blandt hovedårsagerne.
Tryk her for at se det interaktive verdenskort.
Sådan gjorde vi•DR har valgt at samle alle nationaliteter i én grafik, så der hurtigt og nemt kan skabes overblik over alle befolkningsgrupper.
En ulempe ved denne formidling er dog, at de enkelte grafikker er svære at sammenligne rent visuelt, da inddelingen på y-aksen fra land til land er forskellig.
•Indvandrere er født i udlandet.
Ingen af forældrene er både danske statsborgere og født i Danmark.
Hvis der ikke findes oplysninger om nogen af forældrene, og personen er født i udlandet, opfattes personen også som indvandrer.
•Efterkommere er født i Danmark.
Ingen af forældrene er både danske statsborgere og født i Danmark.
Hvis der ikke findes oplysninger om nogen af forældrene, og personen er udenlandsk statsborger, opfattes personen også som efterkommer.
Når en eller begge forældre, der er født i Danmark, opnår dansk statsborgerskab, vil deres børn ikke blive klassificeret som efterkommere, men som personer med dansk oprindelse.
Fastholder danskfødte forældre imidlertid begge et udenlandsk statsborgerskab, vil deres børn blive klassificeret som efterkommere.
•De største grupper af indvandrere er fra Polen, Syrien og Tyrkiet (og dernæst Tyskland, Rumænien og Irak), mens efterkommerne primært stammer fra Tyrkiet, Libanon og Pakistan (og så Irak og Somalia), viser de seneste tal fra tredje kvartal 2019 fra Danmarks Statistik (FOLK1C).
FacebookTwitterKopier linkEmner:Befolkning|Danmarks Statistik|Tyrkiet|Irak|Libanon




https://www.dr.dk/sporten/badminton/gemke-taet-paa-kaempe-sensation-tvang-verdensetter-ud-i-tre-saet

BadmintonGemke tæt på kæmpe sensation: Tvang verdensetter ud i tre sætKento Momota måtte ud i tre sæt for at slå Rasmus Gemke i kvartfinalen i Denmark Open.
ARKIVBILLEDE Rasmus Gemke leverede en rigtig flot præstation mod verdens nummer et, men måtte give fortabt til sidst.
Af Frederik Palle18.
okt.
2019 kl.
23.
32Læs opSå gik den ikke længere for Rasmus Gemke.
Verdensetteren blev for stor en mundfuld for den 22-årige danske badmintonspiller, der tabte i tre sæt med cifrene 14-21, 23-21, 13-21 til Kento Momota i kvartfinalen i Denmark Open.
Men det var bestemt ikke uden kamp, at den unge dansker røg ud af turneringen, og han leverede en kæmpe præstation og overraskelse, da han vandt andet sæt og tvang japaneren ud i et tredje.
Allerede fra kampens start viste Gemke storspil.
Han kom flere gange foran i starten af første sæt, hvor han med flotte vinderslag lagde stort pres på den forsvarende verdensmester fra Japan.
Udvalgte resultater fra badmintonturneringen Denmark OpenHerresingle, kvartfinaler:Viktor Axelsen, Danmark (7)-Anders Antonsen, Danmark (4), 24-22, 21-12.
Kento Momota, Japan (1)-Rasmus Gemke, Danmark, 21-14, 21-23, 21-13.
Men selv om Gemke spillede op til sit bedste og fik stor opbakning af de omkring 2500 tilskuere i en udsolgt arena i Odense, så var Momota bare et skridt foran.
Japaneren lavede meget få fejl i sættet, som han snuppede med 21-14.
Gemke fortsatte det flotte spil i andet sæt og sendte flere flotte smash ned langs linjerne, som Momota ikke kom i nærheden af.
Det pressede for alvor japaneren, der satte en 16-10-føring over styr, da Gemke kom tilbage ved 18-18 og kort efter spillede sig til en sætbold.
Den blev misbrugt.
Det samme gjorde den næste, men på den tredje fik Gemke sættet i hus.
Også i tredje sæt fik danskeren en god start og bragte sig på 4-1, inden Momota strammede grebet.
De to fulgtes ad til 7-7, men så tog japaneren fem point i streg.
Det tog pusten fra Gemke, der ikke så ud til at have så meget mere at give af, og langsomt men sikkert kørte Momota sejren i land.
Kento Momota er der ikke mange, som kan true i øjeblikket, men Rasmus Gemke gjorde en flot indsats.
Han skal i semifinalen op imod Tommy Sugiarto fra Indonesien.
På trods af nederlaget har Denmark Open været en stor succes for Gemke, der er nummer 22 på verdensranglisten.
I andenrundekampen torsdag slog han den sjetteseedede Jonatan Christie fra Indonesien, og Gemke har for alvor vist, at han kan bide skeer med de bedste.
Semifinalen bliver dog ikke uden dansk deltagelse.
Tidligere fredag spillede Viktor Axelsen sig videre i turneringen efter en sejr over landsmanden Anders Antonsen i kvartfinalen.
Denmark Open er en Super 750-turnering på World Touren.
Dermed overgås den kun af sæsonfinalerne samt de tre Super 1000-turneringer.
/ritzau/FacebookTwitterKopier link




https://www.dr.dk/mitliv/ermin-og-adnan-har-boet-i-danmark-det-meste-af-deres-liv-vi-taenker-stadig-paa-bosnisk

Hvem er vi, de og os?
Se temaMit LivErmin og Adnan har boet i Danmark det meste af deres liv: 'Vi tænker stadig på bosnisk'Til gengæld er følelsen og identiteten nok en anden hos deres børn, lyder det fra Ermin.
Af Malene Koops Grønborg, Simon Rosenberg Borup (VIDEO) og Signe Heiredal (grafik)19.
okt.
2019 kl.
14.
34Læs op- Hvor mange gange er du ikke blevet kaldt Erling?
Og jeg er blevet kaldt Allan og Adrian, og jeg ved ikke hvad.
Det kan da ikke være så svært, griner Adnan Balesic.
Han og broderen Ermin Balesic kom til Danmark i 1993 som flygtninge fra Bosnien.
De bor i dag side om side i et villakvarter i Vejle sammen med deres familier, som for begges vedkommende består af hustru og to børn.
Hør Ermin og Adnan Balesic's historie om det at være både bosnisk og dansk i videoen øverst i artiklen.
Men selvom de efter eget udsagn lige så nemt kunne både ligne og lyde som nogen, der er født og opvokset her i landet, så bliver de aldrig helt 'danskere'.
Hvem er vi, de og os?
Der bor godt 5,8 millioner mennesker i Danmark.
Hver syvende af dem er indvandrer eller efterkommer fra et andet land.
Men hvor godt kender du egentlig de naboer, kolleger og klassekammerater, du har, som hedder Balesic, El-Matari og Nowakowska til efternavn?
Ved du, hvorfor de er havnet her?
Ved du, hvordan det føles for dem at leve med to kulturer?
Det kan du blive klogere på i dette tema.
Her deler ti indvandrere og efterkommere deres personlige fortællinger.
- Mange af mine danske venner siger, at jeg er en af dem.
Og det er jeg da også.
Men derfra også til at kunne sige, jeg er dansker - det kan jeg bare ikke blive, lyder det fra Ermin Balesic.
- Men Danmark er vores hjem.
Og vi er taknemmelige for alt det, det har givet os, siger Adnan Balesic.
Herunder kan du læse mere om Bosnien og om, hvorfor så mange bosniere er kommet til Danmark.
FacebookTwitterKopier linkEmner:Bosnien-Hercegovina|Vejle




https://www.dr.dk/nyheder/indland/minister-vil-afskaffe-60-ars-graense-i-hjemmevaernet

IndlandMinister vil afskaffe 60 års-grænse i HjemmeværnetAldersgrænsen for frivillige befalingsmænd i Hjemmeværnet bliver snart fjernet.
Det siger forsvarsministeren.
Allerede i begyndelsen af 2020 forventer Trine Bramsen, at der er lavet en lovændring.
19.
okt.
2019 kl.
07.
21Læs opDe frivillige befalingsmænd i Hjemmeværnet står i dag til at ryge ud, når de runder 60 år.
Men det er ifølge forsvarsminister Trine Bramsen (S) helt unødvendigt at have en aldersgrænse, og derfor skal den nu fjernes fuldstændigt.
- Det er forkert, at vi sender et signal om, at når folk kommer op i 60'erne, så kan vi ikke bruge dem mere.
Det giver ikke mening, at folk over 60 år i fysisk god form bliver kasseret.
- Derfor ønsker jeg at afskaffe aldersgrænsen, siger hun.
Allerede i begyndelsen af 2020 forventer Trine Bramsen, at der er lavet en lovændring.
- Jeg har meldt ud til Hjemmeværnet, at jeg ønsker, at der fra nu af dispenseres fra de nuværende regler, til vi har en lovændring på plads.
- Lovændringen, forventer jeg, kommer ret hurtigt i 2020, siger hun.
Og det er en udmelding, der vækker glæde hos stabschef i Hjemmeværnet Jette Albinus.
- En ændring af loven giver os nogle muligheder for at fastholde de dygtige befalingsmænd, der stadig har lyst og er egnede, efter de er fyldt 60 år - og dem er der hårdt brug for, siger hun.
Løbende vurderingBefalingsmænd er frivillige personer i Hjemmeværnet med ledelsesansvar.
Det dækker blandt andet over officerer, sergenter og korporaler.
De nuværende regler dikterer en officiel vurdering af en befalingsmands fysiske og psykiske form, når vedkommende fylder 60 år.
Herfra er det muligt at fortsætte, til man er 62 år - og med særlig dispensation til man er 65 år.
Denne obligatoriske vurdering forsvinder også med den nye lovgivning og overgår til en løbende vurdering af befalingsmændene.
Jette Albinus understreger dog, at der altid har været en løbende vurdering.
- At man ikke længere er egnet til at være befalingsmand, kan jo også ske, før man bliver 60 år.
- Derfor har vi altid en løbende vurdering af vores befalingsmænd, og det kommer vi fortsat til at gøre - og det er fuldt tilstrækkeligt, siger hun.
I dag er der 44.
318 frivillige i Hjemmeværnet.
Heraf er 3539 personer befalingsmænd og korporaler.
/ritzau/FacebookTwitterKopier linkEmner:Hjemmeværnet (Danmark)|Socialdemokraterne|Trine Bramsen (politiker)|Hjemmeværn|Retsvæsen




https://www.dr.dk/mitliv/krig-karriere-og-kaerlighed-ved-du-hvorfor-din-nabo-ven-eller-kollega-med-roedder-i-udlandet

FacebookTwitterKopier link




https://www.dr.dk/sporten/fodbold/ligachef-ny-europaeisk-turnering-bekymrer-klubberne

FodboldLigachef: Ny europæisk turnering bekymrer klubberneEuropa Conference League møder skepsis fra nogle europæiske klubber, siger formand for European Leagues.
Lars-Christer Olsson (th.
), der er formand i European Leagues, sammenslutningen af europæiske fodboldligaer, fortæller, at klubberne er bekymrede over den nye europæiske klubturnering, som Uefa vil lancere i 2021.
19.
okt.
2019 kl.
13.
01Læs opFra sæsonen 2021/22 vil en ny europæisk klubturnering ved navn Uefa Europa Conference League være en del af fodboldkalenderen.
Turneringen vil blive den tredjebedste europæiske klubturnering efter Champions League og Europa League og blev tidligere kaldt "Europa League 2".
Detaljerne for den nye turnering blev offentliggjort af Uefa i slutningen af september, men nu møder Uefas initiativ skepsis blandt nogle klubber.
Det siger Lars-Christer Olsson, der er formand i European Leagues, sammenslutningen af europæiske fodboldligaer.
- Klubberne siger, at der er en risiko for, at kampene ikke er vigtige nok, at de ikke kan fylde deres stadioner eller generere indtægter.
- Hvis vi introducerer en tredje turnering, hvor klubberne taber penge, vil det ikke være produktivt, siger Lars Christer Olsson.
UEFA Europa League, som er Uefas andenstørste turnering nedskæres fra 48 til 32 hold i gruppespillet fra 2021 for at gøre plads til en ny og tredje europæisk turnering, Europa Conference League.
Uefa har også besluttet at skære Europa League fra 48 til 32 hold i gruppespillet fra 2021.
I Europa Conference League vil der også være 32 hold fordelt på otte grupper.
I Europa Conference League skal kampene spille på torsdage.
Vinderen af turneringen får en plads i Europa League i den efterfølgende sæson.
/ritzau/ReutersFacebookTwitterKopier linkEmner:UEFA|Europa League|Fodbold




https://www.dr.dk/nyheder/udland/regering-indrommer-forkludret-anholdelse-af-el-chapos-son

UdlandRegering indrømmer: Forkludret anholdelse af El Chapos sønJoaquin "El Chapo" Guzmans søn blev natten til fredag anholdt og løsladt igen efter voldsomme skyderier.
Mexicanske sikkerhedsstyrker anholdt natten til fredag mafiaboss "El Chapos" søn Ovidio Guzman.
19.
okt.
2019 kl.
07.
23Læs opDen mexicanske regering indrømmer, at den forkludrede anholdelsen af narkobaronen "El Chapos" søn.
Det siger forsvarsminister Luis Cresencio Sandova ved en pressekonference fredag, skriver nyhedsbureauet Reuters.
Mexicanske sikkerhedsstyrker anholdt natten til fredag mafiabossens søn Ovidio Guzman i byen Culiacan.
Regeringen mener, at Ovidio har overtaget styringen af kartellet i provinsen Sinaloa, efter at hans far, Jonathan "El Chapo" Guzman, blev udleveret til USA i 2017 og dømt til livsvarigt fængsel i 2019.
Efter at kartellet fik nys om anholdelsen af sønnen, omringede bander 35 politifolk i området og tvang dem til at løslade Guzman.
Læs også:Voldsomme ildkampe efter anholdelse af El Chapos sønPres på præsidentKaosset i Culiacan, der er Sinaloa-kartellets hovedsæde, har lagt ekstra pres på den mexicanske præsident, Andres Manuel Lopez Obrador, der blev sat i embede i december og lovede at skabe fred i landet, der har været plaget af voldelige bandeopgør i over et årti.
Lopez Obrador er efter den fejlagtige aktion blevet kritiseret for at have tilskyndet hævnangreb fra kartellet, og at løsladelsen af Guzman har vist, at kartellet er i kontrol.
- Det var forhastet planlagt.
Konsekvenserne var ikke taget med i overvejelserne, siger forsvarsminister Cresencio Sandoval til pressekonferencen.
Lopez Obrador mener, at sikkerhedsstyrkerne gjorde det rigtige ved at lade Guzman gå.
- At fange en kriminel må ikke være vigtigere end liv.
- Vi vil ikke have døde mennesker, vi vil ikke have krig, siger han til pressekonferencen.
Otte personer skulle være blevet dræbt i skudvekslingen mellem banderne og politiet i forbindelse med anholdelsen.
/ritzau/ReutersFacebookTwitterKopier linkEmner:Kriminalitet|Andrés Manuel López Obrador (politiker)|Mexico|USA




https://www.dr.dk/nyheder/regionale/hovedstadsomraadet/lystfiskere-vil-have-mere-plads-i-koebenhavn-der-er-fantastiske

KøbenhavnLystfiskere vil have mere plads i København: Der er fantastiske fiskemulighederKøbenhavns Kommune er åbne for ideen om at udvide områderne, hvor det er tilladt at fiske.
Flere lystfiskere vil gerne fiske i Inderhavnen, normalt er det forbudt.
I 2016 blev der dog gjort en undtagelse, som tiltrak både voksne og børn med fiskestænger til Inderhavnen.
Af Kamilla Mærsk19.
okt.
2019 kl.
07.
54Læs opDer lurer torsk, ørred og ulk under overfladen i havnen i hovedstaden, og dem vil lystfiskerne gerne have på krogen.
Men det er bare ikke alle steder, hvor fiskerne lovligt kan sætte madding på krogen og kaste det i vandet.
- Det vil vi gerne have åbnet for, for det vil bare vise, at der er nogle fantastiske rekreative muligheder i den indre del af havnen, siger Andreas Findling Rottem, der er kommunikationsansvarlig ved Danmarks Sportsfiskerforening.
For selvom der i 2015 blev åbnet gevaldigt op for lystfiskeriet i København, ved at udvide arealerne langs havnen, hvor lystfiskere må fiske fra 7 til 37 kilometer, så er det ikke nok for lystfiskerne.
For ifølge Andreas Findling Rottem, så er der god mulighed for at hive fisk op i Københavns Inderhavn.
- Det er i hvert fald, hvad jeg hører.
Nu må man jo ikke fiske der lige nu, siger han.
Derfor vil lystfiskerne gerne have mulighed for at prøve lykken der.
Her må man fiske i Københavns havn.
Her må man fiske i Københavns havn.
By og Havn er klar til dialogDet er By og Havn, der driver og udvikler Københavns havn, og de er ikke afvisende over for, at give lystfiskerne mere plads.
For selvom der både er badezoner, havnebusser og goboats, så er der stadig plads til mere aktivitet, fortæller udviklingschef Per Schulze.
- Vi skal finde de rigtige steder til de forskellige aktiviteter og så skal vi tænke os rigtig godt om, siger han og forsætter:- I nord og syd mener vi, at der er plads til mere.
Det mere inderhavnen at det begynder at knibe gevaldigt.
Netop Inderhavnen er et af de områder, som Danmarks Sportsfiskerforening gerne så blev åbnet for fiskeri i vinterperioden, hvor der ikke er så mange der svømmer og sejler.
- Vi så gerne en smart løsning, hvor man åbnede for fiskeriet i vinterperioden, og så forbød fiskeri i den indre del af havnen i sommerperioden, hvor der er meget trafik derinde, siger Andreas Findling Rottem.
Men det vil kræve data og viden, forklarer Per Schulze.
- Det må vi tale med hinanden om, og få noget mere data og viden om hvor det kan lade sig gøre og hvor det giver mening.
FacebookTwitterKopier linkEmner:København|Lystfiskeri|By & Havn|Københavns Havn|Erhvervsfiskeri




https://www.dr.dk/sporten/cykling/lasse-norman-aeder-flere-medaljer-vinder-em-soelv-i-omnium

CyklingLasse Norman æder flere medaljer: Vinder EM-sølv i omniumLasse Norman Hansen vandt fredag aften en EM-sølvmedalje efter en storslået indsats i omnuim.
ARKIVFOTO Lasse Norman Hansen vandt fredag aften EM-sølv i omnium.
Af Frederik Palle18.
okt.
2019 kl.
21.
50Læs opLasse Norman Hansen tog fredag sin anden medalje ved EM i banecykling.
Efter at han torsdag vandt guld sammen med andre danskere i 4000 meter holdforfølgelsesløb, blev det fredag til en sølvmedalje i banecyklingens svar på mangekamp, omnium.
Det er Norman Hansens anden EM-medalje i omnium.
I 2015 blev det også til en sølvmedalje.
Den tidligere OL-guldvinder i disciplinen lagde ud med fjerdeplads i scratch.
I tempo blev det så til en andenplads, hvilket også var Norman Hansens placering i det samlede regnskab efter de første to afdelinger.
I udskilningsløbet blev det dog til en ottendeplads, hvilket sendte danskeren ned på en samlet fjerdeplads inden fjerde og sidste afdeling, pointløbet.
Her lagde Norman Hansen hårdt ud, og danskeren fik hurtigt samlet point ind til at bringe sig op på tredjepladsen med udsigt til en bronzemedalje.
Lidt efter var der også point nok på kontoen til en sølvmedalje, men det krævede stadig, at danskeren holdt sig til i afslutningen.
Det gjorde Norman Hansen, og så var sølvmedaljen en realitet.
De kvindelige baneryttere kørte også omnium fredag.
Her deltog danske Amalie Dideriksen, der sluttede på en samlet sjetteplads.
Amalie Dideriksen var meget offensiv i pointløbet, men hun havde ikke det fornødne held til at komme i spil til medaljerne.
Dideriksen startede med en femteplads i scratch.
Det blev fulgt op med endnu en femteplads i tempo, hvilket bragte danskeren op på en samlet andenplads.
Efter en sjetteplads i udskilningsløbet dumpede Dideriksen ned på fjerdepladsen inden det afsluttende pointløb.
Her rakte danskeren ud efter bronzemedaljen, men endte med at løbe tør for kræfter.
Den hollandske verdensmester Kirsten Wild tog guldet foran britiske Laura Kenny og Tatsiana Sharakova fra Hviderusland.
/ritzau/FacebookTwitterKopier linkEmner:Amalie Dideriksen (cykelrytter)|Lasse Norman Hansen (cykelrytter)|Cykelsport|Hviderusland|Holland




https://www.dr.dk/nyheder/indland/hvad-er-en-efterkommer-en-indvandrer-og-en-asylansoeger

Hvem er vi, de og os?
Se temaIndlandHvad er en efterkommer, en indvandrer og en asylansøger?
Forældrenes oprindelse vægter tungt i forhold til definitionerne.
Af Malene Koops Grønborg, Signe Heiredal (grafik) og Kåre Kildall Rysgaard (research og analyse)19.
okt.
2019 kl.
04.
35Læs opHvornår er man det ene, og hvornår er man det andet?
I DR's tema 'Hvem er vi, de og os?
' har vi valgt at bruge de nyeste befolkningstal fra Danmarks Statistik.
De viser, at der i skrivende stund bor 5.
814.
461 mennesker i Danmark.
801.
026 af dem er indvandrere eller efterkommere fra et andet land.
Hvem er vi, de og os?
Der bor godt 5,8 millioner mennesker i Danmark.
Hver syvende af dem er indvandrer eller efterkommer fra et andet land.
Men hvor godt kender du egentlig de naboer og klassekammerater, du har, som hedder Balesic, El-Matari og Nowakowska til efternavn?
Ved du, hvorfor de er havnet her?
Og ved du, hvordan det føles for dem at leve med to kulturer?
Det kan du blive klogere på i dette tema.
Her deler ti indvandrere og efterkommere deres personlige fortællinger.
Men hvornår er man det ene, og hvornår er man det andet?
Selvom man er dansk statsborger, bliver man for eksempel ikke automatisk anset som af dansk oprindelse.
Det afhænger af forældrene, for det handler netop om ‘oprindelse’, og det har dansk statsborgerskab ikke noget med at gøre.
Altså, for at du skal kunne blive betragtet som af dansk oprindelse, skal mindst en af dine forældre både være født i Danmark og have dansk statsborgerskab.
I grafikken øverst i artiklen kan du se, hvornår man er hvad, mens du herunder også kan læse, hvornår man er en indvandrer og en efterkommer ud fra de definitioner, som Danmarks Statistik arbejder ud fra, og som dette tema tager udgangspunkt i.
Indvandrere er født i udlandet.
Ingen af forældrene er både danske statsborgere og født i Danmark.
Hvis der ikke findes oplysninger om nogen af forældrene, og personen er født i udlandet, opfattes personen også som indvandrer.
Efterkommere er født i Danmark.
Ingen af forældrene er både danske statsborgere og født i Danmark.
Hvis der ikke findes oplysninger om nogen af forældrene, og personen er udenlandsk statsborger, opfattes personen også som efterkommer.
Når en eller begge forældre, der er født i Danmark, opnår dansk statsborgerskab, vil deres børn ikke blive klassificeret som efterkommere, men som personer med dansk oprindelse.
Fastholder danskfødte forældre imidlertid begge et udenlandsk statsborgerskab, vil deres børn blive klassificeret som efterkommere.
Børn af efterkommere har forældre, hvoraf mindst én er efterkommer, og ingen af forældrene har dansk oprindelse.
Børnene er i Danmarks Statistiks normale definition kategoriseret i to grupper: enten som personer med dansk oprindelse eller efterkommere.
Børn af efterkommere, der kategoriseres som personer med dansk oprindelse, har mindst én forælder, der er født i Danmark og har dansk statsborgerskab.
Børn af efterkommere, hvor forældrene hverken er født i Danmark og har dansk statsborgerskab vil også blive kategoriseret som efterkommere.
Asylansøgere i Danmark har endnu ikke fået opholdstilladelse og registreres derfor ikke i CPR.
Derfor indgår de heller ikke i opgørelsen af den danske befolkning hos Danmarks Statistik.
Du kan her læse mere om, hvordan man søger asyl i Danmark.
FacebookTwitterKopier linkEmner:Danmarks Statistik|Befolkning|Flygtninge og asylansøgere




https://www.dr.dk/nyheder/regionale/nordjylland/koerestole-rollatorer-og-roentgenanlaeg-faar-nyt-liv-vi-skal-smide-saa

NordjyllandKørestole, rollatorer og røntgenanlæg får nyt liv:  'Vi skal smide så lidt som muligt væk'Region Nordjylland sætter millionbeløb af til genanvendelse af hospitalsudstyr – pengene forventes at være tjent ind i løbet af et år.
Kørestole og andet hospitalsudstyr kan sagtens genbruges herhjemme.
Af Klaus Videbæk og Frederik Holst19.
okt.
2019 kl.
00.
03Læs opSelvom der ikke længere er brug for rollatorer og løbebånd på ét hospital, kan det sagtens være brugbart på et andet.
Men tingene finder ikke vej af sig selv.
Derfor har politikere i Region Nordjylland med inspiration fra Hovedstaden nu sat penge af til et nyt projekt, som skal sikre, at brugt udstyr faktisk bliver genbrugt.
Tidligere har man med succes sendt brugt hospitalsudstyr til hospitaler i tredjeverdenslande, men man har ikke været gode til at dele brugt udstyr mellem hospitaler herhjemme.
Vi skal smide så lidt som muligt væk.
Det er det vigtigste.
Finn Karstenskov, leder af Ressourcecenter AalborgDet skal der nu laves om på.
- Vi skal smide så lidt som muligt væk.
Det er det vigtigste, siger Finn Karstenskov, som er leder af Resourcecenter Aalborg.
Flere gevinster på en gangDet er det center, der i dag står for at reparere og sende brugt hospitalsudstyr til forskellige lande i Afrika.
Nu skal centret også sende udstyr, der tidligere har været brugt i Aalborg, til for eksempel Hjørring eller Hobro og omvendt.
På den måde får man udnyttet det gamle hospitalsudstyr endnu bedre.
- Vi sikrer, at regionen får en god økonomi, og at de får en god miljømæssig gevinst ved at bruge deres udstyr i længere tid - og vi har stadig en god donation til ulandene, siger Finn Karstenskov.
Udover at bidrage til mere genbrug fungerer Ressourcenter Aalborg desuden som beskæftigelsesprojekt i Aalborg Kommune, hvor det bidrager til at få ledige tættere på arbejdsmarkedet.
De brugte dele omfatter både simpelt og avanceret hospitalsudstyr.
 Selvom flere ting nu skal genbruges i Danmark, vil der fortsat være udstyr, der sendes til Afrika.
 Finn Karstenskov glæder sig over, at brugt udstyr nu i højere grad skal genbruges på tværs af danske hospitaler.
1 / 3De brugte dele omfatter både simpelt og avanceret hospitalsudstyr.
1 / 3Selvom flere ting nu skal genbruges i Danmark, vil der fortsat være udstyr, der sendes til Afrika.
2 / 3Finn Karstenskov glæder sig over, at brugt udstyr nu i højere grad skal genbruges på tværs af danske hospitaler.
3 / 3Bliver sat i systemPolitikerne i Region Nordjylland har i denne omgang besluttet af afsætte mellem 1 - 1,9 millioner kroner til projektet alt efter, hvad der er brug for.
Beløbet forventes nemlig at være tjent ind igen allerede inden for det første år og at være fordoblet efter et par år, fordi man via genbrug kan spare på indkøb af nyt udstyr.
Også førhen har man genbrugt kørestole, rollatorer og røntgenanlæg på tværs af sygehusene, men med projektet bliver det sat i system - og det kommer til at gøre en forskel, mener Ulla Astman (S) formand for Region Nordjylland.
- Nu får vi sat det mere i system og rent faktisk tjekket, om tingene kan bruges hos os selv først.
Hvis der efter noget tid ikke har været efterspørgsel på det, så kan det gå videre og blive sendt til tredjeverdenslande, siger hun.
Også i Region Hovedstaden forærer man restudstyr, der ikke kan genbruges i Danmark, til ulande.
FacebookTwitterKopier linkEmner:Ulla Astman (politiker)|Region Nordjylland|Aalborg|Hospitaler|Jylland




https://www.dr.dk/nyheder/udland/aendringsforslag-kan-udsaette-brexit

BrexitSe temaUdlandÆndringsforslag kan udsætte brexit- Vi vil meget nøje overveje at støtte ændringsforslaget, siger Nigel Dodds fra det nordirske parti DUP.
Konservative Oliver Letwin har fremsat et ændringsforslag, som ifølge BBC blive et alvorligt problem for Boris Johnsons og hans støtter.
19.
okt.
2019 kl.
09.
34 | opdateret 19.
okt.
2019 kl.
09.
48Læs opPremierminister Boris Johnsons nordirske allierede vil overveje at støtte et ændringsforslag, som vil medføre en udskydelse af godkendelsen af den britiske premierministers brexit-aftale i parlamentet.
- Vi vil meget nøje overveje at støtte ændringsforslaget, siger Nigel Dodds, som er næstformand i det nordiske unionsparti DUP.
Han henviser til et ændringsforlag, som er fremsat af parlamentsmedlemmet Oliver Letwin, der blev smidt ud af Boris Johnsons konservative parti i september, da han stemte mod regeringen.
DUP har allerede gjort det klart, at det ikke vil stemme for Johnsons brexit-aftale på grund af det toldregime, som den vil medføre for Nordirland.
Letwins ændringsforslag kan ifølge BBC blive et alvorligt problem for Johnsons og hans støtter.
Det indebærer, at en endelig godkendelse af brexit-aftalen først kan ske, når den lovgivning, som er nødvendig for aftalen, er kommet sikkert gennem parlamentet.
Dette indebærer en udløsning af den såkaldte Benn-forordning, som indebærer, at premierministeren må bede EU om en yderligere udskydelse af brexit til 31.
januar.
Letwins forslag kommer dog kun til afstemning lørdag, hvis parlamentsformand John Bercow vælger at lade medlemmerne stemme om det.
Læs også:Johnsons nordirske støtteparti: Vi kan ikke bakke op om brexit-aftale, 'som det ser ud nu'Tæt afstemning i venteFlere britiske medier som BBC spår en helt tæt afstemning, hvis det britiske parlament lørdag kommer til at stemme om den nye brexit-aftale.
Johnson mødtes fredag med adskillige parlamentsmedlemmer fra forskellige partier, da han har brug for i alt 320 stemmer.
De konservative har kun 288 parlamentsmedlemmer.
Derfor skal han især overbevise de fleste af de 21 tidligere konservative parlamentsmedlemmer, der blev smidt ud af partiet i september.
Ifølge Sky News vil de fleste stemme for Johnsons aftale.
Labours leder, Jeremy Corbyn, har afvist, at partiet vil stemme for aftalen.
Nogle Labour-medlemmer kan dog tænkes at stemme for.
DUP, Liberaldemokraterne samt Det Skotske Nationalparti (SNP) er imod aftalen.
/ritzau/ReutersFacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Scottish National Party|EU-forhold




https://www.dr.dk/nyheder/indland/ny-app-find-kaerligheden-eller-anmeld-en-klam-mand

IndlandNy app: Find kærligheden eller anmeld en klam mandNy app beder kvindelige brugere om at vurdere, om deres match er 'ordentlig'.
Var dit match et ordenligt menneske?
, spørger app'en.
Af Sally Frydenlund Larsen18.
okt.
2019 kl.
21.
49Læs opSwipe til højre, swipe til venstre.
Bevægelsen med pegefingeren er velkendt for de mange, der er på jagt efter kærligheden - hvad enten det er for livet eller aftenen.
Men en ny app vil nu gøre op med overfladisk netdating - og måske afværge et uønsket "dickpic" eller to.
The One hedder app'en, som er udviklet på Island og nu er blevet lanceret i Danmark.
På app'en får du et - og kun et - match hver dag.
Og det match har du 24 timer til at chatte med.
Hvis ikke I begge forlænger chat-perioden, forsvinder matchet for evigt.
- Vi tror på, at datingsapps er en god måde at møde en potentiel partner for livet på, men det er mærkeligt, at mange apps er lavet til, at man sorterer en masse mennesker fra ud fra udseendet, siger medstifter og direktør David Simonarson over telefon fra Island.
- Vi vil hjælpe folk med at have en ægte forbindelse og give hinanden chancen.
Var dit match et ordentligt menneske, spørger app'en.
Alt for mange kvinder bliver udsat for chikane på datingsapps, mener folkene bag The One.
Foto: The One.
Var han et ordentligt menneske?
App'ens algoritmer matcher folk på baggrund af blandt andet alder, hvor i landet, man bor, og hvornår på døgnet, man oftest er klar til at chatte.
Men du får ikke meget information om den, du bliver matchet med - kun et enkelt fotografi, fornavn og alder.
Og det er der en grund til, siger David Simonarson.
- Det har vi gjort for, at man ikke skal kunne internetstalke folk uden for app'en.
Det er faktisk ret almindeligt for mange mennesker, at de finder deres tindermatches på Facebook og Instagram og sender dem måske et upassende fotografi på Instagram eller Snapchat.
Derudover bliver alt for mange kvinder udsat for chikane på datingsapps, mener folkene bag The One.
- 85-90 procent af al chikane på datingapps er rettet mod kvinder, siger David Simonarson, og derfor har app'en indført en form for kvalitetskontrol af de mandlige matches, fortæller han.
- Efter hver chat spørger app'en hver enkelt kvinde om hendes match var en god person eller ej.
For hvis man ikke er et ordentligt menneske, så skal man slet ikke bruge vores app.
David Simonarsen og medstifter Asgeir Visir.
Foto: Steinar Thor Olafsson.
Hvad med mændene?
Alle kan rapportere chikane, men det er kun kvinderne der bliver direkte spurgt, om deres match har opført sig ordentligt.
Hvis man svarer, at ens match har været 'uordentlig' eller uanstændigt, bliver han blokeret fra app'en og kan ikke komme på app'en igen.
Hvorfor spørger I ikke mænd om det samme?
- Der er så få kvinder, der chikanerer mænd på datingsapps, så vi har ikke brug for at spørge mændene om det, og de kan bare rapportere det, hvis de oplever chikane.
Men vi er åbne overfor at udvide det til også at spørge mændene om det samme, for at gøre det endnu mere sikkert for både mænd og kvinder.
Men der er ingen risiko for, at forsmåede kvinder kan få mænd blokeret uden god grund, forsikrer David Simonarson.
- Hvis man trykker på 'uanstændig'-knappen eller rapporterer nogen, så kigger et særligt bedømmelsesteam på sagen og ser, om vedkommende blev rapporteret på et falsk grundlag, eller om det er en legitim rapport.
FacebookTwitterKopier linkEmner:Instagram|Island|Facebook|Snapchat




https://www.dr.dk/sporten/fodbold/odense-slar-frederikshavn-i-forste-mode-siden-voldssag

FodboldOdense slår Frederikshavn i første møde siden voldssagI det første møde efter voldsepisode lykkedes det Odense at slå Frederikshavn efter forlænget spilletid.
Odense Bulldogs er fortsat sidst i Metal Ligaen.
(Arkivfoto) 19.
okt.
2019 kl.
06.
23Læs opOdense Bulldogs slog fredag aften Frederikshavn White Hawks, i det første møde mellem de to hold siden Frederikshavn-spilleren Kristian Jensen i et opgør tilbage i september væltede fynboernes Lucas Bjerre Rasmussen omkuld og slog ham i hovedet.
Fredagens kamp endte 4-3 efter forlænget spilletid.
Efter det seneste møde mellem Frederikshavn og Odense har anklagemyndigheden rejst tiltale mod Kristian Jensen, som samtidig har fået 17 dages karantæne.
Lucas Bjerre Rasmussen var ikke med for hjemmeholdet fredag, da han stadig er ude som følge af slagene fra det forrige møde.
I forbindelse med episoden tabte han blandt andet sin hjelm.
Han måtte efter faldet og slagene overnatte på sygehuset.
Den store helt for fynboerne fredag blev Henry Hardasson, der sikrede sejren i den forlængede spilletid med scoringen til 4-3.
Læs også:Ishockeyspiller tiltalt for vold under kampTopholdet tabteSejren var en overraskende en af slagsen, da Frederikshavn lå nummer to i ligaen inden opgøret, mens Odense var bundskraber.
Der var fire kampe fredag aften i Metal Ligaen, og opgøret mellem Odense og Frederikshavn var ikke det eneste, der krævede forlænget spilletid.
Herning Blue Fox led et nederlag på 5-6 til Herlev Eagles.
Tobias Ruelykke fra Herlev sendte den afgørende scoring i nettet.
Topholdet Aalborg Pirates tabte for første gang i denne sæson i ordinær spilletid, da sidste sæsons mestre fra Rungsted Seier Capital vandt med 3-1 over nordjyderne.
Rungsted er på en delt fjerdeplads efter aftenens opgør.
Sønderjyske hev på hjemmebane en sejr hjem på 2-0 over Esbjerg Energy.
/ritzau/FacebookTwitterKopier linkEmner:Frederikshavn|Odense|Ishockey|Herlev Eagles|Rungsted Seier Capital




https://www.dr.dk/nyheder/kultur/film/ultrapopulaert-tv-program-har-fans-over-hele-verden-det-er-reality-paa-speed

Film og serierUltrapopulært tv-program har fans over hele verden: 'Det er reality på speed!
'Efter 11 sæsoner er reality-konkurrencen 'RuPaul's Drag Race' for alvor blevet en etableret del af mainstreamkulturen - også her i Danmark.
© VH1Af Kasper Madsbøll Christensen19.
okt.
2019 kl.
06.
07Læs opHvis jeg for ti år siden havde fortalt dig, at du en dag ville binge watche et reality-program, hvor horder af homoseksuelle mænd (og nogle transkvinder) klæder sig ud som kvinder med centimetertyk makeup, tårnhøje hæle og glitrende, farvestrålende kjoler, havde du så troet på mig?
Sandsynligvis ikke.
Men efter 11 sæsoner på skærmen er det et ubestrideligt faktum, at reality-programmet 'RuPaul's Drag Race' er gået fra at være et smalt nicheprogram til at blive en etableret del af mainstreamkulturen.
Om 'RuPaul's Drag Race'Rupaul's Drag Race er et amerikansk realityshow, der første gang blev vist på tv i 2009.
I hver sæson kæmper udvalgte dragqueens om at blive USA's næste dragsuperstjerne.
'RuPaul's Drag Race' har - indtil videre - kørt i 11 sæsoner.
Der er allerede nu annonceret en 12.
sæson, ligesom man også barsler med en femte 'All Stars'-sæson.
Programmet har vundet i alt 13 Emmy Awards - blandt andet for bedste tv-vært og bedste konkurrencedrevne program.
'RuPaul's Drag Race' turnerer også rundt som liveshows med udvalgte deltagere fra programmet.
Vinderen af 'RuPaul's Drag Race' får 100.
000 dollar.
Det mener tv-forsker ved Aarhus Universitet, Mads Møller Tommerup Andersen.
- Det er simpelthen blevet mere interessant for en større målgruppe, som tiden er gået.
Og det kan også bevirke, at man fra skabernes side tænker, at ens publikum nu er hele verden og ikke primært homoseksuelle, forklarer tv-forskeren.
Han er selv fan af programmet og har set alle dets sæsoner, men 'ser det også med en forsker-brille på' og bruger det desuden i sin undervisning på Aarhus Universitet.
- I nogle lande – blandt andet Danmark – er det kommet på Netflix.
For nogle kan det betyde, at de får et kig ind i en verden, de slet ikke kendte til før.
Det kan også være med til at underbygge programmets globale brand.
Der er ingen tvivl om, at det har en stor, global fanskare.
RuPaul med sit panel af dommere, der bedømmer programmets deltagere.
Fra venstre ses de faste meddommere Ross Mathews (yderst til venstre), Michelle Visage (nummer to fra venstre) og Carson Kressley (til højre for RuPaul).
Yderst til højre sangerinden Christina Aguilera, der var gæstedommer i tiende sæsons første afsnit.
(© VH1)Drag Race er 'reality på speed'Faktisk er 'RuPaul's Drag Race' blevet så populært, at det siden sin start i 2009 både har affødt spinoff-programmet 'All Stars' (der foreløbig er blevet sendt i fire sæsoner), og der findes også en thailandsk udgave af 'Drag Race'.
Lige nu barsler man efter sigende også med både australske og canadiske versioner af programmet, ligesom man i Storbritannien netop har haft premiere på den allerførste sæson af 'RuPaul's Drag Race UK'.
I Storbritannien bliver programmet vist på public service-kanalen BBC3.
Her er de populære talkshow-værter Graham Norton og Alan Carr en fast del af det dommerpanel, der skal afgøre, om de håbefulde queens får lov til at 'shantay' (blive i konkurrencen) eller skal 'sashay away' (bliver sendt hjem).
Tre andre perler med drags og transkønnede'The Adventures of Priscilla, Queen of the Desert' - australsk road trip-film fra 1994 med to dragqueens og en transkvinde i hovedrollerne.
Filmen blev et kæmpe hit og er i dag en kultklassiker, der som én af de første film portrætterede homoseksuelle på en positiv måde til et mainstream-publikum.
'Pose' - serien alle taler om lige nu.
Skuespiller Billy Porter vandt tidligere på året en Emmy-pris for bedste mandlige hovedrolle i serien, hvor vi følger den spraglende ballroom-scene i 1980'ernes New York.
Serien kan ses på Netflix og HBO Nordic.
'Paris is Burning' - dokumentarfilm fra 1990, der portrætterer 1980'ernes ballroom-kultur i New York.
Filmen er optaget i National Film Registry i USA på grund af sin 'kulturelle, historiske eller æstetiske signifikans'.
Filmen kan ses på Netflix.
Mads Andersen kalder 'Drag Race' for en 'udkrystallisering af selve reality-genren', fordi det ifølge ham indeholder alle de mest effektive elementer fra forskellige reality-formater.
- Showet indeholder et stærkt reality-konkurrenceelement, hvor deltagerne bliver bedømt på deres evne til at lip synce.
Men de bliver også bedømt på deres kostumer, deres evne til at danse og deres evne til at underholde.
Man kan sige, at det lidt er en blanding af 'America's Next Top Model', 'Project Runway' og 'America's Got Talent'.
Man kan i virkeligheden kalde det for en slags reality på speed.
Mads Andersen, tv-forsker, Aarhus Universitet- Man kan i virkeligheden kalde det for en slags reality på speed, fordi det simpelthen bruger lidt af alle reality-elementerne, siger Mads Andersen.
Tv-forskeren understreger samtidig, at det er et 'bundkommercielt program'.
Derfor undrer det ham også, at det kan sendes på en public service-kanal som BBC3.
- Det kan man kun, hvis man mener, at programmet indeholder public service-kvaliteter som for eksempel at ville portrættere LGBT-kultur på en god og inkluderende måde.
Og noget kunne tyde på, det netop er disse kvaliteter, BBC3 har kunnet se i showet.
'Drag Race'-meddommer Michelle Visage har i hvert fald udtalt, at det kun var BBC3, der 'havde nosserne' til at give grønt lys til en britisk udgave af programmet.
RuPaul til Emmy-uddelingen tidligere på året, hvor han vandt prisen som bedste vært for et reality- eller konkurrenceprogram for 'RuPaul's Drag Race'.
Den pris har han vundet i alt fire gange.
Han har også modtaget en stjerne på Hollywoods 'Walk of Fame'.
'Nogle af afsnittene er nærmest terapeutiske'Spørger man 'Drag Race'-superfan Søren Torpegaard Lund, der er 20 år gammel og uddannet musicalperformer fra Musicalakademiet i Fredericia, så har programmet 'lidt af det hele'.
- Jeg så 'Drag Race' første gang for seks-syv år siden.
Jeg har nok været 13-14-år gammel og tænkte både, at det var lidt mærkeligt, men også meget spændende.
Det var måske også, fordi jeg ikke selv havde embracet min egen queerness endnu (omfavnet min egen seksualitet).
Det har han dog i dag, hvor han især spejler sig i de personlige historier, der bliver fortalt af de mange karismatiske queens, der er med i 'Drag Race'.
- Jeg havde på et tidspunkt tre sygedage, hvor jeg slugte tre sæsoner i streg.
Og jeg har været fan lige side, fortæller 20-årige Søren Torpegaard Lund om sit forhold til 'Drag Race'.
(© privat)De fortæller ofte åbenhjertigt om at have kæmpet med både selvhad, spiseforstyrrelser og misbrug, ligesom mange af programmets deltagere også har været udsat for både homofobi, hadforbrydelser og manglende accept fra deres familier.
(.
.
.
) det har måske også været en slags terapi for mig at se det, uden at det er noget, jeg har tænkt bevidst over.
Søren Torpegaard Lund, Drag Race-fan- Som homoseksuel mand taler deres personlige historier bare ind i noget, jeg selv kender til.
Jeg ser det nok, som mange andre ser 'Venner'.
Søren Torpegaard Lund har med egne ord set og genset alle 11 sæsoner af 'Drag Race' tre-fire gange i alt, og han synes, at programmerne er farverige, sjove og 'tager én væk fra det grå og - i gåseøjne - normale'.
- Nogle af afsnittene er nærmest terapeutiske, og det har måske også været en slags terapi for mig at se det, uden at det er noget, jeg har tænkt bevidst over.
De forskellige queens er bare sig selv fuldstændig unapologetic.
Det, synes jeg, er fedt, og det har også inspireret mig til at acceptere mig selv, som den jeg er.
'De insisterer på at være sig selv 110 procent'Men programmet har, som nævnt, ikke kun ramt lige ind i hjertekulen hos en stor, homoseksuel fanskare og fået dragmiljøet til at blomstre verden over.
Også mange heteroseksuelle følger med i 'Drag Race'.
Én af programmets heteroseksuelle fans er 33-årige Mia Dahl Sørensen, der bor i Nibe med sin mand.
Hun er også særligt interesseret i de personlige historier, der bliver fortalt af programmets deltagere.
- Jeg kan godt lide de queens, der skiller sig ekstra meget ud, fortæller 33-årige Mia Dahl Sørensen.
Her ses hun med Sherry Vine (til venstre) og vinderen af sjette sæson af 'Drag Race', Bianca Del Rio.
(© privat)- De kommer tit fra nogle grumme kår, hvor de ikke bliver accepteret af familien, men de insisterer stadigvæk på at være sig selv 110 procent – det, synes jeg, er opløftende og rørende, siger hun og uddyber:- Jeg tror, at vi allesammen kan relatere til det at føle sig misforstået og at have alt for mange prøvelser i livet – som mange af deltagerne i showet har prøvet.
Det er i hvert fald især det, jeg kan relatere til.
De er så modige og arbejder på at opnå deres drømme – uanset hvad.
Det kunne vi allesammen lære rigtig meget af.
Mia Dahl Sørenen har fulgt ivrigt med i programmet siden 2011, hvor hun tilfældigt faldt over det, da det blev sendt på TV 2 Zulu, og har med egne ord 'været vild med det lige siden'.
Hun fortæller, at 'Drag Race' også er med til at give hende bedre selvtillid.
- Det viser mig, at jeg ikke behøver undskylde for at være den, jeg er.
Roy Haylock vandt sjette sæson af 'RuPaul's Drag Race' under drag-navnet Bianca Del Rio og har siden markeret sig som én af programmets mest succesfulde queens.
Hun har blandt andet optrådt i Operaen i København.
Rejser til København for at møde sine idolerFaktisk er Mia Dahl Sørensen så vild med at se de forskellige queens konkurrere i discipliner som lip sync, snatch game og diverse mere eller mindre gakkede kostume- og skuespiludfordringer, at hun flere gange er taget til København, når 'Drag Race' har været i byen.
For ud over at være et tv-program knytter der sig også forskellige arrangementer til 'Drag Race'.
Ét er dem er det årlige 'RuPaul's DragCon', der stort set er det samme som tegneseriekonferencen 'Comic-Con', hvor fans kan opleve deres idoler – til 'DragCon' er superhelte blot skiftet ud med dragqueens.
Herudover rejser 'Werq the World Tour' verden rundt, året rundt, med forskellige queens fra de forskellige sæsoner.
Den turné har flere gange været forbi Danmark, og så har Mia Dahl Sørensen stået klar.
- Jeg har altid været tosset med drags.
Jeg elsker også film som 'Too Wong Foo, Thanks for Everything!
Julie Newmar' og 'The Adventures of Priscilla, Queen of the Desert', fortæller Mia Dahl Sørensen (til højre), der her ses med vinderen af fjerde sæson af 'All Stars', Trinity the Tuck (til venstre) samt sin mand, Mikkel.
(© privat)- Jeg har været i København flere gange for at se de forskellige shows.
Jeg har været til tre forskellige 'Werq the World'-turnéer og var også i København i august for at se Bianca Del Rios show i Operaen.
- Jeg har været til meet and greet tre gange.
Jeg har – blandt andet – mødt Bianca Del Rio, Alaska, Sharon Needles, Ivy Winthers, Shangela, Latrice Royale, Kim Chi, Sharon Needles og Trinity the Tuck.
Man bliver totalt høj efter sådan et møde!
Og det har gjort oplevelserne ekstra specielle for Mia Dahl Sørensen, at hendes mand har været der til at dele dem med hende.
- Jeg har slæbt min mand med til det hele, og han blev helt mundlam, da vi mødte Kim Chi.
Og queensene synes, det er mega fedt med sådan et heteropar, der bare er tossede med showet.
Det er i virkeligheden blevet en hel lille hobby for mig.
Understøtter RuPauls eget brandDet, der er blevet en hobby for Mia Dahl Sørensen, er dog også en del af et efterhånden omfattende forretningsimperium for programmets skaber og 'mother', den 58-årige RuPaul Charles, understreger Mads Andersen fra Aarhus Universitet.
RuPaul italesætter sig selv som programmets mor, men det er en mor, som bruger sine børn til at tjene penge.
Mads Andersen, tv-forsker, Aarhus Universitet- Hele programmet bliver brugt til at promovere RuPaul i hel ekstrem forstand.
De bruger hans musik, og meget af programmets dialog er referencer til RuPaul selv.
Så programmet er i høj grad med til at understøtte RuPauls eget brand.
Det gør programmet på en ret skamløs måde.
- Man kan i virkeligheden diskutere, om programmets egentlige formål er at finde den nye, store dragqueen eller igen og igen at cementere RuPauls vedvarende status som den største.
RuPaul italesætter sig selv som programmets mor, men det er en mor, som bruger sine børn til at tjene penge.
Det er Mia Dahl Sørensen dog ligeglad med:- Som Ru siger: 'Hvis man ikke kan elske sig selv, hvordan kan man så elske andre'.
Programmet viser, at det er okay at være sig selv, præcis som man er.
Læs også:Dragqueen får historisk stjerne på Hollywoods 'Walk of Fame'FacebookTwitterKopier linkEmner:København|Motorsport|Storbritannien|Seksualitet|TV 2 (tv-kanal)




https://www.dr.dk/nyheder/udland/boeing-pilot-kan-have-opdaget-fejl-i-737-max-fly-i-2016

Boeing 737 MAX 8Se temaUdlandBoeing-pilot kan have opdaget fejl i 737 MAX-fly i 2016Pilot skal have meddelt, at softwaresystemet i Boeing-fly 'løb løbsk', da han afprøvede det i flysimulatoren.
Over hele verden har fly af typen Boeing 737 MAX siden marts haft flyveforbud efter to styrt, der kostede i alt 346 mennesker livet.
(Arkivfoto) )18.
okt.
2019 kl.
22.
12Læs opEn pilot ansat hos flyproducenten Boeing kan have opdaget problemer med flytypen 737 MAX allerede i 2016.
Det antyder beskeder sendt mellem piloten og en anden Boeing-ansat.
Her skal piloten have klaget over problemer med flyets såkaldte MCAS-software, som er det system, der mistænkes for at have været skyld i to styrt.
Ifølge dokumenterne skal piloten have sagt, at softwaresystemet "løb løbsk", da han afprøvede det nye system i en flysimulator.
Det skriver avisen New York Times.
Boeing 737 MAX-flyene har siden marts været underlagt flyveforbud over hele verden på grund af to dødsulykker i Indonesien og Etiopien inden for fem måneder.
I alt mistede 346 mennesker livet i de to styrt.
Forklaring udbedesDe dokumenter, der nu er kommet frem, får den amerikanske luftfartsmyndighed, FAA, til at kræve en "omgående" forklaring fra flyproducentens ledelse.
Boeings ledelse har sagt, at dokumenterne med oplysninger om mulige problemer i flyenes sikkerhedssystem blev fundet "for nogle måneder siden".
Flyproducenten videregav dokumenterne til FAA torsdag aften.
- FAA finder indholdet i dokumentet bekymrende, skriver myndigheden på Twitter.
Boeing oplyste i april, at de to flystyrt i Indonesien og Etiopien var forårsaget af en fejl i aktiveringen af flyets MCAS-funktion.
MCAS er et automatisk anti-stall-system, der skal forhindre, at flyet mister dets opdrift.
Systemet er nyt, og det er blevet kritiseret, at piloterne ikke er blevet godt nok uddannet i det.
/ritzau/ReutersFacebookTwitterKopier linkEmner:Boeing|Flyindustri|Etiopien|Indonesien|New York Times




https://www.dr.dk/nyheder/udland/klokke-klatrer-og-en-landmand-med-overblik-vilde-protester-i-storbritannien

BrexitSe temaUdlandKlokke-klatrer og en landmand med overblik: Vilde protester i StorbritannienI dag har der været flere kreative demonstrationer mod manglende klima-handling og brexit.
Af Rasmus Christiansen og Sally Frydenlund Larsen18.
okt.
2019 kl.
22.
53Læs opDer er gået over to år, siden et flertal af briterne stemte for at forlade EU.
I mellemtiden har Underhusets parlamentarikere arbejdet for at finde ud af præcis, hvordan og hvornår det skal foregå.
Læs også:Briterne efter mulig brexit-aftale: 'Det er jo bare mere af det samme'Samtidig har briterne demonstreret.
Både for og imod brexit.
Og i takt med at dagene, månederne og årene er gået, har demonstranterne taget mere og mere kreative midler i brug.
Lørdag skal det britiske underhus stemme om den brexit-aftale, som premierminister Boris Johnson har indgået med EU.
I videoen kan du se, hvordan en landmand og en Boris Johnson-lookalike i dag gav deres besyv med inden morgendagens afstemning.
FacebookTwitterKopier linkEmner:Boris Johnson (politiker)|Storbritannien|EU|EU-forhold




https://www.dr.dk/nyheder/regionale/midtvest/brexit-kan-blive-stemt-igennem-i-dag-jens-har-tusindvis-af-juletraeer-paa

BrexitSe temaMidt- og VestjyllandBrexit kan blive stemt igennem i dag: Jens har tusindvis af juletræer på spilJuletræsproducenten Jens Dalsgaard har mange træer og penge på spil, når det britiske parlament i dag stemmer ja eller nej til Brexit.
Fotograf: Claus RudAf Lise Soelberg Frydendahl19.
okt.
2019 kl.
06.
28Læs opMens politikerne i Storbritannien i dag stemmer om at lande en brexit-aftale, vokser bekymringerne hos juletræsproducent Jens Dalsgaard i Roslev uden for Skive, som hvert år eksporterer tusindvis af juletræer til England.
Falder der ikke en aftale på plads, som sikre gunstige moms- og toldaftaler mellem Storbritannien og resten af EU, betyder det nemlig, at han brænder inde med sine grantræer.
Lige nu har Jens Dalsgaard 10.
000 træer - svarende til en halv million kr.
- som ikke kan vente til næste jul med at blive fældet.
Forhandlingerne op til dagens afstemning i London har allerede betydet, at flere af Jens Dalsgaards faste kunder i England har afbestilt årets leverance.
Kunderne er usikre på, hvad et muligt brexit kan betyde for moms og told på træerne, og derfor tør de ikke andet end at købe årets juletræer hjemme i Skotland og England.
Juletræsmarkedet er så godt som mættet i Europa, så Jens Dalsgaard og hans grossistfirma Vestergaard Dalsgaard Aps.
regner ikke med at kunne finde en anden køber til træerne.
Det er planen, at briterne forlader EU den 31.
oktober, hvis parlamentet stemmer ja i dag.
FacebookTwitterKopier linkEmner:Storbritannien|England|EU|EU-forhold|Jul




https://www.dr.dk/nyheder/udland/praesidentkandidat-angriber-hillary-clinton-efter-hard-anklage

Det amerikanske præsidentvalg 2020UdlandPræsidentkandidat angriber Hillary Clinton efter hård anklageDen tidligere præsidentkandidat mener, at nuværende kandidat Tulsi Gabbard er en russisk brik.
Hillary Clinton siger indirekte, at Tulsi Gabbard er en russisk brik, der skal hjælpe Donald Trump med at blive genvalgt som præsident.
19.
okt.
2019 kl.
06.
15Læs opDen demokratiske præsidentkandidat Tulsi Gabbard angriber den tidligere præsidentkandidat Hillary Clinton efter anklage om russisk hjælp.
Det skriver nyhedsbureauet AFP.
Torsdag advarede Clinton, der tabte til Donald Trump ved præsidentvalget i 2016, om, at Rusland er i gang med at gøre en af de nuværende kvindelige, demokratiske præsidentkandidater klar til at blive en kandidat for et tredje parti ved præsidentvalget næste år.
- Hun er russernes favorit.
De har en masse hjemmesider, robotter og andre måder, hvorpå de støtter hende, siger Clinton i podcasten Campaign HQ torsdag.
Vil skabe splittelseClinton mener, at russerne forsøger at skabe splittelse hos de amerikanske vælgere, hvilket skal sørge for, at Trump bliver genvalgt som USA's præsident i 2020.
Hillary Clinton nævnte ikke Gabbard ved navn, men kongresmedlemmet fra Hawaii erkendte, at det drejer sig om hende, og sendte en svada tilbage mod Clinton på Twitter fredag aften.
- Fedt!
Tak, Hillary Clinton.
Du, som er krigsmagernes dronning, indbegrebet af korruption og personificeringen af den råddenskab, der har sygeliggjort Det Demokratiske Parti i så lang tid, er endelig stået frem, skriver Tulsi Gabbard på Twitter.
38-årige Gabbard anklager videre 71-årige Clinton for at have ført en smædekampagne mod hende og ødelagt hendes ry.
- Lad være med at gemme dig.
Kom frem og deltag i kapløbet, skriver Gabbard.
Læs også:Vindere, tabere og lidt om Trump: Sådan forløb nattens demokratiske debatHar opgivet præsidentdrømmenHillary Clinton har udtalt, at hun har opgivet drømmen om at blive præsident.
Talsmand for Clinton, Nick Merill, siger til det amerikanske medie CNN, at Gabbards svar i sig selv er bevis nok.
- Splittende sprog fyldt med harme og konspirationsteorier?
Jeg kan ikke forestille mig bedre bevis end dette, siger han.
Tulsi Gabbards kampagne for at blive Demokraternes præsidentkandidat hænger i en tynd tråd.
Ved de seneste meningsmålinger får hun blot en procent af stemmerne og er langt efter de tre førende kandidater, Joe Biden, Bernie Sanders og Elizabeth Warren.
Analyser fra flere amerikanske medier, herunder The New York Times, viser, at hjemmesider med forbindelser til Rusland har hyldet Gabbards kampagne, forsvaret hendes møde med Syriens præsident, Bashar al-Assad i 2017 og angrebet folk, der har anklaget Gabbard for at være en brik i et politisk spil fra russisk brik.
Gabbard afviste i august, at hun vil stille op for et tredje parti, hvis hun ikke vinder Demokraternes nominering.
/ritzau/FacebookTwitterKopier linkEmner:Bashar al-Assad (politiker)|Bernie Sanders (politiker)|USA|Valg og folkeafstemninger|Twitter




https://www.dr.dk/nyheder/udland/demonstranter-raserer-metrosystemet-i-chiles-hovedstad

UdlandDemonstranter raserer metrosystemet i Chiles hovedstadHøjere priser for kollektiv trafik har udløst demonstrationer i Chile.
Præsident erklærer undtagelsestilstand.
En metrostation i Chile står i brand, efter at demonstranter har sat ild den på grund af utilfredshed med høje billetpriser.
19.
okt.
2019 kl.
07.
33Læs opFlere metrostationer i Chiles hovedstad, Santiago, står i brand, efter at protester mod højere billetpriser fredag udviklede sig voldeligt.
Hele hovedstadens undergrundsbane er blevet lukket på grund af "omfattende" skader på flere stationer.
Det oplyser operatøren af metrosystemet.
Netværket åbner tidligst på mandag.
Selskabet skriver på Twitter, at som følge af "forstyrrelser og ødelæggelser" blev togtrafikken indstillet.
Det skyldes, at selskabet ikke var i stand til at garantere sikkerhed for passagerer og medarbejdere.
På mindst fem af stationerne er brandfolk sat ind for at bekæmpe flammer.
Det oplyser Chiles indenrigsministerium.
Demonstrationerne mod højere priser for at benytte den kollektive trafik har stået på i næsten en uge.
Det rapporterer avisen La Tercera.
Hele hovedstadens undergrundsbane er blevet lukket på grund af "omfattende" skader på flere stationer.
  1 / 3Hele hovedstadens undergrundsbane er blevet lukket på grund af "omfattende" skader på flere stationer.
1 / 32 / 33 / 3Præsident erklærer undtagelsestilstandFredag var et stort antal politibetjente udkommanderet til at sørge for ro og orden på stationerne.
Store grupper af demonstranter havde valgt at køre gratis med togene som en markering af deres utilfredshed med de højere priser på billetter.
Det udviklede sig til voldelige protester og hærværk mod stationerne.
Chiles præsident, Sebastian Piñera, har på bagkant af urolighederne erklæret undtagelsestilstand i Santiago.
Han har givet militæret beføjelser til at sørge for sikkerheden i hovedstaden.
Præsidenten understreger i et interview, at undergrundsbanen er af afgørende betydning for alle borgere i hovedstadsområdet.
Han tog også afstand fra "vandalismen".
- Vi har alle ret til at udtrykke vores mening, men ikke til at ødelægge, siger han.
/ritzau/dpaFacebookTwitterKopier linkEmner:Chile|Prisforhold|Twitter|Vold|Sikkerhedspolitik




