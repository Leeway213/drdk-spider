https://www.dr.dk/nyheder/udland/en-af-europas-storste-lufthavne-ramt-af-masseaflysninger

UdlandEn af Europas største lufthavne ramt af masseaflysningerEn fejl i det system, der skal fylde brændstof på flyene i Schiphol-lufthavnen i Amsterdam, betyder, at 180 afgange er aflyst.
Aflyste fly holder i Schiphol-lufthavnen i Amsterdam, da de ikke kan blive fyldt på med benzin.
)24.
juli 2019 kl.
21.
54Bemærk: artiklen er mere end 30 dage gammelLæs opAfgangsskærmene i lufthavnen Schiphol i Amsterdam er onsdag fyldt med aflyste og forsinkede afgange.
Det selskab, der står for at fylde brændstof på flyene i lufthavnen, kan af ukendte årsager ikke tanke flyene op.
Det skriver lufthavnen i en meddelelse på sin hjemmeside.
- Fly i Schiphol kan ikke blive genopfyldt for tiden.
Aircraft Fuel Supply, det selskab der står for vores levering af flybrændstof, oplever i øjeblikket en fejl i deres system, skriver Schiphol.
- Som følge heraf kan du opleve, at dit fly er forsinket eller aflyst af dit luftfartsselskab.
Schiphol og Aircraft Fuel Supply arbejder hårdt på at finde en løsning.
- Det er uklart, hvor lang tid det tager.
Men det kommer i hvert fald til at tage i aften med.
Vi beklager enhver ulejlighed for rejsende og luftfartsselskaber.
180 fly er aflystAf Schiphols hjemmeside fremgår det, at en lang række afgange onsdag aften er aflyst.
Derudover er en stor del af de resterende fly forsinkede.
Lufthavnens talskvinde Willemeike Koster oplyser til nyhedsbureauet AP, at 180 fly er aflyst.
Onsdag aften dansk tid er det fortsat uvist, hvor mange passagerer, der er berørt af forsinkelserne og aflysningerne, men ifølge Koster drejer det sig om flere tusinde.
I et svar omkring klokken 19.
30 til en kunde, der har henvendt sig på Twitter, skriver Schiphol:- Det er ingen opdatering angående flyafgangene endnu.
Det er, fordi det ikke står klart, hvorvidt reparationerne vil lykkes, og hvordan det vil påvirke kapaciteten.
- Vi kan ikke gå i detaljer med den specifikke fejl, beklager.
Bare en fjerdedel af de fly, der skulle have landet i Schipol onsdag aften, ankom.
En mindre andel fløj afsted igen.
- Hvis de har brændstof nok, kan de tage afsted.
Der er fly, der letter, men det er et minimum, siger Willemeike Koster til AP.
/ritzau/FacebookTwitterKopier linkEmner:Amsterdam|Lufthavne|Twitter|Flyselskaber




https://www.dr.dk/sporten/cykling/tourdefrance/siddesaar-tvinger-soeren-kragh-til-forlade-tour-de-france

Tour de FranceSiddesår tvinger Søren Kragh til at forlade Tour de FranceDanske Søren Kragh Andersen er udgået efter onsdagens 17.
etape af Touren.
Søren Kragh Andersen er udgået af Tour de France efter onsdagens 17.
etape.
Foto: Anne-Christine POUJOULAT / AFP) Af Emil Halkier24.
juli 2019 kl.
22.
43 | opdateret 24.
juli 2019 kl.
22.
47Bemærk: artiklen er mere end 30 dage gammelLæs opTour-feltet er blevet endnu en dansker fattigere.
Efter onsdagens 17.
etape har danske Søren Kragh Andersen fra Team Sunweb valgt at forlade feltet og stiller derfor ikke til start i Embrun torsdag formiddag, skriver holdet på sin hjemmeside.
- Over de sidste par dage har Søren Kragh Andersen haft problemer med siddesår, forklarer Team Sunwebs læge, Anko Boelens.
- Problemerne blev forværret i går, og under onsdagens etape led Søren endnu mere.
Det giver ikke mening for ham at forsætte i Touren, uddyber Boelens.
Læs også:Fuglsangs kone er vred over SoMe-hån mod hendes mandEn ærgerlig ende på dette års Tour, lyder det fra danskeren om exittet.
- Det er naturligvis trist at forlade Touren, men jeg har kæmpet med siddesår de seneste dage, og det blev kun værre på dagens etape (17.
etape, red.
).
Det fornuftige valg er at trække sig og have fuld fokus på at komme sig, siger Søren Kragh Andersen på Sunwebs hjemmeside.
Ømheden har gjort, at vi ikke har set danskeren i sin bedste udgave, siger træneren på det tyske Tour-hold, Aike Visbeek.
Læs også:VIDEO To ryttere smidt ud af Touren - se bataljen her- Siddesårene har uden tvivl påvirket Sørens ydevne de seneste etaper.
Det tvang ham til at kæmpe for overlevelse.
Han kan stolt se tilbage på sin Tour.
Han var virkelig stærk og kørte på et højt niveau og gjorde et stort stykke arbejde.
Vi er kede af, at han er udgået, men det er det rigtige valg, siger Aike Visbeek.
Søren Kragh Andersen er den anden danske, som forlader årets Tour de France.
Tirsdag udgik Jakob Fuglsang efter et styrt på 16.
etape.
FacebookTwitterKopier linkEmner:Jakob Fuglsang (cykelrytter)|Søren Kragh Andersen (cykelrytter)|Cykelsport|Team Sunweb|Frankrig




https://www.dr.dk/nyheder/regionale/sjaelland/dansk-familie-var-fanget-paa-synkende-turistbaad-nu-advarer-de-andre

SjællandDansk familie var fanget på synkende turistbåd: Nu advarer de andreEn hyggelig familietur i Kroatien udviklede sig til et sandt mareridt for familien Kauffmann Lund.
8-årige Jeppe Kauffmann Lund fra Nykøbing Falster var bange for at miste sin familie i kæntringsulykke i Kroatien.
(© (c) privatfoto)Af Lis Vibeke Læsøe Olsen og Julie Würtz24.
juli 2019 kl.
20.
25Bemærk: artiklen er mere end 30 dage gammelLæs opDet var ikke første gang, Thomas Kauffmann Lund fra Nykøbing Falster havde sejlet i en turistbåd med sin familie.
Derfor lød det også oplagt at se den lille havneby i Kroatien, Trogir, fra vandet, da familien i sidste uge var på ferie.
Bådturen var købt på et af de mange turistbådscentre, der lå som perler på en snor ved havnebyen.
Familien valgte at sejle med en lille turistbåd, hvor styrehuset var bygget forrest i båden, mens der var placeret borde til passagerne i den bagerste del.
Den danske familie, som består af fire voksne og syv børn, havde fået stillet et egetræsbord med to bænke til rådighed ombord, hvor de var i selskab med 15 andre turister og to besætningsmedlemmer.
Båd blev til et badekarTuren på de syv timer forløb fint for familien, men pludselig lød der et brag, da båden skulle forlade den sidste destination.
- Vi tænker, at det var motoren, der slog over i bakgear, fortæller 42-årige Thomas Kauffmann Lund, der oplevede egetræsbordet løfte sig fra dækket i et stort hop.
Båden befandt sig nu en kilometer væk fra kysten, og pludselig udbryder Thomas Kauffmann Lunds nevøer og ene datter, at de har fået våde fødder.
Båden før ulykken.
(© (c) privatfoto)- Børnene råber til mig, at der kommer vand ind i båden, og jeg kunne se, at det gik hurtigt, siger han og beskriver båden som et badekar, der hurtigt blev fyldt op.
Han fik råbt til kaptajnen, at han skulle stoppe båden.
Derfra gik tingene hurtigt.
Inden for få minutter havde alle passagerer på den bagerste del af båden fødderne i vand.
Kaptajnen råbte, at passagererne skulle op at stå i den forreste del af båden.
- Der begynder en form for panik.
Der er mange små børn med, og der var flere børn end voksne ombord, siger Thomas Kauffmann Lund, der havde placeret sig i midten af båden med sin nevø, kone og parrets tvillinger.
Kaptajn sagde nej til hjælpFamilien gik langsomt i panik, og de kunne se ude i horisonten, at der lå to store yachter, som de begyndte at signalere til.
Børnene forrest i båden begyndte at skrige, og familien beskriver hændelsen som en meget voldsom oplevelse.
På det tidspunkt stod bådens bagbord i 30 centimeter vand.
En af yachterne opdagede, at der var noget galt, og sejlede i en u-vending mod turistbåden, mens de kastede et reb til de nødstedte turister.
Kort tid efter familierne på turistbåden var reddet, gik turistbåden til bunds.
(© (c) privatfoto)Rebet blev grebet af kaptajnen, der på kroatisk råbte og skældte ud på personerne på yachten, mens han vredt kastede rebet tilbage.
I vreden væltede han flere af passagererne på båden, mens han forsikrede, at han havde styr på situationen.
Thomas Kauffmann Lunds kone, Lisa, prøvede at spørge besætningen på båden, om der ikke var nogle redningsveste ombord.
Hun fik stukket fire redningsveste i hånden til de 28 mennesker, mens kaptajnen trak på skuldrene og sagde, at han ikke vidste, hvordan de skulle bruges, fortæller familien.
Thomas Kauffmann Lunds tre råd:Vær kritisk over for sikkerheden i bådenSørg for at kontrollere redningsvesteVælg et større selskab, hvor man kan stille spørgsmål til sikkerheden, og hvor man kan se, at de er professionelle.
Søn: ’Jeg troede aldrig, jeg skulle se min familie igen’Her begyndte den danske familie at blive meget oprørt, men kaptajnerne fra de andre både tog sagen i egen hånd og sendte en gummibåd ud til den kæntrende båd.
- Gudhjælpemig begynder kaptajnen at stige ombord på gummibåden som den første, men bliver gennet væk med ordene ’children first’, lyder det chokeret fra Thomas Kauffmann Lund.
Det første barn, der blev sejlet væk fra bådulykken, var familiens ældste søn, Nicolai.
- Blikket i hans øjne glemmer jeg aldrig, siger Thomas Kauffmann Lund.
Før ulykken var familien gladeligt samlet omkring egetræsbordet på båden.
(© (c) privatfoto)Derfra gik det virkelig stærkt, og flere familier blev hjulpet af andre både, mens den lille turistbåd sank mere og mere ned i vandet.
- Jeg var den sidste, der blev taget med på bådene udover kaptajnen og styrmanden, lyder det fra Thomas Kauffmann Lund.
Båden sank til bunds, blot få minutter efter Thomas Kauffmann Lund blev genforenet med sin familie på en af yachterne.
Jeg tænkte på, at jeg aldrig nogensinde ville se min familie igen.
Jeppe Kauffmann Lund, sønFamiliens fire børn og tre fætre blev meget påvirkede af den dramatiske oplevelse.
- Jeg havde det ikke særligt godt.
Jeg tænkte på, at jeg aldrig nogensinde ville se min familie igen.
Det gjorde ret ondt i maven, fortæller familiens yngste søn, 8-årige Jeppe Kauffmann Lund.
20 minutter tidligere var båden 5-6 kilometer væk fra land i et område, der minder om åbent hav, og på det tidspunkt var der ingen både i nærheden.
- Hvis vi var længere ude på havet, var vi ikke blevet reddet, lyder det påvirket fra sønnen.
Råder andre til at have fokus på sikkerhed- Vi havde ingen betænkeligheder, da vi købte turen.
Det var en smule naivt af os ikke at tjekke sikkerheden ombord, men jeg går heller ikke rundt og tjekker redningsvestene ombord på Scandlines-færgen, når jeg skal med den, siger Thomas Kauffmann Lund.
Men efter den kæntrede bådtur i Kroatien opfordrer han nu andre til at være opmærksomme på sikkerheden, når de vælger en tur med en turistbåd i udlandet.
- Vælg et større selskab, hvor man kan stille spørgsmål til sikkerheden, og hvor man kan se, at de er professionelle, understreger han.
Thomas Kauffmann Lund har efter episoden meldt kaptajnen til politiet for den manglende sikkerhed.
FacebookTwitterKopier linkEmner:Kroatien|Scandlines|Trafik|Turisme|Nykøbing Falster




https://www.dr.dk/sporten/cykling/tourdefrance/fuglsangs-kone-er-vred-over-some-haan-mod-sin-mand

Tour de FranceFuglsangs kone er vred over SoMe-hån mod sin mandDet påvirker Loulou Fuglsang, når hendes mand hænges ud på sociale medier.
Af Johan Haarløv og Kresten Mosbæk Gravesen24.
juli 2019 kl.
21.
00 | opdateret 24.
juli 2019 kl.
22.
05Bemærk: artiklen er mere end 30 dage gammelLæs op- Så kender vi væltepeter igen, det kunne være han skulle prøve støttehjul næste år.
Den får ikke for lidt på det opslag, DR Sporten lagde på Facebook, da Jakob Fuglsang måtte udgå af Tour de France.
Astana-kaptajnen får overvejende opmuntrende kommentarer med på vejen, men det er hånlige af slagsen, der brænder sig fast hos Fuglsangs kone Loulou.
Læs også:Udgået Fuglsang: 'Jeg føler mig kørt over af et tog'Det går hende på, når hendes mand bliver udstillet af tastaturkrigere på sociale medier.
- Det er meget frustrerende.
Det er svært for mig ikke at svare, siger hun og fortsætter:- Jo mere support, han får, jo mere går han efter det.
Jo mere hans land står bag ham, jo mere motivation har han.
Som hans kone siger jeg jo heller ikke til ham, at han ikke gjorde det godt i dag.
De hjælper ham ikke.
Jakob Fuglsang og nogle af de kommentarer, han fik med på vejen, efter at han måtte udgå af Tour de France.
Jakob Fuglsangs styrt på 17.
etape var ikke første gang, den 34-årige rytter er røget i asfalten.
Hverken i dette års Tour de France, og heller ikke i alle de andre gange, han har deltaget i det franske etapeløb.
Det hånes han for.
Og det til trods for, at en video indsendt af en tilskuer til TV 2 viser, at Fuglsang var komplet uden skyld i det styrt, der kostede ham deltagelsen i Tour de France.
Virkelig, virkelig surEn bruger på Facebook skriver efter styrtet i Nimes, om nogen vil sponsorere et støtteben til Fuglsang.
En anden skriver sarkastisk, at han i det mindste ikke behøver at blamere sig selv mere, nu hvor han er udgået af etapeløbet.
Læs også:Nyt mirakelmiddel i Touren?
Den gule trøje bekræfter brug af trylledrik- Det gør mig så sur at høre kommentarer som dem dér.
Det gør mig virkelig, virkelig sur, siger Loulou Fuglsang.
Fuglsang styrtede i en rundkørsel 25 kilometer fra mål.
Værst gik styrtet ud over hans hænder, der blev stærkt forslåede, men dog ikke brækkede.
Hans ambition om en plads på podiet var allerede inden styrtet ved at fordufte efter flere hårde dage i Pyrenæerne, men det gjorde ikke hans for tidlige farvel til Tour de France lettere at sluge, fortæller Loulou Fuglsang.
- Det var en følelsesmæssig hård dag.
At se ham så nedtrykt var skrækkeligt, og jeg har aldrig set ham så ked af det før.
Hånen på de sociale medier er dog ikke med til at gøre Fuglsang mere nedtrykt.
- Han er ligeglad.
Han læser dem ikke engang.
Det går meget mere mig på, for jeg vil bare beskytte ham, siger Loulou Fuglsang og kommer med et opråb:- Hvis man ikke er fan, så bør man bare lade folk være i fred.
Der er da ingen grund til at få folk til at have det endnu dårligere med sig selv.
I mine øjne gør man det kun, hvis man er svag og jaloux.
Jakob Fuglsang lå nummer ni i klassementet, da han måtte udgå af Tour de France.
FacebookTwitterKopier linkEmner:Jakob Fuglsang (cykelrytter)|Frankrig|Astana Pro Team|Cykelsport|Facebook




https://www.dr.dk/sporten/cykling/tourdefrance/video-ryttere-smidt-ud-af-touren-se-bataljen-her

Tour de FranceVIDEO To ryttere smidt ud af Touren - se bataljen herTony Martin og Luke Rowe er færdige i Touren, efter at Den Internationale Cykelunion (UCI) har smidt dem ud.
24.
juli 2019 kl.
20.
25 | opdateret 25.
juli 2019 kl.
08.
23Bemærk: artiklen er mere end 30 dage gammelLæs opLuke Rowe (Ineos) og Tony Martin (Jumbo-Visma) er ude af dette års Tour de France.
Den Internationale Cykelunion (UCI) valgte ifølge løbsarrangørerne at smide de to ryttere ud af Tour de France efter en batalje på onsdagens 17.
etape.
Det fremgår af Tour de Frances officielle hjemmeside, at de er smidt ud af løbet.
Det skyldtes en episode, som blev fanget af tv, hvor de to ryttere i flere omgange udviste usportslig opførsel over for hinanden.
Læs også:Asgreen jubler over sin andenplads: ’Fantastisk at kunne køre med om sejren’Luke Rowe forsøgte at komme frem i front af feltet på slutningen af etapen, men Tony Martin trak ud til højre og var nær ved at køre kollegaen af vejen.
Efterfølgende havde Luke Rowe fat i Tony Martin i endnu en batalje, og skærmydslerne var for meget for UCI-kommissærerne at acceptere.
Ineos og Jumbo-Visma har nu syv ryttere tilbage i løbet.
Rowe fortalte efterfølgende til nyhedsbureauet AP, at det blot var for at komme i en god position forrest i feltet, og at de to ryttere gav hinanden hånden efter etapen.
Ineos-kaptajn Geraint Thomas nedtoner også episoden, der skete på den sidste stigning mod målet i franske Gap.
- Det var bare den normale kamp om at få holdenes kaptajner i en god position forrest i feltet.
Det var ingenting, siger Geraint Thomas ifølge AP.
Tony Martins hold, Jumbo-Visma, skriver på Twitter, at holdet har appelleret beslutningen, og de to ryttere har tilsyneladende forsonet sig.
Sent onsdag aften besøgte Jumbo-Vismas Tony Martin det hotel, hvor Luke Rowe og Ineos-holdet befandt sig.
Det skete i et forsøg på at forklare og forsvare sig efter udsmidningen.
- Jeg begik en fejl, og det er noget, jeg må leve med nu.
Det skete i kampens hede, og det var varmt derude.
Vi kæmpede for positionerne, siger Luke Rowe i videoen.
Begge hold har lagt videoen op på Twitter, og Luke Rowe forklarer, at han arbejdede for holdkammeraterne Geraint Thomas og Egan Bernal, mens Tony Martin havde Steven Kruijswijk at tænke på.
- Jeg sloges for Geraint og Egan, og Tony ville beskytte Kruijswijk.
Jeg mener, at vi begge begik en fejl, siger Luke Rowe.
Han er uenig i straffen, der sender begge ud af løbet.
- Jeg mener, at det er for meget.
Jeg brugte over en time i UCI-vognen med videobillederne.
Jeg kæmpede for mig selv, men også for Tony.
- Jeg sagde, at de ikke kunne smide Tony og mig ud for dette.
Det er for meget.
Vi gjorde noget forkert, men det sker adskillige gange hver dag i cykelsporten, siger Luke Rowe.
Tony Martin er på bølgelængde med sin kollega.
- Der var stor kamp om at få vores kaptajner placeret på den sidste stigning.
Vi havde kørt i fem timer i 35 graders varme, og vi kørte næsten på grænsen.
- Vi havde en fight, som det kan ses på videobilleder.
Og jeg er virkelig ked af, hvad der skete.
Jeg havde det dårligt lige bagefter.
Men det sker en gang imellem i sporten, siger Tony Martin.
Læs også:Siddesår tvinger Søren Kragh til at forlade Tour de FranceHan har svært ved at forstå, at det skal koste den videre deltagelse i Touren.
- Det er stadig et stort chok for mig.
Det er skidt at forlade mit hold i denne vigtige fase af løbet, hvor vi kæmper for en podieplads.
- Det er en hård beslutning fra juryen, men indtil videre er vi nødt til at acceptere den, siger Tony Martin.
/ritzau/FacebookTwitterKopier linkEmner:Den Internationale Cykelunion|Egan Bernal (cykelrytter)|Geraint Thomas (cykelrytter)|Visma|Cykelsport




https://www.dr.dk/nyheder/udland/efter-flere-timers-hoering-om-rusland-undersoegelse-begge-floeje-fik-noget-ud-af

Rusland-undersøgelseSe temaUdlandEfter flere timers høring om Rusland-undersøgelse: Begge fløje fik noget ud af MuellerBåde Demokraterne og Republikanerne fik sejre med sig efter høring i dag, konkluderes det fra Washington.
Af Thea Deleuran Müller24.
juli 2019 kl.
23.
05 | opdateret 25.
juli 2019 kl.
11.
08Bemærk: artiklen er mere end 30 dage gammelLæs opI flere timer fik den tidligere særlige anklager Robert Mueller spørgsmål fra både republikanere og demokrater i Repræsentanternes Hus.
Den 74-årige jurist Robert Mueller var kaldt til høring, da det var ham, der stod i spidsen for at undersøge Ruslands indblanding i præsidentvalget i 2016.
- I min karriere har jeg oplevet, at vores demokrati er blevet udfordret flere gange.
Ruslands bestræbelser på at blande sig i vores valg er noget af det mest alvorlige, lød det blandt andet fra Robert Mueller i dag.
Mueller undersøgte også, om præsident Donald Trump havde forsøgt at spænde ben for efterforskningen, hvor præsidenten hverken blev frikendt eller erklæret skyldig i det spørgsmål.
Fordi det spørgsmål stadig står ubesvaret, har demokraterne krævet, at Mueller vidner og kommer med sin version til offentligheden, hvilket så skete i dag.
Her forsøgte Demokraterne dagen igennem at få USA's præsident, Donald Trump, sat i et dårligere lys, da håbet er at kunne starte en rigsretssag mod ham, mens Republikanerne stillede sig kritisk overfor grundlaget for overhovedet at undersøge Ruslands indblanding.
Den nu tidligere særlige anklager Robert Mueller aflagde ed inden høringen i dag.
Demokraterne spurgte også ind til, om årsagen til at Robert Mueller ikke rejste tiltale mod Donald Trump er, fordi at man ifølge justitsministeriet ikke kan retsforfølge en siddende præsident.
Til det svarede Robert Mueller:Hvad er Rusland-undersøgelsen?
Rapporten fra Robert Mueller skulle kaste lys over, hvilken rolle Rusland spillede under præsidentvalgkampen i 2016 samt mulige lovovertrædelser begået af præsident Donald Trump.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
- Det er korrekt.
Senere rettede han dog den udtalelse og sagde, at man aldrig nåede en konklusion om, hvorvidt Trump havde gjort noget ulovligt.
I den modsatte fløj gik de republikanske medlemmer hårdt til værks mod Mueller og stillede kritiske spørgsmål til den tidligere særlige anklager, hvor de blandt andet beskyldte Mueller for at trække den to år lange undersøgelse i langdrag og kaldte det for 'en heksejagt'.
Har Demokraterne fået, hvad de vil have i dag?
Der har været flere forskellige episoder i dag, hvor demokraterne har fået det, de gerne ville, lyder det fra DR's journalist Lasse Engelbrecht, der har fulgt høringen tæt i Washington.
- Det vigtigste for Demokraterne op til den her høring har været at ødelægge det billede, som Trump har tegnet af sig selv.
Nemlig billedet af en mand, der var uskyldig, og som blev fuldstændig frikendt af Robert Mueller, fortæller han og uddyber:- Blandt andet da Robert Mueller bliver spurgt ind til, om det er korrekt, at Trump blev fuldstændig frikendt i sin rapport, hvortil han svarer: 'Nej, det er ikke korrekt'.
Der er også et andet eksempel, som Lasse Engelbrecht peger på, der falder til demokraternes fordel.
Og det var et spørgsmål, Robert Mueller fik til slut i den timelange høring.
- Mueller blev spurgt, om Trumps stab og nogle af de ting, de har gjort, hvorvidt de repræsenterer det nye normale i amerikansk politik.
Dertil svarer han, at det håber han ikke, det gør, men det er der noget, der tyder på.
Hvad siger præsident Donald Trump selv til dagen i dag?
Republikanernes evne til at forsøge at undergrave hele fundamentet for den her undersøgelse var også ret gode, lyder det fra Lasse Engelbrecht i Washington.
- De fik en nervøs Mueller til at se endnu mere nervøs ud, og det tror jeg, at rigtig mange republikanere ser som et plus i forhold til at stoppe den her bevægelse mod en rigsretssag.
Ham det hele handler om, er den amerikanske præsident Donald Trump, og han har gjort det, han plejer at gøre, lyder det fra Washington.
- Han er ikke bange for at sige sin mening højt, og han sagde inden høringen, at han ikke vil se den, men det har han altså givetvis gjort, for på Twitter har han været temmelig aktiv, siger Lasse Engelbrecht.
På Twitter har præsident Trump blandt andet kritiseret demokraterne i en række tweets.
Hvor dagens vidneudsagn fra Robert Mueller stiller Demokraterne i forhold til en rigsretssag er endnu uvidst, lyder det fra redaktør på netmediet Kongressen, Anders Agner.
- Jeg synes ikke, at vi er rykket tættere på.
Måske er vi endda rykket lidt længere væk.
Den rygende pistol mangler fortsat.
Den var ikke i Muellers rapport, og den kom ikke i dag, siger han til Ritzau.
I marts i år afleverede Robert Mueller den 448 siders lange rapport om Ruslands undersøgelsen.
Se, hvad han sagde i forbindelse med offentliggørelsen her:En rettelse er tilføjet i første afsnit, hvor det fremgik, at Mueller undlod at rejse tiltale mod Trump, alene fordi Trump er præsident.
Mueller tilføjede senere i høringen, at man ikke konkluderede, hvorvidt Trump havde begået noget ulovligt.
Vi beklager fejlen.
FacebookTwitterKopier linkEmner:Donald Trump (politiker)|Rusland|Twitter|USA|Embedsmisbrug




https://www.dr.dk/nyheder/indland/efter-laek-af-brugerdata-facebook-skal-stramme-op-og-betale-milliarder-i-boede

IndlandEfter læk af brugerdata: Facebook skal stramme op og betale milliarder i bødeFacebook skal betale, hvad der svarer til lige over 33 milliarder danske kroner.
Udover at betale milliarder i bøde skal Facebook også stramme op, når det kommer til brugernes persondata oplysninger.
Af Thea Deleuran Müller24.
juli 2019 kl.
20.
25Bemærk: artiklen er mere end 30 dage gammelLæs opDet sociale medie Facebook er i dag blevet idømt en bøde på fem milliarder dollar for at bryde privatlivets fred.
Bøden kommer i kølvandet af sagen om Cambridge Analytica, hvor Facebook videregav oplysninger om 87 millioner brugeres data.
Forstå sagen om Cambridge AnalyticaKonsulentfirmaet Cambridge Analytica blev verdenskendt i marts 2018, da det kom frem, at 87 millioner Facebook-brugere uretmæssigt fik høstet deres personlige data.
Det var psykologen Aleksandr Kogan, der stod for dataindsamlingen.
Det skete via en personlighedstest-app på Facebook, hvor testpersonerne også gav tilladelse til, at appen måtte videregive data om samtlige af deres venner.
270.
000 Facebook-brugere brugte appen og deltog i quizzen.
Aleksandr Kogan er tilknyttet universitet i Cambridge, og som akademiker måtte man gerne indsamle data på den måde.
Men ifølge Facebooks regler man må ikke sælge den viden videre, hvilket Aleksandr Kogan gjorde til Cambridge Analytica.
Her blev de brugt til at lave psykologiske profiler på de pågældende Facebook-brugere, og de blev blandt andet tilsendt målrettet materiale om Donald Trump under den amerikanske præsidentvalgkamp i 2016.
Cambridge Analytica indgav i maj 2018 en konkursbegæring, og firmaet er nu lukket.
I danske kroner svarer bødens beløb til, at Facebook skal betale lige over 33 milliarder kroner.
Og selvom det kan lyde som et klækkeligt beløb, så kommer det næppe bag på Facebook, at de nu skal punge ud med milliarder.
Tilbage i april kom det frem, at mediet allerede havde sat lige præcis fem milliarder dollar af til at betale bøden i deres regnskab.
Beløbet er heller ikke stort i forhold til, hvad Facebook omsætter for, lyder det fra DR's viden- og tech-analytiker, Carsten Nielsen:- I forhold til hvad Facebook omsætter, svarer det bare til to måneders overskud eller mindre end én procent af, hvad virksomheden er værd.
Det er stadig mange penge for Facebook, men det er ikke noget, de ikke kan overleve.
Det er de amerikanske handelsmyndigheder, Federal Trade Commission (FTC), og Facebook, der nu har indgået et forlig.
Det er den største bøde, som nogensinde er udstedt af de amerikanske handelsmyndigheder, og forliget dækker også over de sociale medier Instagram og WhatsApp, som også ejes af Facebook.
Ekstra øjne på Facebooks behandling af dataMen udover den milliardstore bøde har mediet også accepteret, at der fremover bliver holdt mere øje med, hvordan Facebook behandler brugernes persondata, og om de overholder reglerne.
Facebook skal blandt andet forme et nævn, som består af medlemmer, der er uafhængige af Facebook, og hvor medlemmerne ikke kan fyres af Facebooks topchef, Mark Zuckerberg, alene.
Det nævn skal så holde øje med, at Facebook overholder de ting, der er udstedt i forliget med FTC.
Mark Zuckerberg er grundlægger af Facebook, og han er stadig topchef for det sociale medie, der i dag har omkring to milliarder brugere verden over.
Facebook har allerede lovet at stramme op, men nu står det altså sort på hvidt, og derfor er der slet ingen vej udenom nu, forklarer Carsten Nielsen:- De må ikke have lov til at lade data flyde helt så frit i forhold til en tredjepart – altså til alle dem, der udvikler apps og er inde under Facebook-paraplyen.
Det var det, der var problemet i Cambridge Analytica-sagen.
I foråret 2018, efter sagen om Cambridge Analytica havde ramt avisforsiden over hele verden, var Mark Zuckerberg også allerede ude og sige, at mediet vil stramme op på mulighederne for at 'høste' brugeroplysninger.
Den dom, som Facebook i dag har fået, er derfor ikke noget, som vil ændre det store i forhold til selve brugen af mediet, lyder det fra analytikeren, da det i stor stil handler om, hvad der sker med vores data, når først vi har givet det videre til Facebook:- Det vil stadig i vidt omfang være bundet op på vores personlige oplysninger, som vi afgiver til Facebook, og så får vi en hel masse kommercielle tilbud og ting, der dækker vores interesser tilbage.
'Facebook har overtrådt cirka alle regler'Facebooks forretningsmodel er netop at bruge vores personlige data til at skabe forretning.
Altså at få virksomheder til at købe sig ind i form af annoncer, som så kan målrettes de enkelte brugeres interesser.
Og derfor er mediets helt store opgave nu at finde balancen mellem, hvor langt Facebook kan gå uden at træde over stregen og ende i skandaler og store bøder som den, mediet i dag har fået, lyder det fra viden- og tech-analytikeren.
- Der var alt for løs håndtering af private data fra brugerne, og det har de så også lovet at rette op på, siger Carsten Nielsen.
- Problemet er, at Facebook har overtrådt cirka alle reglerne omkring, hvordan man skal beskytte brugerne og deres privatliv, og langt hen ad vejen er det også en tilståelsessag for Facebooks side.
Læs også:15 år med fjæsbogen: Derfor sidder Zuckerberg stadig på tronenVil have en afskrækkende virkningSelvom kritikere har kaldt bøden for et 'myggestik', i forhold til hvor lidt bøden fylder i Facebooks samlede økonomi, er det her alligevel en hård amerikansk straf til en virksomhed, som har indrømmet, at de ikke har godt nok styr på vores brugerdata, siger Carsten Nielsen.
Førhen har det nemlig især været de europæiske myndigheder, der har vist vejen og lagt op til at være benhård mod virksomheder, der har gjort som Facebook i denne sag, forklarer han.
- Nu har man altså set et eksempel i mange af de her virksomheders eget hjemland på, at de amerikanske myndigheder også er klar på at udstede ret store bøder, siger Carsten Nielsen.
- Det her forlig og den her store bøde til Facebook vil have afskrækkende virkning for andre virksomheder, der gør lidt af det samme – det her med at bruge vores personlige data til at skabe forretning.
Vil du gerne læse mere om, hvordan Cambridge Analytica-sagen forløb?
Læs mere ved at klikke her.
FacebookTwitterKopier linkEmner:Facebook|Mark Zuckerberg (erhvervsleder)|Cambridge Analytica|Erhverv|Instagram




https://www.dr.dk/nyheder/viden/klima/rip-islaendinge-og-forskere-opstiller-mindesmaerke-doed-gletsjer

KlimaR.
I.
P: Islændinge og forskere opstiller mindesmærke for død gletsjerKlimaforandringerne kostede i 2014 den første islandske gletsjer livet.
Nu bliver den hyldet.
Okjöfull, som den så ud i sine velmagtsdage, ifølge dokumentaren 'Not Ok'.
Af Dan Grønbech24.
juli 2019 kl.
20.
04Bemærk: artiklen er mere end 30 dage gammelLæs op'Dette monument er for at anerkende, at vi ved, hvad der sker, og hvad der skal gøres ved det.
Kun I vil vide, om vi klarede det'.
I Island nedsætter man i næste måned en mindeplade for at hædre og mindes den første islandske gletsjer, der måtte lade livet for fødderne af klimaforandringerne.
Læs også:Ny analyse bekræfter: Grønlands is forsvinder med stigende hast18.
august hyldes gletsjeren Okjökull, også kaldet 'OK', med en metalplade, der bliver sat fast på det sted, hvor den nu tidligere gletsjer tronede indtil 2014.
En hilsen til fremtiden og nutidenMindepladen har fået navnet 'Et brev til fremtiden', og bag initiativet står en gruppe forskere fra det amerikanske Rice University i Texas sammen med forskellige repræsentanter fra det islandske samfund.
- Det her vil være det første mindesmærke på Jorden for en gletsjer, vi mistede til klimaforandringerne.
Vi håber, at vi ved at markere OK’s død, kan sætte fokus på, hvad der bliver tabt, når jordens gletsjere forsvinder.
Læs også:Gletsjer slår sprækker: Snart brækker gigantisk isbjerg af AntarktisSådan siger antropolog Cymene Howe fra Rice Universitet i en pressemeddelelse.
Howe var med til at gøre OK kendt tilbage i 2018, da hun sammen med en kollega fortalte historien om den smeltende gletsjer i en dokumentarfilm.
Udover mindepladen til fremtiden, så er det også en reminder til jordens befolkning lige nu, fortæller Cymene Rowe i pressemeddelelsen.
Læs også:Vildt forslag: Snekanoner på Antarktis skal bremse oversvømmelser- En af vores islandske kolleger sagde det meget klogt, da han sagde, at 'mindesmærker er ikke for de døde.
De er for de levende'.
Med det her vil vi understrege, at det er op til os levende at reagere på det hurtige tab af gletsjere og de igangværende effekter af klimaforandringerne.
For OK-gletsjeren er det allerede for sent.
Den er nu, hvad forskere kalder 'død is'.
Ved ceremonien, hvor tavlen nedsættes i jorden, hvor den tidligere gletsjer står, deltager både forskere og repræsentanter for det islandske samfund.
Fra gletsjer til (stor) isterningEn gletsjer er defineret ved at være en iskappe, der hvert år vinder minimum den samme masse i vintermånederne, som den taber i sommermånederne, og som samtidig bevæger sig, fordi den stigende ismængde presser det nederste lag flydende.
Når det ikke længere er tilfældet, kaldes det død is, og det lidet flatterende navn fik Okjökull altså i 2014.
For bare et årti siden dækkede Okjökull 15 kvadratkilometer og var 50 meter tyk.
I dag strækker den sig kun over én kvadratkilometer og er kun 15 meter tyk.
Den vinder altså langt fra samme masse i vintermånederne, som den taber i sommermånederne.
Læs også:Mount Everests smeltende gletsjere bringer døde klatrere fremOg ifølge mindepladen er OK bare den første i en række af gletsjere, der inden for de kommende århundreder vil forsvinde.
”Ok er den første islandske gletsjer til at miste sin status (som gletsjer, red.
) I løbet af de næste 200 år forventes alle vores gletsjere at følge den samme retning.
”Dermed følger gletsjerne på Island samme udvikling som mange andre steder på jorden, hvor gletsjerne i for eksempel Grønland og Himalaya forsvinder i forskellige tempi.
Læs også:Klimaekspert: Rapport om Himalaya-is er en bekymrende øjenåbnerDen sidste sætning på tavlen angiver tiden for opsættelsen ved at sætte tal på mængden af CO2 i atmosfæren.
"August 2019.
415 ppm CO2.
"Og det er for øvrigt et tal, der over de sidste mange årtier har været og stadig er stigende.
Læs også:CO2-koncentrationen i atmosfæren når nye højderFacebookTwitterKopier linkEmner:Island|Miljø og natur|Texas|Klimaændringer|Historie




https://www.dr.dk/nyheder/regionale/syd/tabt-din-bilnoegle-bandi-snuser-den-frem

Syd- og SønderjyllandTabt din bilnøgle?
Bandi snuser den fremHvert år hjælper specialtrænede hunde med at finde tabte ting i naturen.
Bandi er en belgisk hyrdehund, der er trænet til at finde tabte genstande i naturen.
Af Marie De Fine Skibsted, Niklas Møller Jørgensen og Mine Holm Suurballe24.
juli 2019 kl.
19.
36Bemærk: artiklen er mere end 30 dage gammelLæs opSommeren er lig med havearbejde, skovture og masser af udendørs aktiviteter, men du kan være uheldig og miste din vielsesring, bilnøgle eller høreapparat derude.
Inden du lader panikken brede sig, har du faktisk mulighed for at ringe til eftersøgningstjenesten under Danmarks Civile Hundeførerforening.
Den råder nemlig over specialtrænede hunde, der kan hjælpe dig med at finde tabte ting i naturen - helt gratis.
Det er der hvert år danskere, der benytter sig af.
Sidste år var de særlige sporhunde afsted på 364 opgaver, fortæller Olav Møller, der er formand for eftersøgningstjenesten.
- Det er specielt høreapparater, vi er ude og finde.
Når folk klipper hæk eller laver havearbejde, så ryger høreapparatet af, og så kan de ikke finde det.
Og så kommer vi ud og finder det, siger han.
- Vi finder også bilnøgler, særligt med startspærren i.
Når man parkerer bilen på parkeringspladsen og går tur i naturen, så hopper den ud af lommen.
Dem finder vi også en del af.
Hvert år ringer danskere til eftersøgningstjenesten under Danmarks Civile Hundeførerforening, når de har tabt en ting i naturen.
Kun udendørs hjælpIfølge Olav Møller kan de specialtrænede hunde kun hjælpe med at finde tingene, hvis de er tabt udenfor.
De går nemlig efter den personlige menneskefært, som der ikke er andre ting i naturen, der har.
- Indenfor lugter alt af os.
Vi har rørt ved dørhåndtag, håndvaske og låget på fryseren.
Det kan hundene ikke skille ad.
- Man kan ikke sige ’nøgle’ til hunden, og så leder den efter nøglen.
For hunden leder ikke efter en ting, men efter vores fært.
Så inden for husets fire vægge har hunden ikke en chance for at finde det.
Du skal kende områdetEftersøgningstjenesten under Danmarks Civile Hundeførerforening har hundeførere i hele landet, der kan træde til med specialtrænede snuder – og sandsynligheden for, at hundene kan finde tingene, er større, hvis du kan udpege det område, hvor det er tabt.
- Folk ringer til os og siger: ’Vi har lige været et lille stykke inde i skoven.
’ Hvor langt er et lille stykke?
Er det flere kilometer, vi taler om?
Når folk fælder træer eller har været på gåtur, kan det godt være et par kilometer, men nogen har en idé om, hvor de har tabt det.
Så har vi en stor sandsynlighed for at finde det.
Læs også:Hunde bringer tabte nøgler og vielsesringe hjem til deres ejereOlav Møllers egen specialtrænede hund, Bandi, er en tre år gammel belgisk hyrdehund.
Men faktisk kan alle hunde lære at finde tabte genstande.
- Det behøver ikke være en speciel race eller en bestemt stamtavle for, at en hund kan lave eftersøgningsarbejde eller ting-finder-delen.
Det er noget, vi træner dem langsomt til, siger han.
Du kan ringe til eftersøgningstjenesten under Danmarks Civile Hundeførerforening på telefon 71 10 40 69, hvis du har tabt en ting i naturen.
FacebookTwitterKopier linkEmner:Danmarks Civile Hundeførerforening|Kæledyr|Dyr|Miljø og natur|Elektronikindustri




https://www.dr.dk/nyheder/indland/svin-kan-ikke-svede-stop-transporter-i-varmen

IndlandSvin kan ikke svede - stop for transporter i varmenFødevarestyrelsen indskærper nu, at man ikke må transportere dyr ved over 30 graders varme.
Svinetransporterne sydpå må enten gennemføres om natten eller helt indstilles, lyder kravet fra Fødevarestyrelsen til branchen.
(arkivfoto) Af Flemming Brandt24.
juli 2019 kl.
19.
40Bemærk: artiklen er mere end 30 dage gammelLæs opDet er ikke kun mennesker og kæledyr, der døjer med varmen.
Også de slagtesvin, der bliver transporteret ud af Danmark for at blive slagtet i udlandet, har det slemt.
Svin har nemlig ingen svedkirtler og kan kun køle sig ned med vand eller ved at opholde sig et koldt sted.
Nu understreger Fødevarestyrelsen, at det ikke vil være muligt at transportere dyrene sydpå i de kommende dage, hvor temperaturen mange steder er langt over 30 grader.
Det har tidligere knebet med at gennemføre kontroller.
De er nødt til at lave nogle flere, ellers er udmeldingen jo bare et slag i luften.
Britta Riis, direktør i Dyrenes BeskyttelseIfølge EU-reglerne må man nemlig ikke gennemføre de lange transporter, hvis temperaturen overstiger 30 grader inde hos dyrene.
- Hvis transportørerne ønsker at køre, så skal de have kølingsudstyr i lastbilen, som kan holde temperaturen nede.
Alternativt skal de gennemføre køreturen om natten helt til destinationen.
Det har vi netop informeret transportbranchen om, siger Stig Mellergaard, chefkonsulent i Fødevarestyrelsen i en pressemeddelelse.
Gennemfører stikprøveundersøgelserIfølge Per Henriksen, veterinærdirektør hos Fødevarestyrelsen, gennemfører man risikobaserede stikprøveundersøgelser på omkring 10 procent af transporterne for at sikre sig, at dyrene ikke lider overlast.
Han konstaterer også, at transportørerne to dage inden rejsen skal indsende en logbog, hvor man kan se, hvordan de har tænkt sig at gennemføre transporten af dyrene.
- Vi har holdt møder med branchen, og den er indforstået med, at den skal overholde reglerne.
Vi har også givet nogle forbud mod transporter, fortæller Per Henriksen.
Dyrenes Beskyttelse tilfredse med udmeldingHos Dyrenes Beskyttelse er direktør Britta Riis glad for den kontante udmelding fra Fødevarestyrelsen.
- Vi er yderst tilfredse med udmeldingen fra Fødevarestyrelsen.
Den står dog i skærende kontrast til det svar, vi fik fra styrelsen i sidste måned, hvor der var lignende temperaturer, og hvor vi gjorde opmærksom på problemet.
Men måske skal det ses på baggrund af den klare tilkendegivelse fra fødevareministeren om, at vi skal overholde EU-reglerne, siger direktøren og henviser til et tweet fra Mogens Jensen tidligere på dagen:Britta Riis understreger, at hun forventer, at Fødevarestyrelsen følger kravene til branchen op med flere kontroller:- Det har tidligere knebet med at gennemføre kontroller.
De er nødt til at lave nogle flere, ellers er udmeldingen jo bare et slag i luften.
Smågrise hober sig opMen hvad med de mange tusinde smågrise, som dagligt sendes syd og øst på for at slagtes, og som nu hober sig op, mens de venter på, at temperaturen falder?
- Det er op til branchen at tage højde for de her situationer og så indrette forholdene derefter.
Det er ikke optimalt, at man sender dyrene ud på lange transporter i stedet for at slagte dem i nærheden af, hvor de er blevet opdrættet, pointerer Britta Riis.
Landbrug & Fødevarer har ingen officiel kommentar til situationen, men ifølge en talsmand bliver de udsatte transporter først for alvor et problem, hvis den nuværende situation varer længere end tre til fem dage.
FacebookTwitterKopier linkEmner:Fødevarestyrelsen|Dyrenes Beskyttelse|Dyr|Svineproduktion|Mogens Jensen (politiker)




https://www.dr.dk/musik/foerste-gang-nogensinde-netflix-laver-serie-baseret-paa-rap-album

MusikFørste gang nogensinde: Netflix laver serie baseret på rap-albumNormalt kommer tv-serie før soundtrack, men det ændrer Netflix på.
Kid Cudi optræder til festivalen Coachella, Californien, tidligere i år.
Nu er han snart aktuel med både et nyt album og en Netflix-serie baseret på albummet.
Af Kasper Madsbøll Christensen24.
juli 2019 kl.
18.
00Bemærk: artiklen er mere end 30 dage gammelLæs opTingene er vendt helt på hovedet i en kommende Netflix-satsning, som bliver til i samarbejde med den amerikanske rapper Kid Cudi.
For mens man normalt finder allerede eksisterende musik og bruger som soundtrack til en serie eller film, så skal Netflix nu skabe en serie ud fra Kid Cudis kommende album, 'Entergalactic'.
Det skriver blandt andet Pitchfork.
Senest har 35-årige Kid Cudi været aktuel sammen med Kanye West, da de under navnet 'Kids See Ghosts' udgav et album med samme navn i 2018.
Lyt til 'Reborn', mens du læser videre:Kids See Ghosts - RebornDet er første gang nogensinde, at streaminggiganten er gået sammen med en musiker om at skabe en serie ud fra et album.
Kid Cudi skal både medvirke i, skrive og være med til at producere serien, der kommer til at handle om en ung mands rejse for at finde kærligheden.
På Twitter lover rapperen, at albummet - og serien - bliver noget, vi aldrig har oplevet før.
- Jeg lover, det bliver sjovt.
Der er en masse gode venner involveret.
Også gode sange!
Holdet er ved at være samlet, skriver han blandt andet.
Udover Kid Cudi vil Kenya Barris og Ian Edelman også være med til at producere den animerede serie for Netflix.
Barris står blandt andet bag komedieserien 'Black-ish', mens Edelman er kendt for tv-serien 'How to Make It in America'.
'Entergalatic' er Cudis første udgivelse i eget navn siden 2016-albummet 'Passion, Pain & Demon Slayin''.
Han har samlet set solgt i omegnen af 16 millioner plader.
På tv-fronten ligger Kid Cudi heller ikke på den lade side.
Han medvirker både i sæson tre af HBO-serien 'Westworld' og medvirker efter sigende også i sci-fi-filmen 'Bill & Ted Face the Music', der får premiere i 2020 - og blandt andet også har Keanu Reeves på rollelisten.
Der er endnu ikke sat udgivelsesdato på hverken serien eller albummet 'Entergalatic'.
FacebookTwitterKopier linkEmner:Kanye West (musiker)|Netflix|HBO|Pop og rock|Kenya




https://www.dr.dk/nyheder/regionale/oestjylland/doed-og-offervilje-i-sommerferien-folk-stroemmer-til-udstilling-om

ØstjyllandDød og offervilje i sommerferien: Folk strømmer til udstilling om Hvidsten-gruppen Tragisk udstilling om østjyske frihedskæmpere har fordoblet museums besøgstal.
De pæle, hvor otte fra Hvidsten-gruppen blev henrettet, får følelserne i spil.
- Det er et sted i udstillingen, hvor jeg skal være opmærksom på, at vi ikke går videre for hurtigt.
Det skal have tid til at bundfælde sig, siger rundviser Niels-Birger Danielsen.
Af Tina Vestergaard og Flemming Nielsen24.
juli 2019 kl.
20.
00 | opdateret 24.
juli 2019 kl.
21.
00Bemærk: artiklen er mere end 30 dage gammelLæs opKrig, våben og henrettelser.
Det trækker i øjeblikket folk i hobetal til Museum Østjylland i Randers.
Og det er absolut ikke en feel good-oplevelse, turisterne opsøger i sommerferien.
Det er en fortælling om offervilje og brutal død.
Udstillingen 'Modstand' fortæller nemlig historien om Hvidsten-gruppen og den østjyske modstandskamp under besættelsen.
Om HvidstengruppenHvidstengruppen var en dansk modstandsgruppe, der var aktiv i årene 1943-44.
Hvidstengruppen bestod af familien på Hvidsten Kro samt en række andre borgere i byen.
Gruppen modtog våben, som blev kastet ned af engelske fly på en mark lige uden for Hvidsten.
Gruppen blev fanget af tyskerne i 1944 og otte af dens medlemmer blev henrettet.
Seks andre medlemmer kom i fængsel i kortere eller længere tid.
Og det har mere end fordoblet besøgstallet, fortæller museumsdirektør Jørgen Smidt-Jensen.
- Det går rigtigt godt.
Der kommer rigtigt mange mennesker, selvom vi normalt plejer at have lavsæson på museet i Randers om sommeren, siger han.
Henrettelsespæle giver tavshed og tårerHistoriker Niels-Birger Danielsen, der viser rundt, har måttet arrangere ekstra-omvisninger i den populære udstilling, hvor de udstillede genstande som våben og våbencontainere gør et stort indtryk på de besøgende.
Men især én ting berører de besøgende.
- Der er først og fremmest de originale henrettelsespæle fra Ryvangen, som kun meget sjældent bliver lånt ud af Nationalmuseet.
Og det er jo et meget stærkt symbol på, hvad der foregik.
Otte medlemmer af Hvidsten-gruppen blev skudt ved pælene, og museumsgæsterne ser billeder og hører de unge mænds afskedsbreve, mens de ser på pælene.
Det sætter, med Niels-Birger Danielsens egne ord, folk i dyb eftertanke.
Man tog nogle almindelige hverdagsmennesker, der gjorde, hvad de så som deres pligt over for deres land, og dødsdømte og aflivede dem.
Niels-Birger Danielsen, Museum Østjylland, om symbolikken i henrettelsespælene- Den rest af noget så brutalt… At man tog nogle almindelige hverdagsmennesker, der gjorde, hvad de så som deres pligt over for deres land, og dødsdømte og aflivede dem, siger han.
- Det er et sted i udstillingen, hvor jeg skal være opmærksom på, at vi ikke går videre for hurtigt.
Det skal have tid til at bundfælde sig.
Også når han læser op af en Gestapo-afhøring af sabotører, der blot var 19 år gamle, bliver folk beklemte.
Vigtigt at fortælle tragisk historieMuseumsdirektør Jørgen Smidt-Jensen har oplevet besøgende, der forlader udstillingen grædende.
Og museumsfolkene har overvejet, om det er etisk rigtigt at bringe publikum så tæt på døden ved blandt andet at udstille henrettelsespælene.
- Det er en meget svær og følelsesladet historie, de pæle fortæller.
Og vi har selvfølgelig gjort os overvejelser om, hvorvidt vi skal fortælle den historie eller lade være.
Men vi synes, at det er vigtigt at blive ved med at fortælle historien om modstandsbevægelsen og Hvidsten-gruppen.
Og de pæle er en del af den historie.
Dermed trækker udstillingen om modstand på det begreb, der hedder dark tourism – eller ”mørk turisme”.
Det fortæller Britta Timm Knudsen, lektor i oplevelsesøkonomi og begivenhedskultur ved Aarhus Universitet.
Dark tourism handler om at opsøge steder for voldsom død og ødelæggelse.
Tit krigsskuepladser eller steder, hvor der er foregået folkemord.
Det kan være hullerne efter World Trade Centre eller nazisternes koncentrationslejre.
Mørk turisme spiller på følelserDet er det, det handler om i "dark tourism".
At stå på stedet og mærke historien.
Føle den på kroppen og mærke den emotionelt og forhåbentligt skabe indlevelse og empati i forhistorien.
Britta Timm Knudsen, Aarhus UniversitetNår museet i Randers viser pælene, hvor otte mennesker blev skudt, så trækker det på den mørke turismes virkemidler, forklarer Britta Timm Knudsen.
- De henrettelsespæle, og det, at der faktisk har været nedkastningssted for våben i Randers, er autencitetsmarkører.
Autencitetsmarkører betyder, at ”der var lige der, det skete”.
Det var dér, de blev henrettet.
Der var dér, det blev kastet ned.
Så kommer du meget tæt på den historiske fortid, siger Britta Timm Knudsen.
- Det er det, det handler om i dark tourism.
At stå på stedet og mærke historien.
Føle den på kroppen og mærke den emotionelt og forhåbentligt skabe indlevelse og empati i forhistorien.
- Hvorfor drages vi mod trafikuheld?
Der er en urmenneskelig interesse for det katastrofale.
For det kan ramme os selv, og det drager os, siger Britta Timm Knudsen.
Men man skal ikke have dårlig samvittighed over for eksempel at opsøge slagmarken, hvor mange døde.
- Det betyder ikke nødvendigvis, at man er ligeglad med dem, der er døde.
Man står på stedet og er i live og forbinder sig til den store historie og dem, der er døde.
Man græder måske.
Så man forbinder sig med sine egne følelser, sin egen krop og sin egen historie, når man står på det vigtige historiske erindringssted.
Døden får os til at føle os i liveBritta Timm Knudsen anerkender modsætningerne i, at det brutale tiltrækker tilskuere.
- Det er et paradoks, at vi gør det.
Det er jo for, at vi skal kunne føle os i live.
Og det er paradoksalt, at vi opsøger de steder, hvor der er mørke, død og elendighed, for selv at føle os i live, siger hun.
- Hvorfor drages vi mod trafikuheld?
Der er en urmenneskelig interesse for det katastrofale.
For det kan ramme os selv, og det drager os.
Museer arbejder meget med at iscenesætte historien med nye virkemidler, så de besøgende kan mærke historien følelsesmæssigt.
At indrette rum, så vi går ind i historien, fortæller Britta Timm Knudsen.
- Man kan godt stille sig kritisk overfor den form for formidling.
For hvad er resultatet af den?
Et er at få den moderne museumsgæsts følelser i kog.
Man begynder måske at græde, men betyder det, at man i større grad kan indleve sig i den vanskelige forhistorie?
Mere end følelser i kog- Hvis det bare handler om at få følelserne i spil, så er det jo en historieformidling på den moderne turists præmisser, og så sker der måske ikke noget videre.
”Jeg føler mig rigtigt i live i dag” – og så ud til højre… Der skulle gerne være en læring eller en dyb erkendelsesproces i kølvandet på det, vi kan kalde oplevelsen, siger Britta Timm Knudsen.
Udstillingen i Randers er stærk kost for de besøgende, medgiver museumsdirektør Jørgen Smidt-Jensen.
Men henrettelsespælene skal netop gerne vække en erkendelse.
- Vi lever jo i et lillebitte smørhul i Nordeuropa, hvor vi har haft fred i 75 år.
Ved at fortælle historien om modstandsbevægelsen, så fortæller vi også, at det her kan ske igen, hvis de forkerte mennesker får magten, siger han.
Udstillingen 'Modstand' kan ses frem til 20.
oktober på Museum Østjylland i Randers.
Opdateret 24/07/2019 20:58: Korrigeret, at der var flere medlemmer af Hvidsten-gruppen, end de otte, der blev henrettet.
FacebookTwitterKopier linkEmner:Museer|Niels-Birger Danielsen (journalist)|Randers|Museum Østjylland|Aarhus Universitet




https://www.dr.dk/nyheder/regionale/trekanten/100-gange-staerkere-end-morfin-rigtig-farligt-ryge-medicinske-plastre

Trekantområdet100 gange stærkere end morfin: Rigtig farligt at ryge medicinske plastreTendensen med misbrug af forskellige former for receptpligtig medicin spreder sig, siger misbrugsekspert.
(arkiv) Tendensen med at ryge såkaldte fentanyl-plastre har bredt sig, fortæller misbrugsekspert Henrik Rindom.
Af Miriam Leegaard Jacobsen, Katrine Volsing og Steffen Lübbert Terpling24.
juli 2019 kl.
18.
00Bemærk: artiklen er mere end 30 dage gammelLæs opI weekenden døde to unge mænd i Silkeborg efter en overdosis, højst sandsynligt af morfin-præparatet ’Doltard’.
Men de er desværre langt fra de eneste, der kaster sig ud i brug af receptpligtige medicintyper for at få en rus.
I Fredericia begyndte misbrugere for et par år tilbage at ryge såkaldte fentanyl-plastre, som de splittede ad.
Plastrene indeholder et stof, der er 50 gange stærkere end heroin og 100 gange kraftigere end morfin – og nu har tendensen bredt sig, fortæller misbrugsekspert Henrik Rindom.
- Siden det blev opdaget i Fredericia, at man kunne bruge plastrene på den måde, har det spredt sig til hele landet.
Det virker så godt for mange, at brugen simpelthen har været stigende.
Nu ser vi det også i for eksempel Odense og København.
Læs også:Misbrugsekspert efter dødsfald: 'Morfin-præparater er generelt meget farlige i ukyndige hænder'Virkningen af fentanylGrundet stoffets særlige styrke, skal der meget små mængder til at forårsage akutte forgiftninger, og det er nemt at overdosere.
Efter indtag kan ses symptomer som eufori, nedsat bevidsthedsniveau, kvalme, opkastninger, lavt blodtryk, langsom puls og hæmning af vejrtrækningen, som kan medføre dødsfald.
Under ukontrollerede forhold, hvor stofbrugere har injiceret fentanyl i ukendt dosering, er hæmning af vejrtrækningen beskrevet allerede efter to minutter, hvilket gør det ekstremt farligt at indtage i forhold til andre morfika, som heroin, hvor overdosen udvikles langsommere.
Kilde: SundhedsstyrelsenRisiko for lammet åndedrætMen selvom det kan virke tiltrækkende for nogle misbrugere med så voldsom en rus, så er der en kæmpe risiko forbundet med at ryge de medicinske plastre, fortæller Poul Henning Madsen, ledende overlæge på akutafdelingen på Kolding Sygehus.
- Det er rigtig farligt, når man bruger det på en anden måde, end det er tiltænkt, for så er det umuligt at forudsige, hvad der sker, siger han.
Inden i plastret er noget syntetisk morfin, som langsomt trækker ind gennem huden til blodbanerne, når man tager det almindeligt på.
Det gør det henover nogle dage.
Men misbrugerne klipper i stedet plastret i stykker og ryger det – hvilket giver en langt hurtigere og langt kraftigere effekt.
- Den hurtigste vej til hjernen er gennem lungerne – og det er stoffet slet ikke lavet til.
Så man vil aldrig kunne vide, hvor hurtigt eller hvor meget det virker.
Man risikerer en øjeblikkelig lammelse af åndedrættet, siger Poul Henning Madsen.
Læs også:Dødsensfarligt stof stjålet fra laboratorium: 'Det kommer til at koste menneskeliv'Et nichemisbrugI juni 2018 meldte Sundhedsstyrelsen ud, at der ’inden for relativt kort tid’ var sket ti dødsfald forbundet med fentanyl.
Det hænger sammen med, at risikoen for at dø er utroligt stor, for egentlig er det en form for nichemisbrug, fortæller Henrik Rindom.
- Selvom det er populært og brugen bestemt er stigende, så er det heldigvis stadig blandt de få, fortæller han.
Men det kan dog hurtigt ændre sig, for det bliver ikke sværere at få fat i den slags, tværtimod.
- Alle slags medicin med potentiale til misbrug rammer det illegale marked i en eller anden grad.
Og nu kan man også købe det på nettet på udenlandske hjemmesider.
Toldvæsenet stopper heldigvis meget, men det slipper altså stadig igennem, siger Henrik Rindom.
FacebookTwitterKopier linkEmner:Medicin|Brug af euforiserende stoffer|Fredericia|København|Kolding Sygehus




https://www.dr.dk/nyheder/indland/firearig-dreng-fundet-i-god-behold-vaek-i-flere-timer-ved-strand

IndlandFireårig dreng fundet i god behold: Væk i flere timer ved strandBåde hunde og helikopter deltog i eftersøgningen efter fireårige Magne.
Magne var gået godt 1500 meter fra Børsmose Strand.
24.
juli 2019 kl.
17.
12 | opdateret 24.
juli 2019 kl.
21.
26Bemærk: artiklen er mere end 30 dage gammelLæs opGodt to timer efter at han blev væk fra sine forældre, er fireårige Magne onsdag eftermiddag fundet i god behold.
Det oplyser Syd- og Sønderjyllands Politi på Twitter.
Drengen blev væk fra sine forældre på Børsmose Strand ved Oksbøl klokken 15 onsdag eftermiddag.
Andre badegæster hjalp forældrene med at lede, men uden held, og myndighederne blev tilkaldt.
Politiet sendte flere patruljer - herunder en hundepatrulje - til stranden, og forsvaret sendte en helikopter i luften.
Kort efter klokken 17 oplyser politiet på Twitter, at andre strandgæster har fundet Magne i god behold omkring 1500 meter syd for Børsmose Strand.
- Gav ham væske og skygge for solen, til forsvaret kom forbi og tog ham med op til forældrene.
Tak for hjælpen til alle, der hjalp, skriver politiet blandt andet.
/ritzau/FacebookTwitterKopier linkEmner:Syd- og Sønderjyllands Politi|Twitter|Jylland|Politi|Oksbøl




https://www.dr.dk/nyheder/kultur/disney-skuespiller-springer-ud-som-panseksuel-men-hvad-betyder-det-egentlig

KulturDisney-skuespiller springer ud som panseksuel - men hvad betyder det egentlig?
Når flere er åbne om deres seksualitet, skaber det et større manøvrerum for kommende generationer, mener ekspert.
Skuespiller Bella Thorne er sprunget ud som panseksuel, hvilket vil sige, at man tiltrækkes af mennesker uafhængigt af deres køn.
Af Kasper Madsbøll Christensen24.
juli 2019 kl.
17.
00Bemærk: artiklen er mere end 30 dage gammelLæs opNormalt bliver der hyggesnakket til den helt store guldmedalje, når kendte gæster deltager i det amerikanske talkshow 'Good Morning America'.
Men det lavede stjerneskuespilleren Bella Thorne om på for et par dage siden, da hun valgte at tage et seriøst emne op i bedste sendetid:- Jeg er faktisk panseksuel, og det vidste jeg ikke, sagde hun i Good Morning America og gjorde det samtidig klart, at hun ikke længere identificerer sig som biseksuel.
- Det behøver ikke være en pige, en fyr eller.
.
.
du ved, en han, en hende, en den eller det.
Det handler bogstaveligt talt om at kunne lide en personlighed; om at kunne lide et menneske, forklarede Thorne i interviewet.
Thorne, der blandt andet har medvirket i Disney-serien 'Shake It Up' og film som 'Midnight Sun', er ikke den første kendis, der fortæller, at hun er panseksuel.
Det har også 'Orange is the New Black'-skesupilleren Asia Kate Dillon og sanger Miley Cyrus tidligere meldt ud.
Sanger Miley Cyrus sprang ud som panseksuel i 2016.
Hun blev i 2018 gift med skuespiller Liam Hemsworth.
'Hun er med til at skabe tydelighed'Der er dog alligevel god grund til at lægge mærke til Bella Thornes udmelding, mener Jeppe Hald, der er projektleder i Sex & Samfund:- Hun er med til at skabe tydelighed.
Jo flere, der er åbne om deres seksualitet, desto større et manøvrerum skaber det for de kommende generationer, mener Jeppe Hald.
Han er daglig leder af Sexlinien hos Sex & Samfund, hvor man kan ringe eller skrive ind med spørgsmål om sex, køn og krop og fortæller, at 'køn som begreb' er noget, der især optager de unge.
Når man er panseksuel, accepterer man ikke den traditionelle kønsopfattelse om, at der kun findes to køn.
Jeppe Hald, projektleder, Sex & Samfund- Flere og flere unge står fremme som non-binære, hvilket vil sige, at de ikke oplever sig som hverken kvinde eller mand, men noget tredje.
Andre oplever deres køn som flydende.
Man føler sig måske mest som mand den ene dag, eller mest som kvinde den anden dag, siger han.
Og som panseksuel siger man netop fra over for de traditionelle opfattelser af køn, pointerer Jeppe Hald.
- Når man er panseksuel, accepterer man ikke den binære, traditionelle kønsopfattelse om, at der kun findes to køn.
Seksualiteter Heteroseksuel, biseksuel og homoseksuel:Her tiltrækkes man enten af det modsatte køn, af begge køn eller af sit eget køn.
Fælles for både hetero-, bi- og homoseksualitet er, at tiltrækningen kønsrettet.
Og det er den store forskel i forhold til panseksualitet.
Panseksuel:Hvis man er panseksuel, tiltrækkes man ikke af et bestemt køn, men af mennesker uafhængigt af deres køn.
Man kan både tiltrækkes af mænd, kvinder og af mennesker med en non-binær kønsopfattelse; det vil sige mennesker, der hverken definerer sig som mand eller kvinde.
For panseksuelle er tiltrækningen ikke kønsrettet.
Transkønnet:Hvis man er transkønnet, føler man sig som et andet køn end det, man har fået tildelt ved fødslen.
Transkønnethed handler om køn og ikke seksualitet.
Kilde: Sex & SamfundJeppe Hald forklarer, at mens biseksualitet handler om, at man bliver tiltrukket seksuelt af både mænd og kvinder, så handler panseksualitet om, at man tiltrækkes af mennesker uafhængigt af deres køn.
For panseksuelle er tiltrækningen mod et andet menneske altså ikke kønsrettet, hvilket den er for både hetero, bi- og homoseksuelle.
Forskel på biologisk og socialt kønJeppe Hald bakkes op af Ditte Trolle, der er speciallæge i gynækologi og obstetrik, ekstern lektor i sexologi ved Aarhus Universitet og forfatter til bøgerne 'Sex' og 'Sex efter 50'.
- Vi har for eksempel set en stor udvikling i forhold til at få et mere nuanceret syn på homoseksualitet.
Og nu er vi måske ved også at få et mere nuanceret syn på andre former for seksualitet - som for eksempel panseksualitet.
Ditte Trolle opfordrer til, at man i den forbindelse skelner mellem køn som noget biologisk og noget socialt.
- På engelsk har man 'sex', der beskriver det biologiske køn, der er bestemt af ens kromosomer.
Og så har man 'gender', der handler om det sociale og kulturelle køn, det køn man opfører sig som, tænker som og føler sig som, siger hun og uddyber:- Når du så har panseksualiet, så bliver både det biologiske og sociale køn pludselig lige meget, fordi det slet ikke handler om køn.
Og det kan måske være en udfordring for mange, fordi forestillingen om både det biologiske og sociale køn ligger så dybt forankret i vores kultur.
Jeppe Hald stemmer i:- Panseksualitet afviser den traditionelle opdeling i 'mand' og 'kvinde'.
Og det jo er noget, der er meget stærkt forankret i vores kultur i Vesten.
Læs også:Duncan på 25 er til både mænd og kvinder: Nu gør han op med fordommene om 'forvirrende' seksualitetFacebookTwitterKopier linkEmner:Miley Cyrus (musiker)|Seksualitet|Sex & Samfund|USA|Aarhus Universitet




https://www.dr.dk/nyheder/indland/fodboldklubber-slipper-med-skraekken-nu-er-der-nyt-i-kunstgraes-sagen

IndlandFodboldklubber slipper med skrækken: Nu er der nyt i kunstgræs-sagenKlubber og kommuner kan vente med at udskifte omstridt ‘gummi-sand’, oplyser Miljøstyrelsen.
Europa-Kommissionen afviser, at et totalt forbud mod kunstgræsbaner er på vej.
Banen på billedet blev sidste år etableret i Herning.
Af Mads Korsager Nielsen24.
juli 2019 kl.
18.
59Bemærk: artiklen er mere end 30 dage gammelLæs opSandsynligvis skal hverken danske fodboldklubber eller kommuner rykke dyre kunstgræsbaner op med rode, fordi EU-systemet vil sætte en stopper for kemien i gummigranulatet, der er underlag på de fleste baneanlæg.
Det oplyser Miljøstyrelsen, der formoder, at et eventuelt EU-forbud ikke vil omfatte eksisterende, men kun fremtidige fodboldbaner.
Læs også:EU-agentur advarer: Farligt gummi i fodboldbaner skal begrænses- Udskiftning af kunstgræsbaner vil derved kunne ske i takt med, at disse slides op og skal skiftes af denne grund, skriver Miljøstyrelsen.
Vurdering fra EU's kemikalieagenturKemikalieagenturet ECHA anbefaler i en risikovurdering, at gummi-granulat ikke må sælges som underlag til sportsanlæg eller legepladser, hvis det indeholder mere end 20 milligram PAH (Aromatiske kulbrinter) per kilo.
Restriktionerne bør træde i kraft 12 måneder efter, at de er blevet vedtaget.
EU til kamp mod 'gummi-sand'Mandag kom det frem, at EU arbejder på et restriktionsforbud, der skal begrænse mængden af kræftfremkaldende stoffer - de såkaldte aromatiske kulbrinter (PAH) - i gummigranulat, der bruges som underlag på legepladser og kunstgræsbaner.
Det støddæmpende ‘gummi-sand’ er som oftest lavet af genbrugte bildæk eller industrigummi, der kan udsende otte specifikke typer af aromatiske kulbrinte, der efter nærmere studier mistænkes for at være kræftfremkaldende.
Det er de otte typer af aromatiske kulbrinte, som EU’s kemikalieagentur ECHA anbefaler, at man indfører en grænseværdi på 20 milligram per kilo for.
Grænsen er fire milligram lavere end de eksisterende danske regler på 24 milligram per kilo ‘gummi-sand’, oplyser Miljøstyrelsen, der dog siden 2018 har anbefalet, at nye kunstgræsbaner holder sig under 20 milligram per kilo.
- Erfaringerne viser, at niveauet i det danskproducerede gummigranulat generelt ligger lavere end 24 milligram, men nærmere omkring 10 milligram per kilo, konstaterer Miljøstyrelsen, der begrunder det med et regelsæt, der blev indført i hele EU i 2010.
Afviser forbud på vejEuropa-Kommissionens repræsentation i Danmark afviser, at man er i færd med at forbyde kunstgræsbaner, som særligt en række tyske medier skrev tidligere på ugen.
Her frygtede tyske politikere, at store dele af landets fodboldklubber stod uden træningsbaner i nær fremtid.
Men så galt går det ikke, beroliger Europa-Kommissionen, der arbejder for at begrænse udledningen af mikroplastik samt de kræftfremkaldende PAH-kulbrinter.
- Vi er opmærksomme på den store rolle, som sportsbaner har på tværs af hele EU og den mulige påvirkning, som reglerne for gummigranulat kan påføre disse.
Europa-Kommissionen vil i sit arbejde sikre proportionalitet mellem miljøhensynet samt fysisk motion, sundhed og social inklusion i samfundet, lyder det i et skriftligt svar fra Europa-Kommissionens repræsentation i Danmark.
Ifølge den seneste optælling på facilitetsdatabasen, findes der i Danmark 358 kunstgræsbaner.
FacebookTwitterKopier linkEmner:EU|Europa-Kommissionen|Miljøstyrelsen|Idrætsfaciliteter|EU-forhold




https://www.dr.dk/sporten/cykling/tourdefrance/saa-er-der-igen-roedvin-paa-juul-jensens-tour-menu-beviser-vi-er-et-af

Tour de FranceSå er der igen rødvin på Juul-Jensens Tour-menu: 'Beviser vi er et af verdens bedste hold'Christopher Juul-Jensen og holdkammeraterne på Michelton-Scott kan fejre Tourens fjerde etapesejr.
Christopher Juul-Jensen jubler over holdkammeraten Matteo Trentins etapesejr.
REUTERS/Gonzalo Fuentes 24.
juli 2019 kl.
18.
33Bemærk: artiklen er mere end 30 dage gammelLæs opFør starten på Tour de France havde Mitchelton-Scott ikke vundet en etape i tre år.
Nu har det australske hold vundet fire gange på mindre end tre uger.
Matteo Trentin sørgede for holdets fjerde sejr i denne udgave af verdens største cykelløb, da han kørte alene over stregen i Gap efter at have rykket sig fri af en større udbrydergruppe.
Læs også:Asgreen jubler over sin andenplads: ’Fantastisk at kunne køre med om sejren’Med i gruppen sad hans danske holdkammerat, Christopher Juul-Jensen, der har svært ved at tørre smilet af ansigtet efter endnu en triumf.
- Det er overvældende at tage fire etapesejre i Tour de France.
Der er kun syv hold, der har vundet en etape her.
- Det er et bevis på, at vi er et af verdens bedste hold.
Det er fantastisk at være en del af det, siger Christopher Juul-Jensen.
Bliver ikke kedeligt at vindeDen 30-årige arbejdsmand sørgede for, at Trentin ikke skulle bruge for mange kræfter, inden italieneren stak af i etapens slutfase.
Trentin holdt hele vejen til mål trods en jagtende Kasper Asgreen bag sig.
Og nu er der lagt op til endnu en festlig aften i Mitchelton-Scott-lejren.
- Det bliver ikke kedeligt at vinde.
Vi nyder det hver gang, og det er dejligt at få et glas rødvin.
Men vi har også vist, at selv om vi vinder etaper, så er vi gode til at holde fokus til dagen efter.
Læs også:VIDEO Husker du da Riis hentede Rolf med 300 meter til stregen i dagens målby?
- Det er gaven ved at køre på dette hold.
Vi kan køre syret cykelløb, men vi kan også have det meget sjovt i mellemtiden, siger Christopher Juul-Jensen.
At den kuperede etape skulle blive præget af udbrud, stod klart allerede før starten.
- Man kunne se, at ryttere som Greg Van Avermaet og Thomas De Gendt stod forrest ved startstregen.
Så er det bare med at mose sig frem og være klar til en aggressiv start, lyder det fra Christopher Juul-Jensen.
Foruden Matteo Trentin er holdets etapesejre gået til Daryl Impey og Simon Yates.
Sidstnævnte har vundet to etaper.
/ritzau/FacebookTwitterKopier linkEmner:Christopher Juul-Jensen (cykelrytter)|Daryl Impey (cykelrytter)|Mitchelton-Scott|Cykelsport|Frankrig




https://www.dr.dk/nyheder/regionale/nordjylland/46-aarig-loesladt-efter-kirkegaards-haervaerk

Nordjylland46-årig løsladt efter kirkegårds-hærværkRetten mente ikke, der var grundlag for at fængsle sigtet mand.
Det blev i første omgang vurderet, at hærværket var gået ud over flere end 100 gravstene.
Det rigtige tal er efter alt at dømme godt 80.
Af Christine Nørgaard og Adrian Busk Christensen24.
juli 2019 kl.
16.
33Bemærk: artiklen er mere end 30 dage gammelLæs opRetten i Aalborg har i eftermiddag løsladt en 46-årig mand, der er mistænkt for groft hærværk, efter flere end 80 gravstene er blevet overmalet.
Anklagemyndigheden havde krævet manden fængslet i fire uger for at kunne efterforske sagen yderligere.
Hærværket skete i weekenden på kirkegården ved Hadsund Kirke.
Her kunne pårørende se, hvordan deres kæres gravstene var blevet overskrevet med tallet 666.
Det tolkes af mange som symbol på djævlen.
Tallet 666 omtales i Johannes' Åbenbaring i Det Nye Testamente.
Her omtales det som "Dyrets tal" og er ofte brugt som symbol på Djævelen og det onde.
Lignende sag i 2016Den 46-årige mand var hurtigt i politiets søgelys, eftersom han også er sigtet for et lignende hærværk i 2016, hvor 110 gravstene blev overmalet på Visborg Kirkegård godt tre kilometer fra Hadsund.
- Samtidig mener flere vidner, at de har genkendt den pågældende mand i området, fortæller fungerende vicepolitiinspektør Sune Myrup fra Nordjyllands Politi.
Anklagemyndigheden arbejder fortsat på sagen fra 2016.
Den 46-årige nægter sig skyldig i både den og den nye sag.
- Jeg kunne aldrig finde på at dekorere en kirkegård, sagde han således som slutkommentar ved dagens grundlovsforhør, hvor han også afviste nogensinde at have været inde på Hadsund Kirkegård.
Ved grundlovsforhøret i Aalborg onsdag eftermiddag nægtede den 46-årige sig skyldig.
Havde maling på sigIfølge Nordjyllands Politi blev manden anholdt i sit hjem i lokalområdet onsdag morgen.
Ved en ransagning i hjemmet fandt politiet en spraydåse med sort maling og noget skrift på et skilt, der nu skal sammenlignes med det, der er fundet på kirkegården.
Samtidig havde manden ifølge anklager Mikkel Holdensgaard maling i ansigtet og på hænderne ved anholdelsen.
Ved onsdagens grundlovsforhør i retten i Aalborg lagde mandens forsvarsadvokat Per Søndergaard vægt på, at fængslingsgrundene ikke var opfyldt.
- Jeg finder derfor, at rettens afgørelse om at løslade min klient er korrekt, siger advokaten.
Anklagemyndigheden har kæret afgørelsen til landsretten.
FacebookTwitterKopier linkEmner:Anklagemyndigheden|Hadsund|Nordjyllands Politi|Kriminalitet|Jylland




https://www.dr.dk/sporten/cykling/tourdefrance/etapen-paa-1-minut-asgreen-slider-sig-til-imponerende-andenplads

Tour de FranceETAPEN PÅ 1 MINUT Asgreen slider sig til imponerende andenpladsMatteo Trentin vandt etapen til Gap, hvor en velkørende Kasper Asgreen blev nummer to.
24.
juli 2019 kl.
16.
34 | opdateret 24.
juli 2019 kl.
17.
33Bemærk: artiklen er mere end 30 dage gammelLæs opEuropamesteren Matteo Trentin sørgede onsdag for den fjerde etapesejr til Mitchelton-Scott i årets Tour de France.
Italieneren kørte alene over målstregen i målbyen Gap, efter at han angreb fra et udbrud kort før sidste stigning på 17.
etape.
BLÅ BOG Etapevinder Matteo TrentinFødt: 2.
august 1989 (29 år).
Nationalitet: Italiener.
Hold: Mitchelton-Scott.
Udvalgte meritter:- Tre etapesejre i Tour de France (2013, 2014 og 2019).
- Fire etapesejre i Vuelta a España (2017).
- En etapesejr i Giro d'Italia (2016).
- To sejre i Paris-Tours (2015 og 2017).
- Sejr i Primus Classic (2017).
- To etapesejre i Andalusien Rundt (2019).
- EM på landevej (2018).
- En etapesejr i Schweiz Rundt (2014).
Kilde: procyclingstats.
com.
Læs også:VIDEO Husker du da Riis hentede Rolf med 300 meter til stregen i dagens målby?
Kort efter hamrede Quick-Steps Kasper Asgreen i mål på andenpladsen og sørgede dermed for det bedste danske resultat i årets Tour indtil videre.
De var begge en del af et stort udbrud, hvor Trentins holdkammerat Christopher Juul-Jensen også sad.
Feltet var langt efter, da udbryderne kørte i mål.
Der gik omkring 20 minutter, før det nåede frem til målstregen, og der var ingen forskydninger i klassementet.
Før de tre hårde bjergetaper i Alperne sidder den gule førertrøje på Julian Alaphilippe.
Stort udbrud med dansk islætFra etapens start stod det da også klart, at 17.
etape ville blive en dag for udbryderne, og den evige Lotto Soudal-eventyrer Thomas De Gendt åbnede ballet fra start.
Han flåede en stor luns af feltet med sig, og i alt var de 34 ryttere, som fik hul.
Foruden Asgreen og Juul-Jensen var Magnus Cort med blandt danskerne.
Klassementet efter 18.
etape af Tour de FranceJulian AlaphilippeEgan Bernal +1'30''Geraint Thomas +1'35''Steven Kruikswijk +1'47''Thibaut Pinot +1'50''Emanuel Buchmann +2'14''Nairo Quintana +3'54''Mikel Landa +4'54''Rigoberto Uran +5'33''Alejandro Valverde +5'58''Desværre for Cort punkterede han kort tid efter, og da feltet på det tidspunkt var under et minut efter, blev han opslugt igen.
Læs også:Nyt mirakelmiddel i Touren?
Den gule trøje bekræfter brug af trylledrikEtapen lå ellers på papiret godt til ham, og tilbage i folden kunne han se Direct Énergie knokle for at hive udbruddet ind, da ingen fra det franske hold var kommet med.
Men brandslukningsarbejdet viste sig nyttesløst, og med 145 kilometer til mål gav Direct Énergie op – og udbrydernes forspring voksede eksplosivt.
Med 94 kilometer til mål var det på næsten 11 minutter.
Det voksede siden til mere end et kvarter og endte med at være det største forspring hidtil i dette års Tour.
Læs også:Udgået Fuglsang: 'Jeg føler mig kørt over af et tog'Mens Christopher Juul-Jensen primært blev brugt til at lukke huller for sin hurtige holdkammerat Trentin, var Asgreen vaks, da gruppen knækkede over i to med 30 kilometer til mål.
Asgreen forsøgte at køre alene afsted, men før foden af kategori 3-stigningen Col de la Sentinelle stak Trentin af, mens Asgreen sammen med stærke ryttere som Greg Van Avermaet og Benjamin King jagtede italieneren.
Asgreen satte efter og var anden mand på toppen af stigningen.
En nedkørsel og en kontrabakke var ikke nok til at hente Trentin, som trillede i mål i ensom majestæt.
/ritzau/FacebookTwitterKopier linkEmner:Christopher Juul-Jensen (cykelrytter)|Greg Van Avermaet (cykelrytter)|Quick-Step Team|Cykelsport|Frankrig




https://www.dr.dk/sporten/cykling/tourdefrance/asgreen-jubler-over-sin-andenplads-fantastisk-kunne-koere-med-om-sejren

Tour de FranceAsgreen jubler over sin andenplads: ’Fantastisk at kunne køre med om sejren’Kasper Asgreen sled sig i mål et halvt minut efter italienske Matteo Trentin, der vandt 17.
etape til Gap.
Kasper Asgreen kom i mål 37 sekudner efter etapevinderen Matteo Trentin.
Af Johan Haarløv24.
juli 2019 kl.
17.
30Bemærk: artiklen er mere end 30 dage gammelLæs opKasper Asgreen kronede en i forvejen imponerende indsats i Tour de France, da han onsdag kørte over målstregen i Gap som nummer to på 17.
etape.
Det fylder klart mere, at jeg er blevet nummer to på etapen, end at jeg ikke vandt.
Kasper Asgreen- Det var en fantastisk fornemmelse.
At jeg kunne sidde og køre med om etapesejren, havde jeg ikke regnet med, da vi startede i Bruxelles for et par uger siden, siger Asgreen.
Den danske Deceuninck-Quick Step-rytter kom tidligt med i dagens afgørende udbrud, der fik lov at få et forspring til feltet på mere end et kvarter.
Læs også:VIDEO Husker du da Riis hentede Rolf med 300 meter til stregen i dagens målby?
Da den store gruppe på 33 mand nåede ind på stigningen La Sentinelle med ti kilometer til mål i Gap, begyndte rytterne at angribe for at komme alene afsted.
Det lykkedes for italienske Matteo Trentin, der kom alene over stigningen med et halv minut ned til Kasper Asgreen, som var stukket fra udbrydergruppen og alene jagtede Trentin.
Kiggede på favoritterne, da Trentin stakDet 24-årige tempofænomen følte ikke, at han kunne have kørt etapens afslutning anderledes.
Da Trentin kørte fra udbryderne ventede Asgreen på, at favoritter som belgiske van Avermaet og hollænderen Bauke Mollema skulle lukke hullet.
- Trentin kørte langt udefra, og han kom væk, fordi ingen rigtig ville føre, og pludselig havde han ti meter, og dem kørte han på.
- Vi andre sidder og kigger på hinanden.
Jeg var ikke den største favorit i gruppen, så jeg følte ikke, at det var midt job at lukke hullet.
Læs også:Nyt mirakelmiddel i Touren?
Den gule trøje bekræfter brug af trylledrikAsgreen kom i mål 37 sekunder efter Trentin, fire sekunder foran den store gruppe af udbrydere, han satte på den sidste del af La Sentinelle.
Han er dog ikke ærgerlig over, at han ikke fulgte med Trentin.
- Det fylder klart mere, at jeg er blevet nummer to på etapen, end at jeg ikke vandt.
Asgreen har været velkørende igennem hele Tour de France, hvor han er debutant.
Gang på gang har han siddet forrest i feltet og trukket udbrydere hjem for sin italienske sprinter Elia Viviani, og på enkeltstarten omkring Pau kørte han sig til en ottendeplads.
FacebookTwitterKopier linkEmner:Bauke Mollema (cykelrytter)|Kasper Asgreen (cykelrytter)|Quick-Step Team|Cykelsport|Frankrig




https://www.dr.dk/nyheder/udland/facebook-skal-betale-milliardbode-har-videregivet-oplysninger-om-brugere

UdlandFacebook skal betale milliardbøde: Har videregivet oplysninger om brugereFacebook skal betale fem milliarder dollars i sag om deling af oplysninger om brugere med tredjepart.
Facebook indvilger i at betale bøden som en del af et forlig.
(Arkiv) 24.
juli 2019 kl.
15.
09 | opdateret 24.
juli 2019 kl.
15.
36Bemærk: artiklen er mere end 30 dage gammelLæs opAmerikanske myndigheder har udskrevet en bøde på fem milliarder dollar til det sociale medie Facebook.
Bøden er straf for at bryde privatlivets fred.
Bøden er en udløber af sagen om Cambridge Analytica, hvor Facebook videregav oplysninger om sine brugere til tredjepart.
Bøden svarer til omkring 33,1 milliarder danske kroner.
Det er den største bøde, som den amerikanske forbruger- og konkurrencestyrelse, Federal Trade Commission (FTC), nogensinde har givet til en it-virksomhed.
Facebook bekræfter, at virksomheden indvilger i at betale bøden som en del af et forlig.
- Vi håber at lukke dette kapitel og i stedet vende vores fokus og ressourcer mod fremtiden, oplyser Facebook i en udtalelse.
Læs også:Facebook sætter milliarder af til amerikansk bødeMilliardoverskud på vejOplysningerne fra FTC kommer, forud for at Facebook onsdag aften præsenterer sit regnskab for årets andet kvartal.
I første kvartal i år havde Facebook en omsætning på 15,1 milliarder dollar.
Nettooverskuddet var på 2,4 milliarder dollar.
Facebook har tidligere meddelt, at det har øremærket tre milliarder dollar til betaling af en eventuel bøde.
I april sagde selskabet ifølge nyhedsbureauet AP, at man forventede, at bøden kunne blive op mod fem milliarder dollar.
Efterforskningen af Facebook begyndte i 2018 efter Cambridge Analytica-sagen.
Det britiskbaserede firma blev afsløret i at have samlet personoplysninger om millioner af Facebook-brugere siden 2014.
Informationerne anvendte firmaet blandt andet til at sælge konsulentydelser til politikere.
Facebook fik kendskab til dette i 2015, men valgte først at offentliggøre det i 2018.
/ritzau/ReutersFacebookTwitterKopier linkEmner:Facebook|Cambridge Analytica|Erhverv|Virksomhedsøkonomi




https://www.dr.dk/sporten/cykling/tourdefrance/video-husker-du-da-riis-hentede-rolf-med-300-meter-til-stregen-i-dagens

Tour de FranceVIDEO Husker du da Riis hentede Rolf med 300 meter til stregen i dagens målby?
Rolf Sørensen havde kæmpet hele dagen i udbrud, da Bjarne Riis’ Telekom-mandskab hentede ham i 1996 i byen Gap.
Af Johan Haarløv24.
juli 2019 kl.
15.
16Bemærk: artiklen er mere end 30 dage gammelLæs opMed bare 300 meter til mål susede feltet forbi Rolf Sørensen.
Den danske Rabobank-rytter havde været i udbrud det meste af dagen i 1996 på etapen til byen Gap, som også er målby på dagens etape i Tour de France.
Bødlen, der neutraliserede Rolfs drømme om en meriterende etapesejr i verdens hårdeste etapeløb, var Bjarne Riis’ hold, tyske Telekom.
Dagen før etapen til Gap havde Bjarne Riis kørt sig i den gule trøje på stigningen til Sestriere.
Muligvis ansporet af rivalen Riis’ dominans i Tour de France kastede Sørensen sig ud i et eventyrligt udbrud.
Først lykkedes det Rolf Sørensen at få samlet en mindre gruppe, der længe holdt stangen til feltet, inden han med omkring 30 kilometer til mål angreb endnu engang og tordnede alene mod mål.
Læs også:Nyt mirakelmiddel i Touren?
Den gule trøje bekræfter brug af trylledrikRolf Sørensen var først over stigningen ’La Sentinelle’, der dengang som i dag lå ti kilometer fra målstregen i Gap.
Men bag Rolf Sørensen var Bjarne Riis’ hold Telekom gået i front og jagtede den danske Rabobank-rytter for sprinteren Erik Zabel, der øjnede den grønne trøje og endnu en etapesejr i Tour de France.
Og kort før mål lykkedes Telekoms ærinde.
Rolf Sørensen blev hentet, Erik Zabel vandt etapen og kørte sig i den grønne trøje.
Specielt i de danske medier blev etapen set som et nyt kapitel i rivaliseringen mellem Bjarne Riis og Rolf Sørensen, der to år forinden var sprunget ud i fuld flor ved VM på Sicilien.
Her mente Bjarne Riis, at Rolf Sørensen med vilje havde forpurret hans chancer for at vinde, da han kastede sig ud i et udbrud for selv at vinde i stedet for at hjælpe Riis.
Sørensen endte som 6’er, og Riis som 9’er.
Bjarne Riis og Rolf Sørensen sammen med det danske hold forud for OL i Atlanta i 1996.
 Riis og Rolf var ofte værelseskammerater på landsholdet.
Her træner de på OL-ruten i 1996, hvor Rolf Sørensen vandt sølv.
 Rolf Sørensen er nærmest i tårer to dage efter etapen til Gap.
Her får han nemlig revanche og vinder etapen til Superbesse-Sancy.
1 / 3Bjarne Riis og Rolf Sørensen sammen med det danske hold forud for OL i Atlanta i 1996.
1 / 3Riis og Rolf var ofte værelseskammerater på landsholdet.
Her træner de på OL-ruten i 1996, hvor Rolf Sørensen vandt sølv.
2 / 3Rolf Sørensen er nærmest i tårer to dage efter etapen til Gap.
Her får han nemlig revanche og vinder etapen til Superbesse-Sancy.
3 / 3Intet ondt blod i GapKnap havde Bjarne Riis stillet sin cykel, før han stormede op til Jørn Mader i TV 2’s kommentatorboks for at rase ud:- Rolf kørte som et dumt svin.
Han svigtede alle aftaler, lød det fra Riis.
Sidenhen blussede rivaliseringen mellem de to ryttere op flere gange, men præcis på etapen til Gap afviste Bjarne Riis dog, at han skulle have kørt på ondt blod.
Der lå intet personligt i jagten af Rolf Sørensen.
Læs også:Er årets Tour-felt dopingfrit?
Holm siger ja, Kyllingen siger nej- Jeg kan ikke sige til mine holdkammerater, at vi ikke skal køre, fordi det er Rolf, der sidder foran.
Vi kører ikke på hold sammen, så sådan er betingelserne, sagde Bjarne Riis og mødte forståelse fra Rolf Sørensen:- Det er surt, fordi jeg var så tæt, men ikke fik noget ud af det.
Telekom kørte for Zabel, så det var der ikke noget at sige til, sådan skal de køre, uanset om de har Riis med eller ej, sagde Sørensen efter løbet.
To dage senere fik Rolf Sørensen revanche, da han vandt etapen til Puy.
I videoen over artiklen kan du se referatet fra etapen, hvor Rolf Sørensen blev hentet af Bjarne Riis' Telekom-mandskab.
FacebookTwitterKopier linkEmner:Frankrig|Cykelsport|TV 2 (tv-kanal)|Italien|Bjarne Riis (cykelrytter)




https://www.dr.dk/nyheder/udland/bildsoee-om-boris-johnsons-tale-et-saerligt-budskab-han-er-manden-der-leverer-brexit

BrexitSe temaUdlandBildsøe om Boris Johnsons tale: Ét særligt budskab - han er manden, der leverer BrexitDen nyudnævnte premierminister blev udsat for buh-råb fra utilfredse demonstranter.
Den nyudnævnte premierminister blev budt velkommen med klapsalver af staben, der arbejder i Downing Street 10.
Af Rasmus Christiansen24.
juli 2019 kl.
20.
57Bemærk: artiklen er mere end 30 dage gammelLæs opDet var en Boris Johnson, der i sin første tale foran pressen ved Downing Street havde ét gennemtrængende budskab:Han er den mand, der skal lede landet sikkert gennem Brexit - både med og uden en aftale.
- Boris Johnson understregede, at landet har en stor fremtid foran sig, og der var flere indenrigspolitiske emner, som løftet om mere politi i gaderne, siger DR's korrespondent i London, Kim Bildsøe Lassen.
- Men grundlæggende handlede det særligt om budskabet: ”Nu har vi ventet tre år på Brexit.
Det var svært for mine forgængere, men med min positive energi og mine visioner for Brexit, er jeg manden, der leverer det”.
Boris Johnsons løfterIgennem sin første tale kom Boris Johnson med flere løfter.
Blandt andet:At Storbritannien forlader EU inden den 31.
oktober.
At der bliver forhandlet en "ny og bedre" aftale med EU.
At der kommer 20.
000 nye politibetjente.
At der kommer "20 nye opgraderinger af hospitalerne".
At samle hele landet.
At levere "højere lønninger og højere produktivitet".
At tackle klimaforandringerne og skabe grønne jobs.
At fremme Storbritanniens biotekniske og rumvidenskabelige sektorer.
At ændre skattereglerne for at forøge investeringer.
At gøre mere for at fremme dyrevelfærd.
At sikre, at EU-borgere har retten til at blive i Storbritannien efter Brexit.
Kilde:BBCBliver vanskeligt at forene landetBoris Johnsons første dag var dog ikke uden besvær.
Efter sin audiens hos dronning Elizabeth II blokerede flere demonstranter vejen til det næste stop på den nyvalgte premierministers rute, Downing Street 10.
De blev hurtigt gennet væk fra vejen, men også under selve talen markerede flere anti-Brexit demonstranter deres tydelige utilfredshed med buh-råb.
Boris Johnson var en af hovedaktørerne bag "Leave"-kampagnen i 2016 og er varm fortaler for Brexit.
- Han sagde, at han ville forene landet.
Men i starten var det lidt svært at høre ham på grund af de mange demonstranter nogle hundrede meter væk, der kom med tilråb imod ham.
Det var ret symptomatisk for, hvor vanskelig en opgave det bliver for ham, fortæller Kim Bildsøe Lassen.
Ifølge korrespondenten kommer vi til at se en noget anderledes premierminister, end vi er vant.
En politiker, der laver sjov og som har en utraditionel tilgang til tingene.
- Men først og fremmest vil vi få en mand at se, der fuldkommen tror på Brexit og som tror på mulighederne, siger Kim Bildsøe Lassen.
Stor udskiftning af ministre i gangBoris Johnson er i disse timer i gang med at danne en ny regering.
En regering, der bestemt ikke kommer til at ligne forgængeren Theresa Mays, selvom de er fra samme parti.
Læs også:Bildsøe om kommende britisk regering: Den bliver Johnson-troDet engelske medie BBC skriver, at over halvdelen af de ministre, der var under den forrige regering, deriblandt udenrigsministeren Jeremy Hunt, ikke bliver en del af Johnsons regering.
Enten fordi de selv har meldt deres afgang i løbet af de sidste par dage, eller fordi de er blevet fyret af Boris Johnson her til aften.
Flere journalister kalder på Twitter udskiftningen for "et blodbad".
- Er om lidt på Channel Five News for at snakke om blodbadet i kabinettet og hvad pokker der sker om lidt, skriver Ian Dunt, redaktør på det engelske, politiske medie 'Politics.
co.
uk'.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|Twitter|EU-forhold




https://www.dr.dk/nyheder/udland/saadan-forloeb-theresa-mays-sidste-dag-som-premierminister

BrexitSe temaUdlandSådan forløb Theresa Mays sidste dag som premierministerTheresa May kom både med stikpiller og ros på sin sidste arbejdsdag som Storbritanniens premierminister.
Theresa May sagde farvel til pressen foran hendes nu forhenværende hjem, Downing Street 10, sammen med sin mand Philip.
Af Rasmus Christiansen24.
juli 2019 kl.
17.
34Bemærk: artiklen er mere end 30 dage gammelLæs opEns sidste arbejdsdag kan godt være begivenhedsrig.
Det kan den nu forhenværende premierminister for Storbritannien, Theresa May, nikke ja til.
For der var både plads til en sidste spørgetime i det engelske parlament og smil og vink foran Downing Street 10.
Hun bliver afløst af sin partifælle Boris Johnson, der tirsdag blev valgt som ny formand for det konservative parti efter kampvalg mod partifællen Jeremy Hunt.
Hendes politiske karriere er dog ikke slut - hun fortsætter som medlem af parlamentet for det konservative parti.
Ønsker held og lykke til Boris JohnsonEfter at have sagt farvel til staben på Downing Street, kom hun med et par sidste ord til pressen:- Jeg ønsker Boris Johnson og hans regering alt det bedste for fremtiden.
Deres succes er vores lands succes, sagde hun og tilføjede:- At være landets premierminister har været den største ære.
Jeg ser frem til at blive ved med at tjene landet som medlem af parlamentet.
Herefter takkede hun både sin regering, kollegaer og det britiske folk for deres tillid.
- Og endelig min mand Philip, som har været min største støtte og min bedste ven.
Derpå gik turen til Buckingham Palace, hvor hun officielt meldte sin afgang hos dronning Elizabeth II cirka klokken 16.
15.
Stak til CorbynHun startede dog dagen med en sidste omgang spørgsmål fra resten af parlamentet.
Her var et af de helt store emner hendes afløser, Boris Johnson.
Og flere gange blev hun spurgt, hvorvidt hun havde tillid til, at han kunne klare jobbet som premierminister.
- Jeg er glad for at overgive magten til én, der agter at arbejde for en lys fremtid for hele landet.
Og jeg vil give min fulde støtte til ham som medlem af parlamentet, understregede hun flere gange.
En af de personer som hun har haft flest diskussioner med, er lederen af oppositionspartiet Labour, Jeremy Corbyn.
Og bølgerne gik som sædvanligvis højt mellem de to.
Jeremy Corbyn, formand for partiet Labour, har igennem tiden haft mange diskussioner med Theresa May.
Han startede med at hylde hendes indsats og sagde med et skævt smil, at han håbede, hun ville hjælpe ham med at arbejde imod hendes efterfølgers politik.
Herefter opremsede han Theresa Mays forfejlede forsøg på en Brexit-aftale og spurgte, hvorvidt hun havde tillid til om Boris Johnson ville få succes med Brexit, når hun ikke havde.
Her svarede May:- Jeg minder om, at den ærefulde herre har nedstemt alt, hvad der er blevet udarbejdet i den forbindelse.
Hans eneste interesse har været sit eget parti – og ærligt talt, han burde skamme sig!
Til sidst kom hun med en stikpille til Corbyn:- Mit sidste ord i vores udveksling skal være: Jeg indså det selv, da min tid som partileder var forbi.
Måske er det på tide, at han gør det samme?
Her kan du se et udluk af Theresa Mays sidste spørgetime som premierminister.
Har svaret på over 4500 spørgsmålDer var også rosende ord til May.
Flere parlamentsmedlemmer takkede hende for hendes hårde arbejde og for at have tjent Storbritanniens interesser.
I hendes afsluttende bemærkning fortalte hun, hvordan en ven havde forklaret hende, at hun i løbet af tre år har svaret på over 4500 spørgsmål i parlamentet.
- Det er mere, end jeg havde forventet.
Jeg ser frem til at være blandt dem, der stiller spørgsmålene, sagde hun med et smil.
Endelig takkede hun parlamentet og alle medlemmerne, som hun kaldte for "rygraden i demokratiet – uanset standpunkt og parti".
Herefter forlod hun parlamentet til stående applaus fra hendes partifæller.
Stående applaus fra partimedlemmerne - og enkelte fra oppositionen - da Mays spørgetime var slut.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|London|The Labour Party




https://www.dr.dk/nyheder/penge/toerstig-i-sommervarmen-her-finder-du-gratis-drikkevand-i-tre-store-byer

PengeTørstig i sommervarmen?
Her finder du gratis drikkevand i tre store byerEn komplet kortlægning af offentlige vandhaner skal skære ned på købt vand.
Europa ruster sig til rekordhøje temperaturer i denne uge.
Det kræver masser af drikkevand.
Her er det en mand i Belgiens hovedstad, Bruxelles, der får slukket tørsten.
Af Alexander Hecklen24.
juli 2019 kl.
15.
00Bemærk: artiklen er mere end 30 dage gammelLæs opEuropa tørster lige nu.
En ultravarm hedebølge er på vej ind over kontinentet.
Også herhjemme byder vejret de næste dage på temperaturer i den høje ende.
Det kræver vand.
Og når tungen for eksempel bliver tør som sandpapir på en shoppetur i en af landets større byer, så tænker du måske umiddelbart: Hvor er den nærmeste butik, som sælger flaskevand?
Men en offentlig vandpost, hvor du kan drikke vand eller fylde den tømte vandflaske, kan også være et gratis alternativ til at få slukket tørsten, når asfalten i gaderne er tæt på smeltepunktet.
Både i Odense, Aarhus og København er en række gratis vandposter i byerne nemlig allerede kortlagte.
TØRSTIG I KØBENHAVN?
Her kan du se de omtrentlige placeringer af offentlige vandposter, som forsyningsselskabet Hofor og Københavns Kommune har valgt at kortlægge:Men hvad så med resten af landet?
Det nedslående svar er, at der endnu ikke findes et overblik over vandposter for hele landet.
Et samlet overblik kan dog i fremtiden blive til virkelighed.
I februar i år blev der nemlig lavet en politisk aftale om blandt andet at udvikle en app, der skal kunne guide dig til gratis vand i hele landet.
TØRSTIG I ODENSE?
Her kan du se de omtrentlige placeringer af offentlige vandposter, som forsyningsselskabet VandCenter Syd har valgt at kortlægge:Her blev alle Folketingets partier enige om en ny plastikhandlingsplan, som skal forsøge at mindske forbruget af de plastiktyper, der ofte ender som affald i naturen.
Skal skære ned på købt vandFor at skære ned for køb af plastikflasker og op for genbrug af flaskerne skal der laves et nationalt plastikcenter, som blandt andet skal kortlægge de mange mulige kilder til gratis drikkevand i hele landet.
- Det nationale plastikcenter går i dialog med vandselskaberne om muligheder for at oplyse om vandfontæner i det offentlige rum med henblik på at reducere forbruget af kildevand på flaske, står der i den politiske aftale.
På den måde skal kortlægningen altså på sigt være med til at skære ned i vores hang til det købte vand, så plastflasker i stedet genbruges til at tanke gratis vand.
Planen er, at der ud over appen også skal udvikles en hjemmeside, så du i fremtiden kan finde vandhuller til at stille tørsten helt fra Gedser til Skagen.
TØRSTIG I AARHUS?
Her kan du se de omtrentlige placeringer af offentlige vandposter, som forsyningsselskabet Aarhus Vand har valgt at kortlægge:FacebookTwitterKopier linkEmner:København|Aarhus|Energi- og forsyningsselskaber|Vejret|HOFOR A/S




https://www.dr.dk/nyheder/udland/boris-johnson-officielt-storbritanniens-nye-premierminister

BrexitSe temaUdlandBoris Johnson officielt Storbritanniens nye premierministerBoris Johnson overtager embedet efter sin partifælle Theresa May.
Boris Johnson foran sit nye hjem, Downing Street 10.
Af Rasmus Christiansen24.
juli 2019 kl.
16.
42 | opdateret 24.
juli 2019 kl.
17.
39Bemærk: artiklen er mere end 30 dage gammelLæs opNu er det officielt: Boris Johnson er Storbritanniens nye premierminister.
Klokken cirka 16.
30 dansk tid kom han ud fra Buckingham Palace efter at have været i audiens hos Dronning Elizabeth den 2.
Og for kort tid siden holdt han sin første tale som premierminister foran Downing Street 10.
- Jeg har accepteret dronningens anmodning og jobbet som premierminister.
Og jeg vil udtrykke min største respekt for min forgænger, sagde han.
Her ses den nyudnævnte premierminister Boris Johnson hilse på dronning Elizabeth II i Buckingham Palace.
- Undervurder ikke dette land!
Her kom den nyudnævnte premierminister naturligvis ind på Brexit og sagde, at han ikke ville træde ud af EU uden en aftale for enhver pris.
- Jeg er sikker på, at vi nok skal klare den, når vi udtræder den 31.
oktober.
Og jeg lover, at vi vil få en ny og bedre aftale, et endnu bedre samarbejde med vores europæiske allierede, sagde han og tilføjede:- Brexit var en beslutning, som folket tog.
Vi skal respektere den beslutning.
På vej til Downing Street forsøgte demonstranter at blokere vejen for bilen med Boris Johnson.
Og imens han talte kunne man høre anti-Brexit demonstranter i baggrunden komme med tilråb.
Dem henvendte han sig også til i løbet af talen.
- Og til alle kritikere og dem, der forudser katastrofen: Undervurder ikke dette land og dets beslutsomhed!
Mere politi og flere penge til sundhedsvæsenetUdover Brexit kom Boris Johnson ind på de ting, som han agter at gøre for Storbritannien.
Her lovede han blandt andet mere politi i gaderne, flere penge til sundhedsvæsenet og bedre infrastruktur.
- Mit job er at tjene jer - folket.
I er min chef.
Så derfor er det mit job at gøre jeres gader sikrere.
Tiden er inde til handling, stærkt lederskab og at forandre landet til det bedre.
Efter talen gik Boris Johnson ind til Downing Street 10, hvor han nu skal i gang med at udpege sin regering.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU-forhold|EU




https://www.dr.dk/sporten/svoemning/dansk-svoemmer-slutter-sidst-i-vm-semifinale-jeg-var-maaske-lidt-nervoes

SvømningDansk svømmer slutter sidst i VM-semifinale: 'Jeg var måske lidt for nervøs'Julie Kepp Jensen var langsomst i VM-semifinalen i 50 meter rygsvømning på langbane.
Julie Kepp Jensen, i midten, under semifinalen i 50 meter.
(Foto: Patrick B.
Kraemer © Scanpix)24.
juli 2019 kl.
14.
53Bemærk: artiklen er mere end 30 dage gammelLæs opDen danske rygsvømmer Julie Kepp Jensen var ikke hurtig nok til at svømme sig i VM-finalen i 50 meter rygsvømning på langbane.
I semifinalen blev danskeren noteret for den langsomste tid af de 16 semifinalister.
Den 19-årige dansker skulle være blandt de otte hurtigste for at svømme sig i finalen.
- Jeg var måske lidt for nervøs.
Min start var lidt dårligere end i morges (i indledende heat, red.
), og mit indslag var helt væk.
Jeg har aldrig prøvet en VM-semifinale før, så jeg skal også bare huske at nyde det.
- Det er bare ærgerligt, at detaljerne ikke sad lige her, siger Julie Kepp Jensen til TV2 Sport.
Læs også:Dansk Svømmeunion om opgivende VM-svømmer: 'Viktor Bromer svømmer videre'Danskeren på bane 3 var ellers godt med i den første halvdel af løbet, før konkurrenterne i semifinaleheatet begyndte at trække fra.
Natten til onsdag blev hun som den anden dansker ved svømme-VM klar til semifinalen, da hun satte den femtebedste tid på tværs af de indledende heats, men hun kunne altså ikke gentage den præstation i semifinalen.
Brystsvømmeren Tobias Bjerg blev den første dansker til at kvalificere sig til en VM-semifinale.
Det gjorde han tirsdag, men efterfølgende missede han finalepladsen på yderste marginal, da han tabte i omsvømning.
/ritzau/FacebookTwitterKopier linkEmner:Svømmesport|TV 2 (tv-kanal)|TV 2 Sport




https://www.dr.dk/nyheder/udland/her-er-hvad-mueller-rapporten-kan-betyde-trump

UdlandHer er, hvad Mueller-rapporten kan betyde for TrumpPræsidentens handlinger kan tolkes som et forsøg på at hindre efterforskningenAf Benjamin Schildknecht Kodboel24.
juli 2019 kl.
14.
37Bemærk: artiklen er mere end 30 dage gammelLæs opI dag vidner den særligt udpegede efterforsker Robert Mueller for Kongressen i USA om den omtalte Rusland-undersøgelse, han stod i spidsen for.
En undersøgelse, der blandt andet skulle kaste lys over Ruslands indblanding i 2016's præsidentvalg, russernes kontakt med Trumps kampagnefolk og Trumps forsøg på at forhindre efterforskningen.
Men hvad kom rapporten egentlig frem til?
Det har jeg kigget nærmere på.
FacebookTwitterKopier linkEmner:Rusland|USA




https://www.dr.dk/nyheder/indland/efter-nedbrud-i-hele-landet-mobilepay-er-oppe-koere-igen

IndlandEfter nedbrud i hele landet: MobilePay er oppe at køre igenTjenesten var nede i kort tid her til eftermiddag.
Brugere af tjenesten får lige nu en besked om, at der er teknisk problemer, når de forsøger at logge på.
Af Emil Søndergård Ingvorsen24.
juli 2019 kl.
14.
28 | opdateret 24.
juli 2019 kl.
14.
47Bemærk: artiklen er mere end 30 dage gammelLæs opTjenesten MobilePay var i kort tid nede i hele landet her til eftermiddag.
14.
40 er tjenesten dog oppe at køre igen, bekræfter tjenesten over for DR Nyheder.
I forbindelse med nedbruddet talte DR Nyheder med presseansvarlig for MobilePay, Peter Kjærgaard.
- Det har højeste prioritet, og alle vores teknikere arbejder på sagen, sagde den presseansvarlige.
FacebookTwitterKopier linkEmner:MobilePay




https://www.dr.dk/nyheder/regionale/nordjylland/fodboldturnering-med-20000-unge-oeger-sikkerheden-efter-voldtaegter

NordjyllandFodboldturnering med 20.
000 unge øger sikkerheden efter voldtægterMere politi og flere vagter skal holde øje med deltagerne i Dana Cup.
Drenge og piger fra store dele af verden deltager i Dana Cup.
Omkring 1.
100 hold spiller flere end 2.
500 kampe.
Af Christine Nørgaard og Magnus Munk Kristiansen24.
juli 2019 kl.
14.
27Bemærk: artiklen er mere end 30 dage gammelLæs opDet skulle udelukkende være fest, farver og en masse fodbold.
Men to voldtægtsanmeldelser sendte sidste år tunge skyer over Danmarks største sportsevent, Dana Cup i Hjørring.
Derfor har ungdomsfoldboldturneringen i år ekstra fokus på sikkerhed og respekt.
Samtidig øger politiet sin tilstedeværelse.
Flere politibetjente og vagterDet betyder blandt andet, at der kommer til at være flere vagter på pladsen og i området om aftenen og i de tidlige nattetimer.
- I første omgang skal de holde opsyn og håndhæve vores restriktioner om ingen alkohol på pladsen, siger sikkerhedskoordinator Jens Jørgen Møller Nielsen fra Dana Cup.
Samtidig har Nordjyllands Politi valgt at styrke sin indsats med både civile og uniformerede betjente på udvalgte tidspunkter.
Det er for mange en naturlig ting, men nogle gange skal vi gøre opmærksom på, at man skal behandle hinanden ordentligt og tage et nej for et nej.
Jens Jørgen Møller Nielsen, sikkerhedskoordinatorRådes til at gå flere sammenDana Cups sikkerhedskoordinator forventer, at en øget synlighed vil skabe større tryghed blandt de 20.
000 deltagere, der er mellem 12 og 19 år gamle.
- Og så skal man jo generelt huske at bruge sin sunde fornuft og lade være med at gå alene i de mørke timer, siger sikkerhedskoordinatoren.
Han kalder sidste års hændelser for dybt tragiske og understreger på det kraftigste, at ofrene selvfølgelig er uden nogen som helst form for skyld.
- Men det er jo ikke sådan, at det er et lukket område, hvor der kun er børn.
Når de går herfra, kan det være, at de skal gå fem kilometer for at komme hen på deres skole, hvor de skal sove, siger Jens Jørgen Møller Nielsen.
Et samfundsproblemSelvom en fodboldturnering på Fanø så sent som i denne uge også har haft to anmeldelser om henholdsvis fuldbyrdet voldtægt og forsøg på voldtægt, så mener Jens Jørgen Møller Nielsen, at man skal passe på med at gøre det til et fodboldturneringsproblem.
- Det er jo nok mere et samfundsproblem, så derfor har vi blandt andet også startet en respektkampagne, siger han.
Udover opslag på sociale medier har alle deltagende klubber modtaget materiale om fairplay og om at opføre sig ordentligt over for hinanden.
- Det er for mange en naturlig ting, men nogle gange skal vi gøre opmærksom på, at man skal behandle hinanden ordentligt og tage et nej for et nej, lyder det fra sikkerhedskoordinatoren.
- Vi kan jo ikke garantere, at de vil efterleve det, men vi håber på, at vi med gensidig hjælp kan minimere risikoen (for voldtægter, red.
), siger han.
Alle deltagende klubber har på forhånd fået tilsendt materiale om fairplay og respekt for hinanden.
17-årig dreng dømt for voldtægtDet var en 17-årig og en 14-årig pige, der sidste år anmeldte de to voldtægter.
Den 17-årige pige havde været til et arrangement i forbindelse med sportsturneringen, da en jævnaldrende dreng kort efter midnat trak hende ind i et buskads og gennemførte voldtægten.
Den 14-årige blev ifølge politiet voldtaget i et telt på sportspladsen, efter hun også havde deltaget i en fest.
Det er klart, at med så ganske stort et arrangement har vi en løbende dialog med Dana Cup og Hjørring Kommune om, hvordan vi bedst kan skabe tryghed for de mange børn, frivillige, forældre og trænere, der er med.
Kenneth Ginnerup, leder af lokalpolitiet i HjørringIngen af pigerne kendte deres overfaldsmænd.
En 17-årig rumænsk dreng er senere idømt to år og ni måneders fængsel samt udvisning og indrejseforbud for bestandigt for voldtægten af den 17-årig pige.
Voldtægten af den 14-årige pige er ikke opklaret.
Løbende dialog om sikkerhedHos Nordjyllands Politi har man ifølge leder af lokalpolitiet i Hjørring, Kenneth Ginnerup, styrket sin indsats ud fra de omstændigheder og tidspunkter, der var for overfaldene sidste år.
- Det er klart, at med så ganske stort et arrangement har vi en løbende dialog med Dana Cup og Hjørring Kommune om, hvordan vi bedst kan skabe tryghed for de mange børn, frivillige, forældre og trænere, der er med, siger politilederen.
Ungdomsfodboldturneringen Dana Cup er verdens tredjestørste og den mest internationale med omkring 90 procent udlændinge blandt de 1.
100 deltagende hold.
Turneringen startede i mandags og slutter på lørdag.
Læs også:Ofre træder ud af mørket: Flere sager om seksualforbrydelserFacebookTwitterKopier linkEmner:Hjørring|Fodbold|Voldtægt|Nordjyllands Politi|Hjørring Kommune




https://www.dr.dk/sporten/oevrig/flere-em-medaljer-til-dansk-rope-skipping

Øvrig sportFlere EM-medaljer til dansk rope skippingSyv danske medaljer blev resultatet af EM i rope skipping i Østrig.
Det danske landshold i rope skipping fik hele syv medaljer med hjem fra Østrig.
Billedet er fra en tidligere turnering.
Af Michael Sten Jensen24.
juli 2019 kl.
12.
33Bemærk: artiklen er mere end 30 dage gammelLæs opDet danske landshold i rope skipping er vendt hjem fra EM med rygsækken fyldt af medaljer.
Over den seneste uge har holdet hoppet derudad i Østrig i jagten på metal, og det har i høj grad givet pote.
Danske medaljer ved EMBronze Overall (Mathilde Larsen, Marie Magersholt, Emilie Lykke, Anna Sørensen og Louise Francis – Lillerød GF)Sølv i single rope pair freestyle (Kirstine Arknæs, Julie Andersen, Mathilde Emmersen, My Flyvholm og Julie Pedersen – Gug)Sølv i single rope team freestyle (Mathilde Larsen, Marie Magersholt, Emilie Lykke, Anna Sørensen og Louise Francis – Lillerød)Sølv double dutch speed (Mathilde Larsen, Marie Magersholt, Emilie Lykke, Anna Sørensen og Louise Francis – Lillerød)Sølv og guld double dutch single freestyle (guld: Helena Jensen, Anna Enggaard og Fie Lindschouw – Gug, sølv: (Mathilde Larsen, Marie Magersholt, Emilie Lykke, Anna Sørensen og Louise Francis – Lillerød)Sølv double dutch pair freestyle (Christine Jensen, Eva Skalshøj, Cathrine Hansen, Simone Rafn og Jannicke Christensen – Gug)Hele syv medaljer, heraf en af guld, blev det til, men især bronzemedaljen i overall for hold vækker stor begejstring hos holdet bag de danske udøvere.
- I et enormt stærkt felt af Europas bedste sjippere, formåede vi at kæmpe os igennem hele konkurrencen med et solidt og stabilt niveau.
Dette medførte, at vi nu kan kalde os det tredje bedste kvindelige hold i Europa.
- Vi er ubeskriveligt glade og stolte over vores præsentation, og det er uden tvivl en milepæl i vores rejse sammen, skriver holdet i en pressemeddelse.
Foruden medaljer blev der også slået to danske rekorder.
I kvinderækken blev der nemlig sat ny danmarksrekord i single rope speed relay (4*30 sekunder).
Den tidligere rekord på 355, som blev sat i 2006, blev blevet slået med ét hop af Pernille Mogensen, Thea Jonassen, Julie Andersen og Kirstine Arknæs.
FacebookTwitterKopier linkEmner:Østrig|Roning




https://www.dr.dk/nyheder/udland/tusindvis-doede-af-hedeboelger-i-holland-saa-lagde-de-en-plan

UdlandTusindvis døde af hedebølger i Holland: Så lagde de en planI 00'erne døde flere hundrede ældre i de hollandske hedebølger, men en varmeplan har reduceret antallet.
Når en hedebølge rammer Holland sætter flere statslige institutioner mekanismer i gang, som skal gøre borgerne ekstra opmærksomme.
Billedet er fra en hedebølge i Frankrig.
Af Daniel Myrup Pedersen24.
juli 2019 kl.
12.
51Bemærk: artiklen er mere end 30 dage gammelLæs opHollands meteorologiske institut har i dag malet landet orange, og det er kodesprog for den ekstreme varme, der vil blæse ind over hele landet i dag og de kommende døgn.
Derfor har de nu aktiveret deres nationale handleplan for hedebølge, der skal skabe opmærksomhed omkring alvoren ved de enormt høje temperaturer, som lige nu spås til at slå en national varmerekord fra 1944 på 38,6 grader.
Den nationale varmeplan blev sat i værk i 2012 efter inspiration fra Frankrig.
I årene forinden døde mange ældre og sårbare personer, når temperaturen kom over 27 grader i mindst fire dage i træk - altså en hedebølge ifølge hollandsk definition.
Faktisk er over 3.
000 personer døde som følge af varme siden 1995 i Holland, skriver de Volkskrant.
Den nationale handleplan•Rådene lyder: Drik rigeligt, hold dig kølig, hold din bolig afkølet og pas på hinanden, lyder det.
Men ekstra tips i planen lyder:•Sørg for, at du altid har en flaske vand med dig, især når du går ud eller kører i bilen.
•Udnyt den køligere morgen og aften til din shopping eller gåtur.
Tag et bad eller et brusebad.
Find køling under et træ eller i nærheden af vand, og sov ikke under et tæppe, der er for varmt.
•Sørg for ekstra frisk luft ved at åbne vinduer og/eller døre på tidspunkter, hvor det er køligere udenfor, såsom om aftenen om natten og om morgenen.
•Vær ekstra opmærksom på hinanden varmt vejr og giv en hjælpende håndKilde: Hollands nationale institut for folkesundhed (RIVM)I grove træk handler Hollands varmeplan om at kommunikere til befolkningen på en koordineret måde.
Hollands svar på Sundhedstyrelsen og DMI udarbejder sammen en skrivelse med gode råd, der advarer mod en kommende hedebølge.
Derefter bliver den sendt ud til organisationer, regioner og kommuner, som på egen hånd bringer budskabet videre til undergrupper såsom apoteker, hospitaler, praktiserende læger, hjemmepleje og lignende.
Luftbillede af stranden i Scheveningen, hvor de første strandgængere begynder at lægge sig.
 Holland kan i dag overgå sin varmerekord fra 1944, da prognosen spår temperaturer op mod 39 grader.
 Det har sendt nogle maskiner på vejende for at sprede en salt, som skal forhindre at asfalten får skader af den kraftige varme.
1 / 3Luftbillede af stranden i Scheveningen, hvor de første strandgængere begynder at lægge sig.
1 / 3Holland kan i dag overgå sin varmerekord fra 1944, da prognosen spår temperaturer op mod 39 grader.
2 / 3Det har sendt nogle maskiner på vejende for at sprede en salt, som skal forhindre at asfalten får skader af den kraftige varme.
3 / 3Sammen med mediernes dækning af vejret er det alt sammen med til at skabe den opmærksomhed på varmen, som ifølge de Volkskrants beregninger forhindrer dødsfald relateret til hedebølger.
Handleplan gør at færre dørDødstallet i de dage, hvor der tidligere har været hedebølge i Holland, viser sig at være faldet markant i årene efter, at den nationale handleplan blev formuleret.
I 00'ernes hedebølger døde der 50-70 mennesker per 100.
000 personer i modsætning til efter handleplanens indførsel, hvor tallet faldt helt ned til 11 personer, som var antallet af omkomne i sidste års hedebølge.
- Det er svært at give ét tiltag al æren for faldet, siger Werner Hagens fra RIVM.
- Men bevidstheden bliver større, og det bemærker vi.
Lige fra at distribuere vand på stadioner til skemaer, der viser, hvornår man skal drikke.
Offentligheden er blevet mere opmærksom på, at varmt vejr ikke bare er lig med tid på terrassen, men at sårbare mennesker også kan dø af den, siger han til de Volkskrant.
Sundhedsstyrelsen oplyser, at Danmark ikke har en lignende beredskabsplan for hedebølge i Danmark, men Sundhedsstyrelsen og Beredskabsstyrelsen er ikke afvisende overfor idéen.
Indtil nu har Sundhedsstyrelsen ikke fundet en national handleplan nødvendig.
FacebookTwitterKopier linkEmner:Holland|Vejret|Sundhedsstyrelsen|Danmarks Meteorologiske Institut|Frankrig




https://www.dr.dk/nyheder/vejret/hedeboelge-i-europa-har-indtil-videre-givet-tre-nye-nationale-varmerekorder

VejretHedebølge i Europa har indtil videre givet tre nye nationale varmerekorderFå overblikket over de hidtidige varmerekorder i Europa lige her.
Der er netop slået varmerekorder i Belgien og Holland.
Og der er chancer for, at der også bliver slået rekord i Luxembourg i morgen.
Af Diana Bengtsen24.
juli 2019 kl.
16.
10 | opdateret 25.
juli 2019 kl.
13.
00Bemærk: artiklen er mere end 30 dage gammelLæs opI mange europæiske lande er det lige nu rigtig hedt.
Og i går blev der slået nationale varmerekorder i både Holland, Belgien og Tyskland med henholdsvis 39,3 i den hollandske by Eindhoven, 39,9 grader i den belgiske by Kleine Brogel og 40,5 grader i den tyske by Geilenkirchen, nær den hollandske grænse.
Det skriver henholdsvis det hollandske public service-medie NOS og det belgiske public service-medie VRT og det tyske public service-medie ZDF.
Læs også:Hedebølge rammer ikke hele landetDet meget varme vejr skyldes, at der lige nu blæser ekstrem varm luft op fra syd.
Det er den luft, som i dag har været medvirkende til at slå rekorder.
Se de nationale varmerekorder i alle 28 EU-lande her.
Artiklen fortsætter under grafikken.
Det er årets anden rekordslående hedebølgeForuden Belgien og Holland er det lige nu også meget varmt i den centrale del af Frankrig, hvor temperaturen ligger på mellem 40 og 42 grader.
Her skal temperaturen dog stadig et godt stykke op ad, før der bliver slået rekorder.
Det er nemlig ikke første gang i år, at store dele af Europa bliver ramt af ekstremt varmt vejr.
Og ved det den seneste hedebølge, som var i slutningen af juni, blev der slået national varmerekord i Frankrig.
Her nåede temperaturen op på ikke mindre end 46,0 grader den 28.
juni.
Det er tæt på to grader over den tidligere franske varmerekord fra 12.
august 2003 på 44,1 grader.
Den meget høje varme fortsætter dog ikke for evigt, lyder det fra DR's vejrvært Christian Cherry:- De høje temperaturer vil begynde at falde i Sydvesteuropa allerede på fredag, mens varmen vil fortsætte med at være høj i det nordvestlige Europa frem til lørdag, siger han.
Aritklen er opdateret med den tyske varmerekord.
FacebookTwitterKopier linkEmner:Holland|Vejret|Belgien|EU|EU-forhold




https://www.dr.dk/nyheder/kultur/film/netflix-taber-160-milliarder-kroner-i-vaerdi-og-faar-sagsanlaeg-paa-nakken

Film og serierNetflix taber 160 milliarder kroner i værdi og får sagsanlæg på nakkenStreamingtjenesten skal for alt i verden undgå at tabe flere brugere, mener ekspert.
Der er ikke meget at smile over i Netflix-land.
Streamingtjenesten har taget imod økonomiske tæsk i forbindelse med et skuffende regnskab.
(© Netflix)Af Christian Mejdahl24.
juli 2019 kl.
14.
00Bemærk: artiklen er mere end 30 dage gammelLæs opDen amerikanske streaming-gigant Netflix lider et sviende nederlag på aktiemarkedet efter at have leveret et skuffende regnskab for andet kvartal af 2019.
På få dage har streamingtjenesten tabt 160 milliarder kroner i værdi, fordi investorerne er begyndt at sælge ud af den ellers populære Netflix-aktie.
Netflix' nye regnskab viser nemlig, at der ikke kommer nok nye kunder i butikken.
Antallet af nye abonnenter i andet kvartal af året ligger på 2,7 millioner.
Netflix havde selv et mål på fem millioner nye kunder.
Siden Netflix begyndte at kaste sig ud i egenproduceret indhold, har de stået bag populære serier som blandt andre 'House of Cards', 'Stranger Things' og 'The Crown'.
Men digital medieanalytiker Claus Bülow Christensen mener, at forklaringen på den undervældende brugerudvikling skal findes i, at Netflix har nået et mætningspunkt.
- De begrunder selv tallene med, at de ikke har haft nok interessante titler, der kunne lokke nye brugere til.
Men det handler nok også om, at Netflix ser en mætning.
I hvert fald her og nu.
Der er ganske enkelt bare færre interesserede, end da Netflix oprindeligt blev lanceret som streamingtjeneste, siger han.
Aktionærer lægger sag an mod NetflixMen de skuffende tal har ikke kun betydet, at Netflix' investorer sælger ud af aktierne.
Det har også fået flere aktionærer til at lægge sag an mod streaming-giganten, som de beskylder for at have vildledt aktionærerne med misvisende forventninger til stigende brugertal.
Men selvom det har været en kedelig uge for Netflix, så minder Claus Bülow Christensen om, at streamingtjenesten generelt set kun vokser sig større og større.
- Overordnet er de veletablerede på markedet og står godt imod den konkurrence, de får.
De står meget stærkt, og man skal ikke glemme, at firmaet alene her i 2019 samlet er steget med 35 procent.
De har altid været gode til at forudse fremtiden og har tænkt sig godt om, siger han.
'The Crown' er en af de største Netflix-serier, og Claus Bülow Christensen mener, den skal være med til at skaffe nye kunder i butikken: - Netflix' serier skal levere nu.
Den næste sæson af 'The Crown' skal bare være god.
Der er massivt pres på, at deres kommende indhold skal være fantastisk, siger han.
Streaming-krig lurer i horisontenSelvom Netflix altså ikke er ved at gå nedenom og hjem, så skal de alligevel tage sig i agt for det forestående efterår, hvor der venter en regulær streaming-krig.
Det er i hvert fald vurderingen, hvis man spørger Claus Bülow Christensen.
Den største udfordring for Netflix bliver at holde på abonnenterne.
Hvis de begynder at vise tab, så vil de i den grad blive straffet for det.
Claus Bülow Christensen- Det er knald eller fald nu for Netflix.
De skal kunne forsætte med at vækste, selvom Disney lancerer deres streamingtjeneste Disney+ til efteråret.
Det er en streamingtjeneste, som både kan tilbyde Pixar, Star Wars, National Geographic, Marvel og Disney, og som derfor vil være meget attraktiv.
- Det kommer til at handle om hele tiden at tilføre nyt og interessant indhold.
Og der står Netflix allerede stærkt med etablerede, stærke brands.
Men der vil blive investeret endnu flere penge i de populæreste skuespillere og instruktører, siger Claus Bülow Christensen.
Han mener, at Netflix største udfordring ikke bare bliver at få nye kunder – men endnu vigtigere ikke at miste nuværende abonnenter.
- Den største udfordring for Netflix bliver at holde på abonnenterne.
Hvis de begynder at vise tab af dem, så vil de i den grad blive straffet for det.
FacebookTwitterKopier linkEmner:Netflix|Erhverv|Virksomhedsøkonomi|Pixar|National Geographic




https://www.dr.dk/nyheder/penge/boeing-taber-milliarder-grundet-flyveforbud

PengeBoeing taber milliarder grundet flyveforbudFlyproducenten Boeings fortsatte kvaler med flyet 737 MAX har udløst det største tab i et kvartal nogensinde.
Flytypen Boeing 737 MAX har fået producentens regnskab til at styrtdykke.
24.
juli 2019 kl.
13.
52Bemærk: artiklen er mere end 30 dage gammelLæs opOven på to fatale flystyrt fik flytypen Boeing 737 MAX tidligere i år flyveforbud i det meste af verden.
Det har ramt producenten, Boeing, hårdt finansielt i årets andet kvartal.
Omsætningen er styrtdykket og efter at have taget en omkostning på 4,9 milliarder dollar på grund af problemerne, har Boeing måttet notere sig sit største underskud nogensinde i et kvartal.
- Det er et definerende øjeblik for Boeing.
Vi er fortsat fokuseret på vores værdier - sikkerhed, kvalitet og integritet - mens vi arbejder for at få 737 MAX sikkert tilbage i luften, skriver administrerende direktør Dennis Muilenburg.
Læs også:Jordbundne fly koster Boeing over 32 milliarder kronerI andet kvartal - april, maj og juni - faldt omsætningen med 35 procent til 15,8 milliarder dollar.
Nettoresultatet faldt voldsomt til et tab på 2,9 milliarder dollar.
/ritzau/FacebookTwitterKopier linkEmner:Boeing|Flyindustri|Virksomhedsøkonomi




https://www.dr.dk/nyheder/udland/bildsoee-om-kommende-britisk-regering-den-bliver-johnson-tro

UdlandBildsøe om kommende britisk regering: Den bliver Johnson-troDen nye formand for Det Konservative Parti får travlt med at danne en ny regering.
Boris Johnson skal straks i gang med at sammensætte sin nye regering, efter han i dag har været hos dronningen og dermed er Storbritanniens nye premierminister.
Af Sarah Munk Jørgensen24.
juli 2019 kl.
12.
22Bemærk: artiklen er mere end 30 dage gammelLæs opBoris Johnson sagde det selv i sin tale i går - han skal have arbejdshandskerne på, når han i dag officielt bliver udnævnt som Storbritanniens premierminister.
I eftermiddag skal han forbi dronning Elizabeth på Buckingham Palace, og overtager dermed posten efter Theresa May.
Læs også:Trump ser ligheder med Boris Johnson: Han er en anderledes typeInden for de kommende dage skal Boris Johnson så i gang med at sammensætte sin regering.
Han har nemlig forholdsvis travlt, da Parlamentet går på sommerferie i morgen, fortæller DR’s korrespondent, Kim Bildsøe Lassen fra London.
- Det kommer til at gå hurtigt – jeg tror allerede, vi kommer til at få en masse navne i løbet af i aften, siger han.
Flere kvinder og etniske minoriteter i regeringenEn tæt allieret med Boris Johnson har allerede udtalt, at Jonhson vil danne en regering bestående af to tredjedele såkaldte "leavers" - personer, der har støttet, at man skulle forlade EU - samt en tredjedel "remainers" – personer, der ønskede at blive i den europæiske union.
Læs også:Bildsøe: Flest konservative tror på, at Boris Johnson kan levere brexitDesuden vil regeringen formentlig indeholde flere kvinder samt flere fra etniske minoriteter, og det skal ses som forsøg på at modernisere partiet, vurderer Kim Bildsøe Lassen.
Desuden vil flere unge talenter inden for partiet givetvis få ministerposter.
- Og så ved vi, at den relativt ukendte politiker Mark Spencer bliver ny ’chief whip’, fortæller korrespondenten.
Den forholdsvis ukendte Mark Spencer bliver ny 'chief whip' i Boris Johnsons regering og får dermed en meget vigtig rolle.
Og den post kan bedst beskrives som en slags gruppeformand.
Det bliver dermed Spencers opgave at holde styr på partiet i Westminister, og det er ham, der skal sørge for, at medlemmerne af partiet stemmer det, regeringen gerne vil have, forklarer Kim Bildsøe Lassen og uddyber:- Det skyldes, at partiet er så stort, at man ikke altid ved, om alle dets medlemmer stemmer med regeringen – derfor er det en meget central rolle, især nu, siger han.
Johnson-tro topfolkResten af regeringen er lige nu spekulationer.
Den nuværende miljøminister, Michael Gove, står formentlig til en forfremmelse.
Og flere britiske medier skriver, at Sajid Javid, der var en del kampen om formandsposten i Det Konservative Parti, står til at blive Storbritanniens kommende finansminister.
Derudover bliver den nuværende sundhedsminister, Matt Hancock, formentlig også forfremmet.
Han var ligeledes med i kampen om at blive formand for partiet, men støttede Johnson efter han selv røg ud.
Og så er der en af de mere kontroversielle politikere – mange forventer nemlig, at den tidligere udviklingsminister, Priti Patel, bliver ny indenrigsminister, beretter Kim Bildsøe Lassen.
Priti Patel bliver spået som ny indenrigsminister i Storbritannien.
For nogle måneder siden blev hun fyret som udviklingsminister under Theresa May.
 Michael Gove får formentlig en af topposterne i den kommende regering ledet af Boris Johnson.
 Der bliver spekuleret i, om Sajid Javid bliver Storbritanniens nye finansminister.
Javid var med i kampen om at blive formand for Det Konservative Parti, men røg ud som den fjerde sidste.
 Storbritanniens nuværende sundhedsminister, Matt Hancock, håber på at blive forfremmet.
Han deltog ligeledes i kampen om at blive Det Konservative Partis nye formand.
Da han blev slået ud af kampen, støttede han Borris Johnson.
1 / 4Priti Patel bliver spået som ny indenrigsminister i Storbritannien.
For nogle måneder siden blev hun fyret som udviklingsminister under Theresa May.
1 / 4Michael Gove får formentlig en af topposterne i den kommende regering ledet af Boris Johnson.
2 / 4Der bliver spekuleret i, om Sajid Javid bliver Storbritanniens nye finansminister.
Javid var med i kampen om at blive formand for Det Konservative Parti, men røg ud som den fjerde sidste.
3 / 4Storbritanniens nuværende sundhedsminister, Matt Hancock, håber på at blive forfremmet.
Han deltog ligeledes i kampen om at blive Det Konservative Partis nye formand.
Da han blev slået ud af kampen, støttede han Borris Johnson.
4 / 4- For nogle måneder siden blev hun ellers fyret af Theresa May, da hun havde holdt hemmelige møder med israelske regeringsfolk under en privat ferie i landet.
Men Priti Patel har gennem lang tid støttet Boris Johnson, fortæller Kim Bildsøe Lassen.
Derudover er der tvivl om, hvad der nu skal ske med udenrigsminister Jeremy Hunt, der som bekendt tabte afstemningen om formandsposten til Boris Johnson.
Tilsyneladende har der siden sejren til Johnson i går været en ophedet debat mellem Johnson og Hunt, da Hunt ikke vil acceptere en degradering fra hans nuværende post som udenrigsminister.
Efter nederlaget til Boris Johnson (højre) vil Jeremy Hunt (venstre) ikke acceptere en degradering af hans stilling som udenrigsminister.
Hvilken post han får eller om han eventuelt bliver som udenrigsminister, ved man ikke.
- Jeg tror, at det bliver en meget Johnson-tro regering.
Den bliver fyldt med folk, der har støttet ham hele tiden eller mod slutningen har givet udtryk for, at de mente, at han (Johnson, red.
) vil være den bedste premierminister, vurderer Kim Bildsøe Lassen.
- Så spørgsmålet bliver, hvordan man får plads til Jeremy Hunt, og hvilken rolle han skal spille.
Det bliver spændende at se.
’Der er masser af udfordringer’Den nye regering skal hurtigt i arbejdstøjet.
For udover brexit, så er der masser af udfordringer at tage hånd om.
Både sundhedsområdet samt politiet og en stigende kriminalitet, skal man have tacklet.
Desuden forekommer der enorme udviklingsområder, som er alt fra digital infrastruktur til arbejdspladser.
Læs også:PORTRÆT Bulderbassen Boris lader ikke kontroverser komme i vejenAl sammen udfordringer, som den britiske befolkning ikke føler er blevet håndteret de sidste tre år, fordi alt fokus har været på brexit – og det ved Det Konservative Parti godt, siger Kim Bildsøe Lassen.
- Derfor er jeg også ret sikker på, at Boris Johnson kommer med et par indenrigspolitiske udspil for at markere, at partiet også fokuserer på andet end brexit, vurderer korrespondenten.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/nyheder/regionale/nordjylland/mand-anholdt-haervaerk-mod-81-gravsten-i-hadsund

NordjyllandMand anholdt for hærværk mod 81 gravsten i HadsundDen 46-årige mand malede angiveligt sataniske tegn på gravstenene.
Et billede af hærværket, der fandt sted i weekenden.
Af Emil Søndergård Ingvorsen og Christine Nørgaard24.
juli 2019 kl.
11.
27 | opdateret 24.
juli 2019 kl.
12.
45Bemærk: artiklen er mere end 30 dage gammelLæs opPolitiet har klokken 09.
15 i dag anholdt en 46-årig mand, som mistænkes for i weekenden at have begået groft hærværk ved at have spraymalet på 81 gravsten på Hadsund Kirkegård.
Det skriver Nordjyllands Politi i en pressemeddelelse.
- Vi sigter ham for groft hærværk.
Jeg er tilfreds med, at vi hurtigt har kunnet anholde en mistænkt i en sag, som vi ved har påvirket mange borgere i området omkring Hadsund, siger vicepolitiinspektør Sune Myrup, der oplyser, at manden er bosat i lokalområdet.
Over for DR Nyheder fortæller vicepolitiinspektøren, at den 46-årige mand nægter sig skyldig.
I pressemeddelelsen fra politiet lyder det, at manden også har været sigtet for et lignende forhold tilbage i 2016, hvor gravsten på Visborg Kirkegård blev udsat for groft hærværk.
Dengang blev cirka 100 gravsten spraymalet.
Det fremgår ikke, om han blev fundet skyldig dengang.
Sune Myrup fra Nordjyllands Politi fortæller, at hærværksagen fra 2016 ikke er opklaret endnu.
Det er sammenfaldet mellem gravstene og spraymaling, der får politiet til at tro, de har fat i den rette mand.
Manden bliver klokken 14 i dag fremstillet i grundlovsforhør ved Retten i Aalborg, hvor politiet ikke vil begære lukkede døre.
Det betyder, at offentligheden vil få indsigt i hvilke beviser, politiet har mod den formodede gerningsmand.
Pårørende: Det er så trist og meningsløstMandag talte DR med flere besøgende på Hadsund Kirkegård, som alle var både vrede og forfærdede over hærværket.
- Det er et forfærdeligt og trist syn.
De skulle have et godt gammeldags lag tæsk, sagde Petra Andersen, der blandt andet nævner gravsten for familie, tidligere kolleger og den lokale landbetjent som ofre for spraymalerne.
Læs også:Pårørende til skændede gravsteder: Det er så trist og meningsløstKaj Petri var på kirkegården for at besøge sin kones gravsted.
Hen over hendes navn var der med sort skrift skrevet 666.
Det samme var der på hans svigerforældres gravsten.
666 er kendt som dyrets tal og bliver brugt i satanistiske sammenhænge.
- Min søn og jeg var heroppe og se det, da vi blev opmærksomme på det i aftes.
Det er jo nedslående, sagde den pensionerede lærer.
Ifølge ham er det ekstra meningsløst, fordi det ser ud til at være planlagt.
- Man løber jo ikke lige rundt med en spraydåse i baglommen, så det må jo være nogen, der har lavet en bevidst handling.
Men på den anden side må det også være mennesker, som ikke er skruet rigtigt sammen, hvis man kan finde en glæde ved det, sagde han.
Det er normalt op til de pårørende at betale for rengøringen af gravstenene.
Menighedsrådet har dog besluttet, at de vil betale alle udgifter.
FacebookTwitterKopier linkEmner:Hadsund|Politi|Kriminalitet|Nordjyllands Politi|Jylland




https://www.dr.dk/nyheder/udland/live-tv-mueller-i-foerste-offentlige-hoering-om-sin-trump-rusland-rapport






https://www.dr.dk/nyheder/udland/letteste-narkofangst-nogensinde-mand-paakoerer-politibiler-med-stoffer-millioner

UdlandLetteste narkofangst nogensinde: Mand påkører politibiler med stoffer for millionerSlingrende kørsel fører australsk politi til metamfetamin for 930 millioner kroner.
Her begår en bilist sit livs formentlig største bommert, da han påkører to politibiler i en varevogn fuld af narkotika.
Af Kasper Duncan Gram24.
juli 2019 kl.
10.
10 | opdateret 24.
juli 2019 kl.
12.
43Bemærk: artiklen er mere end 30 dage gammelLæs opHvis man ikke har rent mel i posen, gør man klogt i at holde lav profil.
Det gjorde en 26-årig mand fra Sydney i Australien bestemt ikke, da han mandag kørte forbi en politistation med narko for næsten en milliard kroner.
Politiets videoovervågning viser, hvordan hans Toyota HiAce-varevogn slingrer og rammer to parkerede politibiler.
Manden kører videre fra stedet, men bliver standset af en patrulje en time senere.
'Har virkelig haft en dårlig dag'- Det her er en af de letteste narkofangster, som New South Wales Police nogensinde har lavet, siger Glyn Baker fra New South Wales State Police.
- Han har virkelig haft en dårlig dag, lyder vicepolitiinspektørens vurdering.
Der var 273 kg af det ulovlige stof metamfetamin i varevognen, og politiet anslår, at det har en gadeværdi af 930 millioner kr.
© ScanpixFakta om metamfetaminVirkningerne ved metamfetamin minder om, hvad der ses ved indtag af kokain og amfetamin, men stoffet er stærkere og mere vanedannendeMetamfetamin giver eufori, energi, øget sexlyst og nedsætter behov for søvn og madMetamfetamin indtages ofte ved rygning eller sprøjtes ind.
Stoffet kan også indtages ved snifning eller som tabletter eller pulver gennem mundenStoffet beskadiger hjernen og kan føre til angst og depressioner (relativt hyppigt) eller skizofrenilignende psykoser (sjældnere)Kilde: Sundhed.
dkStoffet, der også kaldes for 'ice' og 'crystal meth', er blandt andet kendt fra den populære tv-serie 'Breaking Bad'.
Den 26-årige mand er nu sigtet for besiddelse af narko til videresalg, at nægte at give sine oplysninger til politiet og uagtsom kørsel.
Han er blevet nægtet kaution.
FacebookTwitterKopier linkEmner:Australien|Narkokriminalitet|HBO|Politi|Toyota




https://www.dr.dk/sporten/cykling/tourdefrance/udgaaet-fuglsang-jeg-foeler-mig-koert-over-af-et-tog

Tour de FranceUdgået Fuglsang: 'Jeg føler mig kørt over af et tog'Jakob Fuglsang er voldsomt skuffet efter gårsdagens exit fra Tour de France.
Af Rasmus Dalgaard, Lars Brøndum Nielsen og Peter Fiilsø Jensen24.
juli 2019 kl.
10.
52Bemærk: artiklen er mere end 30 dage gammelLæs opÅrets Tour de France skulle have været Jakob Fuglsangs Tour.
Favoritterne var faldet på stribe, inden løbet blev skudt i gang i Belgien, og danskeren lignede for alvor en kandidat til podiet i Paris.
Men det blev aldrig Fuglsangs Tour.
Uheld og dårlige beslutninger prægede Astana-rytterens præstation, og det hele endte brat på 16.
etape, hvor danskeren måtte udgå efter et styrt, og drømmen om den gule trøje blev til salte tårer i en ambulance på vej væk fra løbet for Jakob Fuglsang.
- Det er ikke tit, jeg græder, men skuffelsen og smerten var for stor til, at jeg kunne holde det tilbage, siger Fuglsang dagen derpå.
- Her 16 timer efter er humøret bedre, men det var tungt i går.
Det var ikke det, jeg var kommet efter, og det var ikke det, jeg havde håbet på, men ja – det er noget lort.
Se video fra Fuglsangs styrt herover.
Helt galt med håndenDanskeren var impliceret i et styrt på tirsdagens etape fra Nimes til Nimes, da ryttere omkring ham væltede og tog ham med i faldet.
- Det gik så hurtigt.
Jeg så, der var en mand, der styrtede på indersiden i rundkørslen, og han hev så en mand med ned, men jeg troede, jeg slap fri, for vi sad så langt fremme i feltet, men det lykkedes ikke, og så røg jeg også ned, siger Astana-rytteren.
Jacob Fuglsangs hånd og knæ var medtaget efter tirsdagens styrt.
- Jeg kom op og sidde, og jeg kunne mærke, at knæene gjorde ondt, men jeg tænkte, vi må komme videre, indtil jeg fik øje på min hånd, og jeg havde aldrig set noget lignende.
Der var jeg overbevist om, at der var noget, der var brækket.
Løbslægen var af samme overbevisning, og derefter valgte danskeren at smide håndklædet i ringen.
- Jeg kunne måske med hiv og sving og alle holdkammertaters hjælp være kommet i mål en halv time efter på etapen i går, men dagen i dag ville være endnu værre, og i bjergene ville jeg være til ingen verdens nytte.
Det er ikke det, jeg er kommet efter.
© ScanpixUdvalgte Fuglsang-triumferVinder af Criterium du Dauphiné (2017 og 2019).
Vinder af Liège-Bastogne-Liège (2019).
Etapesejr i Tirreno-Adriatico (2019).
Samlet sejr i Andalusien Rundt (2019).
Etapesejr i Romandiet Rundt (2018).
To etapesejre i Criterium du Dauphiné (2017).
Sølv ved OL i Rio i mændenes linjeløb (2016).
Samlet nummer fire i Criterium du Dauphiné (2013).
Samlet vinder af Post Danmark Rundt (2008, 2009 og 2010).
/Ritzau/Vueltaen lokker mere nuFuglsang skal scannes senere onsdag for at se, om der er brud i hånden, men hvis der ikke er det, så håber han, at han snart er tilbage på cyklen, så han kan lægge årets Tour de France bag sig.
- Jeg synes ikke, jeg har haft heldet på min side, da jeg er blevet revet ned to gange af andre folk, der er styrtet.
Men heldigvis kan jeg se tilbage på en forårssæson, som har været fantastisk, og så kan jeg håbe på, der ikke er noget, der er brækket, så jeg snart kan være tilbage på cyklen og se fremad.
Der er stadig Vueltaen, VM og italienske løb sidst på sæsonen.
Så jeg håber at komme stærkt tilbage.
Læs også:'Fuglsang fløj i supermandposition i asfalten': Cort begræder kaptajnens exitEr Vueltaen et mål nu?
- Det er et mål at komme til Vueltaen.
Det var det også før.
Nu må vi se, hvornår jeg er tilbage på cyklen, men jeg er nok mere motiveret for at komme tilbage i Vueltaen og vise noget, end hvis det her ikke var sket, siger Fuglsang.
Jakob Fuglsang er eneste dansker, der er udgået af årets Tour de France, og det betyder, at der stadig er otte danskere på vej til Paris.
FacebookTwitterKopier linkEmner:Jakob Fuglsang (cykelrytter)|Astana Pro Team|Cykelsport|Spanien|Frankrig




https://www.dr.dk/nyheder/udland/i-dag-skal-mueller-forklare-rusland-undersoegelsen-her-er-fire-punkter-som-er-vaerd

Rusland-undersøgelseSe temaUdlandI dag skal Mueller forklare Rusland-undersøgelsen: Her er fire punkter, som er værd at holde øje medKongressen skal i dag stille spørgsmål til manden, der har undersøgt, om Rusland blandede sig i præsidentvalget i 2016.
Robert Mueller arbejder ikke længere for det amerikanske justitsministerium, men skal i dag i høring i Kongressen.
Af Louise Brodthagen Jensen24.
juli 2019 kl.
12.
02Bemærk: artiklen er mere end 30 dage gammelLæs opRobert Mueller har allerede sagt det flere gange.
Og når den 74-årige jurist i eftermiddag tager plads bag skiltet med sit navn i den amerikanske kongres, før det der bliver en i alt fem timer lang høring, vil han formentlig sige det igen:Den 448 sider lange rapport om Ruslands-undersøgelsen, han i marts afleverede efter to års arbejde, taler for sig selv.
Det gjorde han klart i den knap ti minutter lange udtalelse, han leverede i slutningen af maj efter rapporten delvist blev offentliggjort, men for både retsudvalget og efterretningsudvalget i Repræsentanternes Hus - begge ledet af Demokraterne - har det ikke været nok.
Her kan du se, hvad Robert Mueller sagde i forbindelse med offentliggørelse af rapporten:Derfor er Robert Mueller blevet indkaldt til høring i dag, så medlemmerne af de to udvalg selv har mulighed for at stille spørgsmål.
Han har dog selv understreget, at han ikke har tænkt sig at sige mere end, hvad der allerede er blevet offentliggjort i rapporten.
Den nu tidligere særlige undersøger har heller ikke lagt skjul på, at han kun modvilligt deltager i dagens høring og har i går indsendt en anmodning om at få sin højre hånd, Aaron Zebley, med som assistance.
Hvad skal der egentlig ske i udvalgene?
Formændene for henholdsvis efterretningsudvalget og retsudvalget i Repræsentanternes Hus, Adam Schiff og Jerrold Nadler.
Formanden for retsudvalget, Jerrold Nadler, har gjort det klart, at man her vil fokusere på den del af rapporten, der handler om, hvorvidt præsidenten har forsøgt at hindre efterforskningen.
- Det er vigtigt, at vi ikke har en lovløs administration og en lovløs præsident.
Det er vigtigt, at folk ser, hvor vi er henne i processen, og hvad vi har med at gøre, sagde Nadler til Fox News Sunday.
Selvom Robert Mueller allerede har sagt, at han ikke kommer til at sige noget nyt udover det, der allerede står i rapporten, handler høringerne netop også om at få forklaret rapporten og "gøre den levende", siger formand for efterretningsudvalget, Adam Schiff, der erkender, at de mange sider er temmelig tørt læsestof.
Han har kaldt rapporten for en "omgang belastende fakta om en præsidentkampagne, der i en tæt kamp tog imod hjælp fra en fremmed magt".
- Og hvem bedre til at gøre historien levende end manden, der har stået for undersøgelsen, sagde Schiff søndag til tv-stationen CBS.
Hvad handler "at hindre rettens gang" egentlig om?
Justitsminister William Barr vurderede, at der ikke er tale om, at Donald Trump har forsøgt at at hindre undersøgelsen af, om Rusland blandede sig i præsidentvalget i 2016.
Retsudvalget, som sagt ledet af Jerrold Nadler, vil fokusere på den del af rapporten, der handler om, hvorvidt Donald Trump har handlet på en måde, der kan ses som et forsøg på at hindre efterforskningen eller undersøgelsen, som blev indledt af det amerikanske forbundspoliti i 2017.
I rapporten nedfældes ti tilfælde, hvor der potentielt kan været tale om, at præsidentens handlinger kan tolkes på den måde.
Men rapporten undlader at konkludere og har ladet det være op til justitsminister Bill Barr, der vurderede, at der ikke var nok beviser for, at præsidenten havde forsøgt at hindre rettens gang.
Ifølge Jerry Nadler er den del af rapporten netop noget af det, Demokraterne vil spørge ind til i dag, blandt andet ved at få Mueller til at læse op og specifikt spørge til hans vurdering af punkterne.
Det er i retsudvalget i Repræsentanternes Hus de første skridt til at indlede en egentlig rigsretssag mod præsidenten kan tages, men foreløbig er der ikke flertal i Repræsentanternes Hus til at indlede en sådan.
Hvad der skal til og hvordan en rigsretssag fungerer, kan du se mere om i videoen her.
Hvilke personer vil blive nævnt?
Tidligere leder af det amerikanske forbundspoliti, James Comey, blev fyret i maj 2017.
Ruslands-undersøgelsen nævner som sagt ti specifikke tilfælde, der kan vurderes som forsøg på at hindre den dengang igangværende efterforskning.
Det gælder blandt andet Trumps beslutning om at fyre den daværende FBI-direktør, James Comey, præsidentens forsøg på at få tidligere justitsminister Jeff Sessions til at blande sig i undersøgelsen og begrænse den, Trumps forsøg på at få sin rådgiver Don McGahn til at fyre Mueller som leder af undersøgelsen, samt potentielle forsøg på at påvirke vidner som tidligere rådgiver Paul Manafort og Trumps tidligere personlige advokat, Michael Cohen, der begge er blevet idømt fængselsstraf.
Derudover er der mulighed for, at særligt de demokratiske medlemmer af udvalget vil spørge ind til justitsminister William Barrs rolle.
Bare to dage efter Mueller afleverede Ruslands-undersøgelsen den 22.
marts udsendte Bill Barr en kort opsummering af hovedkonklusionerne i rapporten.
Det vigtigste var - ifølge justitsministeren - at Rusland blandede sig i valget i 2016, men at der ikke var et tale om et samarbejde mellem Trump-kampagnen og den russiske regering af kriminel karakter.
Her kan du se, hvad Trump sagde, efter rapporten blev afleveret til Kongressen:Men den af Trump udpegede justitsminister er af Demokraterne blevet kritiseret for at have vildledt befolkningen med sit skriv, og Mueller selv var også uenig i justitsministerens udlægning af rapporten.
Republikanerne har længe kritiseret rapporten for at være ensidig og vil derfor formentlig spørge ind til nogle af de personer, som har arbejdet med undersøgelsen, men som har udtrykt sig politisk mod præsidenten, heriblandt FBI-agenten Peter Sztrok, der blev fyret af Robert Mueller.
Blev Trump-kampagnen ikke frifundet for at samarbejde med Rusland?
Donald Trump har flere gange hævdet, at Mueller-rapporten frikender ham fuldstændig.
Den første del af Mueller-rapporten beskriver, hvordan der har været adskillige forsøg fra russisk side på at påvirke det amerikanske præsidentvalg i 2016 til fordel for Trump.
Rapporten konkluderer også, at der har været kontakt mellem repræsentanter for den russiske regering og folk i Trumps præsidentkampagne, hvilket formentlig vil være fokus for Demokraternes spørgsmål med vægt på blandt andet kontakten til Wikileaks og det omtalte møde i Trump Tower i sommeren 2016.
Hvad er Rusland-undersøgelsen?
Rapporten fra Robert Mueller skulle kaste lys over, hvilken rolle Rusland spillede under præsidentvalgkampen i 2016 samt mulige lovovertrædelser begået af præsident Donald Trump.
Rapporten har ikke fundet beviser for, at medlemmer af Trump-kampagnen konspirerede eller samarbejdede med den russiske regering.
Den har heller ikke fundet beviser for, at Trump skulle have gjort sig skyldig i magtmisbrug, men den har heller ikke renset ham for ikke at have gjort det.
Der er ikke fundet beviser for at retsforfølge Trump eller andre på baggrund af undersøgelsen.
37 personer er allerede tiltalt siden undersøgelsens start.
Muellers hold har fundet to former for russisk påvirkning under præsidentvalget i 2016: Misinformation på sociale medier og hackingen af Demokraternes emails.
Under efterforskningen er der udstedt mere end 2.
800 stævninger og 500 ransagningskendelser, ligesom omkring 500 vidner er blevet afhørt.
Her mødtes en række af Trumps nærmeste folk, heriblandt hans søn, Donald Trump Jr.
og svigersønnen Jared Kushner, med en russisk advokat, der efter sigende garanterede belastende informationer om Trumps modstander i valgkampen, Hillary Clinton.
Den samlede konklusion i rapporten er dog, at der ikke er fundet tilstrækkelige beviser for, at der har været tale om et bredere komplot af kriminel karakter.
Derfor vil der fra republikansk side også lægges vægt på netop den konklusion samt at få fremhævet, at rapporten - som den står nu - må være endeligt punktum for den to år lange - og omkring 30 millioner dollar dyre - undersøgelse.
Ifølge det ledende republikanske medlem af retsudvalget, Devin Nunes, er der da også flere forhold, som rappporten ikke tager hensyn til, og derfor vil republikanerne formentlig slå ned på de enkelte steder i rapporten, som de mener er "huller af information", for eksempel vedrørende mødet i Trump Tower.
- Den her undersøgelse har været en stor fælde.
Jeg håber, at folk forstår, at fra det øjeblik, Robert Mueller trådte til, var han klar over, at der ikke ville være beviser for et komplot, har han blandt andet sagt til Fox News.
Kilder: CNBC, Washington Post, Fox News Sunday, Vox, Bloomberg, RealClearPolitics.
FacebookTwitterKopier link




https://www.dr.dk/sporten/fodbold/superliga/ciao-italia-fcn-saelger-superligakomet-til-serie

SuperligaCiao Italia: FCN sælger superligakomet til Serie AAndreas Skov Olsen skifter til italienske Bologna.
Over 20 klubber har jagtet stortalentet.
Andreas Skov Olsen scorede en enkelt gang under 21-EM.
24.
juli 2019 kl.
11.
41Bemærk: artiklen er mere end 30 dage gammelLæs opOffensivspilleren Andreas Skov Olsen var en åbenbaring for superligaklubben FC Nordsjælland i sidste sæson, og hans store gennembrud har nu banet vej for et skifte til italienske Bologna.
Italienerne har således købt den 19-årig komet fri af FC Nordsjælland.
Det oplyser den danske klub på sin hjemmeside.
Andreas Skov Olsen scorede 22 gange i Superligaen for FC Nordsjælland  i seneste sæson.
I sidste sæson scorede teenageren 22 superligamål, og han har været ombejlet fra over 20 udenlandske klubber, oplyser superligaklubben, som gerne havde beholdt ham en sæson mere.
- Vi havde meget gerne set "Andy" blive en sæson mere hos os, men vi må også erkende, at den sæson og den udvikling, han har været igennem, har gjort ham så eftertragtet, at det hurtigt blev et mindre sandsynligt scenarie.
- Som klub, er vi meget tilfredse med den økonomiske anerkendelse, som Bologna giver vores akademi, trænerstab og klub, siger FCN-sportschef Jan Laursen.
Overgangssummen er ikke oplyst.
Jan Laursen fortæller, at indtægterne vil blive investeret i nye faciliteter, kontraktforlængelser og muligvis nye spillere.
/ritzau/FacebookTwitterKopier linkEmner:FC Nordsjælland|Italien|Fodbold




https://www.dr.dk/nyheder/indland/pas-pa-madbakterier-i-varmen-50-syge-af-kyllingekod

IndlandPas på madbakterier i varmen: 50 syge af kyllingekødHusk også køkkenhygiejnen i sommervarmen, så undgår man dårlig mave, lyder opfordring fra Fødevarestyrelsen.
Det er vigtigt at huske på køkkenhygiejnen i sommervarmen, også når man griller.
(Arkivfoto).
24.
juli 2019 kl.
11.
10 | opdateret 24.
juli 2019 kl.
12.
22Bemærk: artiklen er mere end 30 dage gammelLæs opNår hedebølgen rammer Danmark i de kommende dage, er det ikke kun borgerne, den påvirker.
Det er også bakterierne.
Derfor opfordrer Statens Serum Institut og Fødevarestyrelsen til, at de danske forbrugere passer på madbakterierne i sommervarmen.
- Vi ser mange campylobacter-bakterier om sommeren, fordi de trives godt i varmen, siger Steen Ethelberg, der er seniorforsker og epidemiolog ved Statens Serum Institut.
Fakta om madbakterienSom en del af et 1-årigt projekt, som blandt andre involverer Klinisk Mikrobiologisk afdeling (KMA) i Aalborg, Fødevarestyrelsen og Statens Serum Institut (SSI), er campylobacterisolater fra patienter diagnosticeret på KMA i Aalborg siden marts 2019 blevet indsamlet, sendt til SSI og her blevet helgenom sekventeret.
Kilde: Statens Serum InstitutSenest er 50 forbrugere blevet syge af madbakterien campylobacter.
DNA-analyser tyder ifølge Statens Serum Institut på, at smitten stammer fra dansk kyllingekød.
Ethelberg opfordrer derfor til, at man som forbruger skal være særlig opmærksom på køkkenhygiejnen, holde sit mad afkølet, gennemstege kødet og holde råt kød adskilt fra færdig mad - også ved grillen.
- Når man griller, er det vigtigt at tænke på, at kyllingefileterne eller pølserne, når det har været på grillen, ikke skal tilbage på den samme tallerken, hvor der lægger kyllingekødsaft.
- Det kan godt være vanskeligt, når man står udendørs og ikke kan vaske op.
Men man tage et par ekstra tallerkener med, siger Steen Ethelberg.
4500 syge hvert årBakterien campylobacter er den fødevarebakterie, som flest mennesker bliver syge af i Danmark.
Hvert år registreret cirka 4500 syge på grund af bakterien.
Kraftig diarre, ondt i maven, kvalme og eventuel feber er symptomerne på, at man er blevet ramt af campylobacter-forgiftning.
/ritzau/FacebookTwitterKopier linkEmner:Statens Serum Institut|Fødevarestyrelsen|Fødevaresikkerhed|Fødevarer|Forbrug




https://www.dr.dk/musik/pigen-fra-blokken-endte-som-milliardaer-i-dag-fylder-en-af-verdens-stoerste-stjerner-50-aar

MusikPigen fra Blokken endte som milliardær: I dag fylder en af verdens største stjerner 50 år Det lykkedes mod alle odds Jennifer Lopez at ændre showbiz i USA og blive en af verdens største stjerner.
© 2019 Getty ImagesAf Rikke Bjerge24.
juli 2019 kl.
13.
30Læs opHun blev ikke født af rige forældre i Hollywood, men af immigrantforældre fra Puerto Rico.
Takket være talent og en meget høj arbejdsmoral har hun arbejdet sig op og er i dag milliardær med en formue på cirka 2,7 milliarder kroner.
Og så fylder hun 50 år i dag.
Jennifer Lopez er ikke bare endnu en superstjerne – hun er et forbillede og ikon for millioner af latinamerikanere i hele verden.
- Jennifer Lopez viser, at man kan være andet end stuepige, barnepige eller hundelufter for de rige, siger latinamerika-ekspert i Oxfam IBIS, Misha Wolsgaard-Iversen.
- Hun jonglerer med både forretninger og livet som mor til tvillinger.
Hun har talent og arbejdsmoral og er et modbevis på den her undertrykkelse af latinamerikanere i USA.
Hun har klaret den mod alle odds.
Hør 'Jenny from the block', mens du læser videreJennifer Lopez - Jenny From The BlockI dag har vi Shakira, Selena Gomez og Salma Hayek - for blot at nævne et par stykker.
Men dengang lille Jennifer Lynn med efternavnet Lopez voksede op i Bronx i New York i 1969, var der ikke mange kvindelige latinamerikanske forbilleder at spejle sig i.
Hendes mor og far var 1.
generationsindvandrere fra Puerto Rico og var som millioner af andre rejst til USA for at prøve lykken og skabe bedre muligheder for fremtiden.
Alene fra 1950-60 anslås det, at der kom omkring en halv million immigranter fra Puerto Rico til USA.
Forældrene arbejdede hårdt i deres nye land og endte med at få gode jobs som børnehavepædagog og computerassistent.
Deres arbejdsmoral var en stor inspiration for deres datter.
- De viste mig, at du skal fokusere på dit arbejde.
Du arbejder for at tjene penge, og når du tjener penge, stopper du stadig ikke.
.
.
Vi holder ikke op med at arbejde, fordi vi har penge i banken - vi gør, hvad vi gør, og det fortsætter vi med, skriver Jennifer Lopez i sin biografi 'True Love' fra 2014.
Solgt 80 millionerTakket være forældrenes flid havde de råd til at sende deres datter til sang og dans, da hun fyldte fem år.
Og det skulle vise sig at være en guldrandet investering.
Jennifer Lopez klarede sig godt i skolen, men havde så stort et talent for at optræde, at hun droppede skolebøgerne – stik imod forældrenes ønske.
I stedet satsede hun på showbiz i kampen for sit mål om at blive en stjerne.
Jenny from the block fylder 50 i år og er god for 2,7 milliarder kroner, ifølge amerikanske medier.
Her ses hun til  MTV Video Music Awards i New York i august 2018.
Takket været talentet og hårdt arbejde kæmpede Jennifer Lopez sig hele vejen op til toppen af den amerikanske underholdningsindustri.
Først som professionel danser i 1995 og fire år senere som sangerinde med sit debutalbum 'On The 6', som blev et kæmpe hit.
Sangen 'If You Had My Love' gik nummer et på hitlisterne, og 'Waiting for Tonight' gik i top 10.
Dengang datede Jennifer Lopez rapperen Puff Daddy/P.
Diddy, som også producerede nogle af sangene.
I dag har Jennifer Lopez udgivet otte albums og 63 singler, som ifølge tal fra 2018 tilsammen har solgt 80 millioner eksemplarer.
Det var ikke nok med en musik- og dansekarriere, for den ambitiøse karrierekvinde ville også optræde på det store lærred som skuespiller.
Det lykkedes, og hun er nu en af verdens højest betalte skuespillerinder, har medvirket i 38 film og produceret seks af dem.
Og for at det ikke skulle være nok, har hun sideløbende lanceret eget tøjmærke, makeup og parfume og været fast dommer i American Idol.
Det giver et solidt plus på bundlinjen, og ifølge magasinet The Insider og Forbes har J.
Lo en formue på svimlende ca.
2,7 milliarder kroner - primært takket være hendes tøjmærke.
Allerede tilbage i 2005 var hun nummer 19 på Forbes' liste over verdens rigeste under 40 år.
Nøglen til succes er enkel.
Hårdt arbejde.
- I hvilken som helst karriere er du nødt til at arbejde hårdere end alle andre.
Ærligt talt, så har det været den hemmelige opskrift på succes for mig.
Jeg giver bare ikke op, har hun sagt i et interview til MTV og forklarer:- Jeg bliver ved og ved og prøver at arbejde hårdere og udvikle mig og vokse.
Jeg hviler aldrig på laurbærrene.
Find ud af, hvad du elsker først, og arbejd så hårdere end alle de andre, lyder hendes råd.
Skuespiller Wesley Snipes i ringen med Jennifer Lopez i filmen 'Money Train' fra 1995.
(© Columbia Pictures/Getty Images)'Ændrede mit syn på latinaer'Det helt unikke ved Jennifer Lopez' succes er, at hun har gjort det som kvinde med latinamerikanske rødder og formåede at ændre den amerikanske underholdningsbranche ved at få latino-repræsentationen op i både film, tv og mode.
Noget, der nærmest var ikke-eksisterende, før hun kom frem, og som derfor har gjort hende til et forbillede verden over.
Det har den danske latinamerika-ekspert i Oxfam IBIS, Misha Wolsgaard-Iversen, følgende forklaring på.
- Jennifer Lopez er ikke født med en guldske i munden, men har kæmpet sig op og repræsenterer dem, der har klaret det, som millioner af latinamerikanere drømmer om.
Og hun står ved sine latinamerikanske rødder.
Det kan man se i de roller, hun spiller i sine film.
Der er flere, der berører det at være latina og komme fra trange kår og op i de rigere lag, hvor hun bliver diskrimineret og opfattet som en nobody.
Så jeg synes, jeg ser en masse stolthed i hende som kvinde og som latina.
I et interview med mediet SoulCycle har Jennifer Lopez selv udtalt, at hun er taknemmelig for sin succes.
- Jeg har ikke noget specifikt mantra, men i løbet af dagen minder jeg ofte mig selv om, hvor heldig jeg er.
Jeg prøver altid at omvende negativ energi til noget positivt.
Andet end stuepigeMisha Wolsgaard-Iversen forklarer, at latinamerikanere i høj grad har været en kuet befolkningsgruppe i USA historisk set.
Der er selvfølgelig også velhavende grupperinger, men helt traditionelt er det en underklasse i det amerikanske samfund.
I filmen 'Maid In Manhattan' fra 2002 (på dansk 'Storbyens små Mirakler') spiller Jennifer Lopez en alenemor, der arbejder som stuepige på et hotel - et job, der ofte er besat af latinamerikanske kvinder i USA.
Her ses hun med skuespiller Bob Hoskins i en scene fra filmen.
- Man ser ned på de her 'latinos syd fra grænsen', som har taget de hårde jobs, som amerikanerne ikke selv vil have.
Det er ikke dem, der har været de store skuespillere, producenter og stjerner i USA.
De har faktisk ikke været set på som betydningsfulde.
Det er også en måde at diskriminere på, siger hun.
Derfor har det også så stor betydning, at en kvinde som Jennifer Lopez bryder ud af den ramme, der på forhånd er sat for latinamerikanerne og får sit helt eget imperium med musik, film, tøj - og sågar bliver lavet til en ægte Barbie-dukke, børnene kan lege med på værelset.
Selv har stjernen slået fast overfor sine fans, at de skal tro på, at de selv kan.
- Der er ingen grænser.
Du behøver ikke at blive puttet i en kasse.
Du kan virkelig gøre alt, hvad du vil.
Ikke bare noget, men alt.
Med solgte billetter for 9,5 millioner kroner til ét show slog Jennifer Lopez slog alle salgsrekorder til sit Las Vegas-finaleshow i september 2018.
Forlovet for fjerde gangUdover at være en god forretningskvinde har hun allerede fra starten af sin karriere været omgivet af berømte mæn.
Fra P.
Diddy til skuespiller Ben Affleck og en af de største stjerner i den latinamerikanske verden, salsakongen Marc Anthony.
Sammen fik de tvillinger, som nu er 11 år gamle.
Hun og Marc Anthony blev skilt efter 10 år, hvilket var hendes tredje ægteskab, der gik i stykker.
Dog har hun i en Youtube-video udtalt i juni, at hendes første to ægteskaber til henholdsvis Ojani Noa og danser Cris Judd ikke tæller, fordi hun var så ung, og ægteskaberne kun varede et års tid - og at hun giftede sig af ensomhed.
- Folk tror, at hvis du altid er omgivet af mennesker, så er du aldrig ensom.
Men det er faktisk meget ensomt.
Så jeg følte, at jeg altid ville have nogen, hvis jeg blev gift.
Men det er ikke sådan, livet fungerer.
Det er en dårlig grund til at blive gift, siger Jennifer Lopez.
Nu er hun netop blevet forlovet for fjerde gang.
Denne gang med den dominikansk-amerikanske baseballspiller, Alex Rodriguez, der ligesom hende selv er født af indvandrerforældre i New York.
Men det til trods har hun aldrig ladet mændene outshine hendes egen karriere.
Jennifer Lopez og hendes forlovede, baseballspiller Alex Rodriguez har begge latinamerikanske rødder og er opvokset i New York.
De havde dannet par i to år, da han friede til hende i marts 2019.
Jennifer Lopez fortæller i et interview, at hun aldrig har ladet sine forliste forhold påvirke sin karriere.
Ikke engang da forlovelsen til Ben Affleck gik i vasken, og deres fælles film 'Gigli' oveni blev et gigantisk flop tilbage i 2003.
- Filmen fungerede ikke, forholdet fungerede ikke, og det var så det.
Det var ikke noget, der skulle sætte en stopper for mig som person eller i mit job.
Jeg var nødt til at fortsætte og blive stærkere og bedre, som man gør, når man samler sig selv op fra noget forfærdeligt.
Du bliver bare stærkere, har hun sagt om nedturen.
Det er med til at bekræfte hendes image som en selvstændig kvinde, siger Misha Wolsgaard-Iversen.
- Hun har aldrig været en 'koalakvinde', der sætter sig op på ryggen af sin mand og hviler på hans succes.
Tværtimod er hun ved egen hjælp nået globalt ud over USA og Latinamerika og blevet repræsentant for latinamerikanske kvinder i hele verden, siger hun.
Går imod kvindemordOg netop det med at være kvindernes repræsentant er noget, Jennifer Lopez går højt op i.
Hun er ikke bare et smukt ansigt, men går op i at bekæmpe femicide, som er betegnelsen på systematisk praksis med at dræbe piger og kvinder - fordi de er hunkøn.
Hør 'If you had my love', mens du læser videreJennifer Lopez - If You Had My LoveHun har produceret og spiller hovedrollen i filmen 'Bordertown' fra 2007, der netop handler om kvindemord ved den mexicanske grænse.
Efterfølgende modtog hun Amnesty Internationals filmpris for at sætte fokus på emnet.
Femicide er også noget, Misha Wolsgaard-Iversen arbejder på at bekæmpe hos Oxfam IBIS.
- Jeg må sige, at jeg har fået meget respekt for Jennifer Lopez på grund af hendes modighed.
Femicide og vold mod kvinder er ude af kontrol i Latinamerika og særdeleshed i Mexico, og det er et meget vanskeligt emne at tage op, fordi det går ind og berører grundlæggende værdier og normer i et mandsdomineret samfund.
Det er for os i Danmark meget svært at begribe, at der eksisterer noget som frygteligt som femicide siger hun og uddyber:- Derfor har det enorm stor betydning, når en kvinde som Jennifer Lopez sætter fokus på de her problemstillinger, fordi det skaber bevidsthed og handlelyst hos en masse mennesker og lyttere og seere, som ellers ikke ville vide noget om kønsbaseret vold og drab, siger Misha Wolsgaard-Iversen.
Travl fremtidNu er spørgsmålet selvfølgelig, om Jennifer Lopez i en alder af 50 år drosler ned på karrieren.
Det tyder intet dog på.
Hun har for nyligt lanceret sit eget makeup-mærke, har udgivet singlen 'Medicine' i april i år, ligesom hun får flere millioner likes på sin Instagram, når hun poster noget.
Og så kan hun fejre rund fødselsdag i dag på farten med sin verdensturne 'It's My Party Tour', der tæller 38 koncerter.
- Da jeg var yngre, var jeg utilfreds med min krop.
Den var for stor hér og for lille dér.
Men når man bliver ældre, siger man til sig selv 'Det er bare sådan, jeg er'.
Vi latinske og sorte kvinder har en særlig krop - vi har kurver, har Jennifer Lopez udtalt.
Ikke at hun ser det halve århundrede som en stopklods.
- Du kan prøve nye ting, du kan ændre syn på ting.
Alder betyder intet.
Hjerte, ånd og sjæl er det, der betyder noget.
Det håber jeg, jeg selv er et bevis på, har hun udtalt i et interview.
Men hvis den dag kommer, hvor hun skærer ned på arbejdet, kan hun med tilfredshed se tilbage på et liv, hvor hun var med til at ændre den amerikanske underholdningsindustri og give millioner af mennesker troen på, at også latinamerikanske kvinder kan nå stjernerne - ikke bare i USA, men i hele verden.
FacebookTwitterKopier linkEmner:USA|Puerto Rico|Parforhold|New York|Arbejdsmarked




https://www.dr.dk/sporten/oevrig/et-ar-til-ol-i-dag-disse-danskere-er-kvalificeret

Øvrig sportEt år til OL i dag: Disse danskere er kvalificeretEt år før sommerlegene i Tokyo består det danske OL-hold af 27 atleter.
Håndboldherrerne, sejleren Anne Marie Rindom, løberen Anna Emilie Møller og bordtennisspilleren Jonathan Groth er nogle af de danske atleter, der allerede nu er sikre på en plads til OL i Tokyo, som starter 24.
juli 2020.
24.
juli 2019 kl.
08.
28Bemærk: artiklen er mere end 30 dage gammelLæs op24.
juli er der præcis et år til, at dansere, sangere og akrobater traditionen tro markerer starten på OL ved en åbningsceremoni i Tokyo.
Med andre ord begynder kampen om de eftertragtede pladser ved sommerlegene for alvor at spidse til.
Allerede nu står det dog klart, at 27 danske atleter på tværs af seks sportsgrene er kvalificeret til OL.
Udøverne kan både opnå personlig kvalifikation og kvalifikation via nationspladser.
Foruden den officielle kvalifikation skal udøverne udtages af Danmarks Idrætsforbund (DIF) for at komme med.
Følgende pladser er sikret med et år til sommerlegene:Atletik- Anna Emilie Møller er kvalificeret i kvindernes 3000 meter forhindringsløb.
Kvalifikationen blev sikret ved et Diamond League-stævne i juni 2019.
- Anna Emilie Møller er kvalificeret i kvindernes 5000-meterløb.
Kvalifikationen blev sikret ved U23-EM i juli 2019.
Anna Emilie Møller jubler efter sejren i kvindernes 3000 meters forhindringsløb til U23 EM i Sverige i 2019.
Bordtennis- Jonathan Groth er kvalificeret i herresingle.
Kvalifikationen blev sikret ved European Games i juni 2019.
Sjældent har man set en så glad en atlet efter en semifinale-sejr, som da Jonathan Groth spillede sig i finalen til European Games.
Årsagen var, at finalepladsen også sikrede kvalifikation til OL.
Finalen tabte Groth dog til tyske Timo Boll.
Bueskydning- En nationsplads i kvindernes individuelle recurve.
Kvalifikationen blev sikret af Maja Jager ved VM i juni 2019.
Håndbold- Det danske herrelandshold er kvalificeret.
14 spillere skal udtages.
Kvalifikationen blev sikret ved VM i januar 2019.
Sejlsport- En nationsplads i kvindernes Laser Radial.
Kvalifikationen blev sikret af Anne-Marie Rindom ved VM i august 2018.
- En nationsplads med to deltagere i herrernes 49er.
Kvalifikationen blev sikret af Mads Emil Lübeck og Nikolaj Hoffmann Buhl ved VM i august 2018.
- En nationsplads med to deltagere i kvindernes 49erFX.
Kvalifikationen blev sikret af Jena Mai Hansen og Katja Salskov-Iversen ved VM i august 2018.
- En nationsplads med to deltagere i blandet Nacra 17.
Kvalifikationen blev sikret af Lin Ea Cenholt og Christian Peter Lübeck ved VM i august 2018.
- En nationsplads i kvindernes RS: X.
Kvalifikationen blev sikret af Lærke Buhl-Hansen ved VM i august 2018.
Anne-Marie Rindom fejrer fortjent VM-bronzen i Laser Radial i 2018 på på podiet med champagne til VM i sejlsport i Aarhus.
Rindom har også vundet VM i 2019 i Laser Radial og er klar til OL.
Skydning- En nationsplads i herrernes skeetskydning.
Kvalifikationen blev sikret af Jesper Hansen ved World Cup-stævne i Al Ain i april 2019.
- En nationsplads i kvindernes ti meter luftriffel.
Kvalifikationen blev sikret af Anna Skade Nielsen ved World Cup-stævne i Beijing i april 2019.
Svømning- Signe Bro, Alexander Aslak Nørgaard, Anton Ørskov Ipsen, Tobias Bjerg og Pernille Blume har klaret officielle, personlige OL-krav i forskellige discipliner.
For at blive klar til OL skal de imidlertid leve op til en række nationale udtagelseskriterier i 2020.
Kilder: Danmarks Idrætsforbund og olym.
dk.
/ritzau/FacebookTwitterKopier link




https://www.dr.dk/nyheder/indland/flere-dor-mens-de-venter-pa-organ-fra-donor

IndlandFlere dør mens de venter på organ fra donorSidste år døde 40 mennesker, mens de var på venteliste til et nyt organ.
451 personer står på venteliste nu.
451 personer stod ved udgangen af juni på venteliste til at få et organ fra en anden.
 24.
juli 2019 kl.
09.
54Bemærk: artiklen er mere end 30 dage gammelLæs opSidste år døde 40 mennesker, mens de ventede på et rask organ fra en donor.
Det viser tal fra Center For Organdonation.
Det er en stigning fra 32 i 2017, og antallet har ikke været højere siden 2011.
Ifølge Helle Haubro Andersen, der er centerleder på Dansk Center for Organdonation, er der ingen entydig forklaring på stigningen i 2018.
- Det er for mange, der dør på ventelisten, mens de venter på et organ.
Vi ved ikke med sikkerhed, hvad årsagen er til, at de er døde på ventelisten, fordi det opgør man ikke, siger hun.
Hun understreger dog, at der er mangel på donorer i Danmark, og at der er en udfordring med at få flere til at tage stilling til spørgsmålet.
1,1 million tilmeldt donorregisterIfølge en undersøgelse fra Sundhedsstyrelsen har to ud af tre danskere besluttet sig.
Det er enten ved at tilmelde sig Organdonorregistret, som 1,1 million har gjort, ved at udfylde et donorkort eller fortælle ønsket til familien.
Politisk er der gjort flere tiltag for at få flere organdonorer.
I april blev et politisk flertal enig om at udvide kriteriet for organdonation til også at omfatte hjertedød.
Fra 1.
juli har personer ned til 15 år desuden kunnet melde sig som organdonor.
Men ifølge patientforeningen Organdonation - ja tak!
er der brug for at gøre endnu mere.
Den fik sidste år nedstemt et borgerforslag i Folketinget om, at man automatisk bliver tilmeldt Donorregistret, når man fylder 18 år.
De Radikale stemte som eneste parti for.
- Tallene viser, at der ikke bliver gjort nok i Danmark.
Både i forhold til bedre oplysning og mulighed for automatisk organdonation.
Det ville redde flere menneskeliv, siger direktør og stifter Lasse Heidelbach.
Tvivl om effekt af automatisk tilmeldingIfølge Helle Haubro Andersen er der ikke evidens for, at automatisk organdonation giver flere organer.
- Vi ved fra flere udenlandske undersøgelser, at der ikke er dokumentation for, at det giver flere organer til transplantation, at man er automatisk tilmeldt et donorregister, siger hun.
Lasse Heidelbach henviser dog til et studie fra 2014, der blev gennemført i 48 lande over 13 år og viste, at der var flere organer ved automatisk organdonation.
Læs også:Svært at sige ja til organdonation: Tanken om døden skræmmer23 lande i Europa har automatisk organdonation.
Lasse Heidelbach mener, at der i Danmark er en misforståelse af spørgsmålet.
- Der er på ingen måde tale om tvang, selv om man automatisk er tilmeldt.
- Man har mulighed for at melde fra, og familien bliver også altid spurgt, siger Lasse Heidelbach.
I øjeblikket står 451 personer i Danmark på venteliste til at få et nyt organ.
/ritzau/FacebookTwitterKopier linkEmner:Organtransplantation|Folketinget|Radikale Venstre|Sundhedsstyrelsen|Operationer




https://www.dr.dk/sporten/cykling/tourdefrance/nyt-mirakelmiddel-i-touren-den-gule-troeje-bekraefter-brug-af

Tour de FranceNyt mirakelmiddel i Touren?
Den gule trøje bekræfter brug af trylledrikEt drikkeligt produkt udviklet til det amerikanske militær skulle være populært i Tour de France-feltet.
© ScanpixAf Johan Haarløv24.
juli 2019 kl.
11.
18Læs opDa sprinteren Dylan Groenewegen styrtede få kilometer før mål på første etape af Tour de France, så det hollandske hold Jumbo-Vismas drøm om at starte det franske etapeløb med et brag ud til at være forduftet.
Ingen havde forudset, at Groenewegens nærmeste hjælper, hollænderen Mike Teunissen, kunne udfordre sprintkanoner som Peter Sagan, Caleb Ewan og Elia Viviani.
Men det gjorde han.
Teunissen vandt etapen.
Og siden har Jumbo-Visma som hold ikke set sig tilbage.
På anden etape vandt de holdtidskørslen, siden vandt Groenewegen syvende etape, inden Wout van Aert nappede holdets fjerde sejr på etapen til Albi.
Team Jumbo-Visma vandt holdløbet på anden etape.
Mike Teunissen kører her forrest i den gule førertrøje, som han vandt på 1.
etape.
Det hollandske hold er målt på etapesejre det mest succesfulde i årets Tour de France.
Dominansen har været så markant, at den hollandske avis De Telegraaf allerede tidligt i Tour de France spekulerede i, at holdet kørte på et nyt mirakelmiddel: drikkelige ketoner.
Hvad det så lige er, vender vi tilbage til, men holdets sportsdirektør Richard Plugge så sig nødsaget til at bekræfte De Telegraafs historie.
- Man kan bruge ketoner, på samme måde som man tager vitaminer.
Det er ikke et forbudt stof, og der er også andre hold, der tager det, udtalte Plugge ifølge cyclingnews.
com.
Plugge har ret i, at ketoner ikke er på det internationale dopingagenturs liste over ulovlige midler.
Men modsat Jumbo-Visma har de andre hold i Tour de France-feltet indtil videre været tøvende med at annoncere brugen af ketoner.
Armstrong fik Alaphilippe ud af buskenI sin daglige podcast under Tour de France, The Move, spekulerede Lance Armstrong i, at manden i den gule trøje, den franske Deceuninck-Quick Step-rytter Julian Alaphilippe, skulle køre på ketoner.
- Det er velkendt, at holdene i feltet indtager ketoner.
Det er helt lovligt, så jeg forsøger ikke at hænge nogen ud.
QuickStep er nogle af dem, der bruger det mest, det ved jeg.
I sin podcast diskuterede han med den tidligere rytter George Hincapie, hvorfor Julian Alaphilippe selv kørte ned til sin sportsdirektørs bil for at modtage en drikkedunk kort før den sidste stigning før mål på ottende etape til St.
Etienne, i stedet for at tage imod en dunk fra en af de neutrale servicebiler.
Det sidste kunne have sparet Alaphilippe for en del kræfter.
(Se Julian Alaphilippe angribe på den sidste stigning inden mål i St.
Etienne på 8.
etape i videoen)- Selv hvis man sidder alene uden holdkammerater, og man har en del kilometer tilbage af en etape, så kører man stadig selv ned og henter dunken med ketoner.
- Det har taget lang tid at lave ketoner, som man kan drikke.
Det smager forfærdeligt, og det har længe været vanvittigt dyrt, men nu har de fået udviklet ketoner, der er til at betale, og som faktisk er til at drikke, siger Armstrong.
Siden blev Alaphilippe konfronteret med Armstrongs spekulationer, som han bekræftede:- Jeg kan ikke forstå, hvorfor det er et problem.
Det svarer til at indtage en gel undervejs på etapen.
Ketoner er en del af vores ernæringsplan, som vi lægger med en diætist, udtalte franskmanden ifølge cyclismedopage.
com.
Alaphilippe ser ikke noget underligt i brugen af ketoner.
Udviklet til det amerikanske militærDrikkelige ketoner har i mange år været udset som fremtidens vidundermiddel i sportsernæring.
Jeg ville ikke fortælle nogen, hvis jeg brugte det.
Hvorfor skulle man?
Alle holdene har brug for en konkurrencemæssig fordel.
Kieran Clarke, forsker ved Oxford UniversityI 2003 fik en doktor fra den amerikanske hærs institut for avanceret forskning stillet til opgave at skabe et produkt, som de amerikanske soldater kunne indtage på slagmarken og som skulle øge deres fysiske formåen.
Sammen med forskere fra universitetet i Oxford udviklede han drikkelige ketoner.
Ketoner bliver naturligt produceret i leveren, når kroppen ikke får nok energi fra føde.
Ketonerne skulle forbedre kroppens evne til at forbrænde fedt.
Ved at tilføre ketoner via væske skulle kroppen udskyde brugen af sine glykogendepoter, og det er særligt nyttigt, når kroppen bliver fysisk hårdt belastet igennem længere tid, som rytterne bliver i Tour de France.
Samtidig skulle ketonerne reducere musklernes ophobning af mælkesyre.
På den måde skulle ketonerne også være gode for kroppens evne til at restituere.
Kieran Clarke, der var den ledende forsker fra universitetet i Oxford, kalder selv drikkelige ketoner for en slags ’trylledrik’.
Ifølge hendes holds forskning skulle ketonerne få en rytter til at køre 400 meter længere for hver halve time på en enkeltstartscykel.
Hendes forskning bakkes op af resultater, som den hollandske forsker Peter Hespel er kommet frem til.
Hespel, der arbejder sammen med Julian Alaphilippes mandskab Deceuninck-Quick Step, overvågede en gruppe atleter, der hver dag i tre uger blev udsat for fysisk hårde prøver for at simulere de veksler, som et etapeløb som Tour de France trækker på kroppen.
Gruppen drak op til tre dunke med ketoner om dagen.
Hespel kunne påvise, at de keton-drikkende atleter kunne klare en træningsmængde, der var 15 procent hårdere end placebo-gruppen.
Ekstremt dyrt at udvikleI mange år har drikkelige ketoner været ekstremt dyre.
De første versioner kostede omkring 18.
000 kroner per liter at producere.
I dag er omkostningerne stadig høje, men dog lidt mere spiselige.
En liter koster lidt over 4500 kroner at producere.
Oxford universitet har patentet til produktet, men i 2018 fik firmaet HVMN licens til at producere drikkelige ketoner med henblik på salg.
Efterspørgslen har været høj lige fra start.
Flere amerikanske fodboldhold i NFL drikker ketoner.
Det samme gør specialenheder i den amerikanske hær, og ifølge HVMN var der sidste år syv hold i Tour de France, som kørte på det nye mirakelmiddel inden for sportsernæring.
Jumbo-Visma er imidlertid det første cykelhold, der åbent fortæller om brugen af ketoner.
- Jeg har kendskab til flere ryttere, der køber ketoner personligt i stedet for at lade deres hold stå for det.
Så er de sikre på ikke at løbe tør.
- Vi har arbejdet med cykelryttere, der forsøger at slå timerekorden.
Topryttere.
Vi har solgt for mere end én million kroner alene til cykelhold på et par måneder, fortalte HVMN’s direktør Geoff Woo inden Tour de France sidste år, bare få måneder efter at firmaet var begyndt at sælge drikkelige ketoner.
Syv hold skulle i 2018 have brugt drikkelige ketoner i Tour de France.
Kommercielle interesser afholder ifølge Kieran Clarke flere af holdene fra at annoncere brugen af ketoner.
- Jeg ville ikke fortælle nogen, hvis jeg brugte det.
Hvorfor skulle man?
Alle holdene har brug for en konkurrencemæssig fordel, siger hun og tilføjer:- Og så skal man huske, at flere af holdene har aftaler med andre mærker af kosttilskud, så de kan ikke åbent råbe op om brugen af ketoner.
Men det betyder ikke, at de ikke bruger det.
Men hvis ketoner er så mirakuløse, hvorfor er de så ikke på dopinglisten?
Læs også:Tager du også en lur til Tour de France?
Her er søvnforskerens forklaringDet skyldes, at det endnu ikke er påvist, at de skulle have en negativ effekt på kroppen, og overfor cyclingweekly.
com afslørede det internationale dopingagentur, Wada, at det end ikke var på listen over præparater, som agenturet overvåger brugen af.
- Der er stadig mange usikkerhed om, hvorfor effektive ketoner er.
Der er endda studier, der viser, at de kan have en negativ effekt på atleters ydeevne, og at ketonerne kun er gode for restitutionen.
Vi vil være sikre på, at vi ikke gør skade på vores ryttere, har doktoren på Søren Kragh Andersen Andersens hold, Team Sunweb, for eksempel udtalt.
Kilder: The Telegraph, Cyclingnews.
com, Cyclingmagazine.
ca.
, stickybottle.
com og cyclisme-dopage.
com.
FacebookTwitterKopier linkEmner:Caleb Ewan (cykelrytter)|Cykelsport|Dylan Groenewegen (cykelrytter)|Frankrig|WADA




https://www.dr.dk/sporten/badminton/skadet-axelsen-saar-tvivl-om-vm-deltagelse

BadmintonSkadet Axelsen sår tvivl om VM-deltagelseViktor Axelsen er bekymret for, om han når at blive klar til VM, der begynder om fire uger.
Viktor Axelsen døjer med knæet, og det kan nu medføre afbud til VM om fire uger.
24.
juli 2019 kl.
09.
47Bemærk: artiklen er mere end 30 dage gammelLæs opOm fire uger starter VM i badminton.
Men den tidligere guldmedaljevinder Viktor Axelsen er bekymret for, om han når at bliver klar til det store mesterskab.
- Jeg er en lille smule bekymret, men jeg er også fortrøstningsfuld og håber, jeg kan blive klar.
Jeg forbereder mig så godt, jeg kan, som hvis jeg skulle til et VM, men fakta er også bare, at lige nu går det lidt langsomt, desværre.
Læs også:Overbevisende Antonsen er klar til karrierens første Super 1000-finale- Jeg ville lyve, hvis jeg sagde, at jeg ikke var nervøs for det.
Jeg håber selvfølgelig, at jeg kommer til at sidde klar, siger han i et interview med TV2 Sport.
I forrige uge meldte han afbud til både Indonesia Open og Japan Open på grund af smerter i benet.
- Efter at jeg er blevet tilset af flere specialister, er jeg blevet rådet til ikke at spille med i turneringer i øjeblikket.
Jeg er mere end skuffet, og jeg ved ikke, hvor længe jeg kommer til at være ude, skrev han dengang på Twitter.
Astma-afbud til European GamesI juni måtte den 25-årige singlespiller også melde afbud til European Games på grund af astmaproblemer.
Axelsen ligger i øjeblikket nummer fem på verdensranglisten, som han tidligere har toppet.
Læs også:Skadet Viktor Axelsen er ude på ubestemt tidHan har været en af de helt store medaljeslugere for dansk badminton de senere år.
Han slog igennem i 2010, hvor han vandt VM-titlen for juniorer.
I 2014 hentede han bronze ved VM på seniorplan, og to år senere opnåede han samme karat medalje ved OL i Rio, inden det blev til den helt store triumf ved VM i 2017.
/ritzau/FacebookTwitterKopier linkEmner:Viktor Axelsen (badmintonspiller)|Badminton|TV 2 Sport|Twitter|Japan




https://www.dr.dk/nyheder/regionale/hovedstadsomraadet/over-1000-virksomheder-vil-sende-dine-pakker-mere-miljoevenligt

KøbenhavnOver 1.
000 virksomheder vil sende dine pakker mere miljøvenligt Virksomhederne har tilmeldt sig projekt Miljøvenlig Pakning.
Det kan dog være varm luft, lyder kritikken.
Af Line Gudnitz Baun24.
juli 2019 kl.
08.
01Bemærk: artiklen er mere end 30 dage gammelLæs op"Vi støtter Miljøvenlig Pakning" - sådan står der på et grønt badge, som over 1.
000 virksomheder har fået på deres hjemmeside.
Virksomhederne har tilmeldt sig projektet Miljøvenlig Pakning, som har fokus på bæredygtig emballage ved blandt andet at pakke i mindre kasser, printe færre følgesedler og bruge mere genbrugsmateriale.
I spidsen for projektet står blandt andet Albe Emballage, hvor Pernille Gregersen er marketingsansvarlig:- Hensigten er at brede et budskab om, at hvis vi alle bliver opmærksomme på meget få ting, så kan vi gøre en stor forskel sammen, siger hun.
Råd til at pakke miljøvenligtBrug minimal emballage hver gang, det er muligtBrug genanvendelig emballageBrug emballage fremstillet af genbrugsmaterialeBrug emballage i høj kvalitet for at undgå ekstra emballageBrug den mindst mulige papkasseBrug miljøvenligt kassefyld til at udfylde papkassen medBrug en minimal mængde af pakkesedler, følgesedler mv.
Kilde: Miljøvenlig PakningEn af virksomhederne er Naturebaby.
dk fra Helsinge, hvor man blandt andet genbruger alle kasser fra leverandører, og så fyldes kasserne med biomajsfyld i stedet for bobleplast.
- For os er det en synlig klargøring til vores kunder at vise, at vi går den grønne vej og gerne vil være med til at gøre en forskel, forklarer indehaver Laura Juhl.
Ingen krav kan føre til varm luftLektor Michael Søgaard Jørgensen, som arbejder med miljøinnovation på Aalborg Universitet, synes, at det er et godt initiativ, men det ærgrer ham, at virksomhederne ikke er forpligtet til at gøre noget.
- Jeg ville syntes, at projektet var mere spændende, hvis man forpligtede virksomhederne til at gøre noget bestemt eller forpligte virksomhederne til at fortælle, hvad de har gjort, siger Michael Søgaard Jørgensen og fortsætter:- Man kan frygte, at der er nogle virksomheder, der tilmelder sig og sætter et logo på deres hjemmeside uden reelt at gøre noget for at reducere miljøbelastningen fra den emballage, de bruger, og så bliver det lidt varm luft, siger han.
Men det kan være dyrt at forpligte sig for små virksomheder, og derfor er virksomhederne hos Miljøvenlig Pakning ikke bundet til noget, siger Pernille Gregersen og understreger, at virksomhederne modtager rådgivning om bæredygtig emballage.
- På den her måde kan vi få en lille webshopejer med måske kun en eller to ansatte med, og det synes vi også, at der er behov for, for ligegyldigt om man er lille eller stor, så skal man kunne være med på det, siger Pernille Gregersen.
FacebookTwitterKopier linkEmner:Erhverv|Miljø og natur|Aalborg Universitet|Helsinge




https://www.dr.dk/nyheder/regionale/fyn/hospital-sender-raske-tidligt-foedte-boern-hurtigere-hjem-vi-har-ikke-foelt

FynHospital sender raske, for tidligt fødte børn hurtigere hjem: 'Vi har ikke følt, hun var vores, før vi kom hjem'Tidlig hjemsendelse er en succes for både familier og sundhedspersonale.
Mila blev født 11 uger for tidligt.
Hun blev sendt tidligere hjem som en del af Odense Universitetshospitals tilbud til familier med for tidligt fødte, raske børn.
Af Trine Søgaard Rødkær24.
juli 2019 kl.
07.
02 | opdateret 05.
aug.
2019 kl.
09.
47Bemærk: artiklen er mere end 30 dage gammelLæs opLille Mila bor med sin far og mor, men den lyse lejlighed i stueetagen i det sydlige Odense er ikke hendes første hjem.
Mila blev født 11 uger for tidligt, og hun brugte de første fem uger af sit liv på Odense Universitetshospitals (OUH) neonatalafdeling – afdelingen for for tidligt fødte børn.
Raske børn kommer hjem før tidHvis en kvinde føder for tidligt, er der sædvanligvis udsigt til, at mor og barn er indlagt på sygehuset indtil terminsdagen.
Men siden 2016 har OUH tilbudt, at for tidligt fødte raske børn kan komme med forældrene hjem tidligere end normalt.
Et tilbud, der nu får ros i en ny evaluering, hvor både forældre og personale på neonatalafdelingen oplever en god og sund udvikling hos de små børn.
Det var et lettet forældrepar, der kunne bære liften med Mila ind i deres lejlighed for første gang efter fem ugers indlæggelse.
Samtidig viser evalueringen, at tilbuddet også er en økonomisk gevinst for sundhedsvæsenet.
OUH sparer ressourcer ved at sende for tidligt fødte børn hurtigere hjem, og de ressourcer kan bruges på andre områder.
- I stedet for at optage senge på sygehuset kan man have familien indlagt derhjemme og bruge sengene på nogen, som er mere intensivt krævende, så det er en god løsning, fortæller Maja Kjær Rasmussen, sundhedsøkonom på OUH.
Vi sparer ikke på patienterneTilbuddet handler ikke om effektivisering.
Det understreger kvinden bag projektet, Kristina Garne Holm, der er post.
doc.
ved OUH og Syddansk Universitet.
- Det primære fokus har ikke været at lave accelereret patientforløb eller at spare penge.
Det har været at afdække behovene for familier med stabile, for tidligt fødte børn.
Det har vist sig ikke at være på hospitalet, men at være derhjemme med tæt kontakt til neonatalafdelingen, siger hun.
Sådan har det også været for Milas forældre, Line Sofie Holm Nybo og Jens Vestergaard Larsen, der har været glade for at få lov til at komme hjem fra hospitalet så hurtigt som muligt.
Det er virkelig befriende.
Man har lidt mere ejerfornemmelse over sit barn.
Jens Vestergaard Larsen, farBedre at være hjemmeDet var svært for dem begge at træde ordentligt ind i rollen som nybagte forældre, så længe Mila var på hospitalet.
- Vi følte, vi kom på besøg hos hende.
Vi har ikke følt, at hun har været vores, før vi er kommet hjem med hende, siger Line Sofie Holm Nybo.
Det var derfor et lettet forældrepar, der kunne bære liften med Mila ind i deres lejlighed for første gang efter fem ugers indlæggelse.
- Det er virkelig befriende.
Man har lidt mere ejerfornemmelse over sit barn, siger Jens Vestergaard Larsen.
Sygeplejerske med på tabletMila har en åben indlæggelse på OUH.
Det betyder, at hun altid har nem adgang til neonatalafdelingen, hvis det skulle være nødvendigt.
Familien har også fået en tablet med hjem, som de bruger til at kommunikere med sygeplejerskerne.
Blandt andet er der to faste, digitale konsultationer om ugen.
Her sidder en sygeplejerske på OUH og taler via en videoforbindelse med familien hjemme i stuen.
Her ses en video-samtale med sygeplejerske Sonja Jensen fra Odense Universitetshospital.
Samtalen foregår via en tablet.
- Man snakker om, hvordan babyen har det, og hvordan det går for os herhjemme, forklarer Jens Vestergaard Larsen.
Videokonsultationen er et godt redskab for både familie og sygeplejersker, mener sygeplejerske på OUH’s neonatalafdeling Sonja Jensen.
Det er relativt sjældent, at vi rent faktisk kan se en økonomisk besparelse, når vi oplever bedre kliniske resultater.
Maja Kjær Rasmussen, sundhedsøkonom, OUHI begyndelsen var hun ellers skeptisk over for videokonsultationerne, fordi hun ikke troede, det ville være som en virkelig samtale ansigt til ansigt.
- Det er det jo heller ikke.
Men det er meget, meget bedre, end jeg turde tro på.
Jeg oplever, at jeg er på 100 procent, og jeg oplever også, at familierne fornemmer, at vi har en chance sammen, som er anderledes, end når man ligger herinde, siger Sonja Jensen.
Giver tid til svagere børnOrdningen med tidlig hjemsendelse har også betydning for de for tidligt fødte børn, som har brug for særlig pleje.
- Ved at få børnene ud af hospitalet kan vi gøre plads til nogen, som har mere brug for det, og derved afhjælpe det pres, der er på sundhedsvæsnet, forklarer Maja Kjær Rasmussen, sundhedsøkonom hos OUH.
Læs også:Forældre til for tidligt fødte får PTSD: 'Vi vil altid have en knude i maven'Når for tidligt fødte, raske børn sendes tidligt hjem efter fødslen, er det altså en succes hele vejen rundt, lyder konklusionen.
- Det er relativt sjældent, at vi rent faktisk kan se en økonomisk besparelse, når vi oplever bedre kliniske resultater, fortæller sundhedsøkonom hos OUH Maja Kjær Rasmussen og fortsætter:- Det er ikke noget, vi ser så tit, fordi vi tit har høje investeringer ved de her nye indsatser, og derfor skal vi have en endnu større effekt for at kunne vise, at det gavner økonomien.
FacebookTwitterKopier linkEmner:Odense Universitetshospital|Hospitaler|Graviditet og fødsel|Odense|Syddansk Universitet




https://www.dr.dk/nyheder/penge/banker-lukker-kassen-i-rejsevaluta

PengeBanker lukker kassen i for rejsevalutaFlere banker tager ikke imod udenlandsk valuta, som kunder har i overskud.
Danske Bank vil dog gerne veksle sedler.
Mens bankerne gerne tager imod kontanter i form af euro, er der væsentligt længere mellem de banker, der tager imod andre valutaer.
(Arkivfoto) )24.
juli 2019 kl.
06.
56 | opdateret 31.
juli 2019 kl.
14.
17Bemærk: artiklen er mere end 30 dage gammelLæs opDet er ikke nødvendigvis nemt at slippe af med de tyrkiske lira eller amerikanske dollar, man har til overs, når man vender hjem efter sommerferien.
Flere danske banker tager nemlig ikke længere imod andre udenlandske valutaer end euro.
Det skriver Børsen.
I Jyske Bank kan man indsætte euro i særlige automater, fortæller forretningsdirektør i Jyske Bank Privat Hanne Birgitte Møller.
Men har man anden valuta på lommen, må man gå andre steder hen.
- Hvis man kommer hjem med overskydende valuta, er man lidt på den, for vi tager ikke imod andre valutaer end euro.
Så må man enten gemme den overskydende valuta til næste gang, eller man kan få dem vekslet ved et vekselbureau, siger hun til Børsen.
De seneste år har Jyske Bank lukket kasserne i sine 95 filialer, og i den forbindelse er der også blevet lukket ned for, at kunderne kan aflevere udenlandsk valuta i banken.
Det er dog muligt at bestille udenlandsk valuta på Jyske Banks hjemmeside.
Hos Alm.
Brand Brank tager man som udgangspunkt heller ikke imod anden udenlandsk valuta end euro.
Dog er det muligt at aflevere mere eksotiske valutaer i en enkelt filial i Brørup i Sydjylland, der har åbent to gange om ugen.
I Sydbank er det muligt at aflevere udenlandsk valuta i de 10 af bankens 62 filialer, der stadig har kassebetjening.
Og hos Nordea er der åbent for anden valuta end euro i ni af bankens filialer.
Endelig er der i Danske Bank stadig håb for dem, der ikke har fået brugt alle sedler på ferien.
Således kan overskydende valuta veksles i de 48 afdelinger, der har kassefunktion, oplyser banken i en mail til Børsen.
Danske Bank veksler dog kun sedler, ikke mønter, oplyser banken til DR.
Rettelse: I en tidligere udgave af denne artikel fremgik det fejlagtigt, at Danske Bank også veksler udenlandske mønter.
Danske Bank veksler dog kun udenlandsk valuta i sedler, oplyser banken.
/ritzau/FacebookTwitterKopier linkEmner:Jyske Bank|Danske Bank|Pengeinstitutter|Handel og service|Jylland




https://www.dr.dk/nyheder/udland/saerlige-kameraer-haandvaske-og-laeger-med-termometer-graenseovergang-sikrer-sig-mod

UdlandSærlige kameraer, håndvaske og læger med termometer: Grænseovergang sikrer sig mod ebolaWHO kalder udbruddet af ebola i DR Congo for en international krise.
En kvinde får målt sin temperatur ved grænseovergangen mellem DR Congo og Rwanda.
Af Josefine Hummelmose og Kasper Duncan Gram (video)24.
juli 2019 kl.
07.
00 | opdateret 24.
juli 2019 kl.
08.
49Bemærk: artiklen er mere end 30 dage gammelLæs opPanik har ramt den travleste grænseovergang i Afrika.
Her krydser omkring 100.
000 mennesker hver dag grænsen mellem DR Congo og Rwanda.
Og man gør, hvad man kan, for at den farlige sygdom ebola ikke skal transporteres med over til Rwanda.
Føreren af en motorcykel-taxa får vasket hænderne ved grænseovergangen.
DR Congo blev i august sidste år ramt af sygdommen.
Mindst 1.
600 personer er døde af ebola siden da.
Nu har den spredt sig til millon-byen Goma, som ligger lige ved grænsen til Rwanda, og det skaber frygt i Rubavu-distriktet i Rwanda, som også ligger ved grænsen, fortæller indbyggeren Evode Mugwaneza.
- Når sygdommen når Rwanda bør vores grænser være lukkede, og det vil skabe en kaotisk situation i vores liv.
Flere mennesker her er nemlig dybt afhængige af den grænseoverskridende handel, skriver AP.
Særlige kameraer skal opdage sygdommenMyndighederne ved den travle grænseovergang sikrer sig så godt, de kan, mod at ebola spreder sig.
Kameraer, som skal scanne efter ebola-smittede, er sat op ved overgangen.
Planen er, at de også skal sættes op ved Rwandas grænse til Uganda.
Særlig videoovervågning skal scanne efter tilfælde af ebola.
Foto: ASSOCIATED PRESS Sygeplejersker tjekker temperaturen på dem, der krydser grænseovergangen.
Foto: ASSOCIATED PRESS Håndvaske er stillet op ved grænseovergangen.
Foto: ASSOCIATED PRESS1 / 3Særlig videoovervågning skal scanne efter tilfælde af ebola.
Foto: ASSOCIATED PRESS1 / 3Sygeplejersker tjekker temperaturen på dem, der krydser grænseovergangen.
Foto: ASSOCIATED PRESS2 / 3Håndvaske er stillet op ved grænseovergangen.
Foto: ASSOCIATED PRESS3 / 3Derudover skal alle, der krydser grænsen, vaske hænder ved opsatte håndvaske, mens sygeplejersker tjekker deres temperatur, fortæller lægen William Kanyankore.
- Vi har også lavet isolationscentre ved vores hospitaler og et ebola-behandlingscenter.
Vi gør alt det her for at sikre, at hvis der kommer et tilfælde af ebola, så kan vi håndtere det.
Og så kan vi stoppe spredningen af den dødelige sygdom.
Rammer lokale forretningerSelvom myndighederne i Rwanda forsøger at berolige indbyggerne ved at fortælle om, hvor seriøst de tager ebola-udbruddet i nabolandet, så fortæller lokale købmænd, at frygten får det til at gå dårligere for deres forretninger.
- Vi har en stor frygt for at ebola er tæt på.
Vi har mistet mange kunder, efter de hørte, at ebola ikke er langt herfra.
Folk krydser ikke længere grænsen i så høj grad som før, og det er et problem for nogle virksomheder, siger Gloriose Ufitinema, der selv har en forretning, hvor hun sælger dyr.
Kvinder står i kø for at vaske hænder.
Men for dem, der stadig krydser grænsen, er den øgede sikkerhed også et problem, fortæller Jamilla Kabole, der er forretningskvinde.
- Vi mister meget tid ved grænsen.
Vi skal først vaske hænder, og der er køen nogle gange lang.
Så skal du tjekkes og skal gå efter visum-dokumenter.
Sygdommen ændrer dagsprogrammet.
International sundheds-kriseVerdenssundhedsorganisationen, WHO, kalder udbruddet af ebola i DR Congo for en international sundhedskrise.
Sygdommen ebolaEbola er en virussygdom, der smitter fra menneske til menneske.
Virus overføres gennem kropsvæsker som spyt, blod, sæd, sved og opkast.
Når man bliver smittet, kan der gå fra 2 til 21 dage, før man får symptomer.
Sygdommen smitter først, når den smittede har symptomer.
Symptomerne minder om influenza, som høj feber, mathed, hovedpine samt muskel- og mavesmerter.
Herefter følger opkastninger, diarré, udslæt samt lever- og nyresvigt, og til sidst kan der opstå indre og ydre blødninger.
Kilde: Læger uden GrænserEn international sundhedskrise er en særlig situation, der kan kræve en samlet international indsats, fordi sygdommen kan sprede sig til andre lande.
Udover at Goma ligger lige op til DR Congos grænse til Rwanda, har Goma også en større international lufthavn.
Ebola er bragt til Goma af en præst, der havde besøgt nogle landsbyer, som var ramt af ebola.
Her blev han smittet, fordi han rørte ved nogle smittede.
Tedros Adhanom er generalsekretær i WHO.
Han siger, at verdens-samfundet skal arbejde sammen, så man kan afslutte udbruddet og opbygge et bedre sundhedssystem.
WHO har også tidligere kaldt et ebola-udbrud for en international sundhedskrise.
Det var i 2014 og 2015, hvor der var ebola i DR Congo og flere andre lande i Vestafrika.
Dengang blev over 28.
000 mennesker smittet med ebola, og 11.
000 mennesker mistede livet.
FacebookTwitterKopier linkEmner:Rwanda|Sygdomme og lidelser|Den Demokratiske Republik Congo|WHO|Erhverv




https://www.dr.dk/sporten/cykling/tourdefrance/dagens-etape-mind-gap-valgrens-sidste-chance-oprejsning

Tour de FranceDAGENS ETAPE Mind the Gap: Valgrens sidste chance for oprejsningMichael Valgren har kørt et skuffende Tour de France.
17.
etape ville under normale omstændigheder passe ham godt.
Michael Valgren har været en skygge af sig selv under dette års Tour de France.
Af Johan Haarløv24.
juli 2019 kl.
07.
09Bemærk: artiklen er mere end 30 dage gammelLæs opVi kan efterhånden begynde at sætte spørgsmålstegn ved, hvad der er ’normale omstændigheder’ for Michael Valgren.
Hvis vi tager udgangspunkt i den her sæson og ikke mindst årets Tour de France, er det nye normal, at han ikke har benene til at køre med om sejrene.
Ja, det har endda knebet med bare at komme i udbrud.
Den danske Dimension Data-rytter har på den måde hverken levet op til sine egne eller omgivelsernes forventninger til ham.
Forventninger, som han specielt med sine præstationer i sidste sæson var med til at banke i vejret.
Han var forrygende i foråret, som han kronede med en sejr i klassikeren Amstel Gold Race, og i Tour de France 2018 kørte han som besat og havde enorm andel i holdkammeraten Magnus Corts sejr på 15.
etape.
Barren blev sat højt, og hvis ikke den skal banke krampagtigt ned over tæerne på thyboen i Tour de France anno 2019, skal han røre på sig i dag på etapen til byen Gap.
Sidste chance for oprejsningDe 200 kilometer fra Pont du Gard til Gap ligger perfekt til rytter-typer som Valgren.
Folk med ambitioner om at komme i udbrud.
Efter 17.
etape står der nemlig rigtige bjerge på menuen, inden turen rundt i Frankrig afsluttes på søndag med den sædvanlige paradekørsel, inden det går løs for sprinterholdene på Champs-Élysées i Paris.
Dagens etapen stiger støt fra start til mål, efterhånden som feltet bevæger sig fra vest til øst og nærmer sig alperne.
Undervejs er der to stigninger, en kategori 4 og en kategori 3, som Valgren ikke burde have problemer med at forcere.
Så vores fromme opråb til 27-årige Valgren er - som de messer i metroen i London - mind the Gap, det er sidste chance for oprejsning i Tour de France.
Du kan følge etapen i liveopdateringer her på dr.
dk eller i 'Touren på P3', og så kan du også se den i fjernsynet på TV 2.
FacebookTwitterKopier linkEmner:Frankrig|Magnus Cort (cykelrytter)|Michael Valgren (cykelrytter)|Cykelsport|Team Dimension Data




https://www.dr.dk/sporten/svoemning/dansk-svoemmeunion-om-opgivende-vm-svoemmer-viktor-bromer-svoemmer-videre

SvømningDansk Svømmeunion om opgivende VM-svømmer: 'Viktor Bromer svømmer videre'Viktor Bromer fortsætter ved VM i svømning, men Dansk Svømmeunion har forståelse for svømmerens frustrationer.
Sportschefen i Dansk Svømmeunion har snakket med svømmeren Viktor Bromer.
Af Rasmus Dalgaard24.
juli 2019 kl.
06.
35Bemærk: artiklen er mere end 30 dage gammelLæs opDen danske svømmer Viktor Bromer sagde tidligt tirsdag efter et skuffende indledende heat, at det var spild af hans tid at være til VM på langbane, og at han ikke havde lyst til at være der.
Men nu har den nordjyske svømmer tilsyneladende ændret mening, og han fortsætter med at svømme ved mesterskabet, fortæller Dansk Svømmeunion.
- Vi har fuld forståelse for, at man som ambitiøs svømmer bliver frustreret, når tingene ikke går den vej, man havde håbet og trænet for.
Vi har tirsdag aften haft en snak med Viktor omkring hans tilstand, hvor vi i fællesskab er blevet enige om, at han fortsat skal svømme, skriver sportschef Lars Green Bach i en mail til DR Sporten, men han ønsker ikke at kommentere yderligere på sagen.
- I forhold til Viktors udtalelse, så er det en kommentar fra en svømmer, som gives til TV2 oven på et løb, der ikke er gået helt som håbet, og en sådan kommentar er ikke noget, vi påtænker at kommentere på i medierne.
Turbulent optaktOptakten til VM har været lettere kaotisk for svømmerne som følge af DR Sportens afsløring af kritisable træningsforhold i dansk elitesvømning fra 2003 til 2013.
De fleste, der følger dansk svømmesport, er klar over, at optakten til dette VM har været turbulent.
Lars Green Bach, sportschef i dansk svømmeunionDerudover sagde Martin Truijens og Mads Bjørn Hansen, der var trænere på Det Nationale Træningscenter (NTC), deres job op i juni efter uenigheder med Dansk Svømmeunion.
Det fik en række prominente svømmenavne til i en fælles besked at erklære deres mistillid til ledelsen i unionen, og det har medført, at landsholdssvømmerne Viktor Bromer og Mie Ø.
Jørgensen har valgt at tage afsked med NTC og flytte til Aalborg for at have deres træning der fremadrettet.
Forberedelserne har langt fra været optimale, erkender Lars Green Bach.
- De fleste, der følger dansk svømmesport, er klar over, at optakten til dette VM har været turbulent.
Vi har på meget kort tid måttet rekonstruere vores daglige sportslige set-up på det Nationale Træningscenter, da NTC-trænerne opsagde deres stillinger.
- Alle involverede har over en længere periode skulle forholde sig til nogle ulykkelige cases fra fortiden i stedet for dansk svømmesport her og nu.
Samtidig har vi også været udfordret af, at vores NTC ikke at kunne træne på Bellahøj Svømmestadion, der har været fast base for NTC-svømmerne i efterhånden en årrække.
Alle forandringer af den kaliber kan selvfølgelig skabe frustrationer – det finder jeg er helt naturligt.
Desuden har OL-guldvinderen Pernille Blume valgt at fortsætte samarbejdet med Martin Truijens væk fra NTC i overensstemmelse med Dansk Svømmeunion.
- Det ønske fra Pernille har vi efter dialog med hende imødekommet i forhold til træning under private rammer uden for såvel landshold som NTC-træningsmiljøet, for at give Pernille de bedst mulige forberedelser frem mod VM, skriver Lars Green Bach.
Danske VM-lyspunkterDansk elitesvømning kan udefra set virke til at være i en kaotisk tilstand, men det afviser Lars Green Bach er tilfældet.
Når VM er overstået – og først når VM er overstået – vil vi med svømmere, trænere og Team Danmark evaluerer selve VM og hele sæsonens træningen og indsatser frem hertil.
Lars Green Bach, sportschef i dansk svømmeunion- Vi har haft, som pointeret flere gange, et turbulent forår, der naturligvis har præget både svømmerne og alle os omkring svømmerne.
- Når VM er overstået – og først når VM er overstået – vil vi med svømmere, trænere og Team Danmark evaluere selve VM og hele sæsonens træningen og indsatser frem hertil.
Resultatet af denne evaluering bruger vi i vores planlægning frem mod OL i Tokyo om præcist et år, siger sportschefen.
Men der har også været lyspunkter ved VM for danskerne.
Debutanten Tobias Bjerg satte tirsdag ny dansk rekord i 50 meter bryst, og han slog den igen timer senere, da han var et mulehår fra at svømme sig i finalen.
Anton Ipsen satte også ny dansk rekord i 800 meter fri, men endte som nummer ni, hvilket ikke var nok til en finaleplads.
VM på langbane afholdes i den sydkoreanske by Gwangju, og det slutter 28.
Juli.
FacebookTwitterKopier linkEmner:Dansk Svømmeunion|Pernille Blume (svømmer)|Svømmesport|Team Danmark|Jylland




https://www.dr.dk/nyheder/penge/over-halvdelen-af-visa-betalinger-uden-usa-er-tradlose

PengeOver halvdelen af Visa-betalinger uden for USA er trådløseKvartalsregnskab giver selskabet bag Visa-kortet en tredjedel større overskud end samme kvartal sidste år.
)24.
juli 2019 kl.
02.
53Bemærk: artiklen er mere end 30 dage gammelLæs opDen amerikanske kreditkortgigant Visa kan mærke, at en robust økonomi holder godt gang i kundernes købelyst.
I et kvartalsregnskab, som er offentliggjort tirsdag, melder Visa om 33 procent større overskud sammenlignet med samme kvartal sidste år.
Således er overskuddet i selskabet vokset fra 2,33 milliarder dollar sidste år til 3,10 milliarder dollar i tredje kvartal 2019.
Af regnskabet fremgår det, at Visas korthavere uden for USA for alvor har taget den trådløse betalingsmetode til sig.
Mere end 50 procent af alle betalinger, der finder sted i fysiske butikker uden for USA, foregår trådløst.
For to år siden var det mindre end 30 procent.
Amerikanerne tegner sig for knap hver tiende - omkring 8,8 procent - af alle transaktioner med Visa-kort.
Forbrugere og virksomheder brugte i det kvartal, der sluttede med udgangen af juni, i alt 2,23 billioner dollar på Visas netværk.
Det er 8,7 procent mere end samme kvartal sidste år.
Og netop forbrugernes lyst til at svinge Visa-kortet er afgørende for forretningen.
Hver gang en forbruger gennemfører et køb med et betalingskort fra Visa, bliver et mindre beløb i form af et gebyr sendt videre til selskabet.
Dermed påvirkes Visas overskud af, hvor mange forbrugere der vælger at betale med Visa-kort frem for kontanter eller betalingskort fra konkurrenterne American Express og Mastercard.
I tredje kvartal - fra april til juni - brugte forbrugere rundt om i verden Visas betalingskort hele 35,43 milliarder gange til at gennemføre køb.
Mens det blandt analytikere var forventet, at Visas omsætning i tredje kvartal ville udgøre 5,70 milliarder dollar, endte selskabet en del højere med en omsætning på 5,84 milliarder dollar.
Mens det på indtægtssiden har set lyst ud for Visa i tredje kvartal, har virksomheden valgt at gennemføre en række store køb.
Således har Visa ifølge nyhedsbureauet AP i løbet af de seneste tre måneder opkøbt fire virksomheder, der blandt andet tilbyder betalingsløsninger.
/ritzau/ReutersFacebookTwitterKopier link




https://www.dr.dk/nyheder/viden/kroppen/kvinder-er-ikke-bygget-til-faa-menstruation-hver-maaned

KroppenKvinder er ikke bygget til at få menstruation hver månedMånedlig menstruation er 'unaturlig' og øger risikoen for brystkræft, mener forsker.
Af Jeppe Kyhne Knudsen, Pernille Kjeldgaard Kristensen og Grafik: Solvej Nygaard Gregersen24.
juli 2019 kl.
10.
05Bemærk: artiklen er mere end 30 dage gammelLæs opFor mange kvinder kommer menstruationen en gang om måneden.
Uanset om du bruger p-piller eller ej.
Det bliver til omkring 350-400 menstruationer gennem et helt liv.
Men sådan har det ikke altid været.
Forskning viser nemlig, at hvis vi ‘rejser tilbage i tiden’, hvor der ikke blev brugt prævention, så havde en kvinde kun omkring 100 menstruationer i løbet af sit liv.
Det har den amerikanske evolutionsbiolog Beverly Strassmann fundet ud af, efter hun boede hos Dogon-folket i Mali i to år.
Hvem er Dogon-folket?
Dogon-folket bor i det centrale Mali i Vestafrika, og man regner med, at der er mellem 400.
000 og 800.
000 af dem.
Folkeslaget lever traditionelt og er kendt for deres stammedans med store masker.
Stammen har i mange år interesseret antropologer og evolutionsbiologer, som mener at kunne studere menneskets fortid i den traditionelle agerbrugskultur.
Den afrikanske stamme er så afskåret fra den moderne verden, at deres levevis kan gøre os klogere på, hvordan vestlige kvinders menstruationscyklus har været førhen.
Månedlig menstruation er 'unaturlig'Beverly Strassmann valgte Dogon-folket, fordi det var let for hende at holde øje med, hvornår kvinderne havde deres menstruation.
Det er nemlig stammens skik, at kvinderne flytter uden for landsbyen i en såkaldt ‘Punulu’ - en menstruationshytte - mens de har deres menstruation.
I 736 dage noterede Beverly Strassmann, hvem der kom og gik fra hytterne.
Hun tog også urinprøver for at sikre sig, at kvinderne havde menstruation, når de opholdt sig i hytten.
Og det gav Beverly Strassmann et helt unikt datasæt.
- Resultaterne siger noget om, hvordan vores menstruation så ud, før vi introducerede prævention og familieplanlægning.
Og hele pointen er, at den månedlige menstruation er en anomali, fortæller hun til DR Viden.
Hvad fandt forskeren ud af?
Beverly Strassmann fandt ud af, at Dogon-kvinderne har et helt andet menstruationsmønster end vestlige kvinder.
Typisk får de deres første menstruation, når de er 16 år gamle.
Indtil de fylder 20 år, har de omkring syv menstruationer om året.
Fra de fylder 20 år og til, de er midt i 30'erne, har de i snit kun én menstruation om året.
I voksenårene bruger de nemlig det meste af tiden på at være gravid eller amme, forklarer hun.
Og det er ikke kun Beverly Strassmanns forskning, der viser, at kvinders cyklus er helt anderledes i samfund uden prævention.
Også Stanley Boyd Eaton, der har studeret jæger-samlerfolket Hadza i Tanzania, er kommet frem til de samme tal.
Menstruation øger risikoen for brystkræftMen hvorfor er det vigtigt, om det er 'naturligt' at have 100 eller 400 menstruationer i løbet af livet?
Det er det, viser Beverly Strassmanns forskning, fordi flere menstruationer øger risikoen for brystkræft.
- Jo flere menstruationer du har, desto flere hormoner bliver din krop eksponeret for - og det øger simpelthen din risiko for at få brystkræft, siger hun og fortsætter:- Jeg har ikke tal på Dogon-kvindernes kræftrisiko, men generelle tal fra Afrika viser, at afrikanske kvinder har otte procent lavere risiko for at få brystkræft end vestlige kvinder.
Paven er skyld i p-pillens månedscyklusHvis flere menstruationer øger risikoen for brystkræft, hvor kommer idéen så fra, at kvinder på p-piller skal have menstruation én gang om måneden?
Det er der mange forskellige bud på.
Nogle mener, at det er fordi konceptet så var nemmere at sælge til den katolske kirke, som opfinderen af p-pillen, John Rock, var en del af.
Andre forklarer det ved, at det skal imitere kvindens naturlige cyklus, der har cirka samme tidsinterval.
Forklaringen kan også være, at før du kunne tage en graviditetstest derhjemme, var det en nem måde for kvinderne at vide, om de var gravide.
Læs også:Gynækolog: Du kan sagtens udskyde menstruation, når du skal på ferieOg den sidste pointe fremlægger speciallæge i Kvindesygdomme og Fødsler, Ditte Trolle også.
Hun har forklaret til DR Viden, at den eneste fordel ved at holde pause fra dine p-piller én gang om måneden er, at du kan holde styr på, om du er gravid.
Det er ikke nødvendigt ellers, hvilket også fremgår af sundhed.
dk.
Forskere ved ikke, hvorfor mennesker får menstruationMen faktisk ved forskerne ikke helt, hvorfor kvinder overhovedet får menstruation.
Og mennesket er faktisk ét af ganske få pattedyr, der får menstruation.
Kun få pattedyr har menstruation.
Elefantspidsmusen er én af dem.
Evolutions-biologen Deena Emera har til BBC forklaret, at hendes forskning tyder på, at menstruation er til for at sortere dårlige fostre fra.
De dyr, der har menstruation, har nemlig det, man kalder ‘extended copulation’.
Det betyder, at dyrene har sex på tidspunkter, hvor hunnen slet ikke kan blive gravid.
Og dem er mennesket en del af - i modsætning til eksempelvis hunde og katte, der kun parrer sig, når hunnen er i løbetid.
Fordi mennesker har sex på alle tidspunkter af cyklussen, kan et menneskeæg være flere dage gammelt, når det bliver befrugtet, forklarer Deena Emera.
Og så er der større risiko for at udvikle et dårligt foster.
Menstruationen beskytter på den måde moren fra at bruge masser af energi på et foster, der alligevel ikke kan overleve, forklarer hun.
Er menstruation energieffektiv?
Netop det med energiforbruget er også hovedpointen i Beverly Strassmanns teori om, hvorfor vi har menstruation.
Hun understreger, at det kræver meget energi at have en tyk livmoderslimhinde kørende i kroppen hele tiden - som hunde og katte har.
Hun mener, at menstruationen, der skyller slimhinden ud, når vi ikke har brug for den, sparer os en masse energi.
En anden forklaring, som forskeren Margie Profet er kommet med, er, at menstruation er til for at forsvare kroppen mod sygdomsfremkaldende mikroorganismer båret ind med sæden.
Der er dog stadig meget, vi ikke ved, om hvorfor kvinder menstruerer, hvor ofte det er 'sundt' at bløde, og hvordan de naturlige og kunstige hormoner, påvirker kvinder.
Denne artikel er en omskrivning og genudgivelse af en tidligere artikel fra juli 2018.
FacebookTwitterKopier linkEmner:Videnskab|Prævention|Den Katolske Kirke|BBC|Afrika




https://www.dr.dk/sporten/fodbold/dansk-svommer-videre-til-semifinalen-ved-vm-i-sydkorea

FodboldDansk svømmer videre til semifinalen ved VM i Sydkorea19-årige Julie Kepp Jensen er i semifinalen i 50 meter rygsvømning, mens 4x100-meter holdkappen er ude.
24.
juli 2019 kl.
06.
21Bemærk: artiklen er mere end 30 dage gammelLæs opDen danske kvartet i 4x100 meter medley ved VM i svømning på langbane i Sydkorea formåede ikke at kvalificere sig til finalen, da de indledende heats blev afviklet natten til onsdag dansk tid.
Holdet bestående af Mie Ø.
Nielsen, Tobias Bjerg, Viktor B.
Bromer og Signe Bro vandt deres heat i tiden 3 minutter og 49,10 sekunder, men tiden rakte kun til en samlet placering som nummer 14.
Danskerne var over syv sekunder fra at være blandt de otte hold, som skal dyste om medaljerne.
Derimod er den 19-årige Julie Kepp Jensen klar til semifinalen i 50 meter rygsvømning.
Hendes tid på 27,95 sekunder blev kun overgået af fire andre svømmere i de fem indledende heats, som er afviklet natten til onsdag dansk tid.
Yuanhui Fu fra Kina opnåede den bedste tid i 27,70 sekunder.
For øvrigt i samme heat som danskeren, der endte på en fjerdeplads.
De to semifinaler afvikles senere onsdag, mens finalen finder sted torsdag.
Julie Kepp Jensen blev i 2018 hædret med Talentprisen, som Dansk Svømmeforbund og Dansk Svømmetræner Sammenslutning uddeler hvert år til en atlet, som har vist stor fremgang og sportslig udvikling.
/ritzau/FacebookTwitterKopier linkEmner:Sydkorea|Svømmesport|Kina|Mie Ø.
Nielsen (svømmer)




https://www.dr.dk/nyheder/viden/kroppen/gynaekolog-du-kan-sagtens-udskyde-menstruation-naar-du-skal-paa-ferie

KroppenGynækolog: Du kan sagtens udskyde menstruation, når du skal på ferieOg i øvrigt kan du ikke være præmenstruel, når du tager p-piller.
Af Pernille Kjeldgaard Kristensen og Grafik: Solvej Nygaard Gregersen24.
juli 2019 kl.
06.
35Bemærk: artiklen er mere end 30 dage gammelLæs opMenstruation kommer sjældent belejligt.
Og slet ikke om sommeren, når mange er mere ude end almindeligvis - på festival, på stranden eller på farten mod feriedestinationen.
Det kan være besværligt altid at sørge for at være i nærheden af et toilet, hvis det er tid til at koppen, bindet eller tamponen skal skiftes.
Derfor er det fristende at skippe menstruationen en måned eller to, hvis man er på p-piller.
Men er det overhovedet en god idé?
For at blive klogere på, hvad der sker, når du springer over din menstruation ved at fortsætte på dine p-piller, har DR Videnskab allieret sig med Ditte Trolle, der er speciallæge i kvindesygdomme og fødsler.
Ditte, hvad er det lige der sker, når jeg får menstruation?
- En almindelig cyklus foregår sådan her: Fra første menstruationsdag begynder du at bløde, og det fortsætter i nogle dage.
Cirka 14 dage efter første menstruationsdag har du ægløsning.
Der går cirka 14 dage mere, og så får du menstruation, hvis du ikke er gravid.
Så forudsætningen for at få en ‘rigtig’ menstruation er en ægløsning.
Og hvad består mit menstruationsblod egentlig af?
- Det er en slimhinde og lidt frisk blod fra nogle overfladiske blødninger i livmoderen.
Når du skal have ægløsning, så er der en kirtel i hjernen, der hedder hypofysen, der sender signaler ned til æggestokkene og siger ‘kom i gang med at lave æg’.
Du er ikke præmenstruel, hvis du tager p-piller eller en anden form for hormonprævention.
Ditte Trolle, speciallæge i kvindesygdomme og fødsler.
Når æggene vokser, dannes der østrogen omkring dem.
Østrogen bygger slimhinden i livmoderen op, så slimhinden er klar, hvis et æg befrugtes og skal til at sætte sig fast i livmoderen, hvor ægget kan vokse.
Et befrugtet æg danner graviditetshormon, kaldet hCG (det er det, der gør en graviditetstest positiv).
Det registrerer kroppen, og så bliver slimhinden i livmoderen siddende.
Hvis du ikke bliver gravid, så kommer der ikke graviditetshormon og så siger kroppen 'nå okay, der var ikke en graviditet' og så falder slimhinden af - og det er menstruationen.
Hvordan er den proces anderledes, når jeg tager p-piller?
- Når du spiser p-piller, giver du kroppen så mange hormoner, at den melder helt pas.
Æggestokkene lægger sig fladt ned og siger: 'Her er ikke grund til at lave en ægløsning og de hormoner, der følger med, for der er alligevel så mange hormoner i omløb'.
Den blødning du får, når du holder pause fra dine p-piller, er ikke en ‘rigtig’ menstruation i den forstand, fordi du ikke har haft en ægløsning.
Det er en blødning, der er fremkaldt af, at du holder pause med hormonerne, og din slimhinde derfor er vokset - og den ryger så ud med menstruationen.
Det er hele livmoderslimhinden, der kommer ud ved en menstruation, lige bortset fra et tilvækstlag.
Ligesom hvis du slår en græsplæne helt kort.
Rødderne er der endnu, så græsset vil vokse op igen.
Okay, er det så usundt eller farligt, når jeg udskyder min menstruation og springer over den kunstige blødning?
- Det er overhovedet ikke farligt.
Når du tager p-piller, laver din krop ikke sine egne hormoner i forhold til menstruation.
Det er simpelthen en kunstig tilstand.
Du får blødningen, fordi du holder pause med p-pillerne, og hormonniveauet dermed ikke er det samme hele tiden.
I virkeligheden kunne man ligeså godt sælge p-piller i æsker med 100 styk, så kunne du bare tage dem.
Ditte Trolle, Speciallæge i Kvindesygdomme og fødsler.
Så hvis du ikke holder pause, sker der intet ved det.
Når du tager p-piller er der ikke udsving i dine hormoner.
Hver eneste dag er altså ens i forhold til hormoner, fordi du tager hormonprævention.
Sådan er det slet ikke, hvis du ikke tager p-piller, for så kører hormonerne op og ned gennem din cyklus.
Så du siger altså, at jeg ikke er hormonel, når jeg tager p-piller.
Er jeg så heller ikke præmenstruel?
- Du er ikke præmenstruel (PMS), hvis du tager p-piller eller en anden form for hormonprævention.
P-piller er derfor også en af behandlingerne mod PMS, da det blokerer ægløsningen, der frigiver mange hormoner.
Hvis du føler dig præmenstruel, må der altså være andre forklaringer på for eksempel følelsesmæssige udsving.
What, det er helt nyt for mig.
Jeg kan altså bare udskyde min menstruation, så meget jeg vil?
- Ja.
I virkeligheden kunne man ligeså godt sælge p-piller i æsker med 100 styk, så kunne du bare tage dem.
Da p-pillerne blev udbredt omkring 1960’erne, tænkte man, at man hellere måtte lave noget, som ligner kvindens naturlige cyklus.
Derfor holder du pause én gang om måneden, så du får en blødning.
Men det er bare noget pjat at imitere den naturlige cyklus, for du har den slet ikke.
Du skal bare være opmærksom på to ting: Hvis du pletbløder efter en periode uden månedlig blødning, er det tegn på, at der er så meget slimhinde i livmoderen, at den ikke kan sidde fast længere.
Så skal du holde syv dages pause og få blødningen.
Og så skal du være opmærksom på, at du jo ikke får en månedlig indikator på, om du er gravid.
Så lige på det område er den kunstige menstruation en god ide.
Det er måske et dumt spørgsmål, men kan jeg så gemme mine æg ved ikke at have menstruation i et år?
- Du kan ikke spare på dine æg i forhold til en fremtidig graviditet ved ikke at have menstruation i for eksempel et år.
Æggene har en udløbsdato, som blev sat, da dine æg blev dannet.
Den kan du ikke udskyde.
Det er ligesom, hvis du har æg i køleskabet, der også bliver for gamle, om du bruger dem eller ej.
Når du er på p-piller, så modnes dine æg slet ikke, men det betyder ikke, at du kan ‘spare’ på dem.
Når jeg så får min menstruation efter eksempelvis et år, er den så mere kraftig, hvis det er for et helt år?
- Nej, det sker sandsynligvis ikke.
Hvor kraftig blødningen er afhænger af, hvor meget slimhinde, der er inde i livmoderen - og hvis ikke du har pletblødt i det år, så er der ikke ret meget slimhinde, der skal ud med blødningen.
Men får jeg så mange flere hormoner, hvis jeg aldrig holder en pause?
- Når du tager p-piller, så har du langt flere hormoner i kroppen, end hvis du slet ikke gør det.
P-pillerne skal jo snyde kroppen til at tro, at der er så mange hormoner, at den ikke behøver lave dem selv.
Så når du tager p-piller, får du i forvejen langt flere hormoner, end hvis du ikke bruger den form for hormonprævention.
Så de ekstra hormoner ved at springe pausen over ændrer det ikke betydeligt.
Hvad vil du anbefale mig, hvis jeg gerne ville have hormonprævention?
- I dag bør man anbefale den form, der kaldes Long acting reversible contraception (LARC).
Det vil typisk være en hormonspiral eller en p-stav.
Her indsættes hormonpræventionen på den ene eller anden måde i dig, og du skal derfor ikke huske at tage piller for at opnå beskyttelse.
Hvis vi kigger på effekten, så er der typisk større risiko for brugerfejl ved p-piller end ved LARC-produkter.
Hvis du har en hormonspiral, kan du ikke glemme at tage noget, for den sidder der hele tiden.
Derudover får du typisk en lavere dosis af hormoner ved hormonspiral og p-stav.
P-piller har de fordele, at nogle oplever at få en pænere hud eller at det mindsker uønsket hårvækst, men generelt vil jeg anbefale en spiral som hormonprævention.
FacebookTwitterKopier linkEmner:Prævention|Sygdomme og lidelser|Graviditet og fødsel|Læger|Turisme




https://www.dr.dk/nyheder/udland/fra-churchill-til-may-dronning-elizabeths-13-premierministre

UdlandFra Churchill til May: Dronning Elizabeths 13 premierministreStorbritanniens 93-årige regent har set sin del af britiske premierministre i sin tid som dronning.
Af Maya Nissen24.
juli 2019 kl.
06.
45Bemærk: artiklen er mere end 30 dage gammelLæs opHun har set dem komme, og hun har set dem gå.
13 premierministre er flyttet ind og har siden forladt Downing Street nummer 10 - den officielle residens for det britiske regeringsoverhoved - siden dronning Elizabeth, blot 25 år gammel, tiltrådte tronen i 1952I dag modtager hun nummer 14.
Boris Johnson, der kommer til at overtage posten fra den afgående Theresa May.
Du kan se hele rækken af premierministre i dronning Elizabeths tid som regent her.
Sir Winston Churchill var den første premierminister i dronning Elizabeths regeringstid.
Han besad allerede posten som premierminister og havde gjort det siden 1951, da den unge dronning overtog tronen i 1952.
Før havde Churchill siddet som premierminister under Anden Verdenskrig fra 1940-1945.
Her ses de to foran Downing Street nr.
10, aftenen inden Churchill trak sig som premierminister i 1955.
 Ritzau Scanpix)1 / 13Sir Anthony Eden (t.
v.
) var den første premierminister, som den unge dronning selv indsatte, og den anden under hendes tid som dronning.
Eden tjente som konservativ premierminister fra 1955 til 1957.
Her ses de to under en festlig begivenhed i 1956.
2 / 13Konservative Harold Macmillan, her i selskab med daværende amerikansk præsident, John F.
Kennedy, i juni 1963, var den tredje premierminister under dronning Elizabeth og sad på posten fra 1957 til 1963.
3 / 13Sir Alec Douglas-Home, som ses her med sin hustru og dronningen under en reception i 1964, var den fjerde premierminister under dronning Elizabeth.
Douglas- Home var leder af de Konservative og premierminister i blot et enkelt år fra 1963 til 1964.
4 / 13Dronningen ses her i 1974 i samtale med premierminister Harold Wilson fra Labour-partiet (tredje fra venstre), som blev indsat ikke bare en, men to gange, som Storbritanniens premierminister fra henholdsvis 1964 til 1970 og igen fra 1974 til 1976.
Billedet her er taget, mens dronningen, premierministeren og andre medlemmer af regeringen venter på dronning Margrethe og prins Henrik, som var på vej på statsbesøg i Windsor-palæet.
5 / 13Konservative Sir Edward Heath (tredje fra venstre) bestred posten som Storbritanniens premierminister fra 1970 til 1974.
Han var dronning Elizabeths sjette premierminister.
Her ses de to i selskab med Richard Nixon med sin hustru Pat Nixon under et statsbesøg i 1970.
6 / 13James Callaghan fra Labour-partiet indtog posten som premierminister efter Harold Wilson i 1976.
Han blev dronning Elizabeths syvende premierminister og sad på posten fra 1976 til 1979.
Her ses de to under et møde nogle år forinden, nemlig i 1966.
7 / 13Jernladyen Margaret Thatcher (t.
v.
) blev i maj 1979 indsat som konservativ premierminister i Storbritannien.
Thatcher, som besad posten helt til slutningen af 1990, var dronningens ottende premierminister.
Her ses de to sammen i 1979.
8 / 13Konservative Johan Major (tredje fra venstre på bagerste række) blev i 1991 valgt som Margaret Thatchers efterfølger.
Her ses han i selskab med dronningen og en række andre statsledere på G7-topmødet samme år.
Major, der var dronnings Elizabeths niende premierminister, sad på posten fra 1991 til 1997.
9 / 13Tony Blair fra Labour blev den 10.
premierminister under dronning Elizabeth.
Han sad på posten fra 1997 til 2007.
Her skåler dronningen og premierministeren under en nytårsfejring i London den 31.
december 1999.
10 / 13Gordon Brown, også fra Labour, overtog premierministerposten i juni 2007 og blev siddende til 2010.
Her sludrer Brown med dronningen under et gruppefoto ved G20-topmødet i London i 2009.
11 / 13Efter Gordon Brown kom konservative David Cameron til magten.
Her ses han med dronningen på Buckingham Palace i 2010, hvor han tiltrådte posten som den 12.
premierminister under dronning Elizabeth.
Cameron sad som premierminister til 2016, hvor han gik af som følge af Brexit-afstemningen.
Cameron var nemlig modstander af at forlade EU.
12 / 13Som afløser kom bekendt Theresa May, som den – måske uheldige, nummer 13.
Her ses hun med dronningen på sin indsættelsesdag i juli 2016.
May har i hvert fald haft sit hyr med brexit, siden hun i maj 2016 indtog posten som premierminister, og i dag forlader hun da også posten som konsekvens af, at det endnu ikke er lykkedes hende og hendes regering at få realiseret et britisk farvel til EU.
13 / 13FacebookTwitterKopier linkEmner:Boris Johnson (politiker)|Theresa May (politiker)|Storbritannien|London




