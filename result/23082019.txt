https://www.dr.dk/nyheder/udland/dyrlaeger-hoester-aeg-fra-uddoeende-naesehornsrace

UdlandDyrlæger høster æg fra uddøende næsehornsraceDer er blevet høstet ti æg fra de sidste to hunner, der er tilbage af de nordlige hvide næsehorn.
Mor og datter.
De sidste to overlevende næsehorn af racen nordlige hvide næsehorn.
Af Cecilie Rosenkvist Dam23.
aug.
2019 kl.
23.
00Bemærk: artiklen er mere end 30 dage gammelLæs opDa den sidste han af racen det nordlige hvide næsehorn, 45-årige Sudan, blev aflivet på grund af aldersrelaterede komplikationer i marts 2018, så det ud til, at racen ville uddø med blot to hunner tilbage af den ekstremt truede type af næsehorn.
Men nu har et hold dyrlæger skabt nyt håb for at holde dyreracen, der lever i det nordlige Kenya, i live, skriver BBC.
De har høstet ti æg fra de to tilbageværende hunner, Najin og Fatu, der er mor og datter.
Et forskerhold har tidligere udtaget sæd fra Sudan og et par andre hanner, og nu håber de, at et af æggene kan blive befrugtet, og racens eksistens kan sikres.
Det er ifølge dyrlægerne aldrig blevet gjort før, og der er da heller ingen garantier, for at det vil lykkes.
Sydligt hvidt næsehorn skal være rugemorI Sudans sidste leveår gik han rundt med de to hunner i forsøget på en naturlig befrugtning.
Den ene hun viste sig dog at være steril, mens den anden ikke kunne bære et foster gennem hele graviditeten.
Derfor vil man bruge et sydligt hvidt næsehorn som rugemor, hvor de vil sætte embryoet op.
Selvom de har arbejdet på og udviklet denne procedure i flere år, ved eksperterne ikke, om det vil resultere i en graviditet.
Billede fra i dag, hvor dyrepasser fodrer Fatu (tv) på 19 år og hendes mor Najin (th) på 30 år.
 Den nu afdøde han, Suddan, der var den sidste af sin slags.
Han blev aflivet i marts 2018, fordi han havde svækkede muskler, knogler og hud.
Han blev 45 år gammel.
 Krybskytter har udryddet en stor del af bestanden.
De sælger hornene for mere end 300.
000 kroner pr.
kilo.
1 / 3Billede fra i dag, hvor dyrepasser fodrer Fatu (tv) på 19 år og hendes mor Najin (th) på 30 år.
1 / 3Den nu afdøde han, Suddan, der var den sidste af sin slags.
Han blev aflivet i marts 2018, fordi han havde svækkede muskler, knogler og hud.
Han blev 45 år gammel.
2 / 3Krybskytter har udryddet en stor del af bestanden.
De sælger hornene for mere end 300.
000 kroner pr.
kilo.
3 / 3Krybskytteri er den største trussel mod alle typer næsehorn.
De to nordlige hvide hunner bliver bemandet døgnet rundt af bevæbnede vagter.
Krybskytter kan sælge horn fra hvide næsehorn for mere end 300.
000 kroner pr.
kilo.
I 1970'erne levede der mere end 20.
000 næsehorn i Kenya.
Lige nu er antallet i det store afrikanske land nede på omkring 600, hvoraf stort set alle er sorte næsehorn.
FacebookTwitterKopier linkEmner:Dyr|Sudan|Kenya|BBC|Veterinærvirksomhed




https://www.dr.dk/sporten/badminton/nedtrykt-mia-blichfeldt-forsoeger-se-fremad-men-det-goer-bare-saa-ondt

BadmintonNedtrykt Mia Blichfeldt forsøger at se fremad: ’Men det gør bare så ondt’Badmintonspilleren er ked af sit kvartfinale-nederlag ved VM, men understreger også, at hun har lært meget af kampen.
Mia Blichfeldt var ærgerlig over sin nedtur i VM-kvartfinalen.
Af Arnela Muminovic23.
aug.
2019 kl.
22.
39Bemærk: artiklen er mere end 30 dage gammelLæs opDen danske badmintonspiller Mia Blichfeldt stod fredag aften i sin første VM-kvartfinale og var seks bolde fra at booke en semifinale-billet - og dermed sin første VM-medalje nogensinde.
I det afgørende tredje sæt mod kinesiske Chen Yufei førte danskeren 15-12.
Men så gik Blichfeldt fuldstændig kold, tabte de næste ni bolde og dermed også kampen med cifrene 17-21, 21-18 og 15-21.
En nedtur og et nederlag som gjorde ondt på den 22-årige spiller.
- Jeg er så mega ærgerlig og er lidt indebrændt over mig selv.
Jeg præsterer godt og får virkelig presset hende.
Men jeg bliver for ivrig, tager tre-fire dumme beslutninger i træk, og så er hun inde i kampen igen.
- Det gør bare så ondt, når man er så tæt på, at ens drøm går i opfyldelse med en VM- medalje, siger hun.
Har knækket kodenSelvom Mia Blichfeldt med sikkerhed går i seng med en hængende mundvige, så anerkender hun også, at der er en del positive ting at tage med fra fredagens VM-nederlag.
Det at hun præsterede at komme i sin første VM-kvartfinale og var tæt på at lykkes med at komme et skridt længere, er et kvalitetsstempel, som hun værdsætter.
Og så er der også områder i hendes spil under VM, som har overrasket hende positivt.
- Jeg har arbejdet meget med at turde spille duellerne med mine modstandere i stedet for hele tiden at lave mine egne point.
Jeg føler på en måde, jeg har knækket koden i forhold til, hvad der skal til for at slå igennem.
Mia Blichfeldt var på vej mod sejren, men kiksede til sidst.
- Det har været svært ikke at vide det før.
Det føler jeg, at jeg har fundet ud af nu.
Og derudover vil sådan en oplevelse og kamp forme mig og gøre mig stærkere.
Jeg har brug for denne erfaring for at vide, hvad jeg skal gøre næste gang, siger hun.
Har du fået mere blod på tanden efter den her VM-kvartfinale og hele turneringen?
- Ja, helt sikkert.
Jeg føler, jeg har taget et ryk.
Og jeg glæder mig allerede til næste turnering.
- Det giver mega selvtillid og meget motivation i hverdagen, når man kan optimere og skrue på nogle knapper, siger hun.
FacebookTwitterKopier link




https://www.dr.dk/nyheder/regionale/oestjylland/fatima-og-ayan-vil-skabe-faellesskab-gennem-boligbytteri

ØstjyllandFatima og Ayan vil skabe fællesskab gennem boligbytteriTo aarhusianske iværksættere vil skabe en ny måde at holde ferie på, som kun er for danskere.
Fatima Yusuf Abdi og Ayan Abdullahi Hussein er spirende iværksættere, og så er de barndomsveninder fra Aarhus.
Af Tina Vestergaard Andersen og Sarah Friis Elkjær23.
aug.
2019 kl.
22.
16Bemærk: artiklen er mere end 30 dage gammelLæs opTo aarhusianske iværksættere tester lige nu deres hjemmeside, hvor familier trygt kan bytte bolig med hinanden, men ikke i det store udland.
Hjemmesiden SwapCommunity er nemlig kun for danskere med dansk adresse, dansk personnummer og en indboforsikring.
Det er præcis det, som gør ideen anderledes, siger en af iværksætterne Fatima Yusuf Abdi.
- Vi bygger på ideen om et fællesskab.
Et fælles Danmark, hvor man ser hinandens hjem, er mere privat og intimt.
Man lærer hinanden at kende og skaber forståelse ved, at vi ser, hvordan hinanden bor, siger hun.
Fatima Yusuf Abdi er barndomsveninder fra Aarhus med Ayan Abdullahi Hussein, og de har sammen fået ideen, fordi de begge manglede den alternative måde at holde ferie.
Vi lavede et opslag og har på to dage fået 21 interesserede familier, der gerne vil bytte.
Fatima Yusuf Abdi- Jeg har to små børn på to år og et par måneder, så det er upraktisk for mig at bo på et hotel.
Mine børn sover på skift, på et hotel skal vi skal være stille hele dagen og har så ét rum og dele.
Den store vil gerne have en have og trampolin, så det er bedre at bytte hjem, siger hun.
På samme måde efterlyste Fatima Yusuf Abdi en nem mulighed at se landet på.
- Her i sommerferien skulle vi ikke rejse.
Vi ville gerne rundt i Danmark med vores søn på 11 år til forskellige skaterparks, så det ville have været så let for mig at kunne bytte min bolig med en, der var tæt på en fed skaterhal, siger hun.
Rammer flere tendenser i tidenDe to iværksættere håber, at siden er klar til efteråret og har lige nu familier, der tester konceptet.
-Vi lavede et opslag og har på to dage fået 21 interesserede familier, der gerne vil bytte, siger Fatima Yusuf Abdi.
En boligbytteside på dansk har god mulighed for at blive stor.
Den stiller sig nemlig på skuldrene af to meget robuste tendenser for danskernes rejsemønstre.
Det forklarer ph.
d.
og ekspert i boligbytte ved Roskilde Universitet Mathilde Dissing Christensen.
- Vi reflekterer noget mere over de miljømæssige konsekvenser, det har, når vi rejser med især fly.
Derfor bliver det i højere grad populært at holde ferie i det nære.
- Man kan sige, at Thy bliver næsten lige så populært som Thailand, fordi vi er bevidste om konsekvenserne for vores miljø, når vi flyver meget, siger hun.
Det betyder, at timingen er virkelig god.
- Det er første gang i år, at SAS begynder at melde om faldende flybilletter i en ellers eksploderende industri.
Det viser, at der er en kritisk masse bag nære ferier, siger hun.
Desuden vokser deleplatforme eksplosivt, understreger Mathilde Dissing Christensen.
Kræver mange brugere for at blive en succesOm en dansk boligbytteside har en lys fremtid, afhænger dog af, om der er nok, der vil bytte bolig, siger Mathilde Dissing Christensen.
- Det springende punkt er, om de får en tilpas stor kritisk masse til at konkurrere med alle de her kæmpeplatforme.
Det kommer til at koste et årligt medlemskab at være medlem af SwapCommunity.
Når det er betalt, kan brugerne bytte gratis bolig lige så tit, de vil.
FacebookTwitterKopier linkEmner:Iværksættere|Airbnb|Roskilde Universitet|Bolig|Jylland




https://www.dr.dk/sporten/fodbold/superliga/hobro-og-ob-afvaebner-hinanden-i-fysisk-nullert

SuperligaHobro og OB afvæbner hinanden i fysisk nullert   Pointene blev delt i porten, da OB og Hobros koldblodighed manglede i et opgør med masser af fysiske dueller.
23.
aug.
2019 kl.
21.
34Bemærk: artiklen er mere end 30 dage gammelLæs opHobro og OB spillede fredag aften en målløs kamp i 3F Superligaen, da fynboerne gæstede DS Arena.
Det blev en fysisk krævende kamp, der mod slutningen viste sine klare spor på begge mandskaber.
Læs også:MINUT FOR MINUT Hobro-OB ender uafgjortHobro havde flest gennemspillede angreb gennem opgøret, men på den sidste tredjedel af banen lukkede gæsterne stærkt af for nordjydernes offensive bestræbelser.
Det var således OB, der var farligst trods hjemmeholdets markante dominans på midtbanen.
Hobro-spillerne forsøgte ofte at bruge Pål Alexander Kirkevold som opspilsstation.
Men han fik masser af opmærksomhed fra det fynske forsvar.
Kadrii tæt påNordjydernes første store chance tilfaldt til gengæld nordmanden efter ti minutter, da amerikanske Emmanuel Sabbi sendte en aflevering ind til angriberen.
Forsøget sejlede dog over mål.
Tættere på var Bashkim Kadrii efter en halv time, da Issam Jebali sendte en tværaflevering ind til sin angrebskollega.
Men Hobro-målmand Jesper Rask kom i vejen på målstregen.
Læs også:FC Midtjylland sælger 'Lange-Paul' til belgisk mesterEfter en times spil fik hjemmeholdet adskillige store forsøg efter intenst klumpspil i OB's målfest.
Her lykkedes den nordjyske offensiv heller ikke.
Kort efter gik OB-midtbanespilleren Moses Opondo forrest i et kontraangreb.
I dybden fandt han Bashkim Kadrii, som skød forbi mål.
Med pointdelingen står Hobro med otte point efter syv superligakampe, mens OB har ti.
/ritzau/FacebookTwitterKopier linkEmner:Emmanuel Sabbi (fodboldspiller)|Odense Boldklub|Hobro|Fodbold|Hobro Stadion




https://www.dr.dk/sporten/badminton/forrygende-antonsen-sikrer-dansk-vm-metal-med-semifinale

BadmintonForrygende Antonsen sikrer dansk VM-metal med semifinaleAnders Antonsen slog ingen ringere end OL-vinderen Chen Long og er klar til VM-semifinale lørdag.
Anders Antonsen var stærk i fredagens VM-kvartfinale.
23.
aug.
2019 kl.
22.
37Bemærk: artiklen er mere end 30 dage gammelLæs opDen danske badmintonspiller Anders Antonsen leverede en af karrierens største præstationer, da han fredag aften spillede sig i VM-semifinalen med en sejr over den olympiske mester Chen Long.
Femteseedede Antonsen leverede en pragtindsats mod den tredjeseedede kineser og vandt med cifrene 22-20, 21-10.
I semifinalen venter Thailands Kantaphon Wangcharoen, der er seedet som nummer 12, så Antonsen står med gode chancer for at komme i finalen.
Dårlig dansk startDanskeren kom ellers skidt fra land, hvor han slet ikke kunne finde vej gennem Chen Longs unedbrydelige defensiv.
Kineseren lavede ingen fejl, og når duellerne blev lange, endte fejlen med at komme fra den danske ketsjer.
Men nede 4-10 begyndte Anders Antonsen at finde løsningerne.
Anders Antonsen fik en skidt start, men arbejdede sig op igen.
 Chen Long i aktion.
 Anders Antonsen er klar til semifinalen.
1 / 3Anders Antonsen fik en skidt start, men arbejdede sig op igen.
1 / 3Chen Long i aktion.
2 / 3Anders Antonsen er klar til semifinalen.
3 / 3De stejle stiksmashes og cuttet fra forhåndssiden gjorde ondt på den tidligere dobbelte verdensmester og OL-guldvinder fra 2016.
Langsomt nærmede Antonsen sig pointmæssig kontakt, som kom allerede ved 11-11, og så var pilen pegende i dansk retning.
Antonsen bragte sig på 18-15 og styrede mod sætsejr, men et par dårlige valg blev straffet af Chen Long, som tog fem point på stribe og tilspillede sig to sætbolde.
Men 22-årige Anders Antonsen er køligere end den indlandsis, som Donald Trump ikke fik lov til at købe.
Antonsen tager initiativHan tog initiativet, spillede med enorm frækhed, og med fire bolde på stribe spillede han sig blot et enkelt sæt fra en VM-semifinale med sætsejr på 22-20.
Sidebyttet sendte samtidig Antonsen over på modvindssiden, som gjorde det sværere for Chen Long at finde den baglinje, han i første sæt yndede at holde danskeren på.
Det udnyttede Anders Antonsen fra start.
Læs også:Blichfeldt går kold mod All England-mester ved VMHan rykkede på alt, hvad der rørte sig, og Chen Long anede ikke, hvordan han skulle få has på sin danske modstander.
Halvvejs i sættet førte Antonsen 11-4, og han tillod aldrig Chen Long at komme tilbage i kampen.
Sættet blev kørt i hus uden større problemer, og dermed er den danske VM-målsætning indfriet med en semifinaleplads.
Men chancerne for en finaleplads er gode, sådan som Antonsen er spillende.
/ritzau/FacebookTwitterKopier linkEmner:Donald Trump (politiker)|De Olympiske Lege|Thailand




https://www.dr.dk/nyheder/indland/digital-jagt-paa-rotter-anmeldelser-falder-markant

IndlandDigital jagt på rotter: Anmeldelser falder markant  Rotteanmeldelserne er mere end halveret, efter at Gribskov Kommune tog intelligente fælder i brug, viser foreløbige resultater.
En ambitiøs satsning på rottebekæmpelse giver gode resultater i Gribskov.
Af Anna Elisabeth Østergaard Hjortdal og Jakob Høstrup23.
aug.
2019 kl.
22.
03Bemærk: artiklen er mere end 30 dage gammelLæs opTekniker Brian Nielsen åbner et kloakdæksel i et villaområde i Helsinge på Nordsjælland.
I bunden af den knap fem meter dybe brønd, står en rottefælde.
Den har allerede 21 rotter på samvittigheden.
Så mange gange er den i hvert fald gået af, siden den blev placeret i kloakken nogle måneder tidligere.
Sidste gang var for bare 28 timer siden.
Alt den information kan fælden selv fortælle.
Den registrerer oplysninger om alt fra GPS-koordinator, temperaturen i kloakkerne, vandstanden, og hvor mange skud den har afgivet.
Informationer, som kan bruges til at intensivere jagten på rotterne.
Fælden er bygget, så den spærrer vejen i kloakken med undtagelse af ét hul, som vogtes af en bevægelsescensor og 14 spyd, der klapper ned over rotten.
Derefter åbner den igen, og rotten skyldes ud med spildevandet.
(© Anticimex)- Vi kan måle helt præcis på, hvad vi har slået ihjel, hvor vi har slået dem ihjel og hvor mange.
Den data kan bruges til at se, hvordan rotterne agerer over tid: Hvor mange er der?
Kommer de igen - og hvor lang tid tager det?
- Det kan give os en bedre forståelse af det, vi gør – og hvad vi kan gøre i morgen, siger Klaus Baagøe-Nielsen, der er projektansvarlig hos Anticimex, der har specialiseret sig i intelligente rottefælder.
Fælder er klappet 42.
000 gangeDen digitale rottejagt blev skudt i gang for halvandet år siden, efter at Gribskov kommune oplevede en stigning i antallet af anmeldelser af rotter på hjemmesiden Rotteweb, hvor borgere kan registrere, hvis de har set en rotte.
Siden da er 1000 intelligente rottefælder klappet 42.
000 gange fra Helsinge over Græsted til Gilleleje.
Hver gang en fælde går af, sender den et signal til en computer, og det bliver registreret.
På den måde kan fælderne flyttes rundt, så rotterne presses ud af bestemte byområder.
Selvom der ikke nødvendigvis sad en rotte hver gang fælderne gik af, er Mette Therkildsen, direktør i det lokale spildevandsselskab, Gribvand, ikke i tvivl om, at det har haft en effekt på bestanden.
Det samme viser de foreløbige resultater.
I første halvdel af 2019 var der 58 rotteanmeldelser.
Det er mere end en halvering i forhold til de to foregående år.
I 2017 blev der anmeldt 243 tilfælde af rotter og i 2018 var tallet 380.
Tekniker Brian Nielsen åbner et kloakdæksel i Helsinge og viser en intelligent rottefælde frem.
Hvordan lyder en intelligent rottefælde?
Mette Therkildsen håber, at dataene kan forhindre, at der kommer flere rotter.
- Vi prøver at koble alle de her data sammen, så vi får et klarere billede af, hvad der sker derude.
Målet er på sigt, at vi gerne vil kunne forudse, hvad der sker, så vi kan lave en proaktiv indgriben i stedet for at reagere reaktivt, siger hun.
Projektet i Gribskov er et samarbejde mellem Gribskov Kommune, spildevandsselskabet GribVand og Anticimex, der har specialiseret sig i intelligente rottefælder.
Aftalen koster 5,6 millioner kroner om året.
FacebookTwitterKopier linkEmner:Gribskov Kommune|Helsinge|Skadedyr|Sjælland|Gilleleje




https://www.dr.dk/nyheder/penge/handelskrig-sender-amerikanske-aktier-ud-i-ny-nedtur

PengeHandelskrig sender amerikanske aktier ud i ny nedturTre store indeks led fredag store tab, efter at præsident Trump langede ud efter centralbankchef og Kina.
De amerikanske aktier mistede terræn efter den seneste optrapning i handelskrigen med Kina.
23.
aug.
2019 kl.
22.
51Bemærk: artiklen er mere end 30 dage gammelLæs opEn opblusset handelskrig mellem USA og Kina var med til at sende aktiemarkederne markant ned i USA fredag.
Værst gik det for Nasdaq-indekset, som faldt hele 3,0 procent.
Det brede S&P-indeks endte i minus 2,6 procent, mens Dow Jones mistede 2,4 procent.
Det er dermed den fjerde uge i træk, hvor de tre indeks går i minus, hvilket er den længste negative stime siden maj.
Det skriver nyhedsbureauet Reuters.
Det hele så ellers lyst ud før markedets åbning med grønne aktiefutures.
Stemningen vendte dog, da Kina som svar på en ny amerikansk told annoncerede ny told på varer fra USA for 75 milliarder dollar.
Det betød, at aktierne åbnede i minus.
Trump kastede sig over centralbankchefenMarkederne kravlede dog tilbage i plus, indtil præsident Donald Trump på Twitter kastede sig over både centralbankchef Jerome Powell og Kina.
Præsidenten spurgte blandt andet, om det var Kinas præsident, Xi Jinping, eller Jerome Powell, der var den største fjende af USA.
Samtidig beordrede han amerikanske virksomheder til at lede efter alternativer til Kina og påbegynde produktionen på amerikansk jord i stedet.
- Vi har ikke brug for Kina.
Og helt ærligt, vi ville klare os meget bedre uden dem, tweetede præsidenten.
Meldingen fra Donald Trump sendte ikke blot aktierne i minus, men pressede også renterne yderligere ned.
/ritzau/FacebookTwitterKopier linkEmner:Donald Trump (politiker)|Kina|Xi Jinping (politiker)|Samfundsøkonomi|Twitter




https://www.dr.dk/nyheder/udland/kvinde-draebt-af-eks-mand-foran-sin-datter-skaber-vrede-og-debat-i-tyrkiet

UdlandKvinde dræbt af eks-mand foran sin datter skaber vrede og debat i TyrkietEn video af drabet deles og har sat gang i debatten om kvinders rettigheder i landet.
Istansbul borgmester, Ekrem Imamoglu, har kommenteret sagen på Twitter, hvor han understreger, at han støtter op om kampen mod vold mod kvinder.
Af Cecilie Rosenkvist Dam23.
aug.
2019 kl.
21.
50Bemærk: artiklen er mere end 30 dage gammelLæs opDrabet på en 38-årig kvinde - Emine Bulut - i Tyrkiet har chokeret landet og skabt heftig debat på sociale medier om kvinderettigheder.
Det skriver BBC.
Emine Bulut blev angrebet af sin eksmand Fedai Veran på en cafe den 18.
august, hvor han dræbte hende foran deres 10-årige datter.
En video af drabet er blevet delt på forskellige nyhedssider og på sociale medier.
- Jeg vil ikke dø, råber Emine Bulut i videoen.
- Mor, ikke dø, skriger datteren.
Netop disse sidste ord har fået debatten skudt i gang om kvinderettigheder i landet.
Ifølge den tyrkiske organisation We Will Stop Femicide (Vi Vil Stoppe Kvindemord, red.
) er 245 kvinder blevet dræbt i 2019.
- Hendes sidste bøn var ikke at blive myrdet, og det er et symbol på, hvor lidt vi kvinder vil have.
I Tyrkiet er vores krav som kvinder ikke at blive myrdet, siger Gulsum Kav fra We Will Stop Femicide til BBC.
Kav mener, at sagen har skabt større opmærksomhed omkring problemet med kvinder, der dræbes på baggrund af deres køn.
- Det her var Emines sidste bøn.
Det faktum, at hendes barn græd 'Mor, ikke dø'.
.
.
Jeg tror ikke nogen i verden kan vende det blinde øje til det uanset verdenssyn, siger Gulsum Kav.
Borgmester: Vi står med kvinder og børn i kampen mod voldPå både Instagram og Twitter udtrykkes der sorg og sympati for dræbte Emine Bulut og hendes datter, som debatteres under hashtagget #Bulut.
- Vi har mistet Emine Bulut på grund af mandevold.
Vi står med kvinder og børn i kampen mod vold, og det vil vi fortsætte med, skriver Ekrem Imamoglu, borgmester i Istanbul, på Twitter.
I Danmark er gerningsmanden i over halvdelen af alle drab på kvinder en partner.
Det viser en nyt studie, Information skriver om.
Fra 1992 til 2016 blev 536 kvinder dræbt.
Partnere stod bag 300 af dem, hvilket svarer til 56 procent.
FacebookTwitterKopier linkEmner:Twitter|Tyrkiet|BBC|Mord|Vold




https://www.dr.dk/nyheder/udland/norges-regering-taet-pa-en-losning-pa-bompenge-strid

UdlandNorges regering tæt på en løsning på bompenge-stridErna Solberg har givet regeringspartierne weekenden til at tænke over endeligt udkast til forslag om bompenge.
På et pressemøde fredag aften fortalte Norges statsminister, Erna Solberg, at hun har fremlagt et sidste udkast til et forslag om bompenge.
23.
aug.
2019 kl.
22.
06Bemærk: artiklen er mere end 30 dage gammelLæs opDen norske statsminister, Erna Solberg fra partiet Høyre, har fredag aften fremlagt et sidste udkast til et forslag om bompenge.
- Samtalerne kan ikke fortsætte i det uendelige.
Det er vi egentlig enige om.
- Jeg har fremlagt et udkast, som de tre partier må tage stilling til i løbet af weekenden, siger hun ved en pressekonference.
Lederne for de fire regeringspartier, Høyre, Fremskrittspartiet (FrP), Venstre og Kristelig Folkeparti, har siden juni holdt samtaler om at lette de norske bilisters udgifter til bompenge i de store byer.
Samtalerne blev udløst af en kritik af bompenge-systemet fra FrP.
Striden nærmer sig en løsningSolberg har fredag givet de tre øvrige regeringspartier weekenden til at tage stilling til statsministerens endelige udkast.
Men allerede kort efter ser striden ud til at nærme sig en løsning.
FrP, der havde fremsat krav om at sænke betalingen af bompenge, er således klar til at acceptere Solbergs udkast.
Det meddeler partiets leder, Siv Jensen, fredag aften.
- FrP kan godt stille sig bag den aftale, som Erna Solberg har præsenteret her til aften.
Det er en aftale, som skærer yderligere i bompengene, siger Siv Jensen til det norske nyhedsbureau NTB og flere andre norske medier.
Striden om bompenge har truet med at vælte den norske regering.
I løbet af fredagen holdt de fire regeringspartier hemmelige møder.
Vil øge det statslige bidragI det udkast, som Solberg fredag har fremlagt, vil hun blandt andet tilbyde kommunerne at øge det statslige bidrag fra 50 til 66 procent i byaftalerne.
Otte af de 16 ekstra procent skal reducere bompengeomkostninger, og otte skal gå til udbygge den kollektive trafik, lyder det.
På flere store vejprojekter vil regeringen også reducere bompengene.
Det er særligt FrP og Venstre, der har krydset klinger i diskussionen om bompenge.
Statsminister Erna Solberg understreger, at fredagens udkast både er et kompromis og et ultimatum.
/ritzau/NTBFacebookTwitterKopier linkEmner:Erna Solberg (politiker)|Trafikpolitik|Venstre|Norge




https://www.dr.dk/nyheder/indland/trods-brudte-loefter-om-genanvendelse-af-plastik-bliv-ved-med-sortere-og-stil-krav

IndlandTrods brudte løfter om genanvendelse af plastik: 'Bliv ved med at sortere - og stil krav'Danmarks største affaldsselskab kan kun dokumentere, at 31 procent af plastikken bliver genanvendt.
(ARKIV) Skraldespande i København.
Vestforbrændingen lover borgerne i hovedstadsområdet, at 75 procent plastik bliver genanvendt, men kan kun dokumentere, at det er tilfældet for 31 procent.
Af Anna Sol Jørgensen23.
aug.
2019 kl.
22.
35Bemærk: artiklen er mere end 30 dage gammelLæs opDet er ikke ligefrem motiverende at vide, at din sirligt sorterede plastik fra husholdningen ikke bliver genanvendt i ligeså høj grad, som du er blevet lovet.
Men det gør faktisk en forskel.
Det understreger miljøprofessor ved Danmarks Tekniske Universitet Thomas Fruergaard Astrup:- Det er faktisk helt afgørende, at vi sorterer plastik.
Des bedre vi som forbrugere og borgere er til at sortere, og jo renere vi kan putte det i plastcontaineren, des større chance er der for at få genanvendt plastikken til produkter i god kvalitet, siger han.
Hvad sker der med affaldet?
I de fleste af Vestforbrændings 19 ejerkommuner sorterer borgerne affaldet.
Langt det meste plastikaffald er emballage, som består af en blandet plasttype, der er svær at genanvende.
Plastikken fra borgerne køres til Vestforbrænding.
Her samles husholdningsplasten på paller, som køres til Tyskland.
I Tyskland sorterer virksomheden Alba de forskellige typer plastik yderligere.
Men 25-30 procent af affaldet består af ’mixed plastics’, som er svær at genanvende.
Fra Tyskland sendes plastikken til virksomheder i Holland, Østrig, Belgien, Kroatien, Malaysia eller bliver i Tyskland.
Her er det meningen, at 75 procent af plastikken fra de 19 ejerkommuner skal genanvendes, men Vestforbrænding ved reelt ikke, hvor meget der genanvendes.
Kilde: Ingeniøren og VestforbrændingDet har i dag vakt forargelse, at Danmarks største affaldsselskab kun kan dokumentere, at 31 procent af den indleverede plastik bliver genanvendt - for selskabet lover faktisk, at 75 procent bliver brugt til at skabe nye produkter.
Det viser en aktindsigt, som Ingeniøren har fået.
- Jeg er ret chokeret, fordi det er en aftale.
Det er noget, de har lovet.
Det er noget, de har aftalt med Københavns Kommune.
Det er det, vi har meldt ud til borgerne, og borgerne går i gang med at sortere, siger teknik- og miljøborgmester i København, Karina Vestergaard Madsen (EL).
Læs også:Danmarks største affaldsselskab bryder løfte om 75 procents genanvendelse- Stil krav til selskaberneDer er tale om affaldsselskabet Vestforbrænding, der har givet løftet til borgerne og kommunerne i hovedstadsområdet, som gør brug af selskabet.
Men det løftebrud skal ikke stoppe den flittige indsats i de danske hjem, lyder det fra Thomas Fruergaard.
vi nødt til at gøre det klart, hvad vi forventer af affaldsselskaberne og politikerne og blive ved med at skubbe på overfor dem.
Miljøprofessor Thomas Fruergaard Astrup- Vi skal bare blive ved med det, vi gør og gøre det så godt vi kan, for så får vi skubbet på den udvikling, siger han.
Når plastikken er blevet indlevet til Vestforbrænding, bliver den sendt til Tyskland, og det er her, at 31 procent af affaldet bliver genanvendt.
Derudover bliver 22 procent af affaldet omsat til energi til tyske virksomheder.
- Det er ikke så enkelt endda at genanvende plastik.
Det er en kompleks opgave, og der er mange aktører, der skal ind i det.
Det her med 75 procents genanvendelse kan godt lade sig gøre, men det ligger i den ambitiøse ende af skalaen, siger Thomas Fruergaard Astrup.
- Og så er vi nødt til at gøre det klart, hvad vi forventer af affaldsselskaberne og politikerne og blive ved med at skubbe på overfor dem.
Kommunen vil sikre genanvendelseVestforbrænding erkender, at selskabet ikke kan redegøre for den præcise andel af indleveret plastik, der bliver genanvendt - og at det lovede tal ikke nødvendigvis stemmer overens med virkeligheden.
- Forklaringen er, at man ikke har gjort forskel på, om noget er blevet sorteret, eller om det faktisk er genanvendt.
Man har sidestillet de ting.
Men vi har ikke dokumentation på, hvor der reelt er genanvendt, siger Peter Pasland, der er direktør i Vestforbrænding.
Han oplyser samtidig, at der er blevet sat en analyse i gang, der skal gøre det klart, hvor meget plastik, der bliver genanvendt.
Københavns Kommune vil samtidig se på genanvendelsen af borgernes affald.
- Jeg lover, at vi fra politisk hold vil gøre alt for at sikre, at vi meget hurtigt får sikret, at der bliver genanvendt så meget som overhovedet muligt, siger Karina Vestergaard Madsen.
FacebookTwitterKopier linkEmner:Affald|Vestforbrænding|Københavns Kommune|Affaldshåndtering|København




https://www.dr.dk/nyheder/politik/loekke-uddeler-ros-efter-samtale-mellem-frederiksen-og-trump

Trumps aflyste besøgSe temaPolitikLøkke uddeler ros efter samtale mellem Frederiksen og TrumpFint diplomatisk arbejde, skriver Venstre-formanden.
Her overdrager Lars Løkke Rasmussen (V) Statsministeriet til Mette Frederiksen i slutningen af juni.
Af Theis Lange Olsen23.
aug.
2019 kl.
21.
54Bemærk: artiklen er mere end 30 dage gammelLæs opVenstre-formand Lars Løkke Rasmussen har sit at se til med et bagland, der diskuterer hans fremtid, men fredag aften havde han alligevel tid til at rose statsminister Mette Frederiksen (S) og de diplomater, der har arbejdet i kulissen efter balladen om købet af Grønland.
Mette Frederiksen havde torsdag "en konstruktiv samtale" med USA's præsident, Donald Trump, og det fik altså Lars Løkke Rasmussen til tasterne.
- Meget fint diplomatisk arbejde at udvirke samtale mellem den amerikanske præsident og den danske statsminister i konstruktiv tone.
USA er Danmarks vigtigste allierede uanset hvem der sidder i Det hvide Hus, skriver Løkke på Twitter.
Allerede torsdag aften skrev Danmarks udenrigsminister, Jeppe Kofoed (S), på Twitter, at han og USA's udenrigsminister, Mike Pompeo, har bekræftet det stærke bånd, der fortsat er mellem de to vigtige allierede, Danmark og USA.
Udenrigstjeneste på overarbejdeDonald Trump aflyste det ellers planlagte besøg i Danmark i september, efter at statsminister Mette Frederiksen karakteriserede hans forslag om at købe Grønland som "en absurd diskussion".
Efterfølgende skærpede den kontroversielle amerikanske præsident tonen og kritiserede hendes reaktion ved en pressebriefing i Washington D.
C.
og kaldte den 'upassende' og 'væmmelig'.
Mette Frederiksen har understreget, at hun vil holde døren åben, hvis Donald Trump en anden gang skulle få lyst til at lægge vejen forbi Danmark.
Ifølge Martin Marcussen, der er professor i diplomati, er den danske udenrigstjeneste på overarbejde i disse dage.
- Den danske udenrigstjeneste har en vigtig opgave i at påvirke stemningen i USA og afdramatisere det, der er sket over de seneste dage.
Offentlighedsdiplomatiet er formentlig i gang.
Strategisk kommunikation rettet mod meningsdannere skal fjerne fokus fra det, medier, tænketanke, og måske også oppositionen tænker på i øjeblikket, så omverdenen ikke tror, at Danmark er ude på at gøre Trump til grin, siger han til Ritzau.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|Socialdemokraterne|USA|Twitter




https://www.dr.dk/nyheder/udland/trump-slar-tilbage-forhojer-toldsatser-pa-varer-fra-kina

UdlandTrump slår tilbage: Forhøjer toldsatser på varer fra KinaUSA's præsident svarer fredag aften igen på kinesisk varsel om hævede tariffer på amerikanske varer.
Donald Trump lover nye forhøjede toldsatser på kinesiske varer.
23.
aug.
2019 kl.
23.
29Bemærk: artiklen er mere end 30 dage gammelLæs opUSA's præsident, Donald Trump, varsler en forhøjelse af både eksisterende toldsatser og ny told på kinesiske varer.
Det skriver han på Twitter.
Varer fra Kina for 250 milliarder dollar, der i dag er pålagt told på 25 procent, vil fremadrettet skulle toldbelægges med 30 procent.
Den forhøjede told vil træde i kraft 1.
oktober.
Den varslede told på varer fra Kina for yderligere 300 milliarder dollar på ti procent vil fra 1.
september blive hævet til 15 procent.
Meldingen kommer i kølvandet af, at Kina som modsvar på amerikansk told varslede tariffer på amerikanske varer for 75 milliarder dollar.
- Kina skulle ikke have indført tariffer på 75 milliarder dollar på USA's varer og produkter, skriver Donald Trump på Twitter.
Vil ikke finde sig i kinesisk udnyttelseTrump fremhæver, at han i modsætning til tidligere præsidenter ikke vil finde sig i, at USA - ifølge ham - udnyttes af Kina.
- I mange år har Kina (og mange andre lande) udnyttet USA, tyveri af intellektuelle rettigheder og meget mere.
Vort land har tabt hundredvis af milliarder dollar om året til Kina uden nogen slutning i syne, tweeter præsidenten.
- I ånden om at sikre retfærdig handel må vi skabe balance i dette meget uretfærdige handelsforhold.
Dramatisk fredagHandelskrigen mellem USA og Kina er dermed for alvor blusset op igen på en dramatisk fredag.
Kina startede med at varsle forhøjede toldsatser på amerikanske varer.
Det fik fredag aften dansk tid Donald Trump til tasterne på Twitter, hvor han "beordrede" amerikanske virksomheder til at trække produktionen ud af Kina og hjem til USA.
- Vores fremragende amerikanske selskaber er hermed beordret til straks at kigge efter alternativer til Kina, inklusive at bringe vores selskaber hjem og producere vores produkter i USA.
Jeg vil svare på Kinas tariffer denne eftermiddag, var meldingen fra Trump tidligere på Twitter.
/ritzau/FacebookTwitterKopier linkEmner:Donald Trump (politiker)|Kina|USA|Twitter|Skatter og afgifter




https://www.dr.dk/nyheder/penge/stoettepartier-vil-give-kriseramt-skattevaesen-milliard-indsproejtning

Skat i kriseSe temaPengeStøttepartier vil give kriseramt skattevæsen milliard-indsprøjtningSkatteminister er i dag ude med hatten i hånden.
Tre partier er klar til at smide i.
Ifølge skatteminister Morten Bødskov (S) kræver genopretningen af skattevæsenet fortsat milliardinvesteringer de kommende år.
Af Alexander Hecklen23.
aug.
2019 kl.
20.
17Bemærk: artiklen er mere end 30 dage gammelLæs opDet ser ikke ud til, at skatteminister Morten Bødskov (S) får store problemer med at få flere milliarder fra næste år til genopretningen af det kriseramte skattevæsen.
Både Enhedslisten, SF og De Radikale er parat til at lede efter penge ved finanslovsforhandlingerne til efteråret.
Men partierne stiller samtidig krav til, hvordan man skal finde pengene.
Radikales skatteordfører, Kathrine Olldag, vil tage penge til genopretningen af skatteforvaltningen fra det såkaldte økonomiske råderum.
SkatteministreSkatteministeriet er ikke et ministerium, man bliver siddende i på livstid.
Siden 2010 har vi haft 10 skatteministre.
Kristian Jensen (V) 2004 - 2010Troels Lund Poulsen (V) 2010-2011Peter Christensen (V) 2011-2011Thor Möger Pedersen (SF) 2011-2012Holger K.
Nielsen (SF) 2012-2013Jonas Dahl (SF) 2013-2014Morten Østergaard (R) 2014-2014Benny Engelbrecht (S) 2014-2015Karsten Lauritzen (V) 2015-2019Morten Bødskov (S) 2019-Og så skal udenlandsk arbejdskraft også være med til at betale i fremtiden.
- Blandt andet ved at tilbageføre reglerne for udenlandsk arbejdskraft til dér, hvor de var for et par år siden, således at vi får flere skattebetalende eksperter ind i vores land, siger hun.
EL: Ansæt 1.
000 medarbejdereIfølge Morten Bødskov kræver genopretningen af det kriseramte skattevæsen fortsat milliardinvesteringer de kommende år.
Hans forgænger, Karsten Lauritzen (V), vurderede i foråret, at der var behov for op med 13 milliarder kroner ekstra frem mod 2025.
Hos Enhedslisten vil finans- og skatteordfører Rune Lund hente fem milliarder kroner til genopretningen af Skat ved at hyre knap 1.
000 ekstra medarbejdere til at kradse skattegæld ind.
- De medarbejdere vil kunne tjene deres egen løn hjem flere gange.
Så det er fuldstændig tåbeligt, hvis man ikke ender med at ansætte flere folk i vores skatteforvaltning, siger Rune Lund.
Også SF er parat til at finde pengene, oplyser partiets skatteordfører Carl Valentin til DR Nyheder.
Tidligere minister: Regning er ikke nyDet er tilsyneladende et såkaldt 'kasseeftersyn' hos skatteforvaltningen, der har fået Morten Bødskov til at gå offentligt ud med sit budskab om flere penge til skatteområdet.
Selvom krisen er altoverskyggende i det hedengangne Skat, der i dag er splittet op i syv forskellige styrelser, så afsatte den tidligere regering kun penge et år ad gangen i forbindelse med de årlige finanslovsforhandlinger.
Derfor er den nye minister bekymret for, at der allerede fra nytår vil mangle penge i kassen, siger han.
- Der er store udfordringer, og jeg kan konstatere, at der ligger en regning i milliardklassen på mit skrivebord, som skal betales inden 1.
januar, siger Morten Bødskov.
Den tidligere skatteminister, Karsten Lauritzen, afviser dog at have tegnet et for rosenrødt billede af genopretningen.
- Der er en regning.
Men at det skulle være noget nyt, som kommer som en overraskelse - så skal man hverken have læst avis eller tændt for tv'et, siger han.
- Morten Bødskov overtager et skattevæsen, der er meget bedre end det, jeg overtog fra den røde regering i 2015, siger Karsten Lauritzen.
FacebookTwitterKopier linkEmner:Karsten Lauritzen (politiker)|Morten Bødskov (politiker)|Socialdemokraterne|Venstre|Skatter og afgifter




https://www.dr.dk/sporten/cykling/postnord-danmark-rundt/ung-dansker-jubler-over-tredobbelt-danmark-rundt-triumf

PostNord Danmark RundtUng dansker jubler over tredobbelt Danmark Rundt-triumfNiklas Larsen har både førertrøjen, ungdomstrøjen og pointtrøjen, inden de sidste to etaper af Danmark Rundt.
Niklas Larsen iført den blå føretrøje efter tredje etape ved PostNord Danmark Rundt.
23.
aug.
2019 kl.
20.
17Bemærk: artiklen er mere end 30 dage gammelLæs opTre gange måtte Niklas Larsen tage de fire trin op på scenen og videre på podiet, da der fredag skulle uddeles trøjer og hyldester efter 3.
etape i PostNord Danmark Rundt, der sluttede i Vejle.
Den 22-årige ColoQuick-rytter blev treer på kongeetapen, der i finalen blandt andet bød på den stejle Kiddesvej, og den placering sendte ham samlet i front.
Håber at holde føringenForuden den blå førertrøje er han også indehaver af løbets hvide ungdomstrøje og den grønne pointtrøje.
- Det er superfedt at betale det arbejde tilbage, som mine holdkammerater har lavet for mig hele dagen.
De har kørt superstærkt og haft en tro på mig på hele holdet, siger Niklas Larsen.
Læs også:ETAPEN PÅ 1 MINUT Lasse Norman triumferer på Kiddesvej - Mads Würtz mister førertrøjenHan håber at kunne holde føringen hele vejen til Frederiksberg, hvor Danmark Rundt slutter søndag, men det bliver svært, erkender han.
- Folk er stærke, og de vil gerne køre cykelløb, så jeg tror, at vi må være vågne, og så må vi lægge en plan efter, at de andre prøver at køre mod os i morgen (lørdag, red.
).
- De er nok ikke tilfredse med, at det er et kontinentalhold (tredjebedste niveau), der sidder med førertrøjen.
- Det er nok for meget at forlange at stå med tre trøjer på Frederiksberg, men jeg håber, at jeg kan holde mig til i morgen og ikke tabe førertrøjen.
Det vil være det allerstørste at stå med den til sidst, siger Niklas Larsen.
Niklas Larsen iført den grønne trøje.
 Den 22-årige rytter fik også æren af at iføre sig den hvide ungdomstrøje.
 Niklas Larsen i den blå føretrøje som bevis på, at han er nummer et i den samlede stilling.
1 / 3Niklas Larsen iført den grønne trøje.
1 / 3Den 22-årige rytter fik også æren af at iføre sig den hvide ungdomstrøje.
2 / 3Niklas Larsen i den blå føretrøje som bevis på, at han er nummer et i den samlede stilling.
3 / 3Og netop førertrøjen pillede han af Mads Würtz Schmidt, der ikke kunne sidde med fremme i finalen i Vejle, hvor den stejle Kiddesvej knækkede den danske Tour-rytter.
- Jeg havde ikke nok i benene til de der eksplosioner, siger Würtz Schmidt, der under Danmark Rundt kører for det sammensatte danske hold, Team PostNord Danmark.
- Jeg havde kun ét kick i benene, og det brugte jeg for tidligt, så det er sådan, det er.
Det er hårdere at være sømmet, end det er at være hammeren.
Læs også:Norman var nervøs før kongeetape-sejr: 'Havde ikke regnet med at vinde'- Vi gjorde, hvad vi kunne, men jeg manglede bare det sidste, og sådan er det.
Det er der ikke noget at gøre ved, siger Mads Würtz Schmidt.
Han håber at kunne vinde trøjen tilbage på lørdagens etape, der køres fra Korsør og slutter med en finale i det bakkede Asnæs Indelukke.
/ritzau/FacebookTwitterKopier linkEmner:Cykelsport|ColoQuick Cycling|PostNord|Frederiksberg|Vejle




https://www.dr.dk/nyheder/viden/kroppen/boern-faar-hoejere-karakterer-naar-de-ved-de-kan-traene-deres-intelligens

KroppenBørn får højere karakterer, når de ved, de kan træne deres intelligens Forskere ændrer elevers opfattelse af, hvordan deres intelligens fungerer.
Selvom et stort forsøg viser, at børn rykker sig karakterskalaen, når de får at vide, at hjernen er en muskel, der kan trænes, er det ikke alle, der er enige i, at det hænger sammen med intelligens.
(Collage: Ingeborg Munk Toft, original fotos @ Colourbox)Af Jeppe Kyhne Knudsen23.
aug.
2019 kl.
20.
36Bemærk: artiklen er mere end 30 dage gammelLæs opHar du nogensinde siddet fast i en matematikopgave, som du bare ikke kunne løse?
Og da du smed opgaven foran dine forældre, rystede de måske bare på hovedet og sagde: “Det kan jeg ikke hjælpe dig med.
I vores familie er vi ikke specielt gode til matematik.
”Hvis svaret er ja, så er du måske offer for en forkert tankegang, når det kommer til læring.
Amerikanske forskere har nemlig ved at vise tusindvis af skoleelever en online præsentation som forklarer, at hjernen er en muskel, der kan trænes gennem hårdt arbejde, hævet elevernes eksamenskarakterer.
Hvad er intelligens?
I mere end 100 år har forskerne skændtes om, hvad intelligens er for noget.
Der er to fronter i konflikten.
På den ene side står deterministerne, der mener, at man kan måle en “generel intelligens” ved hjælp af kognitive tests.
Den generelle intelligens kan bruges til at forudsige, hvordan en person vil klare sig i livet, og omkring 60 procent af den er arvelig.
Thomas Teasdale, der har forsket i intelligens i Danmark siden slutningen af 1960’erne, hører til denne skole og definerer intelligens som “evnen til at tænke logisk klart, ræsonnere, organisere og bevare viden”.
På den anden side står den alternative fløj, der ikke mener, at man kan reducere intelligens til logisk tænkning.
Frontmanden for denne skole er amerikaneren Howard Gardner, der i 1983 udgav bogen “Frames of mind”.
I bogen kommer han frem til, at vi har syv adskilte intelligenser (sproglig, logisk-matematisk, rumlig, kropslig, musikalsk, interpersonel og intrapersonel) - og at man godt kan være god til den ene og dårlig til de andre.
Han tror altså ikke på, at man kan måle en generel intelligens.
Og de resultater kommer ikke bag på Lisa Gjedde, der er professor i læring på Aalborg Universitet.
- Den omfattende amerikanske undersøgelse viser, at det at have den rigtige tankegang, når du skal lære, er enormt vigtigt.
Det er noget, som er praksisviden hos en del lærere - og noget vores tidligere forskning kan pege i retning af.
Men nu har en specifik undersøgelse i større skala givet yderlige belæg for, at der kan være sådanne sammenhænge, siger hun.
Hævede især de svage elevers karaktererMere end 12.
000 elever fra 9.
klasse fordelt på 139 skoler fra hele USA blev udsat for forskernes præsentation - ikke bare én, men to gange med en lille måneds mellemrum.
Inden eleverne så præsentationen, blev de desuden sat til at svare på, hvor enige de var i tre udsagn omkring deres opfattelse af intelligens.
Eksempelvis skulle de svare på, hvor enige de var i udsagnet: “Vi er født med en vis portion intelligens, og der er ikke rigtig så meget, vi kan gøre for at ændre på det.
”Da eleverne så havde været til eksamen, fik forskerne deres karakterer fra skolen og kunne så se, sammenlignet med elevernes tidligere karakterer, om deres præsentation havde gjort en forskel.
Og det var især de elever, som var vant til at få lave karakterer, der havde rykket sig.
De hævede deres karakterer med 2,5 procent i gennemsnit.
Uenighed om hvor meget din intelligens kan trænesDen præsentation, de amerikanske forskere viste eleverne, bygger på en opfattelse af, at vi kan træne vores intelligens og på den måde blive klogere.
Men den idé er det ikke alle forskere, der abonnerer på.
I hvert fald ikke ideen om, at vi kan ændre fundamentalt på vores IQ ved at træne hjernen, forklarer Trine Flensborg-Madsen, der er lektor på Københavns Universitet og blandt andet forsker i, hvordan fødselsvægt og hovedstørrelse på babyer påvirker deres intelligens senere i livet.
- Jeg tror ikke, at forskerne i forsøget her flytter elevernes intelligens-score.
Vi ved, at antal skoleår kan forbedre din intelligens - og det er muligt at øge den score, du kan få.
Ihvert fald til et vist niveau, siger hun og fortsætter:- Men det er et langt sejt træk.
Ender de her elever med at tage en længere uddannelse, kan man måske snakke om, at de har øget deres intelligens.
Personlighed betyder lige så megetTrine Flensborg-Madsen mener dog ikke, at vi bør være så fokuseret på intelligens, for der er mange andre faktorer, der betyder noget for vores succes i livet.
- Man ved jo i dag, at succes ikke kun afhænger af intelligens, men også af forskellige personlighedstræk og evner.
Noget af det, der bringer dig frem i tilværelsen, er jo også ihærdighed, flittighed og mod, siger hun og fortsætter:- Og ved at eleverne i det her forsøg tror på, at deres intelligens ikke er statisk, fremmer de måske nogle af de her træk.
Historien om intelligenstestenDet var den franske psykolog Alfred Binet, der i starten af 1900-tallet opfandt den første intelligenstest.
Han var blevet hyret af den franske stat til at udvikle en måde at identificere, hvilke elever der havde brug for særlig hjælp i skolen.
Han kom frem til den såkaldte Binet-Simon-test ved at stille eleverne en række opgaver, som de ikke lærte i skolen.
Ved at sammenligne elevernes resultater fik han et gennemsnit, som alle blev målt op imod.
Binet troede dog ikke på, at hans test kunne fortælle hele historien om en persons intelligens.
Det gjorde englænderen Charles Spearman derimod.
Han opdagede, at selvom du bad folk tage en række forskellige intelligenstests, så ville dem, der scorede højt i én også klare sig godt i alle de andre.
Derfor mente han, at man kunne udregne en “generel intelligens” eller “g”, som han kaldte det.
Intelligenstests blev siden et værktøj, som man bruger en række steder.
Det danske forsvar tog eksempelvis i 1950’erne deres egen intelligenstest i brug - den såkaldte Børge Priens Prøve (BPP).
En prøve, som alle 18-årige danske mænd stadig udsættes for i dag.
Anna Vedel fra Aarhus Universitet, der forsker i hvordan personlighedstræk og intelligens spiller ind på eksempelvis akademisk succes, er enig i, at forskere ikke rykker på elevernes intelligens.
- Forskerne observerede, at det var de akademisk svage elever, der fik mest ud af at få ændret deres mindset.
Og jeg vil tro, at en del af de elever ville score lavt på det personlighedstræk, som vi kalder samvittighedsfuldhed, det vil sige arbejdsomhed, selvdisciplin og drive for at præstere.
Et nyt mindset kan simpelthen rykke ved deres motivation for at arbejde hårdt, og det vil føre til et bedre resultat, siger hun.
Danske forsøg viser samme tendenserNår de danske forskere er kritiske over for det amerikanske forsøg, er det fordi, de ikke enige med deres definition af intelligens.
Både Anna Vedel og Trine Flensborg-Madsen mener, at karakterer i skolen ikke nødvendigvis afspejler din intelligens.
Motivation og personlighed spiller også en stor rolle.
Og det er måske mere det, amerikanerne piller ved, forklarer de.
Herhjemme har der også været en række forskningsprojekter, hvor man har arbejdet med at ændre elevernes tankegang ved at undervise på nye måder.
Og de viser nogenlunde de samme resultater som det amerikanske forsøg, forklarer Lisa Gjedde.
- På Østerskov Efterskole arbejder man med rollespil i alle fag.
Og det giver eleverne en helt anden måde at reflektere over sig selv på.
Hvis en elev eksempelvis ikke kan løse en matematikopgave for at komme videre, er det ikke eleven men den rolle, han spiller, der ikke kan.
På den måde får eleven ikke et personligt nederlag, siger hun og fortsætter:- Og faktisk har den måde at undervise på vist sig at resultere i højere karakterer.
På trods af at efterskolen har en større procentdel af elever, der kommer fra specialundervisning, ligger gennemsnittet i de fleste fag på samme niveau eller højere sammenlignet med andre efterskoler, siger hun.
Netop det med at eleverne spiller forskellige roller, der har forskellige evner, gør, at de får øjnene op for, hvor meget de selv kan, hvis de tror på det, forklarer hun.
- De skiftende roller viser eleverne, at man kan forandre og udvikle sig.
Det kan være, at eleven indser, at selvom han går med den her familie-fortælling om, at ingen derhjemme kan finde ud af matematik, så betyder det ikke, at man ikke kan lære det, slutter hun.
FacebookTwitterKopier linkEmner:Uddannelse|Videnskab|Flensborg|Københavns Universitet|Aalborg Universitet




https://www.dr.dk/sporten/oevrig/emma-aastrand-booker-vm-finalebillet-rene-holten-storskuffer

Øvrig sportEmma Aastrand booker VM-finalebillet - Rene Holten storskufferDen danske kajakroer Emma Aastrand skal lørdag ro finale i 200 meter enerkajak.
Emma Aastrand Jørgensen var stærk i semifinalen ved VM.
23.
aug.
2019 kl.
18.
52Bemærk: artiklen er mere end 30 dage gammelLæs opDer er dansk finaledeltagelse ved kajak-VM i ungarske Szeged lørdag.
I sin enerkajak roede Emma Aastrand Jørgensen sig i sin semifinale til en tredjeplads, som var minimumkravet for at kvalificere sig til lørdagens finale.
Læs også:Danske kajakroere jagter OL-billetter ved VMHun sluttede efter den stærke newzealænder Lisa Carrington og portugiseren Teresa Portela.
Selv om danskeren tog det yderste mandat til finalen, var finaledeltagelsen aldrig i fare, da hun havde god afstand til fjerdepladsen.
Emma Aastrand Jørgensen stiller op i tre discipliner ved VM, og hun er nu i finalen i den første af dem.
Finalen afvikles lørdag klokken 11.
33.
Rene Holten på sidstepladsenOgså Bolette Nyvang Iversen er klar til finale lørdag.
Hun snuppede også den nødvendige tredjeplads, da hun var på vandet i 1000 meter enerkajak.
Læs også:Aastrand ror Danmark til stærk VM-startTil gengæld blev der ingen finaleplads til kollegaen og landsmanden René Holten Poulsen, som fredag roede semifinale i 1000 meter enerkajak.
Han sluttede sidste i sin semifinale og var hele 22 sekunder fra vinderen af semifinalen, Josef Dostal.
FacebookTwitterKopier linkEmner:René Holten Poulsen (roer)|Kano og kajak




https://www.dr.dk/nyheder/kultur/film/anmelder-betaget-af-tankevaekkende-og-anderledes-komedie-men-hvad-skal-vi-stille

FilmlandSe temaAf Filmanmelder og vært på FilmlandPer Juul CarlsenFilm og serierAnmelder betaget af tankevækkende og anderledes komedie: 'Men hvad skal vi stille op med den?
''Mellem linjerne' er fyldt med begavede betragtninger om en forvirret verden, mener Per Juul Carlsen.
- Det er en historie om os, de moderne mennesker og deres forhold til internet, skærme og digitale dingenoter – og om vores mærkelige svæven gennem tilværelsen i en verden, hvor vi har glemt, om vi tror på en Gud eller en mening med livet, men hvor vi er helt sikre på, at mobilen er vores nærmeste livsledsager, skriver Per Juul Carlsen.
(© Camera Film)23.
aug.
2019 kl.
20.
02Bemærk: artiklen er mere end 30 dage gammelLæs opJamen, hva' så?
Hvad fandt vi ud af?
Hvad er konklusionen?
Hvad skal vi stille op i de her forvirrede tider?
De spørgsmål vil du uden tvivl stille dig selv oven på den franske komedie 'Mellem linjerne'.
Instruktøren Olivier Assayas er ikke den type, der serverer pointer og moraler, så du kan putte dem i lommen og tage dem med hjem fra biografen.
'Mellem linjerne'Instruktion: Olivier AssayasMedvirkende: Guillaume Canet, Juliette Binoche, Vincent MacaignePremiere: 23.
augustHan kan lide åbenhed og plads til fortolkning, som han har vist det i meget forskellige film som familiedramaet 'Sommertid', skuespillerportrættet 'Skyerne over Sils Maria' og ungdomsgyseren 'Personal Shopper'.
Hans nye film hedder 'Mellem linjerne', og det kunne såmænd være titlen på den 64-årige instruktørs filmsprog.
Der foregår altid noget bagved, under eller omkring det, vi kigger på.
Når Kristen Stewart i 'Personal Shopper' bliver forfulgt af en mystisk type, der skriver til hende på mobilen, er det ikke bare en intens gyserfilm.
Det er også en historie om os, de moderne mennesker og deres forhold til internet, skærme og digitale dingenoter – og om vores mærkelige svæven gennem tilværelsen i en verden, hvor vi har glemt, om vi tror på en Gud eller en mening med livet, men hvor vi er helt sikre på, at mobilen er vores nærmeste livsledsager.
Sammenlignes med Woody AllenKomedien 'Mellem linjerne' er blevet sammenlignet med Woody Allen, men hvor Allen har et klart mål med sine satirer, danser Assayas ud og ind og omkring de mennesker, han beskriver; en håndfuld parisere, der forsøger at finde balancen i en digital verden.
Alain driver et velrenommeret bogforlag, men er i tvivl om, hvorvidt al litteratur i fremtiden udkommer elektronisk, og om papirbogen er død.
Hans kone, Selena, er skuespiller og får roller som hårdkogt politikvinde, selvom hun er virkelig træt af politiserier.
Vennen Leonard er en gammeldags forfatter, der har skabt en karriere på at skrive navlepillende bøger om forliste kærlighedsforhold.
Og så er der Laura, der insisterer på, at al fremtidens litteratur bliver digital, selvom markedet for papirbøger i øvrigt er på vej op.
Filmens instruktør, Olivier Assayas, vandt i 2016 prisen for bedste instruktør ved Cannes Film Festival for filmen 'Personal Shopper'.
(© Camera Film)Og der er forfatteren, hvis blog er meget mere læst end hans bøger.
Og radiojournalisten, der er mere optaget af at riste og udlevere sine gæster end i at få noget at vide om deres litteratur.
Figurerne vælter om sig med morsomme, begavede og til tider tåbelige betragtninger.
Moderne netmedier blevet endevendt og diskuteret, og Assayas er næsten nådesløs i sin udlevering af forkælede skuespillere, der leger hårdkogte helte.
Da Selena, spillet af Juliette Binoche, har været på optagelser, hvor hun og hendes politikolleger skal nedlægge bevæbnede skurke, klager hun for eksempel over, at hun blev ramt i panden af et kunstigt patronhylster.
Kort efter er hun utilfreds med udvalget af mad til den lækre frokostbuffet, der serveres under optagelserne.
Der er med andre ord meget langt fra fimset skuespiller til virkelighedens politifolk.
Affærer på kryds og tværsMidt i virvaret af mediekommentarer og filmsatire har hovedpersonerne tilmed affærer med hinanden, uden at Assayas er i nærheden af at løfte en moraliserende pegefinger.
Affærer er bare noget, de har, og som gør forholdene mellem figurerne ekstra rundtossede.
'Hvad skal man så stille op med det?
', spørger du sikkert.
Udover at være skuespiller er Guillaume Canet også instruktør og manuskriptforfatter.
(© Camera Film)Det ved den her anmelder da ikke noget om.
Det må du sgu selv finde ud af.
Assayas smider bare om sig med fortumlede mediemennesker og begavede betragtninger om en forvirret verden, som alle halser efter for at fange og forstå.
Det gør ikke kun 'Mellem linjerne' til en sjov, tankevækkende og dejligt anderledes komponeret komedie.
Det gør den også til en mere tilfredsstillende film end den slags, der påstår at have gennemskuet og spiddet os moderne mennesker.
For vi har jo ikke rigtig styr på noget i de her år, vel?
(© Camera Film)Læs også:Han gør det igen!
Stjernespækket Tarantino-film scorer 6 stjerner fra ellevild anmelderFacebookTwitterKopier linkEmner:Juliette Binoche (skuespiller)|Kristen Stewart (skuespiller)|Woody Allen (filminstruktør)|Litteratur|Teater




https://www.dr.dk/nyheder/indland/karakterskalaen-skal-reformeres-her-er-seks-forslag-til-hvad-ministeren-kan-goere

IndlandKarakterskalaen skal reformeres: Her er seks forslag til, hvad ministeren kan gøreDer skal mere til, end en ændring af karaktersystemet, hvis karakterpresset skal stoppes, mener de studerende.
Af Signe Mai Vilsbøll og Sophie Bavnhøj23.
aug.
2019 kl.
21.
00Bemærk: artiklen er mere end 30 dage gammelLæs opTidligere uddannelsesminister Tommy Ahlers (V) lancerede i foråret sin plan om, at 7-trinsskalaen skulle udvides med karakteren 12+, men den nye minister på posten, Ane Halsboe-Jørgensen (S), er klar til at lave hele karaktersystemet om.
Hvordan det præcis skal fungere i fremtiden, har hun dog endnu ikke fundet skoleeksemplet på.
DR Nyheder har derfor spurgt seks mennesker, der har 7-trinsskalaen tæt inde på livet, hvad de mener, den nye minister skal være opmærksom på, når hun reformerer.
"Vi skal ikke have negative fortegn"Formand for Danske Gymnasieelevers Sammenslutning, Martin Mejlgaard, vil have 0 eller 1 som laveste karakter.
En ny karakterskala skal bygge på et mindre spring mellem de midterste karakterer, et nyt udgangspunkt for karaktergivning, og det skal være slut med negative fortegn.
Sådan lyder det fra Danske Gymnasieelevers Sammenslutnings formand, Martin Mejlgaard.
- Vi mener ikke, at nogen elever får noget godt ud af at få en karakter med negativt fortegn.
Den laveste karakter skal, hvis det står til Martin Mejlgaard, være 0 eller 1.
Underviserne skal derudover starte i midten af karakterskalaen og bevæge sig op eller ned, alt efter elevens forståelse af stoffet, i stedet for at starte på 12-tallet og bevæge sig ned, som der findes fejl.
"Der skal mere end ændringer til"Johan Hedegaard Jørgensen, der er formand for Danske Studerendes Fællesråd, mener, der skal være mere feedback på uddannelserne.
Johan Hedegaard Jørgensen er formand for Danske Studerendes Fællesråd og mener også, at en ny skala burde sikre et mindre ryk mellem karakterne 4, 7 og 10.
Desuden er det hans holdning, at karakterer under nul skal udgå.
- Det burde være nok i sig selv at dumpe, siger formanden.
Helt generelt ser Danske Studerendes Fællesråd gerne, at man bevæger sig længere væk fra en karakterskala og hen imod mere feedback på uddannelserne.
For en ny skala er ikke nok i sig selv.
- Der skal mere til end ændringer af karakterskalaen for at stoppe karakterpresset, siger han.
"Kravene til skalaerne er for høje"Professor og formand for den tidligere karakterkommission, Katherine Richardson, mener, at kravene til en dansk karakterskala er for høje.
Professor i biologisk oceanografi ved Københavns Universitet Katherine Richardson var formand for den karakterkommission, der i 2005 anbefalede den nuværende karaktersystem.
Ifølge hende er der for høje krav til, hvad et dansk karakterskala skal kunne, og det er et problem, ministeren med fordel kan adressere i et nyt system.
- Alle skalaer har deres udfordringer, og det vil der helt sikkert også være med en ny skala.
Ministeren skal dog være skarp på, om en ny skala nødvendigvis skal opfylde så mange krav, som den skal i dag, lyder det fra Katherine Richardson.
"Internationale hensyn kan fylde mindre"Formand for Danske Professionshøjskoler, Stefan Hermann, har ingen bud på færdige løsninger.
Han mener, at ministeren bør søge råd hos de studerende.
Stefan Hermann, rektor på Københavns Professionshøjskole og formand for Danske Professionshøjskoler, mener, den nuværende karakterskala har betydelige problemer.
Blandt andet fordi den devaluerer niveuaet af de høje karakterer og har for stort fokus på uddannelsernes internationale orientering.
- Det er et lødigt hensyn, at man gerne vil have et internationalt orienteret system, men jeg tror, det har vægtet for højt.
Der er jo ikke så mange på gymnasier, erhvervsskoler, professionshøjskoler og universiteter, der har brug for, at deres karakterer kan oversættes til tyske, engelske og amerikanske skalaer, siger han og påpeger:- Vi opnår nok aldrig det perfekte, men vi kan minimere onderne og sørge for bred opbakning.
Der er nemlig ikke brug for, at vi skifter system oftere end højest nødvendigt.
"Lige afstand mellem hvert trin"Jens Tofteskov er pædagogisk konsulent ved CBS.
Spørger man ham, skal karaktersystemet være mere fleksibelt.
Som skalaen er nu, er der ikke samme afstand mellem karakterne.
Det mener Jens Tofteskov, der er pædagogisk konsulent på CBS, ikke er retfærdigt.
Han foreslår i stedet, at det bliver mere lige, så skalaen hedder 0, 2, 4, 6, 8, 10 og 12.
Og der skal ikke være mere end én dumpekarakter.
- Man behøver ikke to dumpekarakterer.
Enten er det godt nok, eller så er det ikke, siger han.
Også bekendtgørelsen mener Jens Tofteskov burde ændres.
I stedet for at fokusere på fejl og mangler, skal styrke være i centrum.
Derfor skal karaktergivningen i modsætning til nu starte på middelkarakteren, lyder det.
Dog mener han, at bekendtgørelsen skal være fleksibel.
Hvis udgangspunktet om at starte i midten ikke holder i bestemte situationer, skal der være mulighed for at gøre det anderledes.
"Vækst kommer nedefra"Hanne Leth Andersen er rektor på Roskilde Universitet og mener, at karaktergivning skal bygge på forståelse og læring.
Hanne Leth Andersen er rektor ved Roskilde Universitet.
Hvis hun skal vælge, mener hun, at karaktergivningen skal starte i bunden og vokse mod de højere karakterer.
For vækst kommer nedefra, som hun selv beskriver det.
Derfor mener hun, at selve karaktergivningen skal bygge på forståelse i stedet for fejl.
- Skalaen skal afspejle, at karakteren gives på baggrund af læring og ikke en tjekliste, siger rektoren.
Forskellen mellem hvert trin skal også være ens, så der ikke kommer for store spring.
Hun vil dog holde fast i, at der skal være syv trin, men en negativ karakter skal ikke være en af dem.
FacebookTwitterKopier linkEmner:Ane Halsboe-Jørgensen (politiker)|Hanne Leth Andersen (rektor)|Socialdemokraterne|Uddannelse|København




https://www.dr.dk/nyheder/regionale/nordjylland/figenstaenger-bliver-til-laekkert-foder-paa-larvefabrikken-hos-mads-og

NordjyllandFigenstænger bliver til lækkert foder på larvefabrikken hos Mads og MadsFlere virksomheder finder sammen i bæredygtighedens navn.
Det er hermetia illucens – den sorte soldaterflue – der er grundlaget for larveproduktionen hos Entomass.
Af Klaus Videbæk og Rasmus Jungersen23.
aug.
2019 kl.
21.
01Bemærk: artiklen er mere end 30 dage gammelLæs opFigenstængerne fylder utvivlsomt godt i madpakkerne her ved skolestart.
Men eleverne er ikke de eneste, der guffer frugtpålægget i sig.
Det gør de også på Mads Skjærbæk og Mads Heinrich Juuls lille iværksætterfabrik Entomass i Løkken.
Altså ikke Mads og Mads - men larverne som de to civilingeniører avler på livet løs.
Her har man for nylig indgået et samarbejde med producenten af frugtstængerne, Castus, som har hjemme i Vadum, godt 30 kilometer længere nede i landet.
Det er fedt, at vi har et produkt, som på den måde bliver mere bæredygtigt.
Jørgen Wahl, fabrikschef hos CactusDet betyder, at resterne fra produktionen af frugtstænger nu får nyt liv i stedet for at ryge i skraldespanden.
- Tidligere gik det bare til forbrændingen, fortæller fabrikschef hos Castus Jørgen Wahl.
- Det er fedt, at vi har et produkt, som på den måde bliver mere bæredygtigt.
Affaldsprodukter betyder altLarvefabrikken i Løkken er stadig under udvikling, og selvom de lige nu producerer omkring et ton larver om måneden, der blandt andet bruges i foder til kæledyr, så skal produktionen af larver mangedobles.
Gerne til 10.
000 ton om året.
Mads Skjærbæk og Mads Heinrich Juul er dog afhængige af, at larverne får noget at vokse af.
- Det betyder alt for os, siger Mads Heinrich Juul.
- Vi vil rigtig gerne tage de restprodukter eller affaldsprodukter, som andre virksomheder står med, og så omdanne dem til et proteinprodukt, som på sigt kan blive til foder og til fødevarer for mennesker, fortsætter han.
19.
000 virksomheder i en kommuneNår de to virksomheder har fundet sammen, er det ikke helt tilfældigt.
Flere steder i landet arbejder man aktivt på at koble virksomhederne, så man kan få gang i den cirkulære økonom og udnytte ressourcerne bedre.
Alene i Aalborg Kommune er der 19.
000 virksomheder.
Det er lidt op ad bakke, hvis man som virksomhed selv skal løbe rundt og finde ud af, om der er nogle, der passer.
Michael Damm, Netværk for Børedygtig ErhvervsudviklingI Nordjylland sker det blandt andet via Netværk for Bæredygtig Erhvervsudvikling, som er et samarbejde mellem blandt andet virksomheder, kommuner og Aalborg Universitet.
- Danmark ligger helt i top, når vi snakker forbrug og CO2-belastning på kloden.
Så der er et kæmpestort behov, siger leder Michael Damm.
I netværket prøver de at spotte og matche virksomheder, som kan få direkte gavn af hinanden, som det er lykkedes med Entomass og Castus.
- Alene i Aalborg Kommune er der 19.
000 virksomheder.
Det er lidt op ad bakke, hvis man som virksomhed selv skal løbe rundt og finde ud af, om der er nogle, der passer.
Så det klarer vi, siger Michael Damm.
Kunne bruges i proteinbarHos både Castus og Entomass kan man da også forestille sig et endnu tættere samarbejde.
- Man kunne godt se en fremtid for sig, som ikke er så langt væk, hvor det kunne være sjovt at få protein retur, så vi kunne lave en rigtig fin proteinbar, siger Jørgen Wahl fra Castus.
Tidligere har Entomass testet larveprotein i produkter som leverpostej, bagværk og frikadeller.
- Det smager faktisk fremragende.
Der er ikke noget at være bange for, siger Mads Heinrich Juul fra Entomass.
FacebookTwitterKopier linkEmner:Erhverv|Aalborg Kommune|Miljø og natur|Løkken|Aalborg Universitet




https://www.dr.dk/nyheder/indland/quiz-har-du-styr-paa-sortere-dit-affald

IndlandQUIZ Har du styr på at sortere dit affald?
Hvor skal pizzabakker smides hen?
Eller hvad med sko, der kan blinke?
Test dig selv her.
I nogle kommuner kan du risikere en bøde, hvis ikke du sorterer dit affald korrekt.
Af Nikoline Vestergaard23.
aug.
2019 kl.
17.
59 | opdateret 09.
okt.
2019 kl.
15.
53Læs opHver år smider en dansker i gennemsnit et halvt ton affald ud.
I de fleste danske kommuner skal borgerne sortere affaldet.
Men hvordan gør du det egentlig på den korrekte måde?
Tag quizzen og bliv klogere på blandt andet pizzabakker, blinkesko og reklamer.
Kilder: Bolius og MiljøstyrelsenRettelse: Et spørgsmål om sortering af kødbakker og pålægspakker er blevet fjernet i quizzen, da der er forskellige regler i kommunerne om, hvordan denne slags affald skal sorteres.
Derudover er svarmulighederne på spørgsmål 8 ændret, da der også her er forskel på, hvordan gavepapir skal sorteres.
FacebookTwitterKopier linkEmner:Affald|Bolius|Miljøstyrelsen




https://www.dr.dk/sporten/badminton/blichfeldt-gaar-kold-mod-all-england-mester-ved-vm

BadmintonBlichfeldt går kold mod All England-mester ved VMMia Blichfeldt leverede en flot præstation, men tabte VM-kvartfinalen mod kineseren Chen Yu Fei.
Mia Blichfeldt kunne ikke følge med til sidst i det afgørende sæt.
23.
aug.
2019 kl.
18.
41Bemærk: artiklen er mere end 30 dage gammelLæs opDen danske badmintonspiller Mia Blichfeldt var tæt på at levere karrierens største resultat, men det endte med exit i VM-kvartfinalen.
Den 22-årige dansker var foran i tredje sæt mod den fjerdeseedede kineser Chen Yu Fei, som er forsvarende All England-mester, men det endte med et nederlag på 17-21, 21-18 og 15-21.
Blichfeldt førte 15-12 i tredje sæt, men tabte så ni point på stribe.
Hun var flot med fra starten af kampen og var med i det meste af første sæt, selv om kineseren fra 8-8 hele tiden var foran.
Kom tilbage i andet sætFem point på stribe til Chen Yu Fei fra 14-13 til 19-13 lignede en afgørelse på sættet, men Blichfeldt fik kæmpet sig flot op på 17-19.
Herfra tog kineseren dog de to sidste point til sætsejr.
Til gengæld blev andet sæt indledt med stærk rød-hvid dominans, og efter flere flotte vinderslag kunne Blichfeldt notere en 11-5-føring ved opholdet.
Chen Yu Fei kom dog stærkere ud til anden halvdel af sættet, hvor hun fik mere held med at diktere tempoet i duellerne, og Blichfeldts fejlrate steg.
Mia Blichfeldt kæmpede sig tilbage i andet sæt, men gik kold i det tredje i slutspurten.
 Chen Yu Fei i aktion.
 Chen Yu Fei jubler over sin sejr.
1 / 3Mia Blichfeldt kæmpede sig tilbage i andet sæt, men gik kold i det tredje i slutspurten.
1 / 3Chen Yu Fei i aktion.
2 / 3Chen Yu Fei jubler over sin sejr.
3 / 3Ret hurtigt var kineseren oppe på 12-13, og flere gange så man Blichfeldt gå og ryste benene mellem duellerne.
Om det var trætte ben eller lidt nervøsitet, skal være usagt, men overtaget var tippet.
Det lykkedes dog danskeren at holde hovedet koldt og tilstrækkeligt gang i benene.
Hun rykkede afgørende fra til 19-15, og en afgørelse i tre sæt blev sikret med 21-18.
Blichfeldt gik i ståMomentum var rykket i dansk retning, og skriget og den knyttede næve, som hun lukkede andet sæt med, blev taget med ind i en god start på afgørende sæt.
Hun tog teten med en føring på 5-1, men Chen Yu Fei kom igen og fik kontakt ved 7-7.
Ved sidebyttet hed det 11-9 i dansk favør, og det var tydeligt, at fysikken - eller hvad der måtte være tilbage af den - ville blive en afgørende faktor.
Det så længe ud til, at Blichfeldt havde mest tilbage i tanken og kom på 15-12, men så gik hun i stå.
Helt i stå.
Fejlene stod i kø, og efter ni kinesiske point på stribe var semifinalen og dermed en sikret medalje væk.
/ritzau/FacebookTwitterKopier link




https://www.dr.dk/sporten/fodbold/superliga/minut-minut-hobro-ob-ender-uafgjort

SuperligaMINUT FOR MINUT Hobro-OB ender uafgjortOdense Boldklub gæster Hobro IK i syvende spillerunde af årets 3F Superliga.
23.
aug.
2019 kl.
18.
56Bemærk: artiklen er mere end 30 dage gammelLæs opFacebookTwitterKopier linkEmner:Odense Boldklub|Hobro IK|Fodbold|Hobro|Emmanuel Sabbi (fodboldspiller)




https://www.dr.dk/sporten/cykling/postnord-danmark-rundt/norman-var-nervoes-foer-kongeetape-sejr-havde-ikke-regnet-med

PostNord Danmark RundtNorman var nervøs før kongeetape-sejr: 'Havde ikke regnet med at vinde'Efter en skidt periode lykkedes det endelig for Lasse Norman Hansen at vise højt niveau, da han vandt tredje etape ved PostNord Danmark Rundt.
Lasse Norman Hansen triumferede på tredje etape ved PostNord Danmark efter en skidt periode for rytteren.
Af Arnela Muminovic23.
aug.
2019 kl.
18.
26Bemærk: artiklen er mere end 30 dage gammelLæs opLasse Norman Hansen var stærkt kørende på tredje etape af PostNord Danmark Rundt fredag eftermiddag på den velkendte kongeetape med afslutning på bakken på Kiddesvej i Vejle.
Den 27-årige dansker skabte både det afgørende udbrud, og i sidste ende triumferede han da også i en tæt, tæt spurt foran landsmændene Jonas Vingegaard, Nicklas Larsen og Rasmus Quaade.
Læs også:ETAPEN PÅ 1 MINUT Lasse Norman triumferer på Kiddesvej - Mads Würtz mister førertrøjenSelv var Norman Hansen overrasket over sin fremragende kørsel i dagens etape, da DR Sporten fangede ham umiddelbart efter den store sejr.
- Jeg var rigtig nervøs for, hvordan det skulle gå i dag.
Det har ikke kørt så godt for mig et stykke tid, så jeg havde ikke regnet med at stå her i dag som vinder.
- Derfor er jeg virkelig glad for at vinde det hele - specielt på en dag som i dag.
Det er en kæmpe forløsning, sagde han.
Corendon-Circus-rytteren har dog seks sekunder op til førertrøjen, som Niklas Larsen overtog fra Mads Würtz efter dagens etape.
Læs også:Manden med de mange podiepladser fik endelig gjort op med sit enkeltstartskompleksMen Norman er dog klar på at jagte førstepladsen i den samlede stilling i morgen, selvom benene allerede er mærket nu efter dagens hårde etape.
- Jeg tror, vi alle er enige om at have ondt i benene i morgen.
Hvis det er det samme som for alle andre, så prøver vi at køre om det igen, siger han.
Morgendagens fjerde etape på 175 kilometer køres fra Korsør til Asnæs Indelukke.
FacebookTwitterKopier linkEmner:Jonas Vingegaard (cykelrytter)|Lasse Norman Hansen (cykelrytter)|Corendon-Circus|Cykelsport|Asnæs




https://www.dr.dk/nyheder/politik/partier-vi-kan-ikke-bede-folk-sortere-al-deres-affald-hvis-systemet-ikke-virker

PolitikPartier: Vi kan ikke bede folk sortere al deres affald, hvis systemet ikke virkerDanmarks største affaldsselskab lover 75 procent genanvendelse, men kan kun dokumentere 31 procent.
Affaldssortering i køkken, fotograferet torsdag den 26.
juli 2018.
Af Peter Boier23.
aug.
2019 kl.
18.
33Bemærk: artiklen er mere end 30 dage gammelLæs op- Det er totalt absurd.
Når vi beder folk om at stå og sortere affald og bruge energi på det i hverdagen, så skal man da også kunne regne med, at det rent faktisk også bliver genanvendt.
Så klar er meldingen fra SF's miljøordfører, Carl Valentin, efter at det i dag i Ingeniøren kom frem, at Vestforbrænding, det største affaldsselskab i landet, kun kan dokumentere, at de har genanvendt 31 procent af plastikaffaldet fra hovedstadsområdet.
Aftalen og løftet var nemlig, at de skulle genanvende 75 procent.
- Det kommer bag på mig, og jeg synes egentlig, det er ret overvældende, siger han videre.
SF'eren understreger, at det er vigtigt at komme til bunds i sagen og vil derfor ikke udelukke at tage det op med miljøminister Lea Wermelin (S), som han tvivler på vil være uenig.
Carl Valentin (SF) er lige blevet valgt til Folketinget, så han vil lige vende sine handlemuligheder med rådgivere.
- Det strider jo fuldkommen mod vores målsætninger om at reducere CO2-udledningen i 2030.
Så det tager vi meget alvorligt, siger det nyvalgte folketingsmedlem.
Hvad sker der med affaldet?
I de fleste af Vestforbrændings 19 ejerkommuner sorterer borgerne affaldet.
Langt det meste plastikaffald er emballage, som består af en blandet plasttype, der er svær at genanvende.
Plastikken fra borgerne køres til Vestforbrænding.
Her samles husholdningsplasten på paller, som køres til Tyskland.
I Tyskland sorterer virksomheden Alba de forskellige typer plastik yderligere.
Men 25-30 procent af affaldet består af ’mixed plastics’, som er svær at genanvende.
Fra Tyskland sendes plastikken til virksomheder i Holland, Østrig, Belgien, Kroatien, Malaysia eller bliver i Tyskland.
Her er det meningen, at 75 procent af plastikken fra de 19 ejerkommuner skal genanvendes, men Vestforbrænding ved reelt ikke, hvor meget der genanvendes.
Kilde: Ingeniøren og VestforbrændingI en række interne mails, som Ingeniøren har fået indsigt i, skriver selskabets direktør, at Vestforbrænding kun med sikkerhed kan bekræfte, at 31 procent af københavnernes plastikaffald er blevet genanvendt.
Plastikaffaldet bliver sendt til Tyskland, og det er her, at 31 procent af affaldet bliver genanvendt.
Derudover bliver 22 procent af affaldet omsat til energi til tyske virksomheder.
Hvad der sker med de resterende 47 procent af affaldet, kan Vestforbrænding ikke redegøre for.
Læs også:Danmarks største affaldsselskab bryder løfte om 75 procents genanvendelseDF: Vi skal have mere national koordineringDansk Folkeparti er heller ikke tilfreds med håndteringen.
Klima- og energiordfører Morten Messerschmidt vil finde ud af, om det handler om sjusk, eller om der er nogle tekniske udfordringer.
Og det afgør, hvordan nyheden skal tackles.
- Hvis det er tekniske udfordringer, må vi se, hvad vi kan gøre lovgivningsmæssigt for at øge genanvendelsen af plast.
Hvis det er sjusk, må man simpelthen stille krav om, at løfter skal realiseres, siger han.
- Det duer selvfølgelig ikke, at man stiller nogle meget høje forventninger i udsigt og så overhovedet ikke kan levere dem eller kan dokumentere, at man har leveret dem.
Det er da slet ikke tilfredsstillende.
- Det duer ikke, at folk bliver bedt om at sortere affald i uendelige skraldespande, og så kommer der alligevel ikke det ud af det, som man har lovet, siger Morten Messerschmidt.
Ifølge den tidligere EU-parlamentariker bør man overveje en mere national koordinering af affaldshåndteringen.
- Det skaber udfordringer, at vi har knap 100 forskellige måder at håndtere affaldet på på tværs af kommuner.
Og hensynet til miljøet og ambitionen om at genanvende langt mere taler for, at man ikke kun sidder i kommunerne og har sit eget kongedømme.
Han forklarer, at Dansk Folkeparti for tiden arbejder på en relancering af hele partiets klima- og miljøpolitik.
- Og her spiller genanvendelse en stor rolle, forklarer han.
Og på spørgsmålet om, hvorvidt han vil forsøge at få ministeren i tale om problemet, svarer han bare:- Det vil vi altid.
Men spørgsmålet er, om hun kun vil snakke med socialister.
.
.
DR har forsøgt at få en kommentar fra miljøminister Lea Wermelin, men det har ikke været muligt.
FacebookTwitterKopier linkEmner:Lea Wermelin (politiker)|Morten Messerschmidt (politiker)|Socialdemokraterne|Affald|Tyskland




https://www.dr.dk/musik/dansk-rockband-maatte-traekke-bremsen-vi-havde-brug-saette-os-ned-og-snakke-sammen

MusikDansk rockband måtte trække bremsen: 'Vi havde brug for at sætte os ned og snakke sammen' Bandet Go Go Berlins nye album har været flere år undervejs.
Af Christian Ellegaard23.
aug.
2019 kl.
18.
32Læs opLad os bare sige, at Go Go Berlins kalender har været tætpakket.
Med op mod 120 koncerter om året plejede det populære rockband nemlig at bruge talrige timer på landevejen og scener rundt omkring i landet.
Men i starten af 2016 trak de i bremsen.
Gruppen valgte at skrue markant ned for mængden af koncerter til fordel for mere tid i sommerhuse, musikstudier og øvelokaler.
Midt imellem de mange optrædener var gruppen nemlig gået i gang med deres tredje plade, men de kunne hurtigt mærke, at det var en proces, der krævede mere tid, end der var plads til i kalenderen.
Om Go Go BerlinGo Go Berlin er et dansk rockband, der blev dannet i Silkeborg tilbage i 2010.
I dag består gruppen af forsanger Christian Vium, guitarist Mikkel Dyrehave, trommerslager Christoffer Møller Østergaard og Anders Søndergaard på orgel.
Gruppen største hits tæller sange som 'Electric Lives' fra 2015 og 'Castles Made of Sand' fra 2013.
- Da vi skulle skrive vores forrige plade, havde vi 14 dage til det.
Vi var ude at spille torsdag, fredag og lørdag, og resten af ugens dage sad vi hjemme i min gamle étværelses lejlighed og tænkte: 'Okay, nu skal vi have de her 13 sange færdige'.
Hele det ræs var ikke særligt inspirerende, fortæller trommeslager Christoffer Østergaard og fortsætter:- Med den nye plade havde vi brug for at sætte os ned og snakke sammen.
Der havde været så meget fart på, at vi egentlig ikke havde snakket rigtigt med hinanden.
Vi havde brug for at sætte os ned og skrive musik igen og ikke tænke på så meget andet.
Og sige: 'Okay, hvis den sang, vi skrev i dag, ikke var helt vildt god, så skriver vi noget nyt i morgen i stedet for at tænke: 'Okay, den sang skal bare være færdig i dag'.
Hør et af de nye numre, 'The Ocean', her, mens du læser videre:Go Go Berlin - The OceanRockguitaren er byttet ud med synthesizerResultatet blev albummet 'The Ocean', gruppens tredje, der i dag rammer streamingtjenester og butikshylder.
Albummet har været flere år undervejs, og den lange hævetid har betydet, at gruppen har haft tid til at bevæge sig ud i nye, musikalske territorier.
På 'The Ocean' har Go Go Berlins lyd således bevæget sig i en mere elektronisk retning.
Et skifte, der føltes ret naturligt for kvartetten, der ellers tidligere har været kendt for en mere klassisk rocklyd.
Go Go Berlin har brugt mange timer i studiet for at komme helt i mål med deres nye album.
- Vi begyndte at lege med det elektroniske udtryk på vores andet album, men vi havde ikke tid nok til at forfølge det ordentligt.
Det har vi haft denne gang, og det har været virkelig vigtigt i forhold til at prøve noget nyt af, siger guitarist Mikkel Dyrehave.
- Det var ikke, fordi vi satte os ned og sagde: 'Nu tager vi dén her hat på'.
Det var, fordi det bare virkede, hver gang vi prøvede at bevæge os i den elektroniske retning.
Hør en mere rocket udgave af Go Go Berlin her på 'Castles Made Of Sand' fra 2013:Go Go Berlin - Castles Made Of SandPå vej hjem i tourbussen har det ofte været kunstnere som Justice og MGMT, der har lydt ud af højtalerne, og det er blandt andet hér, at gruppen har ladet sig inspirere mere og mere til at selv at prøve et mere elektronisk udtryk af.
- Vi har valgt at lytte til os selv og måske være lidt mere ærlige over for, hvad vi gerne vil.
Vi synes, det er sjovt at være et band, der tør udvikle sig og tør lytte til det, de lader sig inspirere af, siger forsanger Christian Vium og fortsætter:- Live har vi altid syntes, det var sjovt at lege med lyden, og der tog vi noget inspiration fra det elektroniske med ind på scenen.
På pladen har vi også været inspirerede af den elektroniske lyd, men det er ikke, fordi vi har lavet en full blown elektronisk plade.
Men måske ender vi dér en dag.
Go Go Berlin består af Christoffer Møller Østergaard (tv.
), Christian Vium, Mikkel Dyrehave og Anders Søndergaard (th.
).
Var bange for at prøve noget nytMen selvom skiftet i lyd har virket naturligt, betyder det ikke, at det har været let.
Tværtimod.
- Det er altid uhyggeligt at udvikle sig, for det betyder jo at gå væk fra det, du kender, og hoppe ud i noget andet.
Jeg tror også, det er derfor, at vi har skullet bruge så meget tid på at skrive den her plade, fordi vi lige pludselig skulle lære den her nye lyd at kende.
Det er altid uhyggeligt at gå ud af din comfort zone, siger Mikkel Dyrehave.
Vi føler, at rockgenren i dag lider af frygt for udvikling.
Christian Vium, forsanger i Go Go BerlinForsanger Christian Vium forklarer også, at han tidligere har oplevet, at fans og kritikere har sat spørgsmålstegn ved rockgruppens detour fra den klassiske og akustiske rocklyd.
- Vi føler, at rockgenren i dag lider af frygt for udvikling.
Hvilket virker absurd, når man kigger på dens historik.
Navne som Pink Floyd og Jimi Hendrix var kendte for at udvikle genren og eksperimentere, men det virker, som om at når genren gerne vil eksperimentere i dag, så står der nogen og siger: 'Hvad har I gang i?
'.
Det bliver jeg meget provokeret af, for jeg synes netop, det er udviklingen, der er interessant, siger han.
'Det har sgu været følsomt'Det er dog ikke kun musikalsk, at Go Go Berlin har bevæget sig i nye retninger.
Undervejs i arbejdet med de nye sange er kvartetten nået et lag dybere ind under huden på sig selv rent lyrisk.
Noget, der også afspejler sig på en del af sangene på 'The Ocean'.
- Musikken blev lidt mere personlig.
Da vi begyndte at bruge tid sammen og tog ud i nogle sommerhuse for at skrive musik, kom der samtidig nogle andre snakke på bordet, og det var vildt sundt for os - og særligt vores tekster.
Det har sgu været meget følsomt, og det, synes jeg, virkelig har klædt os.
Det har nok også modnet vores musik, at vi har haft tid til at dykke ned i lidt dybere emner og tale sammen, siger Christian Vium, og Mikkel Dyrehave supplerer:- Det er ikke, fordi hele albummet bare er mega dybt.
Det er der en stor del af sangene, der er, men det er jo lavet over mange år, så det går også igennem mange forskellige perioder og stemninger, som vi har været igennem.
Pladen handler lidt om det forløb, det har været for os at stoppe med at turnere så meget og på en eller anden måde finde os selv igen.
Musikken er blevet lidt mere personlig, siger Mikkel Dyrehave om Go Go Berlins nye plade.
FacebookTwitterKopier linkEmner:Jimi Hendrix (musiker)|Berlin|Pop og rock|Pink Floyd




https://www.dr.dk/nyheder/regionale/nordjylland/elever-vil-ogsaa-have-karaktersystem-aendret-man-skal-vide-hvordan-man

NordjyllandElever vil også have karaktersystem ændret: 'Man skal vide, hvordan man kan gøre det bedre'Eleverne på Fjerritslev Gymnasium er glade for ministerens initiativ.
Der er grund til at ændre karaktersystemet, lyder det samstemmende fra tre elever.
(© DR Nyheder)Af Klaus Videbæk og Katja Schlaikier23.
aug.
2019 kl.
17.
54Bemærk: artiklen er mere end 30 dage gammelLæs opUddannelsesminister Ane Halsboe-Jørgensen (S) vil lave helt om på den nuværende 12-trinsskala.
Det har hun i dag bebudet i et interview med dagbladet Politiken.
Der er for meget fokus på fejl, og så er springene mellem karaktererne for store, mener hun.
Læs også:Ny uddannelsesminister dropper 12+: Vil lave karakterskalaen helt omDet synspunkt kan man godt følge på ministerens gamle gymnasium i Fjerritslev i Nordjylland.
Ane Halsboe-Jørgensen har ikke noget færdigt bud på, hvordan en ny karakterskala skal se ud, men i Fjerritslev har de flere gode idéer.
- Jeg kommer fra en friskole, hvor vi ikke har karakterer, men udtalelser.
Og jeg synes, det er det, der mangler, lyder det fra Mathilde Dige Jacobsen, elev i 2.
HF.
- Der mangler nogle udtalelser - hvis man skal beholde de her tal - så man ligesom ved, hvordan man kan gøre det bedre, og hvor langt man var fra det 7-tal, fortsætter hun.
Mathilde Dige Jacobsen er desuden enig i, at springene er for store.
Der mangler nogle trin, så man ikke føler sig presset af mindst at skulle have syv af hensyn til sit gennemsnit.
- Så ved jeg, at der er lidt flere muligheder.
Det er et stort spring fra fire til syv og fra syv til ti, siger hun.
Fejl kan også give 12Den tidligere minister Tommy Ahlers (V) ville også ændre skalaen og foreslog en ekstra karakter i form af 12+, der skulle gives til den ekstraordinære præstation.
Det afvises af Ane Halsboe-Jørgensen, men den idé kan Mathias Christiansen fra 2.
HF godt følge.
- Man kan godt gå til eksamen i dag og lave fejl, men stadig få 12.
Så for dem, der ligger på topniveau, kunne det være fint.
- Jeg synes ikke, man bliver stresset over en enkelt karakter, der bliver sat op.
Tvivler på effektOgså Kathrine Sønderhaven fra 3.
I ser gerne, at karakterskalaen bliver ændret.
Men hun tvivler på, at det vil få eleverne til at føle sig mindre pressede eller stressede.
- Jeg tror ikke, at folk vil føle sig mindre presset eller stresset af, at der vil komme flere karakterer eller en ekstra karakter i toppen.
Jan Johansen, underviser i samfundsfag og musik, følger også med i debatten.
- Det er også noget, vi snakker om på lærerværelset, siger han.
Han giver ministeren og eleverne ret, når de påpeger, at springet mellem karaktererne er for stort.
- Det rammer eleverne hårdt.
Der er kæmpe forskel på at få et syvtal eller et firetal, når man skal regne gennemsnittet ud, siger Jan Johansen.
Men han ser også gerne mere fundamentale ændringer.
- Det (karaktersystemet red.
) er meget fejlfokuseret.
Man tæller fejlene sammen, og hvis du har så og så mange fejl, så får du ti, og har du flere fejl, så får du syv og så videre.
- Der kunne man måske ændre strukturen, så hele tankegangen bliver vendt om, og man kigger på de gode egenskaber og regner det ud på en anden måde.
FacebookTwitterKopier linkEmner:Ane Halsboe-Jørgensen (politiker)|Socialdemokraterne|Tommy Ahlers (politiker)|Uddannelse|Fjerritslev




https://www.dr.dk/nyheder/indland/teleskandale-loesladelser-i-sager-om-drabsforsoeg-grov-vold-og-fangeflugt

TeledatasagenSe temaIndlandTeleskandale: Løsladelser i sager om drabsforsøg, grov vold og fangeflugtMindst 18 personer er nu på fri fod som konsekvens af politiets it-fejl med teledata.
I alt 18 personer, der har siddet varetægtsfængslet, er løsladt som konsekvens af politiets fejlbehæftede it-system, der behandler teleoplysninger.
Af Emma Toft, Louise Dalsgaard og Trine Maria Ilsøe23.
aug.
2019 kl.
19.
10Bemærk: artiklen er mere end 30 dage gammelLæs opDer er formentlig jubel at spore foran indgangsportene til de danske fængsler.
For i disse dage bliver mistænkte løsladt på stribe som konsekvens af, at Rigsadvokaten midlertidigt har stoppet for brugen af teledata som bevis ved de danske domstole.
Mindst 18 varetægtsfængslede personer er siden mandag blevet løsladt på grund af skandalen med fejl i politiets it-system til behandling af teleoplysninger, viser de nyeste tal fra anklagemyndigheden.
Og det tal kan sagtens stige.
Der er blandt andet sket løsladelser i sager om drabsforsøg i bandemiljøet, grov vold i rockermiljøet og fangeflugt, efter Rigsadvokaten satte en stopper for brugen af teledata ved domstolene i foreløbigt to måneder.
I går blev to personer for eksempel løsladt i en stor sag om fem drabsforsøg i det københavnske bandemiljø, hvor i alt 14 personer sidder varetægtsfængslet og er tiltalt.
DR Nyheder har her samlet et overblik over sagerne:1Løsladelser i sag om drabsforsøg i KøbenhavnPolitiet ude ved en skudepisode i Ragnhildgade i Københavns Nordvestkvarter.
Skyderiet er en del af tiltalen mod flere af de 14 bandefolk, der har siddet fængslet.
 I en stor sag om flere drabsforsøg i bandemiljøet i København blev to personer i går løsladt, oplyser anklagemyndigheden ved Københavns Politi til DR Nyheder.
- Vi har i går løsladt to i sagen, og det er sket på baggrund af instruksen vedrørende teleoplysninger, siger specialanklager Laura Birch.
De to personer er stadig tiltalt, den ene for drabsforsøg og den anden for grov vold.
De er begge blevet løsladt uden afholdelse af et retsmøde, fordi de sad varetægtsfængslet på teleoplysninger som bevismateriale.
I alt er 14 personer tiltalt i den sag for blandt andet at stå bag fem drabsforsøg, som skete over ni dage i Hovedstaden sidste år.
Og måske sker der flere løsladelser.
- Vi er ved at beramme et nyt retsmøde om genfremstilling vedrørende tre af de øvrige fængslede, udtaler Laura Birch.
Hun kan ikke kommentere sagen yderligere, da den kører for lukkede døre.
2Løsladelser i rockersag om grov vold i HolbækI går blev fire mænd med tilknytning til Bandidos løsladt, har Sjællandske Medier beskrevet.
Løsladelserne skete på retssagens første dag, fordi fire tiltaltes forsvarere ikke kunne udelukke, at de ville bruge teleoplysninger under retssagen.
Det førte til, at sagen blev udsat på ubestemt tid, og da der derfor var risiko for, at de fire mænd ville sidde fængslet i mere end et år, blev de løsladt.
Mændene havde siddet varetægtsfængslet siden oktober og november sidste år.
De fire mænd er stadig tiltalt for grov vold i forbindelse med en konflikt sidste år mellem Bandidos og Vang-gruppen i Holbæk.
3Løsladelser i narkosag fra EsbjergEn sag om hash-salg i Esbjergområdet er blevet udsat.
Syv tiltalte er løsladt fra varetægtsfængsling.
(Arkivfoto) I tirsdags blev syv mænd løsladt i en stor narkosag fra Esbjerg-området, har Politiken skrevet.
Sagen skulle være begyndt den 28.
oktober, men blev udsat, fordi der indgår teleoplysninger i sagen.
Og da mændene også her risikerede at sidde fængslet længere tid, end en mulig straf ville vare, blev de løsladt.
De syv mænd havde siddet varetægtsfængslet siden februar.
Nu skal der findes nye retsdage, da de stadig er tiltalt.
4Løsladelse i sag om fangeflugt på FalsterDerudover er en person blevet løsladt i en sag om organiseret fangeflugt fra sygehuset i Nykøbing Falster i efteråret 2018.
Det har TV2 Øst beskrevet.
Her blev en 32-årig mand befriet af seks personer, da han skulle undersøges for et mavesår.
Mændene bar ifølge politiet våben og peberspray, og de fik manden på fri fod, selvom den 32-årige mand var i håndjern og fikseringsbælte.
Nu er den ene af de tiltalte personer løsladt, fordi han har siddet varetægtsfængslet på teleoplysninger fra mobilmaster.
De fem andre tiltalte i sagen er fortsat varetægtsfængslet.
5Løsladelse i sag om dyrkning af skunkArkivfoto Yderligere er en kvinde løsladt i en sag om skunkdyrkning i et væksthus i Sydsjælland- og Lolland-Falster-området, skriver Berlingske.
Hun er ifølge forsvarer Jesper Storm Thygesen løsladt, fordi hun sad varetægtsfængslet på teleoplysninger.
Der er faldet dom i sagen i byretten.
Her blev kvinden ifølge Jesper Storm Thygesen idømt tre års fængsel, ligesom hun blev udvist af Danmark.
Sagen venter på at komme for landsretten, men nu er kvinden altså ind til videre løsladt.
6Løsladelse i sag om indbrud og grov voldI en sag om en stribe tyveri- og voldsforhold er endnu en mand løsladt - denne gang fra Ikast-Brande-området, har Herning Folkeblad skrevet.
I sagen mod ham indgår også teledata som bevismateriale, og derfor må sagen vente.
- Nu er han på fri fod, men han skal i retten senere.
Han slipper ikke.
Vi har ikke frafaldet nogen sigtelser, og han er den eneste, som vi har løsladt, har advokaturchef Lotte Møller Christiansen udtalt.
7Forbudssag mod LTF udsatMedlemmer af gruppen Loyal To Familia (LTF) foran Københavns Byret til en sag mod bandens leder Shuaib Khan  Også i den stort anlagte retssag om et forbud mod banden Loyal To Familia, har skandalen om politiets konvertering af teledata haft konsekvenser.
Forbudssagen er i dag blevet udsat i to til tre måneder, og samtidig kræver bandens beskikkede advokat, Michael Juul Eriksen, at det midlertidige forbud, som i øjeblikket gælder for Loyal To Familia, bliver ophævet.
Læs også:Teleskandale: Byret udsætter sag om forbud mod banden LTFOg det er ikke den eneste sag, der er udsat.
For eksempel har en 20-årig tykisk mand fået udsat sin ankesag, ligesom endnu en narkosag i Esbjerg allerede er blevet udsat.
8Nyt møde i sag om tredobbelt drabOg her slutter det ikke.
For eksempel skal Københavns Byret også tage stilling til, om manden, der er sigtet for tre drab på ældre borgere på Østerbro i København, forsat kan sidde varetægtsfængslet, har Ekstra Bladet beskrevet.
I hans sag indgår der nemlig også teleoplysninger.
- Jeg skal understrege, at det er vores vurdering, at der fortsat er grundlag for varetægtsfængsling, har anklager Søren Harbo udtalt.
Det er endnu uvist, hvordan fejlene i politiets it-system er opstået, og hvor mange sager der er berørt af fejlene.
I alt gennemgår politiet mere end 10.
700 sager for fejl.
FacebookTwitterKopier linkEmner:Kriminalitet|København|Vold|Mord|Esbjerg




https://www.dr.dk/sporten/badminton/foerste-vm-kvartfinale-i-karrieren-blichfeldt-er-vokset-med-den-mentale-opgave

BadmintonFørste VM-kvartfinale i karrieren: Blichfeldt er vokset med den mentale opgaveBadmintonspilleren Mia Blichfeldt har det seneste halve år arbejdet med en sportspsykolog.
Danske Mia Blichfeldt spiller fredag aften karrierens første VM-kvartfinale.
Af Sarah Fisker Henriksen23.
aug.
2019 kl.
17.
14Bemærk: artiklen er mere end 30 dage gammelLæs opTorsdag aften spillede Mia Blichfeldt en dramatisk ottendedelsfinale ved VM i badminton mod indiske Saina Newal, der er rangeret som nummer otte i verden.
Efter en time og tolv minutters spil på banen kunne Mia Blichfeldt juble over sejren og videre avancement til kvartfinalen.
Men i løbet af kampen var der ikke meget at juble over for den 22-årige dansker.
Blichfeldt tabte første sæt, og spillet fungerede langt fra optimalt, hvilket tydeligvis frustrerede danskeren, der flere gange bankede ketcheren i gulvet.
Netop frustrationerne på banen og det mentale aspekt af spillet har Mia Blichfeldt gennem en lang periode arbejdet med, fortæller Kim Nielsen, der er landstræner for de danske damesinglespillere.
- Mia har arbejdet med at holde sig til den taktiske plan i stedet for at lade følelserne styre, og den opgave er hun klart vokset med i den sidste lange periode, siger Kim Nielsen.
Mia Blichfeldt fandt den indre styrke frem i ottendedelsfinalen mod verdens nummer otte, Saina Newal.
Landstræner Kim Nielsen kunne fra sin trænerstol bag banen se til, mens Mia Blichfeldt i andet sæt kæmper sig til en sætbold til stillingen 21-20.
I duellen når danskeren en bold meget tæt på gulvet, og banens dommer dømmer fejlagtigt, at bolden rammer gulvet før Blichfeldts ketcher.
Kendelsen får det danske trænerteam til at hoppe op af stolen, ligesom Mia Blichfeldt protesterer højlydt til dommeren.
I lang tid går hun måbende rundt på banen og ved ikke, hvordan hun skal fortsætte.
I den situation kunne man nemt lade sig slå ud mentalt, men Kim Nielsen tager hurtigt affære over for sin spiller.
- Jeg beder hende faktisk om at komme hen og kigge mig i øjnene for at sige til hende, at nu er vi klar igen, og nu skal vi have fokus på næste bold, fortæller han.
- Som ung spiller føler man sig uretfærdigt behandlet, men vi skal passe på at bruge for meget energi på de ting, vi ikke kan styre, for vi bliver nødt til at tænke på den næste duel.
I de næste dueller kontrollerer Blichfeldt sine følelser og vinder andet sæt 27-25.
Tredje sæt vinder hun 21-12.
- Det var rigtig flot håndteret af hende, hun fik skubbet følelserne væk, fortæller Kim Nielsen om situationen med dommerkendelsen.
Stort fokus på den mentale opgaveI et halvt år har Mia Blichfeldt arbejdet med Team Danmarks sportspsykolog Anders Bendixen, som hun også ringer til, når hun oplever mentale udfordringer til turneringer, fortæller landstræner Kim Nielsen.
Det har været en del af arbejdet om lægge flere lag på hendes spil.
Og når det danske damesingletalent er frustreret inde på banen, sidder Kim Nielsen klar til at huske hende på de aftaler, de har lavet inden kampen.
- Når Mia bliver anspændt og nervøs inde på banen, falder hun tilbage til tjubang-spillet fra ungdomsårene, og dertil er modstanderne på det her niveau alt for gode i defensiven.
I sådan nogle situationer er jeg mere over hende for at minde hende om gameplanen, siger han.
Stærk kineser venterI torsdagens kvartfinale venter der hård modstand i form af den forsvarende All England-mester, kinesiske Chen Yu Fei.
Mia Blichfeldt har kun vundet ét ud af fem tidligere opgør.
- Vi går ind med den indstilling, at vi ikke er tilfredse med en kvartfinale, siger landstræner Kim Nielsen.
Ifølge landstræneren kan Mia Blichfeldt trække på erfaringerne fra torsdagens udmagrende ottendedelsfinale.
- Hvis hun ved spillet ikke kører, kan hun som minimum fighte og stadig være skarp på gameplanen, så hun ikke bliver lokket i fælderne og giver hurtige point til modstanderen.
Mia Blichfeldts damesingle er sat til kl.
17.
00 fredag.
Kampen kan ses på TV2 Sport.
FacebookTwitterKopier linkEmner:Team Danmark|TV 2 (tv-kanal)|TV 2 Sport|Badminton




https://www.dr.dk/nyheder/politik/trump-og-mette-frederiksen-har-haft-en-konstruktiv-samtale

Trumps aflyste besøgSe temaPolitikTrump og Mette Frederiksen har haft 'en konstruktiv samtale'Statsministeren og den amerikanske præsident har talt i telefon sammen, oplyser Statsministeriet.
Statsminister Mette Frederiksen (S) har talt med USA's præsident, Donald Trump.
23.
aug.
2019 kl.
16.
12Bemærk: artiklen er mere end 30 dage gammelLæs opDanmark og USA har et godt forhold til hinanden, selv om USA's præsident Donald Trump i denne uge aflyste sit besøg i Danmark.
Det har statsminister Mette Frederiksen (S) flere gange understreget, og torsdag blev det bekræftet, da Donald Trump og den danske statsminister talte i telefon sammen.
Statsministeriet oplyser, at det var en konstruktiv samtale, hvor lederne blandt andet drøftede behovet for yderligere at udvikle samarbejdet og håndteringen af de fælles sikkerhedspolitiske udfordringer.
Et af de mest aktive landeDanmark har i mange år været et af de mest aktive lande i forhold til at sende soldater til de USA-ledede indsatser i blandt andet Irak og Afghanistan.
Blandt andet derfor blev Donald Trumps aflysning mødt med hård kritik af danske politikere fra partier i begge sider af folketingssalen.
Mette Frederiksen sagde, at hun var "ærgerlig og overrasket over", at besøget er blevet udskudt på ubestemt tid.
- Jeg havde ligesom mange andre set frem til besøget, og vi har været i fuld gang med forberedelserne, og jeg havde først og fremmest set frem til at markere vores stærke bilaterale samarbejde Danmark og USA imellem, lød det onsdag fra statsministeren.
Usædvanligt kort varselAfbuddet fra Trump indløb til den danske ambassade i Washington natten til onsdag dansk.
Dermed var det et afbud med "usædvanligt" kort varsel lod Mette Frederiksen forstå.
Besøget var planlagt til 2.
og 3.
september efter at Trump har været i Polen.
Donald Trump valgte at aflyse besøget med henvisning til, at Mette Frederiksen ikke ønskede at diskutere et salg af Grønland til USA.
Et forslag, der blev blankt afvist af både grønlandske og danske politikere.
Mette Frederiksen brugte dog pressemødet onsdag til at understrege, at USA fortsat er en helt afgørende allieret for Danmark:- Vi har en god dialog med amerikanerne.
Det må man ikke tage fejl af.
Det har vi på mange niveauer.
Jeg håber, at vi fortsat kan udvikle vores samarbejde og kan håndtere de udfordringer, som vi står overfor.
Det ændrer det ikke på, at det her besøg ikke bliver til noget, lød det onsdag fra statsministeren.
/ritzau/FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|USA|Statsministeriet




https://www.dr.dk/nyheder/politik/venstre-balladen-baglandet-splittet-om-loekke-og-jensens-fremtid

Krise i VenstreSe temaPolitikVenstre-balladen: Baglandet splittet om Løkke og Jensens fremtidLokalformænd i både region Nordjylland og Syddanmark er splittede i forhold til Venstres fremtid.
Er Lars Løkke Rasmussen og Kristian Jensen de rette til at stå i spidsen for Venstre?
Det spørgmål bliver lige nu diskuteret heftigt i Venstres bagland.
Af Anders Byskov Svendsen og Andreas Nygaard Just23.
aug.
2019 kl.
17.
00Bemærk: artiklen er mere end 30 dage gammelLæs opTo møder blandt Venstres lokalformænd er ikke endt med et klart bud på, hvad partiets bagland ønsker sig.
Onsdag aften mødtes Venstres kommuneforeningsformænd fra Region Nordjylland og torsdag aften var der et lignende møde i Region Syddanmark.
Møderne kommer efter nogle uger med uro i toppen af Venstre.
Det har skabt frustration i baglandet og har nogle steder udløst ønsker om, at formand Lars Løkke Rasmussen og næstformand Kristian Jensen skal gå af.
Deltagerne på de to stormøder vil ikke fortælle, hvad det er blevet talt om bag de lukkede døre.
Men det står nu klart, at det ikke er endt med et bud på, hvad baglandet egentlig mener, der skal ske med ledelsen i Venstre.
Der er folk, der taler om, at både Lars Løkke Rasmussen og Kristian Jensen skal gå af.
Andre vil af med en af dem.
Og andre igen vil give dem en sidste mulighed for at forklare sig, når hovedbestyrelsen i Venstre mødes i næste weekend.
Læs også:Hvem skal styre Venstre?
Seks fremtidsscenarier i spilSendt mail til Løkke og JensenMødet i Nordjylland, der blev afholdt i Aabybro, endte med, at der blev sendt en mail til Lars Løkke Rasmussen og Kristian Jensen.
Her blev der udtrykt bekymring for, at diskussionen om, hvem og hvordan partiet skal ledes, overskygger snak om politisk indhold.
Det kunne Jyllands-Posten fortælle torsdag aften.
Kommuneforeningsformand i Jammerbugt Kommune, Morten Grønborg Larsen, bekræfter over for DR Nyheder, at der er sendt sådan en mail.
Han ønsker ikke at stille op til interview om sagen, men henviser i stedet til det, han har sagt til Politiken.
Her siger han:Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
- Det er rigtigt, at vi blev enige om at sende en mail til ledelsen.
Men vi kunne ikke blive enige om noget konkret andet end det, vi har skrevet – at vi udtrykker bekymring.
Vi kunne ikke blive enige om noget konkret andet end det, vi har skrevetMorten Grønborg Larsen.
Ikke et besluttende mødeDet er også småt, hvad der er sluppet ud fra mødet i Region Syddanmark, der blev afholdt i Bramdrupdam Sports- og Mødecenter lidt uden for Kolding torsdag aften.
Men en af deltagerne på mødet, kommuneforeningsformand i Vejen, Jan Møller Pedersen, siger, at det ikke ledte frem til at en fælles holdning om, hvad der bør ske med ledelsen i Venstre.
- Det var ikke formålet med mødet.
Det var ligesom indgangen til mødet, at det jo ikke er noget, der skal munde ud i en beslutning, hvor man går ud og siger, at så og så mange procent mener dét og dét.
- Det var ikke meningen med mødet, at vi skulle beslutte noget.
Det var slet ikke et besluttende møde.
Overhovedet, siger han til DR Nyheder.
Han lægger dog ikke i skjul på, at det blev diskuteret, om Venstre har den rette ledelse.
- Det blev drøftet i fuldstændig fred og fordragelighed, hvor de forskellige fik lov til at komme med deres synspunkter.
Det var formålet med det.
Og det var dejligt at få at vide, hvad andre mener om sagen også.
Det er det, der er formålet med de her møder.
Vi skal høre, hvad holdningen rundt omkring er.
Så ved vi det inden hovedbestyrelsesmødet, siger Jan Møller Pedersen.
FacebookTwitterKopier linkEmner:Lars Løkke Rasmussen (politiker)|Venstre|Jylland|Region Syddanmark|Lokalpolitik




https://www.dr.dk/nyheder/udland/told-75-milliarder-dollar-kina-optrapper-handelskrigen

UdlandTold for 75 milliarder dollar: Kina optrapper handelskrigenBørsmarkederne reagerer fredag eftermiddag på, at Kina indfører told på en lang række amerikanske varer.
Kina oplyser, at man vil indføre 5 og 10 procents yderligere told på i alt 5078 produkter fra USA.
Det er landbrugsvarer, råolie, små fly og biler.
23.
aug.
2019 kl.
15.
49Bemærk: artiklen er mere end 30 dage gammelLæs opKina indfører told på amerikanske varer til en værdi af 75 milliarder dollar, oplyser regeringen i Beijing.
Dermed optrapper Kina handelskrigen med USA.
Kinas melding ses som et direkte svar på, at præsident Donald Trumps regering fra 1.
september indfører told for 300 milliarder dollar på kinesiske varer.
Rygterne om, at flere amerikanske varer ville blive omfattet af told, skabte i timerne forinden røre på børsmarkederne.
Renten på USA's statsobligationer faldt tidligere, og der var fald på en række amerikanske værdibeviser.
5078 amerikanske produkter ramtIfølge Kinas ministerium for handel vil der blive indført 5 og 10 procents yderligere told på i alt 5078 produkter fra USA.
Det omfatter landbrugsvarer, råolie, små fly og biler.
Nogle af toldsatserne vil få effekt fra 1.
september, andre fra 15.
december, skriver Reuters.
Der lægges således yderligere 5 procents told på amerikansk soja fra 1.
september.
Det vil gå ud over de i forvejen hårdt ramte sojaproducerende landmænd i USA.
Det er samtidig nogle af præsident Donald Trumps kernevælgere.
USA har strammet toldskruen flere gangeUSA har ad flere omgange strammet toldskruen over for Kina og henvist til, at landet ikke følger almindelige konkurrenceregler og sikrer sig fordele via staten, som USA ikke kan hamle op med.
Kina, som sælger langt mere til USA, end det køber fra landet, har også ad flere omgange brugt toldvåbnet.
Tidligere på måneden stoppede man import af en række amerikanske landbrugsprodukter, efter Trump varslede ny told for i alt 300 milliarder dollar over for Kina.
Peter Navarro, der er handelsrådgiver for præsident Trump, mener fortsat ikke, at handelskrigen vil skade den amerikanske økonomi.
Han tilføjer, at de langvarige forhandlinger med Kina fortsætter ufortrødent.
- Forhandlingerne fortsætter, som de har gjort hidtil.
Det vil blive klaret bag lukkede døre, lyder det fra handelsrådgiveren.
/ritzau/AFPFacebookTwitterKopier linkEmner:Donald Trump (politiker)|Kina|USA|Landbrug|Økonomisk politik




https://www.dr.dk/nyheder/udland/trump-beordrer-amerikanske-firmaer-hjem-fra-kina

UdlandTrump beordrer amerikanske firmaer hjem fra KinaUSA's præsident vil have amerikanske firmaer til straks at søge efter alternativer til Kina.
Donald Trump skriver på Twitter, at han beordrer amerikanske firmaer til at lægge produktionen om og komme hjem fra Kina.
23.
aug.
2019 kl.
17.
26Bemærk: artiklen er mere end 30 dage gammelLæs opDen amerikanske præsident, Donald Trump, "beordrer" i et tweet amerikanske firmaer til øjeblikkeligt at lede efter alternativer til Kina.
Det drejer sig blandt andet om at vende hjem til USA og begynde at producere produkter i USA i stedet for.
Kina har indført ny told på amerikanske varerPræsidentens melding kommer, efter at Kina fredag har indført ny told på amerikanske varer til en værdi af 75 milliarder dollar.
- Den store mængde penge, som Kina år efter år tjener i og stjæler fra USA - i flere årtier - kommer til at stoppe.
- Vores fantastiske amerikanske firmaer beordres hermed til øjeblikkeligt at lede efter alternativer til Kina.
Heriblandt at bringe firmaerne hjem og producere jeres varer i USA, skriver Trump på Twitter.
Præsidenten tilføjer, at han senere fredag eftermiddag amerikansk tid vil besvare Kinas seneste melding.
Fredagens udmeldinger er den seneste optrapning af en efterhånden langtrukken og bitter handelskrig mellem USA og Kina.
Kinas melding ses som et direkte svar på, at Donald Trumps administration fra 1.
september indfører told for 300 milliarder dollar på kinesiske varer.
Told på i alt 5078 produkter fra USAIfølge Kinas handelsministerium vil Kina indføre fem og ti procents yderligere told på i alt 5078 produkter fra USA.
Det omfatter landbrugsvarer, råolie, små fly og biler.
Nogle af toldsatserne vil få effekt fra 1.
september, andre fra 15.
december, skriver nyhedsbureauet Reuters.
Der lægges yderligere fem procents told på amerikansk soja fra 1.
september.
Det vil gå ud over de i forvejen hårdt ramte sojaproducerende landmænd i USA.
Det nogle af præsident Trumps kernevælgere.
USA har ad flere omgange strammet toldskruen over for Kina og henvist til, at landet ikke følger almindelige konkurrenceregler og sikrer sig fordele via staten, som USA ikke kan hamle op med.
Kina, som sælger langt mere til USA, end det køber fra landet, har også ad flere omgange brugt toldvåbnet.
/ritzau/FacebookTwitterKopier linkEmner:Donald Trump (politiker)|Kina|USA|Twitter|Erhverv




https://www.dr.dk/nyheder/udland/over-200-youtube-kanaler-lukket-sprede-misinformation-mod-demonstranter-i-hongkong

Protester i HongkongSe temaUdlandOver 200 Youtube-kanaler lukket for at sprede misinformation mod demonstranter i HongkongTidligere på ugen har Facebook og Twitter lukket hundredvis af falske profiler på deres medier.
Kanalerne udviste flere tegn på koordineret og mistænksom adfærd, lyder det fra det Google-ejede Youtube.
Af Cecilie Rosenkvist Dam23.
aug.
2019 kl.
17.
27Bemærk: artiklen er mere end 30 dage gammelLæs op210 Youtube-kanaler er blevet deaktiveret, fordi Google, der ejer Youtube, mistænker kanalerne for at stå bag en koordineret indsats for at sprede forkerte oplysninger mod de prodemokratiske demonstranter i Hongkong.
Hongkongs halv-selvstændige statusHongkong var en britisk koloni i mere end 150 år.
Kina fik Hongkong tilbage i 1997.
Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
Det betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
I 2047 siger aftalen dog, at Hongkong skal tilbage under kinesisk styre.
Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
Det skriver The Guardian.
Den Google-ejede service så et mønster i måden kanalerne delte videoer om Hongkong-demonstrationerne.
De blev blandt andet mistænksomme overfor de nu lukkede konti, fordi de forskellige konti forsøgte at dække over deres oprindelse, skriver BBC.
- Vi har deaktiveret 210 kanaler på Youtube, da vi opdagede kanaler på netværket opføre sig på en koordineret måde, når de oploadede videoer, der har forbindelse til de igangværende protester i Hongkong, skriver Shane Huntley, der er en del af Google's sikkerhedstrusselsgruppe, i en skriftlig meddelelse.
Twitter og Facebook har lukket over 900 kontiI starten af ugen meddelte Twitter, at de havde lukket 936 konti på deres netværk, fordi de indgik i et netværk, der havde til formål at underminere protesterne i Hongkong.
Selvom Twitter er forbudt i Kina, er de falske profiler blevet logget på direkte fra Kina.
Derfor konkluderede Twitter, at den kinesiske stat står bag.
Hos sikkerhedstrusselsgruppen hos Google ser de en sammenhæng med de falske profiler og misinformationen hos de andre sociale netværk.
- Den her opdagelse er i tråd med de nylige opdagelser og handlinger mod Kina, der blev annonceret af Facebook og Twitter, skriver de.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
1 / 4Eksempler på tweets fra de falske profiler.
1 / 4Eksempler på tweets fra de falske profiler.
2 / 4Eksempler på tweets fra de falske profiler.
3 / 4Eksempler på tweets fra de falske profiler.
4 / 4Mandag meddelte Facebook ligeledes, at de havde lukket syv Facebook-sider, tre Facebook-grupper og fem almindelige profiler på samme grundlag som Twitter.
Nogle af opslagene fra de lukkede sider og profiler skulle have sammenlignet de prodemokratiske demonstranter i Hongkong med Islamisk Stats militante grupper og kaldt dem 'kakerlakker', lød det fra Facebook.
Demonstrationerne fortsætterI dag er Hongkong-borgere for tovlte uge i træk gået på gaden for at demonstrere mod det kinesiske styre, skriver CNN.
Tusindvis af demonstranterne har dannet en menneskekæde langs tre centrale metrolinjer i Hongkong.
Demonstranter danner hånd i hånd en menneskekæde, mens de vifter med lyset fra deres telefoner.
 Begivenheden er døbt 'The Hong Kong Way', fordi den er inspireret af 'The Baltic Way' - en mere end 600 kilometer lang menneskekæde, der blev dannet gennem de baltiske lande den 23.
august 1989.
 - Kæmp for frihed.
Stå sammen med Hong Kong, råber demonstranterne i kor.
1 / 3Demonstranter danner hånd i hånd en menneskekæde, mens de vifter med lyset fra deres telefoner.
1 / 3Begivenheden er døbt 'The Hong Kong Way', fordi den er inspireret af 'The Baltic Way' - en mere end 600 kilometer lang menneskekæde, der blev dannet gennem de baltiske lande den 23.
august 1989.
2 / 3- Kæmp for frihed.
Stå sammen med Hong Kong, råber demonstranterne i kor.
3 / 3Begivenheden er en hyldest til den menneskekæde, to millioner mennesker dannede på en over 600 kilometer lang strækning for præcis 30 år siden i dag gennem de baltiske lande, de kæmpede for selvstændighed fra Sovjetunionen.
Demonstranterne havde planlagt at demonstere i lufthavnen i løbet af weekenden, men myndighederne har i dag forlænget det eksisterende forbud mod at demonstrere der på ubestemt tid.
FacebookTwitterKopier linkEmner:Facebook|Hong Kong|Twitter|Kina|Demonstrationer




https://www.dr.dk/nyheder/indland/vi-forbrugere-har-lovet-sortere-saa-skal-de-ogsaa-love-behandle-affaldet-rigtigt

Indland'Vi forbrugere har lovet at sortere, så skal de også love at behandle affaldet rigtigt'Københavnske borgere utilfredse efter afsløring af for lav genbrugsprocent af plastik.
Flere borgere som Gitte Katz her er utilfredse med, at Vestforbrænding ikke kan garantere, at mere end en tredjedel af det afleverede plastik bliver genanvendt.
Af Mads Korsager Nielsen23.
aug.
2019 kl.
16.
00Bemærk: artiklen er mere end 30 dage gammelLæs opNår beboerne i Gitte Katz’ boligforening i Bagsværd smider plastik til genbrug, så er det kun en tredjedel, der med sikkerhed bliver genanvendt.
Det viser dokumenter fra det københavnske affaldshåndteringsselskab Vestforbrænding, som fagbladet Ingeniøren kan fortælle.
Ambitionen var ellers, at to tredjedele skulle forvandles til nye plastikprodukter.
- Jeg synes ikke, det lyder godt.
Hvor bliver det så af?
Det var da overraskende.
Det, der motiverer en til at sortere, er jo netop, at det gør noget godt for miljøet, siger Gitte Katz, der bor i Bagsværd.
For lidt til genbrugI dag kom det frem, at når Vestforbrænding sender plastikaffald fra København til sortering og genanvendelse i Tyskland, så bliver 31 procent af affaldet genanvendt.
Andre 22 procent bliver omsat til energi til tyske virksomheder.
Hvad der sker med de resterende 47 procent af affaldet, kan Vestforbrænding ikke redegøre for.
Tidligere har selskabet oplyst, at mindst 75 procent af affaldet bliver genanvendt.
Vestforbrænding vil nu arbejde på at finde en bedre løsning.
Den lave genanvendelsesgrad vækker også skuffelse hos Thomas Gjerulfsen, der i sit køkken sorterer plastik fra det øvrige affald.
Thomas Gjerulfsen sorterer plastik og opfylder dermed sin del af kontrakten.
Det samme bør Vestforbrænding gøre, mener han.
- Jeg forventer, at den kontrakt bliver opfyldt, så når jeg smider en plastikflaske ud, så bliver den genbrugt.
Vi forbrugere har lovet at sortere, så skal de også love at behandle affaldet rigtigt, siger Thomas Gjerulfsen.
FacebookTwitterKopier linkEmner:Vestforbrænding|Affald|Bagsværd|København|Forbrug




https://www.dr.dk/nyheder/penge/korrespondent-proppen-mod-den-voksende-milliardgaeld-mangler

Skat i kriseSe temaPengeKorrespondent: Proppen mod den voksende milliardgæld manglerMinister lovede løsning på gældskaos, men den kommer ikke år, lyder det.
Én million danskere skylder tilsammen 118 milliarder, og fordi gælden ikke bliver sendt til inddrivelse og fordi mange af de gamle gældsposter samler støv, så der endnu ikke sat prop i.
Af Alexander Hecklen23.
aug.
2019 kl.
15.
30Bemærk: artiklen er mere end 30 dage gammelLæs opProppen til den del af statskassen, der håndterer den voksende milliardgæld, mangler, og der ikke udsigt til en løsning i år.
Sådan lyder udmeldingen fra skatteminister Morten Bødskov (S).
De mange forskellige offentlige it-systemer, som et nyindkøbt automatisk inddrivelsessystem skal tale sammen med, er nemlig slet ikke koblet ordentlig op til systemet endnu, fortæller DR Nyheders erhvervskorrespondent, Jakob Ussing.
- Dermed ser det ikke ud til, at der bliver sat en prop i hullet.
Danskernes gæld til det offentlige er steget til det her svimledende 118 milliarder kroner.
Det er så stort et beløb, at man næsten ikke kan fatte det, siger han.
Minister lovede løsning i årI begyndelsen af i år meldte den tidligere skatteminister, Karsten Lauritzen (v), ellers ud, at det danske it-firma Netcompany havde afleveret den sidste del af det nye automatiske gældssystem PSRM.
Det skulle ifølge Karsten Lauritzen sikre inddrivelsen af gæld i 2019.
Men problemet er ikke så let som bare at få inddrivelsessystem i gang.
Systemet skal nemlig også kunne tale sammen med omkring 800 offentlige institutioner med egne, særlige it-systemer.
Og det er langt fra en nem opgave, fortæller erhvervskorrespondenten.
- Så hvordan det skulle kunne lade sig gøre på et år, det var nok en lidt optimistisk udmeldning fra Karsten Lauritzen, siger Jakob Ussing.
Èn million skylder 118 milliarderArbejdet med de gamle gældsposter vil med stor sandsynlighed strække sig langt ud i fremtiden, spår Jakob Ussing.
EFI var Skats største it-nederlagEFI er navnet på det it-system, som skulle samle al inddrivelse af offentlig gæld i ét system.
EFI-systemet var forsinket ad flere gange i over ti år og har kostet staten et større milliardbeløb.
En rapport fra 2015 viste, at inddrivelse gennem systemet skete ulovligt.
Derfor blev den automatiserede inddrivelse via efi suspenderet i efteråret 2015.
Kilde: SkatteministerietDer er nemlig, efter at det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem EFI, oparbejdet en milliardgæld fra mange forskellige dele af den offentlige sektor.
- Det arbejde, ved vi allerede, kommer til at vare til 2022 eller måske endda længere.
Så det er en kæmpe opgave, som vil vare mange år, siger Jakob Ussing.
Én million danskere skylder tilsammen 118 milliarder, og fordi gælden ikke bliver sendt til inddrivelse, og fordi mange af de gamle gældsposter samler støv, så der endnu ikke sat prop i.
Henimod slutningen af sidste år kom det frem, at Gældsstyrelsen havde opgivet at indkradse og dermed havde eftergivet gæld for 5,8 milliarder kroner til 485.
000 personer.
Dermed risikerer staten at skulle opgive at få dele gælden hjem igen, fordi mange ikke kan betale, eller gældsposterne bliver forældede, lyder det fra erhvervskorrespondenten.
- Man arbejder stadig med at finde ud af, hvor mange af de her 118 milliarder vi nogensinde kan kradse ind ved at få ryddet op i alle de gamle gældsposter, siger Jakob Ussing.
FacebookTwitterKopier linkEmner:Karsten Lauritzen (politiker)|Morten Bødskov (politiker)|Socialdemokraterne|Venstre|Økonomi




https://www.dr.dk/sporten/fodbold/en-hollaender-en-afghaner-og-en-tysker-gik-ind-paa-et-hotel-i-oerestaden

FodboldEn hollænder, en afghaner og en tysker gik ind på et hotel i ØrestadenTorsdag formiddag lagde Bella Sky lokaler til et forsvar for den voldtægtsanklagede, tidligere fodboldpræsident i Afghanistan, Keramuudin Karim.
Khalida Popal, afghansk kvinderettighedsforkæmper med bopæl i Danmark, blev torsdag formiddag truet med en politianmeldelse af Keramuudin Karims advokater.
Af Michael Sten Jensen23.
aug.
2019 kl.
15.
22 | opdateret 07.
okt.
2019 kl.
11.
35Bemærk: artiklen er mere end 30 dage gammelLæs opDer var godt med sidevind i Ørestaden, da den fremmødte presse torsdag formiddag stillede an til et, på trods af en bombastisk invitation, minimalistisk pr-show på Bella Sky.
Mellem beton, et hav af Tom Dixon-lamper og kridhvide vægge stod en lille sammenbragt delegation på en mission.
Beredt til fingerspidserne med ord som 'fake news' og 'pure fantasy' fremlagde den hollandske advokat Ivo Sigmund sin klients sag.
Klienten, tidligere præsident for det afghanske fodboldforbund Keramuudin Karim, var ikke selv til stede.
Han er eftersøgt i sit hjemland, Afghanistan, for anklager om psykisk- og seksuelt misbrug af mindst fem kvindelige fodboldspillere på det afghanske landshold i en periode fra 2013 til 2018.
I juni blev han samtidig udelukket på livstid af Fifa.
I samme ombæring fik han en bøde på knap syv millioner danske kroner.
Men selv om røgen vælter ud, så er der ingen grund til at tro, at der skulle have været brand, forsikrede delegationen.
Talsmand Farhad Rafif og advokat Ivo Sigmund.
Sidstnævnte repræsenterer den tidligere præsident for det afghanske fodboldforbund Keramuddin Karim.
Undervejs fremlagde delegationen livligt flere eksempler på 'fake news' omhandlende Keramuddin Karim.
Her en youtube-video fra afghansk tv afspillet på Farhad Rafifs telefon.
Efter pressemødet blev der vekslet en del ord mellem Farhad Rafif og FC Nordsjællands udsendte advokat, Phil Radley.
1 / 3Talsmand Farhad Rafif og advokat Ivo Sigmund.
Sidstnævnte repræsenterer den tidligere præsident for det afghanske fodboldforbund Keramuddin Karim.
1 / 3Undervejs fremlagde delegationen livligt flere eksempler på 'fake news' omhandlende Keramuddin Karim.
Her en youtube-video fra afghansk tv afspillet på Farhad Rafifs telefon.
2 / 3Efter pressemødet blev der vekslet en del ord mellem Farhad Rafif og FC Nordsjællands udsendte advokat, Phil Radley.
3 / 3Politianmeldelse på vejSagen om de afghanske kvinder fik første gang international opmærksom i november 2018, hvor engelske The Guardian fungerede som talerør for flere af de afghanske kvinders vidnesbyrd om de overgreb, som ansatte i det afghanske fodboldforbund, herunder Keramuudin Karim, skulle have begået.
En af de vigtigste stemmer har været Khalida Popal, der i mange år har været kendt verden over for at kæmpe for kvinders rettigheder - især i forhold til at kunne spille fodbold i et land som Afghanistan.
Popal, der i dag bor i Danmark og arbejder hos FC Nordsjællands kvindeafdeling, har både været den første anfører for et afghansk kvindelandshold, og samtidig den første, kvindelige ansatte i fodboldforbundet.
Læs også:Landsholdsanfører risikerede sit liv ved at spille fodbold og endte i DanmarkAf samme årsag var hun i 2011 nødsaget til at flygte til Danmark.
For mange trusler, for meget støj om hendes person i et land, der stadig kæmpede med Talebanbevægelsens regime.
Fodboldmagasinet besøgte i oktober 2018 Khalida Popal.
Indslaget kan ses herunder.
Khalida Popals udtalelser om overgrebene var torsdag formiddag det, som Ivo Sigmund, talsmand Farhad Rafif og presseansvarlig Claudia Zimmerman fra Tyskland var kommet til Ørestaden for at miskreditere.
En politianmeldelse for ærekrænkende udtalelser skulle således være på vej.
Udtalelserne i medierne har nemlig været med til at skade Keramuudin Karims ry som en hengiven familiefar, lød det fra podiet.
Et ry, som de meget veldokumenterede anklager, der ligger til grund for arrestordren i Afghanistan, samt udelukkelsen fra Fifa på livstid, nok heller ikke har hjulpet på.
Blandt andet har flere af kvinderne angivet, at Keramuudin Karim på sit kontor skulle have et hemmeligt værelse, som kun kan åbnes med præsidentens fingeraftryk.
I det værelse har flere af kvinderne fortalt, at de er blevet voldtaget, truet på livet og holdt fanget.
Har givet kvinder en stemmeKhalida Popal var ikke selv til stede på Bella Sky torsdag formiddag.
Ivo Sigmund, der altså fører sagen på Keramuudin Karims vegne, har gentagne gange forsøgt at komme i kontakt med hende skriftligt.
Det bekræfter FC Nordsjælland, der til pressemødet havde sendt klubbens advokat, Phil Radley.
De afghanske kvinders vidnesbyrd er blevet afleveret under fuld anonymitet af sikkerhedsmæssige årsager, og den procedure vil forsvarsholdet gerne have ændret, når sagen, som er blevet appelleret til den internationale sportsdomstol, CAS, skal vendes igen.
Keramuudin Karim, til venstre, blev i juni udelukket for livstid af Fifa.
Samtidig fik han en bøde på én million schweizerfranc.
Han er tidligere guvernør Panjshir og stabschef for det afghanske forsvarsministerium.
Den fremmødte delegation kunne således berette, at de afghanske kvinder ikke havde noget at frygte ved at stå frem.
En uges søgen efter sandheden i Afghanistan havde utvetydigt bevist for forsvaret, at der ikke var noget at frygte, og at de trusler, som flere kvinder tidligere har beskrevet er blevet rettet mod dem selv og deres familier, var pure opspind.
Til pressemødet havde FC Nordsjælland medbragt en udtalelse fra Khalida Popal, der ikke har tænkt sig at træde et skridt tilbage i kampen for de afghanske kvinder.
- Jeg står ved hvert et ord, som jeg har sagt om Keramudin Karim og hans officials.
Jeg gav en stemme til piger i nød, som ikke kunne tale selv af frygt for deres sikkerhed.
- Det faktum, at en person, som er eftersøgt af politiet i Afghanistan for hans handlinger, truer mig gennem advokater, rører mig ikke.
FacebookTwitterKopier linkEmner:FC Nordsjælland|Afghanistan|Bella Sky Comwell|Fodbold|Ørestad




https://www.dr.dk/sporten/cykling/postnord-danmark-rundt/etapen-paa-1-minut-lasse-norman-triumferer-paa-kiddesvej-mads

PostNord Danmark RundtETAPEN PÅ 1 MINUT Lasse Norman triumferer på Kiddesvej - Mads Würtz mister førertrøjenI en rent dansk finale var Lasse Norman Hansen stærkest på kongeetapen i Danmark Rundt.
Nicklas Larsen erobrer førertrøjen fra Mads Würtz.
23.
aug.
2019 kl.
16.
08Bemærk: artiklen er mere end 30 dage gammelLæs opDanske Lasse Norman Hansen var stærkest på 3.
etape af PostNord Danmark Rundt til Vejle med stejle Kiddesvej som hovedmenu.
I en tæt afgørelse blandt fire danskere var Norman hurtigst og vandt foran Jonas Vingegaard, Niklas Larsen og Rasmus Quaade.
Norman kørte fremragende i finalen, hvor han både skabte det afgørende udbrud og var bedst i spurten.
Førende Mads Würtz Schmidt kunne ikke sidde med, da det hele skulle afgøres, og han må afgive førertrøjen.
Den kommer lørdag til at sidde på Niklas Larsen, som fører med seks sekunder ned til Norman, syv sekunder til Quaade og ni sekunder til Vingegaard i en tæt topstrid.
Det blev tæt mellem de fire danske temporyttere, men Lasse Norman var først til at krydse målstregen på Koldingvej i Vejle.
 Lasse Norman vandt kongeetapen efter en hård spurt op ad Kiddesvej i Vejle.
 Niklas Larsen fører nu klassementet og kører derfor næste etape iført den blå førertrøje.
1 / 3Det blev tæt mellem de fire danske temporyttere, men Lasse Norman var først til at krydse målstregen på Koldingvej i Vejle.
1 / 3Lasse Norman vandt kongeetapen efter en hård spurt op ad Kiddesvej i Vejle.
2 / 3Niklas Larsen fører nu klassementet og kører derfor næste etape iført den blå førertrøje.
3 / 3Intense dueller på KiddesvejSom forventet blev det turene op ad den berømte og berygtede Kiddesvej-stigning i Vejle, hvor de afgørende momenter på den næsten 200 kilometer lange kongeetape fandt sted.
Tre ryttere kom tidligt væk på etapen og fik lov til at grille sig selv det meste af dagen, indtil Vejles kuperede terræn nærmede sig med fire ture på Kiddesvej som hovedmenu.
De 300 meters bakke med godt 9 procent i gennemsnitlig stigningsprocent og hele 21 procent på sit stejleste stykke er hvert år afgørende for, hvem der ender med at skulle køre om den samlede sejr.
Allerede på første tur op ad Kiddesvej spredte uroen og angrebslysten sig i feltet, og de få folk, som lå ude foran, havde kun et halvt minuts forspring.
Andet besøg på Kiddesvej med godt ti kilometer til mål brugte Lasse Norman til at sætte tryk på i feltet, og det skabte ravage i favoritflokken.
Lasse Norman stærkest i tæt, tæt sprintMads Würtz Schmidt i førertrøjen kom ikke med, da en gruppe kom afsted.
Norman, Niklas Larsen og Rasmus Quaade kom fri, og da Kiddesvej bød sig til for næstsidste gang med seks kilometer til mål, knækkede Mads Würtz Schmidt nede i feltet.
Det stod klart, at førertrøjen skulle have ny ejermand, og helt fremme fik Jonas Vingegaard kørt sig selv og to andre frem til de tre udbrydere.
Seks mand, fire danskere, en tysker og en nordmand, med omkring 15 sekunder ned til feltet lignede et afgørende ryk, og så skulle det hele afgøres på Kiddesvej kort før mål mellem dem.
Her rykkede Quaade og Norman først, og Norman holdt sig på imponerende vis forrest til målstregen.
/ritzau/FacebookTwitterKopier linkEmner:Jonas Vingegaard (cykelrytter)|Lasse Norman Hansen (cykelrytter)|Cykelsport|Vejle|PostNord




https://www.dr.dk/musik/taylor-swift-fjerner-omdiskuteret-tekstbid-fra-kaempehit-i-har-allesammen-mobbet-hende

MusikTaylor Swift fjerner omdiskuteret tekstbid fra kæmpehit: 'I har allesammen mobbet hende'Der er opstået en heftig diskussion blandt sangerindens fans, efter hun har ændret sangen 'Me'.
Taylor Swift er igen havnet i mediernes søgelys - denne gang fordi hun har ændret i teksten til én af singlerne på sit album.
Af Kasper Madsbøll Christensen23.
aug.
2019 kl.
15.
01Bemærk: artiklen er mere end 30 dage gammelLæs opPopprinsessen Taylor Swift leverede både ét af årets største hits og årets måske mest omdiskuterede tekstbid, da hun i april udgav førstesinglen 'Me' fra sit syvende album 'Lover', der er udkommet i dag, fredag.
Lige inden sangens klimaks kan man høre Swift og Brendon Urie, der er gæstekunstner på nummeret, udbryde:- Hey kids!
Spelling is fun!
Tekstbiden om, at stavning er sjovt, har siden været genstand for heftig diskussion blandt Swifts fans, skriver blandt andet NME og Billboard.
Nogle af sangerens fans har følt, at tekstbidden er barnlig og malplaceret.
Hvorvidt Taylor Swift nu har taget konsekvensen af den diskussion, er ikke til at vide, men hun har i hvert fald valgt helt at fjerne tekstbidden fra den version af 'Me', der er med på det spritnye 'Lover'-album.
Lyt til den originale version af 'Me' - inklusiv tekstbidden - herunder:Taylor Swift - Me (feat.
Brendon Urie)Fans: 'I har mobbet hende'Det har straks fået sangerindens fans til at spekulere i, hvorfor Swift tilsyneladende ikke længere synes, at det er sjovt at stave.
- I har allesammen mobbet hende til at fjerne linjen.
Taylor skrev den linje, og de kunne begge to (Swift og Urie) virkelig godt lide den del, raser en fan på Twitter, mens en anden ifølge The Cut tilføjer:- Nu er I pludselig vrede over, at 'Spelling is fun' er fjernet fra sangen, selvom I alle har talt dårligt om den linje i månedsvis.
Helt ærligt, jeg er træt af jer allesammen.
Swift har ikke selv fortalt, hvorfor hun har valgt at fjerne tekstbidden fra albumversionen af 'Me', men tilbage i april sagde hun ifølge Billboard til et australsk medie, at linjen kom med i sangen for at vise, at 'det ikke er en seriøs kærlighedssang'.
'Lover' er Taylor Swifts syvende album.
Hendes seneste fire album har alle solgt over én million eksemplarer i USA i deres første uge.
Det er der ingen andre end Swift, der har præsteret.
Radiovært: Taylor lader sig ikke mobbeSandie Westh, der er radiovært på P7 Mix og selverklæret Taylor Swift-fan, tror dog ikke, at Swift har ladet sig mobbe til at fjerne sætningen.
- Det kan være, at 'Spelling is fun' er en sætning, der stammer et sted fra, som hun ikke har ret til at bruge.
Det kan også være, at hun selv synes, at det alligevel ikke lød fedt.
Men jeg tror på ingen måde, hun er bukket under for et pres fra omverdenen.
Jeg tror ikke, at Taylor er én, der lader sig mobbe, siger Sandie Westh.
Taylor Swift har været i musikbranchen i så mange år, så hun er vant til, at alt, hvad hun gør, bliver kritiseret.
Sandie Westh, radiovært- Men det beviser, at Taylor Swift har en sindssyg loyal fanbase.
Det dykkede jeg selv ned i, da jeg for nogle år siden lavede P7 Mix Maraton om hende - de er virkelig vilde, hendes fans!
Og så handler det også om, at alt, hvad hun gør, bliver blæst op.
Om det så er om hendes forhold, hendes tøj eller noget helt tredje.
Sandie Westh understreger dog, at tekst-kontroversen ikke ændrer på det faktum, at Swift nok skal opnå stor succes med 'Lover'.
- Hun beviser igen, at hun er svær at nå for de andre popmusikere.
Samtlige 18 sange på albummet er af en så vild kaliber, at det er svært for andre kunstnere at nå op på siden af hende.
Det er et virkelig godt album.
Er blevet kritiseret førDet er langt fra første gang, Taylor Swift er havnet i mediernes søgelys på grund af sin musik.
I juni blev hun udsat for massiv kritik over musikvideoen til 'You Need to Calm Down', der også er med på 'Lover'.
Videoen blev beskyldt for at være 'plastret til med stereotyper af både homoseksuelle mænd klædt fra top til tå i babyblåt tøj og klichéfyldte, glitrende dragqueens'.
Heller ikke dengang svarede Taylor Swift på kritikken.
Læs også:Kritikken vælter ned over Taylor Swift efter ny musikvideo: Det er håbløst og ulækkert- Taylor Swift har været i musikbranchen i så mange år, så hun er vant til, at alt, hvad hun gør, bliver kritiseret.
Branchen er præget af så meget dobbeltmoral, når vi kigger på, hvor meget kvindelige kunstnere skal lægge øre til i forhold til deres mandlige kolleger, mener Sandie Westh.
- Så jeg tror sådan set, at hun er temmelig ligeglad efterhånden; for det er hun nødt til at være.
FacebookTwitterKopier linkEmner:Taylor Swift (musiker)|Billboard|Pop og rock|Twitter




https://www.dr.dk/nyheder/udland/analyse-trump-og-johnson-til-topmoede-hos-macron-et-rekviem-det-atlantiske-samarbejde

UdlandANALYSE Trump og Johnson til topmøde hos Macron: Et rekviem for det atlantiske samarbejde?
G7-topmødet i den franske badeby Biarritz i weekenden kan ende i det rene kaos.
Fransk politi holder Biarritz i et jerngreb under topmødet.
Af Steffen Gram23.
aug.
2019 kl.
15.
43Bemærk: artiklen er mere end 30 dage gammelLæs opKaos foran stationen i Biarritz ødelagde i aftes den solvarme idyl i kystbyen her i det franske Baskerland, da TGV-toget fra Paris sendte snesevis af passagerer ud.
Sølle 3 taxier dukkede op på 35 minutter, og frustrationerne kogte.
Politi en masse.
Store dele af Biarritz er ved at blive lukket ned.
Der skal passes på stats- og regeringscheferne, når de rykker ind i weekenden til G7-topmøde.
© Type 1International korrespondent i DR Nyheder Steffen Gram dækker weekendens topmøde fra Biarritz i Frankrig.
I nabobyer forbereder et netværk af organisationer et alternativt topmøde og massive demonstrationer mod alt, hvad stats- og regeringscheferne er, gør og står for - med præsident Macron i spidsen.
Macron er vært for G7 og har satset stort på topmødet - et topmødeformat, der begyndte som et G6-møde på slottet Chateau de Rambouillet i 1975.
Daværende franske præsident Valery Giscard d’Estaing havde inviteret Vestens ledende magter og Japan til kaminpassiarer, så de kunne lære hinanden bedre at kende og tale tidens tunge problemer igennem.
G6 blev til G8, med blandt andet Ruslands deltagelse – indtil Putins Rusland røg ud igen efter invasionen af Krim i 2014.
Et stort antal demonstranter er klar til topmødet, men de kommer ikke i nærheden af stats- og regeringscheferne i Biarritz.
Macrons store planI år er Macrons overordnede fokus, hvordan verdens rigeste nationer kan håndtere de negative konsekvenser af globaliseringen – og han behøver bare se ud på sine egne gader, hvor De Gule Veste fortsætter deres aktioner.
Så Macron har moderniseret G7-formatet.
Der er arbejdet i måneder på temaer, der skal forbedre demokrati, tilværelsen for de svage, kønnenes ligestilling og skabe lige muligheder for alle.
Man skal finde og enes om en model for globalisering, der kommer alle til gode og er bæredygtig.
Han har inviteret ledere, der ikke normalt er med, Indiens premierminister Narendra Modi for eksempel, afrikanske og latinamerikanske ledere.
Irans udenrigsminister, Mohammad Javad Zarif, er inviteret – selvom han personligt blev sanktioneret af USA for et par uger siden – for at finde en vej ud af krisen mellem Iran og USA.
Emmanuel Macron har sat ligestilling øverst på dagsordenen ved G7-topmødet.
Det er den aktive, den visionære, førstestemmen i dagens EU, Emmanuel Macron, der ruller den røde løber ud.
Hvad er G7?
G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
Siden er rammen blevet udvidet til at omfatte alle de ting, der dominerer den globale dagsorden.
Fra 1977 har EU været repræsenteret ved topmødene, og i 1998 kom Rusland med, hvorfor G7 blev til G8.
Da Rusland invaderede Krimhalvøen i 2014, blev landet smidt ud af gruppen, som nu igen hedder G7.
Alligevel bliver det uenigheden, ikke enigheden, som - frygter de fleste - vil blive eftermælet for topmødet her i Biarritz.
Der er to måneder til et brexit, som ingen ved, hvordan ender.
Der er handelskrigen mellem USA og Kina.
Der er konflikten mellem USA og EU om dels handelsproblemer, dels hvordan man bedst håndterer Iran og atomaftalen.
Og så er der Donald Trump.
Grønland ødelagde Trumps ugeTrump har haft en skidt uge.
Han er blevet hånet nært og fjernt for sit fejlslagne forsøg på at købe Grønland og sin håndtering af det aflyste statsbesøg i Danmark.
Han er ramlet ind i massiv kritik for at beskylde jødiske borgere i USA, der stemmer på Demokraterne, for at være illoyale over for Israel.
De økonomiske nøgletal i USA tegner konturerne af en begyndende økonomisk nedtur.
Og skulle den amerikanske forbundsbank senere i dag formaste sig til ikke at sænke den amerikanske rente endnu en gang, trods Trumps massive pres, vil det udløse endnu en serie rasende tweets og ditto udfald.
Set med Trumps øjne er det hans genvalg, der står på spil.
Men uenigheden på G7-topmødet her i Biarritz stikker betydeligt dybere end Trumps humør.
Præsident Trump kommer til Frankrig efter en uge, der har budt på usædvanligt mange møgsager.
Uenigheden bunder i Trumps opgør med det regelbaserede internationale samarbejde.
Uenigheden bunder i Trumps mangel på respekt for indgåede aftaler.
Den bunder i, at Trump ikke tror på alliancer, hvor USA skal yde uden at få noget konkret tilbage.
Han sagde det under sin tiltrædelsestale i 2017 - og han handler derefter: "America first".
På sit første G7-topøde i Taormina på Sicilien i 2017 varslede Trump, at han ville trække USA ud af klima-aftalen fra Paris, og han tog afstand fra den traditionelle liberale frihandel.
På næste G7-møde i Charlevoix i Canada i 2018 røg Trump og Canadas premierminister Trudeau i totterne på hinanden.
Trump forlod mødet før tid og nægtede at skrive under på slutdokumentet.
Intet slutdokumentHer i Biarritz har det franske værtskab meddelt, at der slet ikke bliver noget slutdokument.
Nogle vil mene, at det er ligegyldigt – blot ord.
Men ord betyder noget.
Og et slutdokument betyder, at underskriverne forpligter sig til indholdet og sender et budskab ud i det internationale samfund om, at det er den vej, vi går.
Trump vil have Rusland med igen i G7 – støttet af Italiens magtfulde viceregeringsleder Matteo Salvini.
Det ønsker resten ikke, som situationen er nu på Krim og i Ukraine.
Trump afviser, at hans handelskrig med Kina er årsag til den internationale økonomiske afmatning.
Trump afviser, at hans trusler om nye forhøjede toldsatser på tyske biler skaber den økonomiske nedtur, der ser ud til at have ramt Tyskland.
Trump og EU står på hver sin side af hegnet i konflikten om den iranske atomaftale og eskaleringen af spændingerne i den persiske golf.
Og Trump ventes at demonstrere sin støtte til Boris Johnson og hans brexit 31.
oktober for enhver pris.
Den berømte badestrand i Biarritz foran konferencecenteret Bellevue.
Det transatlantiske samarbejde og den fælles accept af fælles demokratiske værdier som grundlag for en fælles fremtid har haft sine op- og nedture gennem tiderne – men har overlevet sine rystelser.
Spørgsmålet er, hvor helskindet samarbejdet kommer gennem dette topmøde, når det bliver uenighederne, der kommer til at stå tilbage fra G7 her i Biarritz.
Spørgsmålet er, om G7-topmødet her skriver endnu nogle strofer i rekviemet for det transatlantiske fællesskab.
FacebookTwitterKopier linkEmner:USA|Rusland|Storbritannien|Økonomi|Udenrigspolitik




https://www.dr.dk/nyheder/udland/demonstranter-griner-af-g7-temaet-et-aedegilde-syv-kammerater

UdlandDemonstranter griner af G7-temaet: 'Et ædegilde for syv kammerater'Macron har givet weekendens G7-topmøde temaet 'ulighed'.
En joke, mener franskmændene.
Af Stéphanie Surrugue og Lau Svensson23.
aug.
2019 kl.
14.
59Bemærk: artiklen er mere end 30 dage gammelLæs opStats- og regeringscheferne for syv af verdens rigeste industrilande mødes for at diskutere blandt andet handel, klima, ligestilling og sikkerhedspolitik, når årets G7-topmøde i morgen begynder i badebyen Biarritz i det franske baskerland.
Magthaverne får imidlertid selskab af mellem 5.
000 og 10.
000 demonstranter fra hele Europa.
Demonstranterne protesterer mod globalisering, neoliberalisme og social ulighed, og de kræver markant mere handling på klima- og ligestillingsområdet.
Flere end 12.
000 politibetjente og gendarmer danner sammen med spanske og franske soldater en jernring omkring Biarritz, hvor præsident Emmanuel Macron tager imod blandt andre USA’s præsident, Donald Trump, og Storbritanniens nyudnævnte premierminister, Boris Johnson.
Den franske præsident har erklæret, at temaet for det officielle G7-topmøde er ”bekæmpelse af ulighed”.
Et udsagn, der ligger et sted mellem en vittighed og en provokation, mener demonstranterne.
- Der kommer ingen løsninger ud af det officielle G7-topmøde.
Det er bare et ædegilde for syv kammerater, der vil forsvare deres egne interesser, siger Eñaut Arramendi, der er talsmand for moddemonstrationen Alternative G7.
FacebookTwitterKopier linkEmner:Boris Johnson (politiker)|Donald Trump (politiker)|Frankrig|Storbritannien|Demonstrationer




https://www.dr.dk/nyheder/udland/30-aarig-dansker-frigivet-efter-10-dages-bortfoersel-og-anholdt-i-narkosag

Udland30-årig dansker frigivet efter 10 dages bortførsel - og anholdt i narkosagManden, der har holdt den 30-årige fanget i Spanien, er også anholdt.
Af Anna Sol Jørgensen23.
aug.
2019 kl.
14.
46 | opdateret 23.
aug.
2019 kl.
14.
54Bemærk: artiklen er mere end 30 dage gammelLæs opEn 30-årig dansk statsborger er blevet frigivet efter 10 dages bortførsel i Spanien.
Det oplyser spansk politi i en pressemeddelelse.
Det danske udenrigsministerium oplyser til DR Nyheder, at det er bekendt med sagen, men kan ikke udtale sig om den, da ministeriet har tavshedspligt i personsager.
Den 30-årige blev reddet ud af et hus i byen Marbella og blev frigivet med flere skader.
Blandt andet har danskeren et alvorligt brud på højre albue og adskillige blå mærker, hvilket ifølge spansk politi er beviser på, at danskeren er blevet mishandlet under tilfangetagelsen.
Danskeren er dog ikke kommet på fri fod, da vedkommende var internationalt efterlyst af dansk politi i forbindelse med en sag om narkotikahandel.
Nordsjællands Politi oplyser, at der er tale om en mand, der har har været efterlyst i tre år, og at han nu er varetægtsfængslet i Danmark.
- Tilbage i juni får vi oplysninger fra spansk politi om, at manden befandt sig i Malaga, hvor politiet var involveret i en hændelse, hvor manden havde været frihedsberøvet, siger Lau Lauritzen, efterforskningsleder i Nordsjællands Politi.
En 23-årig spansk mand, der holdt danskeren til fange, er blevet anholdt.
Forsøgte at afpresse familienI forbindelse med bortførelsen har gerningsmændene ifølge politiet forsøgt at afpresse danskerens familie.
Forældrene til den 30-årige blev kontaktet af fremmede, der krævede en hurtig bankoverførsel på 165.
000 euro for at få deres søn ud i live.
Samtidig sendte gerningsmænd billeder af den 30-årige, der var stærkt forslået.
Hvis ikke familien overførte pengene indenfor seks timer, ville danskeren blive slået ihjel, lød det ifølge politiet fra gerningsmændene.
Agenter fra spansk politi fik danskeren frigivet ved at gå ind i huset, hvor de fandt den 30-årige og hans fangevogter på første sal, hvor danskeren lå på en madras på gulvet.
Udover de to personer fandt politiet blandt andet en revolver, knap 4.
000 euro i kontanter, en præcisionsvægt og narkotiske stoffer i huset.
Den 23-årige spanske mand er blevet anholdt og er mistænkt for at stå bag skaderne på danskeren, for bortførelsen, ulovlig våbenbesiddelse og at tilhøre en kriminel gruppe.
FacebookTwitterKopier linkEmner:Kriminalitet|Nordsjællands Politi|Politi|Spanien|Sjælland




https://www.dr.dk/nyheder/politik/pape-angriber-loekkes-sv-tanke-det-nummer-laver-man-ikke-gange

PolitikPape angriber Løkkes SV-tanke: Det nummer laver man ikke to gangePressemødet efter Konservatives sommergruppemøde endte med at handle meget om Venstre.
- Sådan et nummer kan man ikke lave to gange.
Af Peter Boier23.
aug.
2019 kl.
15.
18Bemærk: artiklen er mere end 30 dage gammelLæs opMidt i debatten om ledelsen i Venstre holdt Det Konservative Folkeparti traditionen tro deres sommergruppemøde.
Og det endte med at dreje sig meget om forholdet til Venstre med al snakken om en SV-regering op til valget - især på baggrund af partiformand Søren Papes (K) kommentarer om selvsamme.
Læs også:Pape kritiserer Løkke: VK-samarbejdet er røget ned i kloakkenOg partiformanden var klar i mælet om forholdet i blå blok:Venstre - og Lars Løkke Rasmussen - er stadig den naturlige leder og statsministerkandidat i blå blok.
Men mindst lige så klar i mælet var han om Lars Løkke Rasmussens bestræbelser om en SV-regering kort før valget.
- Sådan et nummer kan man jo ikke lave to gange.
Og det tror jeg, Lars Løkke er klar over.
Det kan man ikke sige en gang til i en valgkamp.
Helt ærligt.
Dagen før valget.
.
.
Dagen før valget får vi at vide, at førsteprioriteten ikke længere er at stå i spidsen for og danne en borgerlig regering, sagde Søren Pape Poulsen fra Egelund Slot.
Gruppeformand Mai Mercado, partiformand Søren Pape Poulsen og gruppenæstformand Rasmus Jarlov holder pressemøde efter Det Konservative Folkepartis sommergruppemøde på Egelund Slot i Fredensborg, fredag den 23.
august 2019.
 - Og det har jeg sagt i et par interviews henover sommeren.
Det er altid godt, når man kan sige tingene ærligt til hinanden.
Derfor går han ud fra, at han herfra kan stole på Lars Løkke, hvis han igen vil danne en borgerlig regering.
- Jeg stoler på ham, fordi det er vigtigt, at det borgerligt-liberale Danmark arbejder sammen.
Det er langt vigtigere end personspørgsmål.
Hvis Venstre kommer dertil og siger, at det er det, de vil, så er det naturligvis det, vi arbejder ud fra.
Vil ikke være statsministerJournalisterne til pressemødet forsøgte at lufte idéen om, hvorvidt den konservative partileder kunne sætte sig selv i centrum som en potentiel statsministerkandidat fra blå blok med den usikre ledelsessituation i Venstre i baghovedet, men det understregede Søren Pape, at han ikke er interesseret i på nuværende tidspunkt.
Læs også:Venstre i Sydjylland om opbakning til Lars Løkke og Kristian Jensen: 'Ingen kommentarer'- Vi har 12 mandater, og det er da naturligt at samles om oppositionens største parti.
Jeg synes, det ville være mærkeligt at udnævne sig selv til statsministerkandidat nu.
Men vi (Venstre og Konservative, red.
) skal lige have snakket os nærmere hinanden igen, sagde Søren Pape Poulsen.
Jeg synes, det ville være mærkeligt at udnævne sig selv til statsministerkandidat nu.
Søren Pape Poulsen.
Hele pressemødet handlede dog ikke om Venstre, men også om Konservatives arbejde i oppositionen, deres politik og muligheder på tværs af blokkende.
I sidstnævnte kategori falder klimaindsatsen, som Konservative længe har forsøgt at markere sig på.
Her ser Søren Pape Poulsen gode muligheder for at samarbejde henover midten.
- Vil vil gå meget konstruktivt ind i den udfordring, der handler om klima.
Selvfølgelig skal vi have en klimalov.
Jeg ser meget frem til, hvad regeringen spiller ud med, og vi kommer til at bide os fast i det forhandlingslokale, sagde han.
FacebookTwitterKopier linkEmner:Lars Løkke Rasmussen (politiker)|Søren Pape Poulsen (politiker)|Venstre|Det Konservative Folkeparti|Valg og folkeafstemninger




https://www.dr.dk/nyheder/regionale/fyn/landmaend-maa-ikke-laengere-skyde-deres-dyr-paa-marken-politiker-vil-tage

FynLandmænd må ikke længere skyde deres dyr på marken: Politiker vil tage sagen op i EUChristel Schaldemose (S) mener, at Danmark selv skal have lov at bestemme i sag om aflivninger på marken.
Der skal være en balance mellem fødevaresikkerhed og dyrenes velfærd, mener Christel Schaldemose, socialdemokratisk medlem af Europa-Parlamentet.
Arkivfoto.
Af Anne Mette Dam Thrane og Thomas Dinsen23.
aug.
2019 kl.
14.
43Bemærk: artiklen er mere end 30 dage gammelLæs opDanmark bør selv have lov til at bestemme, om landmænd må skyde deres dyr på marken.
Det mener det fynske EU-parlamentsmedlem Christel Schlademose (S).
Det sker efter, at Fødevarestyrelsen har strammet reglerne på området.
Hidtil har landmænd haft mulighed for at skyde deres fritgående får, svin og kvæg på marken, inden dyrene sendes til slagtning.
Det er sket ud fra den overbevisning, at det er bedre for dyrene, så de undgår stressen ved transporten til slagteriet.
Men for nyligt meldte Fødevarestyrelsen ud, at danske landmænd fremover kun i nødstilfælde må skyde dyr på marken.
Læs også:Jørgen Ivar må ikke længere skyde sine køer: Jeg forstår det simpelthen ikkeLandmændene skal nemlig overholde EU-reglerne, der siger, at dyr på grund af risiko for forurening af kødet ikke må skydes på marken.
Derfor vil Christel Schlademose nu gå til EU-kommissionen for at finde en løsning på problemet med aflivninger på marken.
- Jeg vil rette henvendelse til EU-kommissionen og høre, om der er nogen som helst mulighed for, at vi kan få lov at dispensere og finde en løsning, der er baseret på vilkårene i Danmark, siger hun.
Håber på fleksibel løsningChristel Schaldemose håber, at der kan laves en mere fleksibel løsning, hvor det er op til det enkelte medlemsland at afgøre, om dyr må skydes på marken.
Det er spørgsmålet om at finde en balance mellem hensynet til, at vi ikke bliver syge, når vi spiser kødet, men at vores dyr også har det godt.
Christel Schaldemose (S), EU-politiker- Det er spørgsmålet om at finde en balance mellem hensynet til, at vi ikke bliver syge, når vi spiser kødet, men at vores dyr også har det godt, siger hun og fortsætter:- Jeg håber, at vi kan finde en løsning, hvor det kan være op til vores fødevareminister her i Danmark at træffe en beslutning om, i hvilke tilfælde vi kan få lov at dispensere.
Venstres fødevareordfører Erling Bonnesen mener ikke, at der er den store sundhedsrisiko ved markaflivninger.
Han har bedt Fødevareministeren gå ind i sagen og tage den op over for EU.
Fødevarestyrelsen vil nu undersøge muligheden for at indføre mobile slagterier, så man som landmand kan skåne sine dyr for transport til et slagteri, hvis man ønsker det.
FacebookTwitterKopier linkEmner:Christel Schaldemose (politiker)|Erling Bonnesen (politiker)|EU|Europa-Kommissionen|EU-forhold




https://www.dr.dk/sporten/oevrig/brydeforbund-efter-stor-mark-o-madsen-kontrakt-trist-da-han-sagde-farvel-men-nu-er-vi

Øvrig sportBrydeforbund efter stor Mark O.
Madsen-kontrakt: ’Trist, da han sagde farvel, men nu er vi glade’Danmarks Brydeforbund glæder sig over Mark O.
Madsens succes med sin nye karriere i MMA.
Mark O.
Madsen ses her i kampen mod Thibaud Larchet.
Af Malte Nørgaard23.
aug.
2019 kl.
13.
35Bemærk: artiklen er mere end 30 dage gammelLæs opI mange år var Mark O.
Madsen blandt verdens bedste brydere og fungerede nærmest som en ambassadør for dansk brydesport internationalt, hvilket fem VM-medaljer og en OL-sølvmedalje vidner om.
Jeg ville ønske, at han kunne være bryder for evigt.
Palle Nielsen, formand for Danmarks BrydeforbundMen i dag er den tidligere topbryder i gang med en ny karriere i kampsportsgrenen MMA (Mixed Martial Arts).
Og torsdag aften kunne han fortælle, at han tager skridtet op blandt de absolut bedste, når han debuterer ved et UFC-stævne i København den 28.
september.
Hos Danmarks Brydeforbund er de både imponerede og glade for den transformation, som den tidligere brydestjerne har været gennem.
Det fortæller forbundets formand, Palle Nielsen.
- Det var en vemodig dag for forbundet, da han sagde farvel til os.
Jeg ville ønske, at han kunne være bryder for evigt, siger han og fortsætter:- Men vi glædes over, at han er lykkedes med det næste store mål, han har sat.
Og jeg skal naturligvis ind og se ham kæmpe i København den 28.
september.
Ikke et let skridt at tageHos Danmarks Brydeforbund tror de, at nogle unge mennesker kan vælge at følge Mark O.
Madsens vej og droppe brydningen til fordel for MMA, da pengene kan være gode i UFC (Ultimate Fighting Championship).
© ScanpixMark O.
MadsenFødt: 23.
september 1984 (34 år)Fødested: Nykøbing FalsterKaldenavn: The OlympianMMA-kampe: 8MMA-sejre: 8- Det er ikke en decideret frygt, der sidder i mig, men det er logisk, at det kan være fristende for andre brydere.
Omvendt vil jeg påpege, at det ikke er let at tage det skridt, som Mark O.
Madsen har taget.
Bryderne plejer at klare sig glimrende i MMA, men hvis de skal nå de store penge, så skal de være helt oppe i Mark O.
Madsens kaliber.
Og dem har vi ikke mange af i dansk brydning, siger Palle Nielsen.
Læs også:Mark O.
Madsen jagter MMA-drømmen i Las VegasDen tidligere olympiske medaljetager har nogle værktøjer, som de færreste kan prale af, mener formanden.
- Mark O.
Madsen har en professionalisme og seriøsitet med i tasken, mens han også kommer med et mindset, som de færreste kan præstere, når de tager skridtet over til MMA.
Han kender samtidig til minutiøs kostplanlægning og restitution fra sin tid som topbryder, siger Palle Nielsen.
Mark O.
Madsen har kæmpet otte kampe i MMA og vundet dem alle.
FacebookTwitterKopier linkEmner:Danmarks Brydeforbund|Kampsport|København|Mark O.
Madsen (bryder)|De Olympiske Lege




https://www.dr.dk/nyheder/regionale/hovedstadsomraadet/danmarks-stoerste-affaldsselskab-bryder-loefte-om-75-procents

KøbenhavnDanmarks største affaldsselskab bryder løfte om 75 procents genanvendelse Markant mindre plastik er blevet genanvendt, selvom Vestforbrænding i København i flere år lovede det modsatte.
Kun 31 procent af plastikaffaldet fra Vestforbrændingen er med sikkerhed blevet genanvendt.
Af Kamilla Mærsk23.
aug.
2019 kl.
14.
28Bemærk: artiklen er mere end 30 dage gammelLæs opMindst 75 procent af plastikaffaldet bliver genanvendt.
Sådan har et løfte til borgere og kommuner i hovedstadsområdet lydt gennem flere år fra landets største affaldsselskab Vestforbrænding.
Men det har langt fra været sandheden, viser en række interne e-mails fra Vestforbrænding, som Ingeniøren har fået indsigt i.
Her skriver direktør Peter Basland blandt andet, at Vestforbrænding kun med sikkerhed kan bekræfte, at 31 procent af københavnernes plastikaffald er blevet genanvendt.
Plastikaffaldet bliver sendt til Tyskland, og det er her, at 31 procent af affaldet bliver genanvendt.
Derudover bliver 22 procent af affaldet omsat til energi til tyske virksomheder.
Hvad der sker med de resterende 47 procent af affaldet, kan Vestforbrænding ikke redegøre for.
Hvad sker der med affaldet?
I de fleste af Vestforbrændings 19 ejerkommuner sorterer borgerne affaldet.
Langt det meste plastikaffald er emballage, som består af en blandet plasttype, der er svær at genanvende.
Plastikken fra borgerne køres til Vestforbrænding.
Her samles husholdningsplasten på paller, som køres til Tyskland.
I Tyskland sorterer virksomheden Alba de forskellige typer plastik yderligere.
Men 25-30 procent af affaldet består af ’mixed plastics’, som er svær at genanvende.
Fra Tyskland sendes plastikken til virksomheder i Holland, Østrig, Belgien, Kroatien, Malaysia eller bliver i Tyskland.
Her er det meningen, at 75 procent af plastikken fra de 19 ejerkommuner skal genanvendes, men Vestforbrænding ved reelt ikke, hvor meget der genanvendes.
Kilde: Ingeniøren og VestforbrændingHos Vestforbrændings bestyrelse ved man ikke, hvor skylden ligger.
Det forklarer Jonas Bjørn, der er medlem som politisk ordfører for socialdemokratiet på Københavns Rådhus.
- I bestyrelsen har vi været rigtig ambitiøse, fordi vi vil have genbrugt så meget som muligt.
Og det kan være, at vi bærer en del af ansvaret.
Det skal vi finde ud af, fortæller han.
Derfor skal han og bestyrelsen drøfte sagen på førstkommende møde i arbejdsudvalget i Vestforbrænding, så der kan findes en løsning.
Frustration hos borgmesterSelvom Vestforbrænding ifølge Ingeniøren siden juni har vidst, at den ikke levede op til sit løfte om 75 procents genanvendelse, så har hverken borgerne og kommunerne fået noget af vide.
Det frustrerer København Kommunes fungerende teknik- og miljøborgmester, Karina Vestergaard Madsen (Ø).
- Jeg fandt først ud af det i den her uge, da Ingeniøren kontaktede mig.
Derfor har jeg med det samme bedt Vestforbrænding om et svar og en redegørelse.
For jeg har intet vidst, fortæller hun og forsætter:- Det er klart, at når man laver en skriftlig aftale, hvor Vestforbrænding har garanteret, at man som minimum kan genanvende 75 procent, så forventer jeg også – og det skal jeg kunne – at det er det, de leverer, siger hun.
Karina Vestergaard Madsen vil nu afvente svaret, og hvis det viser sig, at Vestforbrænding med vilje har tilbageholdt oplysningerne, så føler hun, at både kommunen og københavnerne har været ført bag lyset.
Frygt for mindre affaldssorteringDe senere år er der kommet et stort fokus på affaldssortering, og det er noget, som borgerne er ved at tage til sig.
Sagen her kan skabe en modsatrettet effekt, hvor man som borger bliver irriteret og i værste fald ligeglad og tænker, så kan det også bare være lige meget.
Anna Aittomaki, strategisk direktør, Plastic ChangeDerfor frygter Anna Aittomaki, der er strategisk direktør i foreningen Plastic Change, som bekæmper plastikforurening, at dagens historie vil have en negativ effekt på borgerne, der sorterer:- Sagen her kan skabe en modsatrettet effekt, hvor man som borger bliver irriteret og i værste fald ligeglad og tænker, så kan det også bare være lige meget, fortæller hun.
Det samme frygter Jonas Bjørn, som dog håber, at tillidsbruddet til borgerne ikke kommer til at påvirke lysten til at affaldssortere negativt.
- Generelt betyder genanvendelse, at vi sænker klimabelastningen betragteligt.
Derfor er det vigtig, at man bliver ved med at sortere sit affald, men vi (Vestforbrænding, red.
) skal også blive bedre til at sørge for, at det bliver genanvendt.
Det er Anna Aittomaki enig i, for som situationen er nu, så går borgerne forrest:- Det er et stort problem, når borgerne gør deres og stempler ind i den her sag og gerne vil sortere plastik og træffe de rigtige valg – og så er systemerne omkring os ikke klar, siger hun.
Det har ikke været muligt at få en kommentar fra Peter Basland, der er direktør i Vestforbrænding.
FacebookTwitterKopier linkEmner:Vestforbrænding|Affald|København|Plastic Change|Affaldshåndtering




https://www.dr.dk/nyheder/indland/spiritus-gigant-udnytter-det-danske-trump-drama-til-pr

IndlandSpiritus-gigant udnytter det danske Trump-drama til PRVirksomheder og organisationer kan anvende nyheder til at skabe opmærksomhed om eget produktFlere organisationer og virksomheder benytter metoden 'newsjacking' til at sætte fokus på deres eget produkt.
Grafik: Mads Rafte HeinAf Sophie Bavnhøj23.
aug.
2019 kl.
13.
31Bemærk: artiklen er mere end 30 dage gammelLæs opMeget i livet kan være bittert - og det har Fernet-Branca skabt et slogan på.
'Life is bitter', hedder det sig hos den italienske spiritusgigant.
Men de er næppe bitre på den danske Facebook-side for den mørke spiritus.
De har nemlig skabt et viralt hit i kølvandet på Trumps udfald mod Danmark.
Hvad er 'newsjacking'?
En metode til at vende store nyheder til sin egen fordelVirksomheder, organisationer og politiske partier benytter detMålet er at sætte fokus på sit eget produkt, få omtale og skabe salg.
For at ramme plet skal man være hurtig og humoristiskAstrid Haug mener, man skal passe på med newsjacking, hvis nyheden er en katastrofeDet trick, de har brugt, kalder fagfolk i kommunikationsbranchen 'newsjacking'.
Og det er et gammelt kneb.
Sådan fortæller Astrid Haug, der er ekspert i digital udvikling.
- Newsjacking kommer i bølger.
For et par år siden så vi det meget, men jeg synes, det er gået lidt i sig selv igen, siger hun.
Onsdag delte Fernet-Branca på instagram og Facebook et billede med teksten: 'Du har endelig fundet et land, som du gerne vil købe.
.
.
Men det er ikke til salg.
Life is bitter'.
I skrivende stund har opslaget 887 delinger på Facebook.
Flere lignende opslag på siden ligger mellem 14 og 55 delinger.
I kommentarsporet kan man også læse brugernes begejstring for opslaget.
- Det er faktisk dagens sjoveste kommentar til emnet.
Og netop den type reaktioner er målet.
Sådan lyder det fra Astrid Haug.
- Ideen er at aktivere sit produkt, så man taler om det, alle andre også taler om.
Og så håber man, det giver opmærksomhed, siger hun.
Donald Trumps interesse for at købe Grønland er blevet vendt til et populært opslag på Facebook.
Humor og hastighedNewsjacking bygger på at gribe dagens nyhed og rette fokus hen mod ens eget produkt.
Timing og hastighed er derfor vigtigt, mener Astrid Haug.
Men der skal også være en god portion humor og bid i teksten.
Det skal være en god joke.
Og gerne en, der er underforstået.
Men på grund af det humoristiske ophav skal man også kunne beherske sig.
Specielt i visse situationer.
- Man skal hurtigt kunne afveje, om nogle er kommet til skade.
Så snart, der er ulykker, brand eller tabte menneskeliv, skal man holde sig fra newsjacking, anbefaler Astrid Haug.
Fra reklame til butikFlere andre virksomheder har også kastet sig ud i newsjacking.
Det gælder blandt andet Røde Kors, Lego og kiksefabrikanten Oreo.
Samt Carlsberg, der for et par år siden kom med et billede, hvor der stod: " En ny storm er på vej.
.
.
Den hedder Frederik og er en ægte mediestorm.
"Du bliver eksponeret for reklame.
Men du har selv sagt ja til at følge demAstrid Haug, Digital rådgiverTeksten er en reference til Kronprins Frederik, der havde kørt over en ellers lukket Storebæltsbro i kraftigt blæsevejr.
Som forbruger mener Astrid Haug dog ikke, at der er noget farligt ved at 'like' og følge Fernet-Branca på Facebook.
Eller for den sags skyld alle andre virksomheder og organisationer, der benytter sig af newsjacking.
- Du bliver eksponeret for reklame.
Men du har selv sagt ja til at følge dem, siger hun og påpeger, at man dog kan være mere tilbøjelig til at vælge et produkt frem for et andet, når man står med indkøbskurven nede i supermarkedet.
Men det er ideen med det hele.
FacebookTwitterKopier linkEmner:PR og kommunikationsbranchen|Facebook|Virksomhedskommunikation|Erhverv|Oreo




https://www.dr.dk/sporten/svoemning/sportschef-afviser-bekymringer-efter-svoemmeres-farvel-til-nationalt

Spiseforstyrrelser i elitesportSe temaSvømningSportschef afviser bekymringer efter to svømmeres farvel til nationalt træningscenterPernille Blume og Daniel Skaaning har forladt Det Nationale Træningscenter.
Daniel Skaaning skal fremover træne i USA.
23.
aug.
2019 kl.
14.
04Bemærk: artiklen er mere end 30 dage gammelLæs opBåde Pernille Blume og Daniel Skaaning har i denne uge valgt at droppe tilbuddet fra Dansk Svømmeunion og i stedet træne andre steder.
Det har været opslidende, og jeg er ked af, at situationen er, som den er.
Daniel Skaaning, svømmerBlume offentliggjorde sin beslutning i tirsdags, hvor hun meddelte, at hun efter en turbulent periode skal træne i den nordsjællandske klub Sigma Swim.
Og Skaaning meddelte fredag på sin egen hjemmeside, at han vil sikre sig de bedste betingelser og fremover træne i USA.
Han fortæller også, at den verserende konflikt i dansk svømning har fyldt meget, og at han hen over sommeren har overvejet, om fremtiden overhovedet skulle indebære svømning på eliteniveau.
- Det har været opslidende, og jeg er ked af, at situationen er, som den er, men det har også tvunget mig til at mærke efter, om svømningen betyder det for mig, som jeg i mange år har ment, den gjorde.
- Og det er jeg kommet frem til, at den gør, fortæller Skaaning.
Unionen er glad og tilfredsDansk Svømmeunion har fået en orientering af Skaaning, fortæller sportschef Lars Green Bach, der nedtoner konflikten.
Det er slet ikke nyt hverken for os eller i et historisk perspektiv, at svømmere på et tidspunkt har mod og lyst til at prøve noget andet.
Lars Green Bach, sportschef i dansk svømmeunion- Det er jo Daniels vurdering af situationen.
Vi har arbejdet på at løse de konflikter, og vi har etableret et stærkt træningsmiljø i samarbejde med Team Danmark på Det Nationale Træningscenter (NTC).
- Det er vi glade og tilfredse med, og det er der en række svømmere, der glæder sig til at starte op på i næste uge.
Og det er det, der er vores opgave, siger Lars Green Bach.
Han ser ikke en sammenhæng i de to svømmeres farvel til NTC i denne uge.
- Det er forskellige årsager.
Hun (Pernille Blume, red.
) vælger at være tilknyttet et af vores stærke klubmiljøer, og det har vi andre svømmere på landsholdet, som også er.
Hvad enten det er i Holstebro, Sigma Nordsjælland eller Det Nationale Træningscenter.
- Hun har jo også været der i mange år og kan i den grad tilskrive opholdet på Det Nationale Træningscenter en stor del af den succes, hun har haft som svømmer, mener Lars Green Bach.
Der er skabt roHan hylder mangfoldigheden og forskelligheden i de tilbud, der er i svømmesporten og giver et eksempel.
- Vi har tilbage i tiden set, at Lotte Friis på et tidspunkt skiftede til nogle udenlandske miljøer, efter at hun i mange år havde stor succes med at være på Det Nationale Træningscenter.
- Så det er slet ikke nyt hverken for os eller i et historisk perspektiv, at svømmere på et tidspunkt har mod og lyst til at prøve noget andet, siger Lars Green Bach.
Sportschefen afviser, at der er uro efter de seneste nyheder om afgangene fra NTC.
- Vi mener allerede, der er skabt ro.
- Der er klare rammer, og der er et stærkt kompetent team af både trænere og Team Danmarks eksperter, som står klar til at være der og understøtte de svømmere og ambitioner, de har, fastslår Lars Green Bach.
/ritzau/FacebookTwitterKopier linkEmner:Pernille Blume (svømmer)|Dansk Svømmeunion|Svømmesport|Team Danmark|Sjælland




https://www.dr.dk/musik/lukas-graham-i-vild-rekord-det-er-jo-kaempestort

MusikLukas Graham i vild rekord: 'Det er jo kæmpestort'Lukas Graham er det første danske band nogensinde, der runder en milliard afspilninger på én sang på Spotify.
Lukas Graham arbejder i øjeblikket på ny musik, der skal udkomme til efteråret, hvor bandet også skal på en ny international turné, der starter i Asien og senere går til USA i oktober og november.
 Ritzau Scanpix)Af Jakob Friis Thorø Lund23.
aug.
2019 kl.
11.
09Bemærk: artiklen er mere end 30 dage gammelLæs op- Jeg er bare en dreng fra Christiania, der har en sang, der er streamet en milliard gange.
Sådan reagerede 30-årige Lukas Forchhammer, forsanger i bandet Lukas Graham, i går på nyheden om, at hans sang '7 years' var blevet afspillet en milliard gange.
Lukas Graham er det første danske band nogensinde, der har opnået en milliard afspilninger på musiktjenesten Spotify, og som bevis på den imponerende rekord modtog bandet en LP af bandets pladeselskab Copenhagen Records.
- Det er jo kæmpestort det her, fortalte Lukas Forchhammer i TV 2-programmet 'Go' aften LIVE', da han fik overrakt beviset med teksten 'One billion streams'.
Du kan lytte til '7 Years' lige her:Lukas Graham - 7 YearsEn del af verdenstoppen'7 Years' var en del af albummet 'Lukas Graham (Blue Album)', der blev udgivet i 2015.
Sangen nåede en imponerende andenplads på 'Billboard hot 100' i 2016, og i det efterfølgende år blev bandet nomineret til tre Grammy-priser for 'Record of the Year', 'Song of the Year' og 'Best Pop Duo/Group Performance'.
Her ses Lukas Graham i TV 2-programmet 'Go' aften LIVE', hvor han fik overrakt beviset på sin milliardrekord.
(© Screenshot fra TV 2)Med sine 1.
000.
000.
000 afspilninger ender '7 years' på listen over 25 øvrige artister og bands, der også har rundet en milliard afspilninger.
Her har Ed Sheeran sat sig på førstepladsen med sangen 'Shape of You', der er blevet afspillet over 2,2 milliarder gange, mens man på andenpladsen kan finde Drake med hittet 'One Dance', der er blevet afspillet over 1,7 milliarder gange.
Den danske soloartist Mø er også på milliard-listen med 'Lean On', som hun har lavet sammen med Major Lazer og DJ Snake, og nummeret 'Cold Water' med Major Lazer og Justin Bieber.
Blev skrevet på 3,5 timerDa Lukas Forchhammer fortalte, hvor beviset på de mange afspilninger skal hænge, afslørede han samtidig, at sangen er skrevet på kun 3,5 timer.
Den skal ud i det studie, hvor vi skrev sangen på 3,5 timer for snart fire år siden.
Lukas Forchhamer- Den skal ud i det studie, hvor vi skrev sangen på 3,5 timer for snart fire år siden.
Siden udgivelsen af '7 Years' har bandet oplevet stor succes og udgivet dets tredje album '3 (The Purple Album)', der har kastet flere hits af sig.
Her kan man blandt andet finde sangen 'Love Someone', der muligvis snart kan tilslutte sig millardklubben.
Singlen er allerede nu blevet afspillet 700 millioner gange på tværs af musiktjenester på Spotify og Apple Music.
FacebookTwitterKopier linkEmner:Justin Bieber (musiker)|Lukas Graham (musiker)|Spotify|Pop og rock|Christiania




https://www.dr.dk/nyheder/udland/brasiliens-praesident-til-macron-det-er-ikke-jeres-hus-der-braender-amazonas-er-vores

Skovbrande i AmazonasSe temaUdlandBrasiliens præsident til Macron: Det er ikke jeres hus, der brænder, Amazonas er voresDen franske præsidents tweet anklages for at have "en kolonialistisk indstilling" til Brasilien.
Særligt fordi det handler om Brasiliens regnskov, er der stærke følelser i spil for Jair Bolsonaro.
Af Catharina Maria Skov Lassen23.
aug.
2019 kl.
12.
57Bemærk: artiklen er mere end 30 dage gammelLæs opDe orangerøde flammer slikker op ad træerne i den brasilianske regnskov og efterlader jorden sort og afsvedet.
I 2019 har der indtil videre været over 73.
000 brande i Amazonas, til sammenligning var der 40.
000 brande i 2018.
Læs også:'Verdens grønne lunger' står i flammer: 'Det er dybt alvorligt for klimaet'"Jordens lunger", som Amazonas bliver kaldt, har fået mange til tasterne på sociale medier.
Der bliver råbt om hjælp, og en af dem, som har delt billeder af flammehavet, er den franske præsident, Emanuelle Macron.
- Vores hus brænder bogstaveligt talt.
Amazonas brænder.
Verdens lunger, som producerer mere end 20 procent af planetens ilt.
Det er en international krise, lad os diskutere dette på G7-topmødet om 2 dage, skriver Macron i et tweet.
Amazonas brænderVerdens største regnskov, Amazonas, hærges for tiden af skovbrande.
Indtil videre er der blevet sporet 73.
000 brande i 2019.
I 2018 var der 40.
000 brande.
Skovbrandene i Amazonas ødelægger hvert minut et skovområde på størrelse med en fodboldbane.
I løbet af de seneste 50 år er 17 procent af Amazonas skove forsvundet.
Brasiliens præsident, Jair Bolsonaro, har forsøgt at skjule omfanget af skovbrandene og fyret en medarbejder på grund af det.
Nu har han også beskyldt NGO'er for at stå bag brandene.
Norge meddelte torsdag sidste uge, at landet går sammen med Tyskland i et initiativ, hvor alle beskyttelsessubsidier til Brasilien indstilles, fordi landet ignorerer ødelæggelser af regnskoven.
Rødder tilbage til kolonitidenHjælp er ikke noget, den brasilianske præsident efterspørger.
Jair Bolsonaro opfordrer derimod omverdenen til at blande sig udenom de skovbrande, som huserer i Amazonas.
Han mener særligt, at det tweet, Macron har skrevet, vidner om en kolonialistisk indstilling til Brasillien.
- Den brasilianske regering er fortsat åben for dialog med gensidig respekt.
Den franske præsidents forslag om at skulle drøfte Amazonas på G7-topmødet, som er et møde, hvor Brasilien ikke deltager, vidner om en kolonialistisk tankegang, skriver Jair Bolsonaro på Twitter.
Grunden til den brasilianske præsidents afstand til den øgede opmærksomhed omkring Amazonas ligger ikke langt tilbage i historien, fortæller DR's Sydamerika-korrespondent, Kristian Almbald.
- Man skal huske på, at selvom Brasilien er en økonomisk stormagt nu, skal man ikke langt tilbage i historien, før Brasilien var en koloni.
Derfor har den brasilianske præsident svært ved, at folk i Vesten sidder og dikterer, hvordan man skal håndtere, at Amazonas brænder.
Flere dele af Amazonas regnskov ligger nu afsvedet hen.
 Der har i år været 73.
000 brande i det store brasilianske skovområde.
 Præsidenten har beskyldt NGO'er for at påsætte brandene.
1 / 3Flere dele af Amazonas regnskov ligger nu afsvedet hen.
1 / 3Der har i år været 73.
000 brande i det store brasilianske skovområde.
2 / 3Præsidenten har beskyldt NGO'er for at påsætte brandene.
3 / 3Den grønne farve i Brasiliens flagSærligt fordi det handler om Brasiliens regnskov, er der stærke følelser i spil for Jair Bolsonaro.
- Især når det handler om, hvad mange vil kalde landets stolthed nemlig Amazonas, vil Jair Bolsonaro ikke have hjælp.
Amazonas bliver beskrevet som den grønne farve i det brasilianske flag, regnskoven er essensen af Brasilien, fortæller Kristian Almblad.
Og det er ikke første gang, den brasilianske præsident griber til tasterne på Twitter.
Læs også:Brasiliens præsident: 'NGO'er kan stå bag brande i Amazonas'- Jair Bolsonaro er generelt en mand ligesom Donald Trump, som godt kan lide at fyre 'oneliners' af fra hoften.
Han siger med sit tweet generelt til hele verden "bland jer uden om - Amazonas er Brasiliens skov, og vi har ret til at bruge den, som vi vil", siger Kristian Almblad.
Den manglende indstats i Amazonas fra den brasilianske præsident har fået Norge og Tyskland til at reagere.
De to lande har trukket deres økonomiske støtte til landet, i håb om sanktioner vil få præsidenten til at gøre en større indsats for at slukke brandene.
Sanktionerne har ikke fået en god modtagelse.
- Der er nogle, som synes, at det er komisk, at man i bekymring for regnskoven trækker støtte til regnskoven.
Sanktionerne forstærker Jair Bolsonaros fortælling om, at omverdenen ikke forstår problematikken, fortæller Kristian Almblad.
I dag præsenterer regeringen en plan for, hvad man kan gøre for at slukke brandene.
- Det vi kan se nu er, at Jair Bolsonaro indrømmer, at der er et problem, og det er Brasiliens problem, siger Kristian Almblad.
FacebookTwitterKopier linkEmner:Brasilien|Donald Trump (politiker)|Jair Bolsonaro (politiker)|Twitter|Skove




https://www.dr.dk/nyheder/udland/den-konservative-milliardaer-david-koch-er-dod

UdlandDen konservative milliardær David Koch er dødDen amerikanske erhvervsmand David Koch, en af verdens rigeste personer, er død, 79 år gammel.
David Koch ejede sammen med sin bror Charles firmaet Koch Industries.
)23.
aug.
2019 kl.
15.
11Bemærk: artiklen er mere end 30 dage gammelLæs opMilliardæren David Koch, konservativ donor og en af verdens rigeste mænd, er død.
Det skriver BBC.
Amerikaneren var ifølge Forbes' liste over de rigeste personer den 11.
rigeste i verden.
Han var samtidig også kendt som stordonor til det republikanske parti i USA.
Han blev 79 år.
Sammen med sin bror Charles ejede han Koch Industries, et energi- og kemikaliefirma.
David Koch stoppede med at lede organisationen sidste år på grund af skrantende helbred, skriver NBC News.
Brødrene var med til at opbygge et stort netværk af konservative donorer, der blandt andet har arbejdet for at påvirke politikere i retning mod en mindre stat og mere frihandel.
Stillede op som præsidentkandidatI 1980 stillede David Koch op som præsidentkandidat for det libertarianske parti, The Libertarian Party, og fik med sin medkandidat en procent af stemmerne.
Han og hans bror Charles har trods deres konservative tilhørsforhold ikke haft et synderligt godt forhold til USA's præsident Donald Trump.
De tog blandt andet afstand til præsidenten, fordi hans opgør med andre lande har ført til højere toldsatser.
- Globalisterne Koch-brødrene, der er blevet en total vittighed i rigtige republikanske kredse, er imod en styrket grænse og stærk handel.
Jeg har aldrig søgt deres støtte, for jeg har ikke brug for deres penge eller dårlige idéer, skrev Trump sidste sommer på Twitter som reaktion på brødrenes afstandstagen.
David Koch brugte en del af sin formue på at støtte kunst og kultur, blandt andet med en donation på 100 millioner dollar til New York City Ballet, der i dag har til huse i David H.
Koch Theater.
/ritzau/FacebookTwitterKopier linkEmner:Donald Trump (politiker)|USA|BBC|Twitter|Valg og folkeafstemninger




https://www.dr.dk/nyheder/penge/coop-tilbagekalder-koedpaalaeg-med-gule-pletter

PengeCoop tilbagekalder kødpålæg med gule pletterHamburgerryg solgt i Super Brugsen er "uegnet til menneskeføde", skriver styrelse.
Har du produktet hjemme i køleskabet, så kan du enten tage det med ned i butikken, hvor det er købt, eller smide det ud, skriver Fødevarestyrelsen.
(© Coop)Af Alexander Hecklen23.
aug.
2019 kl.
11.
31Bemærk: artiklen er mere end 30 dage gammelLæs opHvis du for nyligt har købt Coops egen hamburgerryg i én af detailgigantens mange butikker, så skal du ikke spise det.
Det skriver Fødevarestyrelsen på sin hjemmeside.
Der er nemlig fundet eksempler på pakker af kødpålægget, som ikke er egnet som mad, skriver styrelsen.
- Der er fundet enkelte pakninger med gule pletter, og produktet er derfor uegnet til menneskeføde, lyder advarslen.
Solgt flere stederCoops Hamburgerryg sælges blandet andet i Kvickly, Super Brugsen, Dagli/Lokalbrugsen, Fakta samt via Coops hjemmeside.
Har du produktet hjemme i køleskabet, så kan du tage det med ned i butikken, hvor det er købt.
Du kan også smide det ud, råder Fødevarestyrelsen:- Fødevarestyrelsen råder forbrugerne til at levere produktet tilbage til butikken, hvor det er købt, eller at kassere det.
Det står der på pakkerne:•Coop Hamburgerryg•Nettovægt: 100 g•Bedst før datoer: 27.
08.
2019, 28.
08.
2019, 30.
08.
2019.
•EAN: 7340011402985.
•Kilde: FødevarestyrelsenFacebookTwitterKopier linkEmner:Coop|Fødevarestyrelsen|Fødevarer|SuperBrugsen|Detailhandel




https://www.dr.dk/sporten/fodbold/landsholdet/assistenten-praesenterer-landsholdet-infektion-tvinger-hareide-til-afbud

LandsholdetAssistenten præsenterer landsholdet: Infektion tvinger Hareide til afbudFodboldlandstræner Åge Hareide er blevet opereret i knæet og har efterfølgende fået en infektion.
Åge Hareide har fået en operation i knæet.
23.
aug.
2019 kl.
11.
43Bemærk: artiklen er mere end 30 dage gammelLæs opÅge Hareide er blevet opereret i knæet og har fået en infektion.
Den danske fodboldlandstræner kommer derfor ikke til at præsentere den kommende trup til de næste kampe.
Jeg har det fint, men er blevet anbefalet at holde mig i ro.
åge hareide, landstrænerDet oplyser Dansk Boldspil-Union (DBU) på sin hjemmeside.
Det vil i stedet blive assistenten Jon Dahl Tomasson, som på mandagens pressemøde præsenterer den kommende trup til EM-kvalifikationskampene mod Georgien og Gibraltar.
Hareide beklager, at han ikke kan deltage i pressemødet og fortæller, at han sammen med Tomasson vil vælge de spillere, der skal kæmpe for sejre til Danmark i de to udekampe.
- Vi har glædet os til de næste uger, siden vi sidst havde kampe i juni.
Jeg har det fint, men er blevet anbefalet at holde mig i ro, så jeg kan være klar til at mødes med spillere og stab forud for de to vigtige kampe mod Gibraltar og Georgien.
- Jon og jeg udtager truppen sammen, og denne gang er det så ham, der har fornøjelsen af at præsentere dem på pressemødet, siger Hareide til unionens hjemmeside.
Landstræneren skal holde sig i roLandstrænerens operation og situation er nøje fulgt af Morten Boesen, forbundslæge i DBU og læge for herrelandsholdet.
Hareides situation går fremad, men han er blevet opfordret til ikke at deltage i aktiviteter, der kan belaste knæet.
- Åge er blevet opereret i knæet og har haft en infektion efterfølgende.
Der er fremskridt, men det er vigtigt, at knæet og Åge kommer sig fuldt, før han deltager i for mange aktiviteter.
- Derfor har vi anbefalet, at han holder sig i ro og ikke deltager i pressemødet.
Vi regner med, at han på den måde kan være klar til de to landskampe i begyndelsen af september, siger Boesen.
Danmark møder Gibraltar 5.
september, mens Georgien venter tre dage senere.
/ritzau/FacebookTwitterKopier linkEmner:Åge Hareide (fodboldtræner)|DBU|Georgien|Gibraltar|Fodbold




https://www.dr.dk/nyheder/indland/svensk-politi-loeslader-eksplosion-i-koebenhavn

Eksplosioner i KøbenhavnSe temaIndlandSvensk politi løslader to for eksplosion i KøbenhavnDe to svenskere blev anholdt i onsdags.
Skattestyrelsen efter eksplosion København.
23.
aug.
2019 kl.
12.
12 | opdateret 23.
aug.
2019 kl.
12.
57Bemærk: artiklen er mere end 30 dage gammelLæs opDe to svenskere, der blev anholdt onsdag for eksplosionen ved Skattestyrelsen, er blevet løsladt af politiet i Sverige.
Det skriver avisen Sydsvenskan, der har talt med kammeranklager Kristina Lindhoff Carleson.
- Der var ikke længere grund til frihedsberøvelse.
Jeg kommenterer ikke yderligere, siger hun.
Læs også:Svensk politi anholder to for eksplosion i KøbenhavnDe to mænd på 22 og 27 år blev anholdt onsdag på en mistanke om medvirken til eksplosionen ved Skattestyrelsen ved Nordhavn Station i København i sidste uge.
Det er uvist, om de to mænd fortsat er sigtet.
To andre er sigtetMen faktum er, at to andre svenskere er sigtet i sagen.
Her er der tale om en 22-årig mand og en 23-årig mand.
Den 22-årige tygger i øjeblikket på, om han vil appellere den afgørelse om udlevering, som en dommer i Malmø for en uge siden traf.
Den 23-årige er på fri fod og internationalt efterlyst.
Det var om aftenen tirsdag 6.
august, at der skete en eksplosion ved Skattestyrelsen på Nordhavn i København.
Der var tale om en kraftig eksplosion, der gav store skader på Skattestyrelsens facade.
En person kom lettere til skade.
Sprængstoffet lå blot 60 centimeter fra indgangspartiet, har Københavns Politi fortalt.
Det er uvist, hvad motivet bag eksplosionen kan være.
Flere redskaber til politietEn lille uge efter eksplosionen var der en lignende episode på Hermodsgade på Nørrebro i København.
Her gik det ud over en nærpolitistation, da en bombe gik af midt om natten foran indgangen.
Ingen personer kom til skade.
Gerningsmanden - eller gerningsmændene - bag den eksplosion er fortsat på fri fod.
Københavns Politi siger, at de to episoder ikke hænger sammen.
Efter de to eksplosioner afholdt statsminister Mette Frederiksen og justitsminister Nick Hækkerup et pressemøde om sagen.
Regeringen meddelte, at de på bagkant af sagerne om eksplosionen vil overveje at give politiet "flere redskaber".
Mere konkret handler det om, at regeringen vil have undersøgt, om politiets adgang til videoovervågning kan blive bedre, samt om myndighederne kan "beskytte grænsen til Sverige bedre".
/ritzau/FacebookTwitterKopier linkEmner:København|Nick Hækkerup (politiker)|Skattestyrelsen|Københavns Politi|Politi




https://www.dr.dk/nyheder/indland/minister-oensker-flere-krigsskibe-omkring-arktis

IndlandMinister ønsker flere krigsskibe omkring ArktisForsvarsminister Trine Bramsen (S) vil i højere grad inddrage Grønland og Færøerne i forsvarspolitikken.
Fregatten Peter Willemoes ved Grønland.
Det er første gang, at en af søværnets store fregatter har været indsat i det arktiske område.
Foto: ForsvaretAf Mads Korsager Nielsen og Elisabeth Thiis (interview)23.
aug.
2019 kl.
11.
45Bemærk: artiklen er mere end 30 dage gammelLæs opI år har den danske flåde for første gang to af sine største krigsskibe stationeret ved Grønland.
Mellem isfjelde, skosser og sortis fra indlandsisen træner fregatten Peter Willemoes og støtteskibet Absalon i arktiske operationer.
En øget flydende tilstedeværelse i kongerigets nordligste dele, som forsvarsministeren i fremtiden ønsker at skrue endnu mere op for.
- Vi har fået flere skibe i området, og den udvikling ser jeg for mig kun gå en vej.
At vi får en endnu mere intensiv tilstedeværelse.
Fordi der er et trusselsbillede og en udvikling som følge af klimaforandringerne, der kræver vores tilstedeværelse, siger forsvarsminister Trine Bramsen (S).
Stor knytnæve på jomfruturNormalt er det patruljeskibe af den såkaldte Knud Rasmussen-klasse, der på skift besejler farvandene ved Grønland og Færøerne.
Skibe, der blandt andet er bygget til fiskeriinspektion og søredning.
Men i går tog det 137 meter lange støtteskib Absalon hul på sin jomfrutur som Forsvarets største, knyttede næve i Grønland.
I modsætning til patruljeskibene, så har den langt større Absalon mulighed for at medbringe en vifte af både missiler, kanoner, op til to helikoptere på en gang samt bedre og stærkere radarer.
De større skibe er stationeret i Grønland, fordi Forsvarsministeriet tidligere har anbefalet, at man styrker overvågningen af området.
- Det er svært lige nu at sige præcist, hvordan det kommer til at foregå i fremtiden, men det er væsentligt, at vi har god overvågning i området samt fartøjer til stede, der kan bidrage med hjælpeindsatser, siger Trine Bramsen.
Nyt forum for uddannelseFor at knytte Grønland og det arktiske område tættere til det øvrige forsvar, så præsenterer forsvarsministeren i dag et såkaldt ‘uddannelsesforum’.
Håbet er, at det vil få flere grønlændere til at iklæde sig uniform i det danske forsvar.
- Vi ved, at det har stor betydning, når søværnet arbejder på Grønland, at der er et stort kendskab til farvandene.
Derfor er det i alles interesse, at unge grønlændere synes, det er attraktivt at blive en del af det danske forsvar, siger Trine Bramsen, der nu sætter sine embedsmænd til at undersøge, hvilke barrierer der kan fjernes, så det bliver mere attraktivt for grønlændere at aftjene eksempelvis værnepligten.
Samtidig skal der skrues op for kvaliteten af de kurser, som beredskabets personale på Grønland får.
- Der er behov for at målrette uddannelser til Grønland.
I dag bliver man eksempelvis trænet i at evakuere tog, og det giver ikke særlig meget mening, når man er på Grønland (hvor der ikke findes tog, red.
).
Det er bare et eksempel på et sted, hvor vi kan gøre det bedre, siger forsvarsministeren.
Søværnet patruljerer normalt ved Grønland med patruljeskibe af Knud Rasmussen-klassen som dette.
 Støtteskibet Absalon, der i år for første gang opererer ved Grønland, har ud over to helikoptere mulighed for at bære flere typer af missil-systemer.
Desuden er Absalon udrustet med en kraftig radar til hav- og luftovervågning.
 Fregatten Peter Willemoes er blandt Forsvarets mest slagkraftige våben og kan bære med både missiler, kanoner, torpedoer og dybvandsbomber.
Samtidig har skibet en kraftig radar til overvågning.
Det er første gang, at flådefartøjer af den type patruljerer ved Grønland.
(Foto: Claus bech © fotograf@clausbech.
dk)1 / 3Søværnet patruljerer normalt ved Grønland med patruljeskibe af Knud Rasmussen-klassen som dette.
1 / 3Støtteskibet Absalon, der i år for første gang opererer ved Grønland, har ud over to helikoptere mulighed for at bære flere typer af missil-systemer.
Desuden er Absalon udrustet med en kraftig radar til hav- og luftovervågning.
2 / 3Fregatten Peter Willemoes er blandt Forsvarets mest slagkraftige våben og kan bære med både missiler, kanoner, torpedoer og dybvandsbomber.
Samtidig har skibet en kraftig radar til overvågning.
Det er første gang, at flådefartøjer af den type patruljerer ved Grønland.
(Foto: Claus bech © fotograf@clausbech.
dk)3 / 3Minister: Der er brug for GrønlandI den seneste tid har Trine Bramsen oplevet stor interesse for Arktis og Grønland fra både Kina, Rusland og USA, der for nylig havde missil-destroyeren USS Gravely på togt i grønlandske farvande.
Derfor er det vigtigt, at grønlænderne selv er med til at sætte en finger på, hvor der er behov for mere uddannelse og samarbejde.
- Der er brug for dem, siger Trine Bramsen.
Forsvarsministeren forklarer, at pengene til det nye uddannelsesforum skal tages fra en ekstra bevilling på 1,5 milliarder kroner, som Folketinget vedtog i januar.
- I Forsvaret skal vi vokse de kommende år, og det betyder også, at vi har nogle penge til udvikling.
Det er nogle af de penge, som jeg mener, at det giver god mening, at vi bruger i regi af et uddannelsesforum.
Det er også i vores interesse, at vi får motiveret flere grønlandske unge til at tage del i forsvarets arbejde, siger Trine Bramsen.
FacebookTwitterKopier linkEmner:Grønland|Socialdemokraterne|Trine Bramsen (politiker)|Søværnet (Danmark)|Flåde




https://www.dr.dk/nyheder/udland/puertoricanerne-laver-fis-med-donald-trump-byt-os-vaek-til-danmark

UdlandPuertoricanerne laver fis med Donald Trump: Byt os væk til DanmarkTrump har angiveligt spøgt med at bytte Puerto Rico for Grønland - nu joker puertoricanerne igen.
Den amerikanske præsident kaster en køkkenrulle ud til folkemængden under sit besøg i Puerto Rico efter orkanen Maria i oktober 2017.
Af Maya Nissen23.
aug.
2019 kl.
11.
28Bemærk: artiklen er mere end 30 dage gammelLæs op- Jeg ved ikke med jer, men jeg har ikke nogen problemer med at blive solgt til Danmark.
Puerto Rico og USADen caribiske ø Puerto Rico i Antillerne er en selvstyrende del af USA.
Øen har tidligere været under spansk styre, men blev erobret af USA under den spansk-amerikanske krig i 1898.
I 1917 fik øens indbyggere amerikansk statsborgerskab og begrænset selvstyre, og i 1952 fik øen sin egen forfatning.
Den tætbeboede ø havde i 2012 3,9 millioner indbyggere.
Sådan lyder det i et tweet fra puertoricanske Gabriel René på Twitter, efter New York Times kunne rapportere, at præsident Donald Trump angiveligt har joket med at bytte øen Puerto Rico, som er amerikansk territorium, med Grønland.
Joken skulle ifølge det amerikanske medie være faldet på et lukket møde sidste år, hvor præsidenten drøftede muligheden for at købe Grønland med medlemmer af sin stab.
Meldingen om vittigheden har skabt begejstring blandt visse af Puerto Ricos indbyggere, som er gået på Twitter for at fortsætte joken under hashtaggene #CaribbeanViking - (caribiske vikinger, red.
) og #DinamarcaPR.
Det skriver det amerikanske medie NBC News.
"Vores" dronning, Margrethe den 2.
En Twitter-bruger kalder Danmark for "det land i verden med de bedste uddannelser", mens en anden skriver, at "helt ærligt, så ville det at blive en del af Danmark være noget af det bedste, der kunne ske for os".
Andre er allerede ved at gøre sig klar med et dansk "starter-kit":- Jeg har forberedt mig til, når Trump bytter os for Grønland, og vi bliver en dansk koloni, skriver Twitter-brugeren her, fulgt af billeder af tv-serien "Vikings", danske småkager og øl.
- Vi er klar, skriver en anden bruger ved et billede af en dansk ordbog.
Andre har svoret troskab til Danmarks dronning, mens nogle allerede har lært sig lidt dansk til formålet:'Intet fungerer'Det er intet under, hvis dele af Puerto Ricos befolkning er trætte af deres præsident.
Donald Trump har nemlig ikke været bleg for at lange ud efter lokalregeringen på den caribiske ø.
Så sent som i april kaldte Donald Trump Puerto Ricos ledelse for "groft inkompetente" og rettede særlig kritik mod hovedstaden San Juans borgmester, Carmen Yulín Cruz, som han kaldte forrykt og uduelig.
Kritikken kom efter, at Senatet kort forinden havde fastlåst midler til katastrofehjælp til USA's midtvestlige stater, fordi man manglede penge til nødhjælp til Puerto Rico.
- Puerto Rico får langt flere penge end Texas og Florida tilsammen, men alligevel kan deres regering ikke finde ud af at gøre noget rigtigt, stedet er et værre rod, intet fungerer, skrev præsidenten blandt andet på Twitter.
Stridigheder efter orkanDen caribiske ø blev hårdt ramt af en orkan i 2017 og har siden kæmpet for at komme til hægterne igen.
Knap 3.
000 mennesker blev dræbt på øen, da orkanen Maria i efteråret 2017 ramte Caribien - et dødstal, som den amerikanske præsident efterfølgende nægtede at anerkende.
Donald Trump og hans regering har da også fået skarp kritik for sin reaktion efter orkanen, blandt andre fra San Juans borgmester, som har været en af præsidentens mest udtalte kritikere.
"Help please" - please hjælp, står der skrevet på dette tag nær Humacao, Puerto Rico, i oktober 2017, kort efter orkanen Maria ramte øen.
Blandt befolkningen er der dog også utilfredshed med dele af landets ledelse.
I slutningen af juli måtte Puerto Ricos guvernør, Ricardo Rosselló, trække sig efter store folkelige protester.
Vreden skyldtes, at lækkede onlinebeskeder tidligere i juli viste, at guvernøren og hans rådgivere diskriminerede kvinder og gjorde grin med vælgere, herunder ofre for orkanen María.
Ricardo Rosselló trak sig fra posten som Puerto Ricos guvernør den 25.
juli i år.
I Puerto Rico er der trods vittigheder fortsat stor opbakning til den fortsatte tilknytning til USA.
Ved en folkeafstemning i 1998 stemte kun 2,5 procent for uafhængighed fra USA, mens 46,6 procent ønskede at blive indlemmet i USA, som landets 51.
stat.
Et snævert flertal stemte for at fortsætte den nuværende selvstyreordning.
FacebookTwitterKopier linkEmner:Donald Trump (politiker)|Puerto Rico|Twitter|USA|Orkaner




https://www.dr.dk/nyheder/politik/live-tv-konservative-folkeparti-holder-sommergruppemoede






https://www.dr.dk/nyheder/penge/lagkagehus-direktoer-stopper-med-oejeblikkelig-virkning

PengeLagkagehus-direktør stopper med øjeblikkelig virkningDirektøren i Lagkagehuset stopper af familiemæssige årsager.
Jesper Friis oplyser til DR Nyheder, at hans fratrædelse sker af familiemæssige årsager.
Af Alexander Hecklen23.
aug.
2019 kl.
12.
51Bemærk: artiklen er mere end 30 dage gammelLæs opDen administrerende direktør i Lagkagehuset, Jesper Friis, er ikke længere at finde på chefgangen.
Direktøren for den landskendte bagerkæde stopper med øjeblikkelig virkning.
Hvem ejer Lagkagehuset?
Lagkagehuset, som det ser ud i dag, så dagens lys i 2008 og er vokset markant de seneste år.
Bagerkæden nåede sidste år for første gang en omsætning på over en milliard kroner.
Lagekagehuset måtte dog samtidig se resultatet vise et underskud på 182 millioner kroner.
Der findes på den gode side af 100 Lagkagehuset-butikker i Danmark, England og USA.
Kapitalfonden Nordic Capital købte for to år siden størstedelen af aktierne i Lagkagehuset, som derudover er ejet af kapitalfonden L Catterton.
Kilde: RitzauDet skriver Lagkagehuset i en pressemedelelse.
Om sin udtræden af virksomheden siger Jesper Friis selv i et skriftligt citat:- Da jeg trådte ind gennem døren i Lagkagehuset i 2015, var der 35 butikker i Danmark, og nu træder jeg ud ad døren og glæder mig over, at der i dag er 97 butikker i Danmark, 11 i England og tre i USA.
I al ydmyghed vil jeg godt erklære mig tilfreds med det, lyder det i pressemeddelelsen.
Jesper Friis oplyser til DR Nyheder, at hans fratrædelse sker af familiemæssige årsager.
Ny chef er briteSelvom Lagkagehuset har haft stor succces med at åbne nye butikker i Danmark og i udlandet, så har det også kostet penge.
Billedet her er fra Lagkagehuset i Ny Østergade i København.
Ifølge Børsen viste seneste regnskab fra maj i år et underskud på 182 millioner kroner.
Kædens samlede gæld var på det tidspunkt på 1,3 milliarder kroner, skriver avisen.
Jesper Friis' job overtages af Jason Cotta, som er brite og bor i London.
Den nye chef hos bagerkæden kommer fra en stilling som direktør hos kaffekæden Costa Coffee.
- Jeg glæder mig virkelig til at mødes og samarbejde med ledelsesteamet og de mange engagerede medarbejdere i Lagkagehuset, siger Jason Cotta i en selskabsmeddelelse fra Lagkagehuset.
I marts i år stoppede direktøren for den danske afdeling af Lagkagehuset, John Tønnes.
FacebookTwitterKopier linkEmner:Lagkagehuset|Bagerforretninger|Bagerier|England|London




https://www.dr.dk/sporten/cykling/postnord-danmark-rundt/i-dag-rammer-cykelfeltet-ikonisk-bakke-i-postnord-danmark

PostNord Danmark RundtI dag rammer cykelfeltet ikonisk bakke i PostNord Danmark Rundt: Se tre store mestre erobre KiddesvejFeltet rammer den hårde stigning på Kiddesvej, hvor mange store navne har vundet etapen.
Ivan Basso, Michael Valgren og Jakob Fuglsang er blot nogle af de ryttere, som har formået at vinde på Kiddesvej.
Af Frederik Palle og Malte Nørgaard23.
aug.
2019 kl.
11.
44 | opdateret 23.
aug.
2019 kl.
11.
44Bemærk: artiklen er mere end 30 dage gammelLæs opDet kræver ikke et langt blik på resultatlisten på kongeetapen i PostNord Danmark Rundt siden 2004 for at finde ud af, at det meget ofte er de helt store navne, som slår til på denne etape.
Ivan Basso, Fabian Cancellara, Matti Breschel og Jakob Fuglsang for bare at nævne nogle af dem.
Øjnene er altid rettet mod Kiddesvejs høje stigningsprocenter i det danske etapeløb, og det er de selvfølgelig også i dag, når rytterne rammer stigningen.
Ofte er PostNord Danmark Rundt blevet afgjort på netop den vej.
Tidligere har løbsdirektør Jesper Worre sagt om stigningen.
Vindere på Kiddesvej siden 20042004 - Jannek Tombak, Cofidis2005 – Ivan Basso, Team CSC2006 – Fabian Cancellara, Team CSC2007 – Kurt-Asle Arvesen, Team CSC2008 – Matti Breschel, Team CSC-Saxo Bank2009 – Jakob Fuglsang, Team Saxo Bank2010 – Matti Breschel, Team Saxo Bank2011 – Jakob Fuglsang, Team Leopard-Trek2012 – Lars Petter Nordhaug, Team Sky2013 – Matti Breschel, Team Saxo-Tinkoff2014 – Manuele Boaro, Team Tinkoff-Saxo2015 – Matti Breschel, Tinkoff-Saxo2016 – Michael Valgren, Tinkoff2017 – Mads Pedersen, Trek-Segafredo2018 - Wout Van Aert, Veranda Willems- Almindelige mennesker, der kommer derhen på en almindelig cykel, kan ikke køre op ad den.
Det fortæller, hvor stejl den er.
Og måske bliver løbet afgjort i Vejle igen i år?
Vi har kigget lidt i arkiverne og fundet tre eksempler på, hvornår løbets afgørende momenter har været på Kiddesvej.
2005 – Ivan Bassos suverænitetDer har næppe været en så suveræn vinder i PostNord Danmark Rundt, som Ivan Basso var i 2005.
Han ikke bare vandt løbet samlet med knap to og et halvt minut.
Han vandt også imponerende fire etapesejre.
Den ene var netop på Kiddesvej, hvor han slog alt fast.
På daværende tidspunkt var Basso en helt i Danmark.
Han var kaptajnen på Bjarne Riis’ Tour de France-hold og var netop kommet fra det franske land med en samlet andenplads efter Lance Armstrong.
Og han modtog i høj grad folkets hyldest ved at køre alene over Kiddesvej gang på gang og komme i mål over et minut før den næste.
Ivan Basso var favoritten til Tour de France 2006, men han blevet flået ud af løbet inden starten for hans medvirken i dopingsagen Operation Puerto.
Herunder kan du se Ivan Basso drøne op ad Kiddesvej.
2009 – Jakob Fuglsang slår sit navn fast for alvorÅret forinden havde den talentfulde Jakob Fuglsang allerede chokeret alle, da han sammen med Team Designa Køkken vandt det daværende Post Danmark Rundt.
Det var blandt andet med til at sikre ham en kontrakt hos Bjarne Riis’ Team Saxo Bank.
Læs også:Lasse Norman så kun fremad: ’En god ven råbte kør, kør, kør!
”Men det var først året efter, at det for alvor blev bekræftet, hvilke evner Fuglsang havde.
Danskeren kørte solo på næstsidste omgang og holdt konkurrenterne bag sig.
Det var grundstenen for hans anden samlede sejr i løbet.
Se Jakob Fuglsangs flotte opkørsel herunder.
2016 – Michael Valgrens vilde antritDet er lidt den samme historie som Jakob Fuglsang.
På daværende tidspunkt vidste man dog godt, at Michael Valgren havde noget særlig.
Han havde allerede vundet løbet i 2014 samlet, men han havde ikke vundet på Kiddesvej.
Læs også:SE ETAPEN PÅ 1 MIN Lasse Norman Hansen tager fusen på feltet i AalborgDet gjorde han dog i 2016 på flotteste vis.
Nogle måneder forinden havde Valgren forbavset mange ved at blive nummer to i Amstel Gold Race (som han vandt i 2018, red.
), men for øjnene af de mange danske fans på Kiddesvejs beviste han, at der var gemt en eminent afslutter i ham.
Han endte med at vinde løbet samlet igen.
Se Michael Valgren angribe på Kiddesvej herunder.
Fredag kommer PostNord Danmark Rundt igen forbi Kiddesvej i Vejle.
Du kan se etapen direkte på DR1 fra klokken 12.
25.
FacebookTwitterKopier linkEmner:Fabian Cancellara (cykelrytter)|Jakob Fuglsang (cykelrytter)|PostNord|Cykelsport|Frankrig




https://www.dr.dk/sporten/golf/dansk-golfspiller-med-flyvende-start-i-canada

GolfDansk golfspiller med flyvende start i CanadaNicole Broch Larsen deler andenpladsen efter første runde af LPGA-turnering i Canada.
Nicole Broch Larsen er på en andenplads efter første runde.
23.
aug.
2019 kl.
07.
32Bemærk: artiklen er mere end 30 dage gammelLæs opGolfspilleren Nicole Broch Larsen har fået en forrygende start på LPGA-turneringen CP Women's Open i Canada.
'© ScanpixNicole Broch LarsenFødt: 14.
maj 1993 (26 år)Højde: 179 centimeterVægt: 75 kiloDanskeren er efter første runde seks slag under par.
Det rækker til en delt andenplads.
Annie Park fra USA er alene i spidsen i syv slag under par.
Tredje sæson i USANicole Broch Larsen grundlagde sin foreløbige topplacering på de første ni huller, hvor hun lavede fem af i alt seks birdies.
Hun er i år i gang med sin tredje sæson på den amerikanske tour, hvor det foreløbig ikke er lykkedes for hende at vinde en turnering.
Den bedste placering i denne sæson er en 10.
-plads i Arkansas Championship i juni.
/ritzau/FacebookTwitterKopier linkEmner:Canada|USA|Golf




https://www.dr.dk/sporten/oevrig/superstjerne-roser-nfl-dansker-foer-premiere

Øvrig sportSuperstjerne roser NFL-dansker før premiereHjalte Froholdt spillede endnu en træningskamp for New England Patriots og fik efterfølgende ros af Tom Brady.
Tom Brady har lagt mærke til Hjalte Froholdt.
23.
aug.
2019 kl.
09.
55Bemærk: artiklen er mere end 30 dage gammelLæs opHjalte Froholdt var med igen for New England Patriots, som natten til fredag dansk tid vandt 10-3 over Carolina Panthers i holdets næstsidste træningskamp før NFL-sæsonen.
Han har gjort et fantastisk stykke arbejde.
Tom Brady, New England PatriotsDanskeren leverede en blandet præstation i jagten på fast spilletid på NFL-holdet i denne sæson.
Hjalte FroholdtNavn: Hjalte Froholdt.
Født: 20.
august 1996 (22 år).
Fødested: Svendborg, Danmark.
Højde: 195 centimeter.
Vægt: 139 kilo.
Position: Offensiv linjemand (guard/center).
Karriere:* 2019-: New England Patriots.
* 2015-2018: University of Arkansas.
* 2014: IMG Academy (high school).
* 2014: Søllerød Gold Diggers.
* 2013: Søllerød Gold Diggers (U19)* 2012: Warren G.
Harding Raiders (high school).
Kilder: NFL, arkansasrazorbacks.
com.
Dansk Amerikansk Fodbold Forbund (Daff).
/ritzau/Selv om de ikke var på banen samtidig, modtager Froholdt ros fra stjernequarterbacken Tom Brady, som har set danskeren til træning.
- Han har gjort et fantastisk stykke arbejde.
Hele den offensive linje er godt instrueret, siger Brady til TV3 sport.
Amerikaneren har lagt mærke til Froholdts indsats på træningsbanen, hvor assistenttræner Dante Scarnecchia har ansvaret for den offensive linje, som danskeren er en del af.
- Dante er en meget krævende træner, og han er nok ikke den nemmeste træner at spille for.
Men Hjalte har gjort et fornemt stykke arbejde.
- Han kæmper og konkurrerer hver dag.
Han er hårdhudet og udholdende.
Han har spillet lidt center og guard og gjort det godt, siger Brady.
Svingende træningskamp af FroholdtFroholdt leverede dog en svingende træningskamp mod Carolina Panthers, hvor der også blev begået fejl.
Det eneste, jeg kan kontrollere, er min attitude.
Hjalte Froholdt, New England Patriots- Der er masser af ting at blive bedre til og lære fra.
Det er aldrig så godt eller dårligt, som man tror, det er.
Jeg skal se, hvordan jeg forbedre mig inde på banen, siger Froholdt til TV3 Sport.
Han forsøgte ikke at dvæle for meget ved en fejl undervejs i kampen, fordi det kan hænge ved mentalt.
- Det handler om at komme videre til næste spil så hurtigt som muligt.
Det er selvfølgelig svært, hvis man ikke præsterer på det niveau, man har lyst til.
- Jeg prøvede at holde hovedet koldt og komme videre til næste spil.
Alle laver fejl, siger han.
Froholdt er usikker på, hvor han står i forhold til at komme på holdet i New England Patriots.
- Det ved jeg ikke.
Jeg vil prøve at få en god træning i næste uge.
Det eneste, jeg kan kontrollere, er min attitude og at prøve at blive bedre hver dag, siger Froholdt.
New England Patriots indleder den nye sæson mod Pittsburgh Steelers den 9.
september.
/ritzau/FacebookTwitterKopier linkEmner:National Football League|New England Patriots|Tom Brady (fodboldspiller)|Amerikansk fodbold|USA




https://www.dr.dk/nyheder/penge/karsten-lauritzen-lovede-prop-i-milliardgaeld-inden-nytaar-det-holder-ikke

Skat i kriseSe temaPengeKarsten Lauritzen lovede prop i milliardgæld inden nytår: 'Det holder ikke'Ny skatteminister Morten Bødskov (S) kalder tidligere ministers udsagn for "en illusion".
I begyndelsen af i år meldte tidligere skatteminister Karsten Lauritzen (V) ud, at et nyt automatisk gældssystem ville sikre inddrivelsen af gæld i 2019.
Det var forkert, siger ny minister.
Af Alexander Hecklen23.
aug.
2019 kl.
11.
20Bemærk: artiklen er mere end 30 dage gammelLæs opTidligere skatteminister Karsten Lauritzen (V) lovede i foråret, at al gæld, som blev oparbejdet efter 2019, ville blive forsøgt inddrevet.
- For ny gæld, der opstår, vil borgerne opleve i 2019, at systemet vil fungere i forhold til at bede folk om at betale, sagde ministeren i februar ifølge Berlingske.
Det var de oplysninger, jeg fik fra mine embedsmænd.
Hvis der så er sket noget siden da, der ændrer det billede, så er det jo en anden situationKarsten Lauritzen (V), tidligere skatteministerMen det kommer ikke til at ske, siger den nye skatteminister Morten Bødskov (S) nu.
- Vi kan se på inddrivelsesområdet, at billedet, der er tegnet, ikke holder, siger Morten Bødskov.
Nyt system skulle sætte prop iOmkring en million danskere skylder tilsammen over 118 milliarder kroner.
- Der er store udfordringer, og jeg kan konstatere, at der ligger en regning i milliardklassen på mit skrivebord, som skal betales inden 1.
januar, siger Morten Bødskov.
Den massive gæld er opstået, efter at det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem, EFI.
EFI var Skats største it-nederlagEFI er navnet på det it-system, som skulle samle al inddrivelse af offentlig gæld i ét system.
EFI-systemet var forsinket ad flere gange i over ti år og har kostet staten et større milliardbeløb.
En rapport fra 2015 viste, at inddrivelse gennem systemet skete ulovligt.
Derfor blev den automatiserede inddrivelse via efi suspenderet i efteråret 2015.
Kilde: SkatteministerietI begyndelsen af i år meldte tidligere skatteminister Karsten Lauritzen så ud, at det danske it-firma Netcompany havde afleveret den sidste del af det nye automatiske gældssystem med det mindre mundrette navn PSRM.
Det er en illusion at tro, at vi inden nytår har et totalt velfungerende inddrivelsessystemMorten Bødskov (S), skatteministerDet skulle ifølge Karsten Lauritzen sikre inddrivelsen af gæld i 2019.
- Det var de oplysninger, jeg fik fra mine embedsmænd.
Hvis der så er sket noget siden da, der ændrer det billede, så er det jo en anden situation.
Men det er nyt for mig, siger Karsten Lauritzen til DR Nyheder i dag.
Ny minister giver ikke løfterI sidste uge var landets Statsrevisorer ude med en skarp kritik af den del af statsregnskabet, der handler om skatter og afgifter.
Især Gældsstyrelsens manglende evne til at inddrive den milliardgæld, som vokser år for år, fik statsrevisorerne til at fastholde den skærpede kritik.
Rigsrevisionen, der reviderer regnskabet for Statsrevisorerne og Folketinget, tog sidste år generelt forbehold for hele skattedelen af statsregnskabet for 2017, fordi det var usikkert, om store dele af regnskabet var korrekt.
Og Rigsrevisionen skrev allerede den 19.
marts i forbindelse med modtagelsen af regnskabet fra Skattestyrelsen, at det sandsynligvis igen ville blive nødvendigt med en form for forbehold.
Skatteminister Morten Bødskov vil derfor ikke som sin forgænger sætte en tidshorisont på, hvornår det nye system kommer til at fungere.
Før nytår bliver det i hvert fald ikke, siger Morten Bødskov.
- I sidste uge var Rigsrevisionen ude med en markant kritik af, hvordan det fungerer nu, og det er en illusion at tro, at vi inden nytår har et totalt velfungerende inddrivelsessystem.
Hvornår kommer det så til at fungere?
- Jeg tror, at det her kommer til at tage mange år.
Det er jo et skattevæsen, der har været udsat for, jeg ved ikke hvor mange reformer.
Helt vitale systemer er blevet kastet op i luften, og de er på ingen måder landet rigtigt.
Bliver det i din tid som minister?
- Det håber jeg.
Men jeg tror, man skal indstille sig på, at en genopretning af det, der er sket de sidste 10-15 år med vores skattevæsnet, kommer til at tage lang tid, siger Morten Bødskov.
FacebookTwitterKopier linkEmner:Karsten Lauritzen (politiker)|Morten Bødskov (politiker)|Rigsrevisionen|Socialdemokraterne|Offentlig forvaltning




https://www.dr.dk/nyheder/indland/tidligere-formand-karakterkommission-det-er-ikke-skalaen-der-er-problemet

IndlandTidligere formand for karakterkommission: 'Det er ikke skalaen, der er problemet'En ny karakterskala vil ikke nødvendigvis fungere bedre, siger Katherine Richardson.
Professor og tidligere formand for VK-regeringens karakterkommission, Katherine Richardson, mener, at der er for mange krav til en dansk karakterskala.
Af Signe Mai Kærsgaard Vilsbøll23.
aug.
2019 kl.
12.
33Bemærk: artiklen er mere end 30 dage gammelLæs opSiden den blev indført som nyt karaktersystem, er 7-trinsskalaen blevet kritiseret af adskillige eksperter, og nu vil den socialdemokratiske uddannelsesminister så reformere skalaen.
Spørger man tidligere formand for karakterkommissionen, der i 2005 foreslog den "målorientede" skala, vi har haft de seneste 14 år, er der dog ikke noget i vejen med at give elever karaktererne -3 til 12.
- Det er morsomt, når kritikere siger, at vi ikke bør have en skala, der fokuserer på fejl og mangler, for det gør 7-trinsskalaen ikke.
Den fokuserer på mål, lyder det fra Katherine Richardsson, der i dag er professor i biologisk oceanografi ved Københavns Universitet.
Katherine Richardsson påpeger, at karakterskalaen skulle give de studerende entydige bedømmelser ud fra målopfyldelse og eksplicitte læringsmål.
Det var ifølge hende en bunden opgave for karakterkommissionen, som blev nedsat af VK-regeringen i 2004.
Hvorfor bruger vi karakterer?
I Danmark har vi haft en række karaktersystemer, der anvendes til bedømmelse af elever og studerende og som adgangsbillet til flere videregående uddannelser.
7-trinsskalaen blev taget i brug på de gymnasiale uddannelser i 2006, og i løbet af 2007 blev den indført i de øvrige dele af uddannelsessystemet, hvor den afløste 13-skalaen, som havde været i brug i mere end 30 år.
I Sverige optager de videregående uddannelser store andele af deres studerende gennem andre kvoter end den, der alene afhænger af karaktergennemsnittet fra gymnasiet.
Blandt andet på resultater fra en national egnethedstest, den såkaldte ’højskoleprøven’, optagelsessamtaler eller optagelsesprøver.
Kilde: Uddannelses- og forskningsministeriet, EVAEn international skalaDa den tidligere karakterskala, 13-skalaen, hverken var kompatibel med den internationale ECTS-skala eller den nordamerikanske skala, var danske karakterer svære at anvende internationalt, og det blev kommissionens opgave at løse problemet.
Løsningen blev skalaen med 7 trin som passede på europæiske standarder, hvor bogstaver oftest anvendes som vurdering af en elevs præstation, men omsat til tal.
På den måde var det også muligt at udregne gennemsnit, hvilket var et krav til kommissionen fra begyndelsen, forklarer Katherine Richardson.
Karakteren 13 forsvandt, og karaktererne 8-9 blev afløst af et 7-tal, mens 13-skalaens gamle 7-tal blev til karakteren 4.
Afstanden mellem trin er for storAfstanden mellem 7-trinsskalaens midterste trin er et af de kritikpunkter, eksperter hyppigt har fremført.
Derudover har den nye uddannelsesminister, Ane Halsboe-Jørgensen, i dag udtalt, at modellen, hvor man "starter på toppen og bevæger sig nedad efter fejl" kun bidrager til fejlfinding, som øger fokus på karakterer.
Katherine Richardson mener ikke, der er tilstrækkelige empiriske beviser for, at 7-trinsskalaen ikke fungerer.
Hun mener derimod, at den har virket helt efter hensigten.
- Før brugte vi ikke hele skalaen, men det gør vi i dag.
Og et af målene var, at flere skulle ligge i 7-området, end på de øvrige karaktertrin, så på mange måder har den faktisk fungeret, lyder det fra professoren.
Godt klædt på til brug af karakterskalaIfølge Danmarks Evalueringsinstitut, som i foråret udgav en rapport, efter systemet var blevet evalueret, pegede her på, at der har "fundet en karakterinflation sted", og at "kontrollen med karaktergivningen er vidt forskellig i forskellige områder af uddannelsessektoren".
Karaktergiverne føler sig dog godt klædt på til at bruge skalen, selvom de er kritiske over for størrelsen på karakterspringene, viser rapporten, og det, mener Katherine Richardson, er vigtigt:- Alle skalaer har deres udfrodringer, og der vil helt sikkert også være det med en ny skala.
Ikke mindst med det at få lærerne til at bruge den.
Det er ikke bare noget, der sker automatisk, og det er essentielt.
Skalaen har for mange opgaverHelt generelt er det Katherine Richardsons holdning, at kravene til en dansk karakterskala er alt for store.
Ikke alene skal den bedømme elever og studerendes kunnen - den skal også bruge som adgangsbillet til en række uddannelser.
- Karakterskalaen bliver brugt til meget sammenlignet med andre lande, og det er klart, at det er svært at få en karakterskala til at passe med alt.
Det skal ministeren være opmærksom på, siger hun og påpeger, at en reformering kræver klarhed over, hvad skalaen skal bruges til.
For eksempel om den både skal være pædagogisk redskab, optagelsesmarkør og bedømmelsesværktøj.
- Jeg er ikke sikker på, det er skalaen, der er problemet.
Det er nok mere den måde, man har indrettet optagelsessystemet på.
Måske er en justering af den eksisterende karakterskala i virkeligheden nok.
I hvert fald hvis vi stadig vil være internationalt orienterede.
FacebookTwitterKopier linkEmner:Ane Halsboe-Jørgensen (politiker)|Københavns Universitet|Uddannelse|Socialdemokraterne|Eksamen




https://www.dr.dk/nyheder/politik/fra-ug-til-7-trinsskala-se-hvordan-karakterer-er-givet

PolitikFra ug til 7-trinsskala: Se, hvordan karakterer er givetSkoleinspektør forklarer i 60'erne 13-talsskalaen - og 90'er barn drilles med dårlig karakter.
Siden 1850 har danske studerende fået karakterer indenfor tre forskellige karakterskalaer.
Nu skal den nuværende skala fra 2006 justeres.
Af Laura Aller Jónasdóttir, Camilla Høj Eggers, Line Jenvall, Issa Jeppesen, Grafik: Simone C.
Møller og Signe Mai Vilsbøll23.
aug.
2019 kl.
11.
43 | opdateret 21.
jan.
2019 kl.
13.
25Bemærk: artiklen er mere end 30 dage gammelLæs opSiden 1850 er elever og studerende blevet bedømt efter tre forskellige karakterskalaer i Danmark.
Og vil danmarks nye uddannelsesminister, Ane Halsboe-Jørgensen, lave det nuværende karaktersystem fra 2005 helt om.
Skalaernes udformning er med til at definere, hvad vi som samfund forventer, at elever og studerende skal kunne.
Men uddannelses- og forskningsministeren mener, at beskrivelserne af de forskellige karakterer i den nuværende skala har for stort fokus på fejl og mangler.
Vi har kigget i arkivet - og undersøgt, hvordan karakterer er blevet italesat gennem tiden.
1850: Ørsteds karakterskalaDer bliver uddelt karakterbøger til eleverne på Christianshavns Gymnasium i 1935.
Du har du måske hørt om ug med kryds og slange fra forældre eller bedsteforældre.
Faktisk hed den laveste karakter 'slet'.
Forestil dig at have det på eksamensbeviset.
Det var fysikeren H.
C.
Ørsted selv, der havde lavet karakterskalaen i 1833.
Den Ørstedske skala blev først indført i grundskolen og på ungdomsuddannelser og senere på de videregående uddannelser.
Karaktererne hed ug (udmærket godt), mg (meget godt), g (godt), tg (temmelig godt), mdl (mådeligt godt) og slet (uantageligt).
Foto: Steno Museet, Aarhus UniversitetFoto: Steno Museet, Aarhus UniversitetApparatet på billedet er et karaktersammentællingsapparat.
Ud fra et særligt system kunne man aflæse gennemsnit og sum af alle de karakterer, en elev fik i løbet af året.
På træpladen kan man ifølge Steno Museets beskrivelse se stoppinden ved middelkarakteren mg: Den er markeret med rødt, fordi det er middelkarakteren, der er udgangspunkt for beregningen af gennemsnit.
1963: Ørsteds karakterskala viger for 13-skalaenSkoleinspektør J.
Bach, der er statskonsulent for folkeskolen, forklarer her den nye skala i anledningen af, at den skal indføres i det danske skolevæsen.
Skalaen blev ifølge inspektøren indført, fordi man havde erkendt, at den Ørstedske karakterskala ikke opfyldte sin hensigt.
De fleste lærere udnyttede kun en lille del af den, fortæller han.
- 0 og 13 er jo de sjældne karakterer og for at opnå tretten skal man i virkeligheden vise noget, der ligger helt udover det, man normalt vil vente, idet 11 vil være den almindelige topkarakter, siger skoleinspektøren.
Han fremhæver, at det vigtigste ved den nye skala for ham at se er, at indgangen til skalaen er 8 - den middelgode præstation.
1990'erne: Skal vi overhovedet have karakterer?
"Man kan lære noget af at få en dårlig karakter - så ved man, man kan gøre det bedre.
" Sådan siger en folkeskoleelev i 1993 i programmet Scratch - nyheder for børn med Mikkel Beha Erichsen som vært.
Men der er også en risiko for at blive mobbet med sine dårlige karakter.
Diskussionen om, hvorvidt karakterer er den bedste måde at bedømme en studerendes evner på, har været fremme mange gange.
Men daværende undervisningsminister Bertel Haarder understregede i 1992 i TV-Avisen, at man ikke kunne erstatte karaktersystemets tal med beskrivelser.
- Karakterskalaen har vi, fordi den er nogenlunde forståelig, og folk ved, hvad man mener med den.
Og man har den i alle lande.
Hvis vi begynder at lave ord i stedet for tal, så er det, det bliver mere uklart, hvad der menes med de ord.
2006: 7-trinsskala afløser 13-skalaMed globaliseringen voksede behovet for at kunne omregne sine karakterer til andre landes karaktersystemer, hvis man som studerende skulle på udveksling, søge optagelse på en uddannelse eller et job i udlandet.
Det var en af grundene til, at 7-trinsskalen blev indført: De syv trin svarer nemlig til trinene på den europæiske fællesskala 'ECTS-skalaen', som står for European Credit Transfer System.
Det betød også, at topkarakteren 13 for 'den usædvanlig selvstændige og udmærkede præstation' udgik til fordel for 12-tallet, som skulle tildeles flere studerende.
7-trinsskalaen indebar også, at der blev formuleret klare mål for, hvad der forventedes af den studerende, som både bedømmer og den studerende skulle have adgang til.
Karakteren skulle være absolut, så man som studerende blev bedømt ud fra klare mål for, hvad der forventedes, frem for at blive bedømt på ens niveau i forhold til sine medstuderende.
I seneste evaluering påpeger flere bedømmere og uddannelsesledere, at de klare mål har betydet, at de studerende dygtiggør sig i det, de bliver bedømt på, men undlader at udfordre sig selv i ligeså høj grad.
Det er også noget af det, de ministeren vil se på, når skalaen skal reformeres.
Kilder: Den store Danske, Undervisningsministeriet og Steno Museet, Aarhus Universitet.
Historien er første gang udgivet ijanuar 2019 og justeret 23.
august 2019.
FacebookTwitterKopier linkEmner:Ane Halsboe-Jørgensen (politiker)|Bertel Haarder (politiker)|Liberal Alliance|Uddannelse|Christianshavn




https://www.dr.dk/nyheder/regionale/sjaelland/nathalie-bruger-sin-ferie-som-laege-sommerjob-lokker-medicinstuderende

SjællandNathalie bruger sin ferie som læge: Sommerjob lokker medicinstuderende til yderområderneRegion Sjælland har ansat 11 studerende som sommervikarer i områder, der mangler praktiserende læger.
Nathalie Fryd har sammen med færdiguddannede praktiserende læger hjulpet til i sommerferien i en lægepraksis i Nykøbing Sjælland.
Af Ann Smed Madsen og Julie Würtz23.
aug.
2019 kl.
09.
53Bemærk: artiklen er mere end 30 dage gammelLæs op- Kom indenfor.
Du sætter dig bare på stolen.
26-årige medicinstuderende Nathalie Fryd placerer sig ved sit skrivebord.
I de seneste fire uger har konsultationslokalet hos lægepraksissen Bjørch og Sinkjær i Nykøbing Sjælland været hendes som en del af et sommerjob.
Over for hende sidder patient Finn Pedersen fra Egebjerg.
- Jeg fik at vide af vagtlægen, at det kunne være rosen, men om det er en blodprop i benet, ved man jo ikke, fortæller han og strækker sit højre ben frem.
- Gør det ondt, når jeg trykker på benet?
Jeg tænker, at vi skal måle infektionstallet, siger Nathalie Fryd, der spørger sin praktiserende lægekollega til råds.
Praktiserende lægeDet tager seks år at blive speciallæge i almen medicin, efter du har færdiggjort din seksårige universitetsuddannelse i medicin.
I uddannelsesforløbet til at blive praktiserende læge tilbringer man 2,5 år i almen praksis inklusiv en 6 måneders introduktionsstilling, samt 2,5 år på hospitalsafdelinger.
Udover selve speciallægeuddannelsen på fem år skal lægerne også et år i klinisk basisuddannelse (KBU), efter uddannelsen.
Kilde: Praktiserende Lægers OrganisationNathalie Fryd tager en blodprøve ved at lave et prik i Finn Pedersens finger og måler infektionstallet med det samme.
- På hospitalerne bestiller lægerne normalt bare en blodprøve, og så får de et tal op på en skærm.
Det her er lidt anderledes, fortæller hun, mens hun arbejder med måleapparatet.
Nathalie Fryd tager en blodprøve for at teste infektionstallet.
Og det er netop derfor, at Nathalie Fryd har valgt at tilbringe flere uger af sin sommerferie fra Aarhus Universitet på at arbejde i lægeklinikken.
Arbejdsopgaverne i den private lægepraksis er nemlig anderledes, end dem hun kender fra universitetet, hvor hun efter sommerferien starter på 11.
semester på medicinstudiet.
- Jeg valgte at tage sommerjobbet, fordi jeg er interesseret i almen praksis.
Det er ikke et område, som vi har meget af på studiet.
Men det er noget, jeg har overvejet, fordi jeg synes, det lyder spændende, siger Nathalie Fryd.
’Kan også være spændende at være læge i provinsen’Sommerjobbet er betalt af Region Sjælland.
Tiltaget startede i 2017, hvor der var fire lægestuderende i sommerjob i regionen.
Siden er der kommet flere interesserede til, og i år har 11 lægestuderende hjulpet lægeklinikkerne i deres sommerferie.
Det har fået regionen til i år at budgettere med 370.
000 kroner til projektet, hvor de medicinstuderende er sommervikarer i de områder, der har for få praktiserende læger.
Målet for projektet er at vise de lægestuderende, at der er gode arbejdsmuligheder i regionen, fortæller Trine Birk Andersen (S), der er formand for regionens udvalg for det nære sundhedsvæsen.
Hun håber, at regionen på den lange bane får flere praktiserende læger.
- De lægestuderende får lov til at få noget erfaring, og de får et indblik i, hvad det vil sige at være praktiserende læge.
Derudover har vi en mulighed for at vise, at Region Sjælland er et spændende sted at arbejde, siger Trine Birk Andersen.
Vi vil gerne vise frem, at man faktisk kan have et meget godt og spændende lægeliv, også selvom det foregår ude i provinsen.
Tommy Sommer, praktiserende lægeEn af de læger, der i tre uger har haft en medicinstuderende til at tage sig af nogle af patienterne, er Tommy Sommer fra Lægehuset i Rødby.
- Vi vil gerne vise frem, at man faktisk kan have et meget godt og spændende lægeliv, også selvom det foregår ude i provinsen.
Ifølge den praktiserende læge er der nemlig rig mulighed for at få et indblik i de mange forskellige opgaver, der er i yderområdernes lægepraksisser.
- Vi tager selv vores blodprøver, vi laver også småoperationer som at tømme et knæ, hvis der er for meget væske i, og vi laver også blokader i skulder og knæ.
Det er opgaver, som vi synes gør vores hverdag rigere, siger Tommy Sommer.
Afviser ikke at flytte til områdetTilbage i konsultationslokalet får patient Finn Pedersen ordineret noget penicillin.
Han er tilfreds med at blive konsulteret af en medicinstuderende, selvom hun stadig læser på universitetet.
- Det er fint for mig.
Hun lyder jo kompetent, og hun tog de prøver, jeg havde håbet på, siger Finn Pedersen.
Medicinstuderende Nathalie Fryd er også tilfreds med forløbet på lægeklinikken.
- Det har virkelig været et godt arbejdsmiljø.
Jeg er blevet taget godt imod, og jeg får set hele spekteret, når man sidder i almen praksis.
For at være helt sikker på, at der ikke er tale om en blodprop hos patient Finn Pedersen, får Nathalie Fryd hjælp fra sin færdiguddannede praktiserende lægekollega Anja Stæhr.
Ifølge Nathalie Fryd er det også en god oplevelse, at hun kan få hjælp fra de praktiserende læger, hvis hun er i tvivl om en diagnose.
- Du aner ikke, hvad der kommer ind ad døren.
De kan jo komme med alt fra et flåtbid til en blodprop i benet eller hjertesvigt.
Nogle gange skal man også forholde sig til psykiske problemer, fortæller hun.
Nathalie Fryd afviser heller ikke, at hun efter forløbet i lægeklinikken kan finde på at flytte til området og blive praktiserende læge.
- Da jeg blev student, ville jeg væk fra Holbæk, hvor jeg kommer fra.
Så jeg flyttede til Aarhus.
Nu kan jeg godt forestille mig at komme tilbage til området, siger hun.
I Region Sjælland har der været medicinstuderende i sommerjob i blandt andet Nykøbing Sjælland, Høng, Korsør, Store Heddinge, Nykøbing Falster og Nakskov.
FacebookTwitterKopier linkEmner:Læger|Region Sjælland|Videregående uddannelser|Sjælland|Nykøbing Sjælland




https://www.dr.dk/nyheder/politik/stoejberg-om-v-krise-det-ville-klaede-os-faa-ro-paa

Krise i VenstreSe temaPolitikStøjberg om V-krise: 'Det ville klæde os at få ro på'Jakob Ellemann har ikke fantasi til at forestille sig, at posten som V-formand bliver ledig.
Inger Støjberg vil nu gerne have ro i Venstre.
Af Anders Byskov Svendsen og Thomas Klose Jensen23.
aug.
2019 kl.
10.
51Bemærk: artiklen er mere end 30 dage gammelLæs op- Det ville klæde os at få ro på.
Sådan lød svaret fra Venstres tidligere integrationsminister Inger Støjberg, da hun her til formiddag blev spurgt til den akuelle situationen i partiet.
Inger Støjberg var sammen med en række andre ledende Venstre-politikere fra folketingsgruppen samlet på Christiansborg for at drøfte, hvordan partiet kan være en konstruktiv og kritisk opposition, som politisk ordfører Jakob Ellemann-Jensen formulerede det før mødet.
Men spørgsmålene til Venstres topfolk handlede i højere grad om den krise, som partiet lige nu står midt i.
En række folk fra Venstres bagland mener, at formand Lars Løkke Rasmussen og næstformand Kristian Jensen skal forlade deres poster og lade nye folk komme til.
I disse dage er der derfor heftig mødeaktivitet i Venstres bagland for at koordinere deres indstillinger om formandsskabet frem mod et møde i parties hovedbestyrelse næste weekend.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
Ellemann-Jensen: En helt uaktuel diskussionDen person, der af flere nævnes som den mest oplagte kandidat til at tage over efter Lars Løkke Rasmussen – nemlig politisk ordfører Jakob Ellemann-Jensen – afviste forud for mødet, at der skulle være nogen formandspost ledig til ham.
- Jeg har stor tillid til ledelsen i Venstre.
Der er ikke nogen post ledig som formand i Venstre, og det har jeg heller ikke fantasi til at forestille mig, at der bliver, så det er en helt uaktuel diskussion, lød det.
Han bekræftede dog, at der netop i disse dages debatteres på livet løs om partiets fremtid i baglandet.
- Vi har ofte drøftelser i Venstres bagland.
Vi er i den grad et græsrodsbåret parti, det er jeg glad for, stolt af, og jeg synes, det er fint, at vi har en god debat i Venstre, forklarede han.
Venstres finansordfører Troels Lund Poulsen (V) var relativt ordknap, da han ankom til ordførermødet i Venstres folketingsgruppen.
Dog bekræftede han på vej ind i gruppeværelset, at partiet er havnet i en ombrust situation.
- Jeg tror, at det er tydeligt for enhver, at der er diskussioner i baglandet om den aktuelle situation, forklarede han.
Hverken Kristian Jensen eller Lars Løkke Rasmussen ønskede forud for mødet at udtale sig om uroen i baglandetFacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Lars Løkke Rasmussen (politiker)|Troels Lund Poulsen (politiker)|Venstre




https://www.dr.dk/nyheder/kultur/camilla-paa-19-laver-danske-mordsager-om-til-youtube-videoer-jeg-synes-ikke-det-er

KulturCamilla på 19 laver danske mordsager om til Youtube-videoer: 'Jeg synes ikke, det er usmageligt'Radiovært kalder det problematisk, at rigtige menneskers død bliver gjort til noget, man hygger sig med.
Camilla Richardts kanal har flest følgere mellem 18 og 24 år.
Men der er også både yngre og ældre, der ser med.
Af Christian Mejdahl Buhl23.
aug.
2019 kl.
06.
32Bemærk: artiklen er mere end 30 dage gammelLæs op- Kunne vildt godt tænke mig at høre om Emilie Meng-sagen.
- Kan du ikke lave en video med de to piger fra Marokko?
- Kan den næste video ikke handle om ubådsmanden?
Sådan lyder nogle af de mange kommentarer, Camilla Richardt modtager fra sine følgere på både Youtube og Instagram.
Camilla Richardt er nemlig youtuber og er for nylig kommet i stald hos det store bureau Splay, der repræsenterer danske Youtube-personligheder.
Hver uge lægger hun en ny video op på sin kanal under overskriften 'Krimi søndag', hvor hun dykker ned i en gammel drabssag og folder den ud for sine følgere.
For nylig har Camilla Richardt skrevet kontrakt med Splay, som står bag mange youtubere i hele Norden og blandt andet også er arrangører af award-showet 'Guldtuben'.
Indtil videre er hun dykket ned i sager som eksempelvis mordet på den tiårige Susan Ipsen i 1998, Amagermandens serieforbrydelser og dobbeltdrabet på Peter Bangs Vej.
Hun begyndte at lave videoerne, der får op mod 45.
000 visninger per video, i november sidste år, fordi hun tænkte, der nok var andre med samme interesse for de makabre sager.
- Jeg har altid fundet den slags historier interessante.
Jeg er nysgerrig på, hvilke personer ofrene var inden mordene, hvad deres historie var, og hvorfor tingene endte, som de gjorde, siger Camilla Richardt og fortsætter:- Jeg ved, der er andre, der også synes, det er spændende, så i stedet for at jeg sad og læste for mig selv, tænkte jeg, at jeg ville prøve at dele historierne på min kanal.
Radiovært: 'Det er virkelig ubetænksomt'Men det er ikke alle, der bryder sig om den bølge af true crime-stof, der er skyllet ind over medielandskabet i de senere år.
Radioværten Sandie Westh mener, det er problematisk, at vi bruger mordsager som underholdning.
- Det virker, som om vi har glemt respekten i jagten på underholdningen.
Rigtige menneskers tragiske skæbne bliver til noget, vi hygger os med i et kort øjeblik, og så glemmer vi det igen, lyder det fra Sandie Westh.
Til daglig er Sandie Westh vært på DR's radiostation P7 Mix.
Hun understreger, at hun ikke har noget imod true crime som koncept og fremhæver den populære podcast-serie 'Serial', der bragte nye oplysninger og fik genåbnet en retssag:- Det, synes jeg godt, kan være relevant.
Mit problem ligger i de formater, hvor det er ren underholdning, hvor man ikke søger nye oplysninger, men bare gennemgår sagen, fordi den er spændende, siger hun.
Sandie Westh har også tidligere kritiseret den populære podcast 'Mørkeland' og mener, man skal tænkte på de efterladte, der står tilbage med en ufattelig sorg, når man overvejer at begive sig ud i true crime-genren.
Sandie Westh er selv pårørende.
For 12 år siden mistede hun sin søster, der blev dræbt af sin mand.
- Det ville påvirke mig mere, end folk måske tror, hvis hendes sag bliver taget op.
Især hvis der ikke er et højere formål med det.
Hvis det bare blev gjort til gængs underholdning.
For mig er det jo mit livs største krise, nogle gør til deres underholdning.
Det er virkelig ubetænksomt, siger hun.
'Jeg tager en masse forholdsregler'Camilla Richardt er selv godt klar over, at det er et svært emne med mange faldgruber, hun har kastet sig over.
- Et eller andet sted laver jeg underholdning på andre folks sorg, har hun for eksempel tidligere sagt i en af sine videoer.
Derfor er hun også bevidst om det ansvar, der følger med, når man tager mordsager op.
- Jeg har valgt at tage en masse forholdsregler.
For jeg er ikke ude på at såre nogen.
Jeg undersøger sagerne grundigt og har også regler for mig selv om, hvor nye sagerne må være og andre ting, der spiller ind, før jeg mener, det er okay at tage en sag op, siger hun og fortsætter:Det er ikke kun krimi-videoer, Camilla Richardt lægger op på sin kanal.
Hun laver blandt andet også videoer om sine tatoveringer, som hun har en del af.
- Det er også derfor, jeg ikke kommer til at lave en video om Emilie Meng-sagen.
Den er så ny - og er desuden heller ikke lukket endnu.
Kan du forstå, hvis der er nogen, der bliver forargede over dine videoer?
- Jeg kan godt sætte mig ind i argumentet.
Men folk har forskellige interesser.
Der er nogle, der synes, det er usmageligt, men der er jo også andre på Youtube, der for eksempel promoverer druk blandt børn.
Det er jo ikke dét, jeg gør.
Så jeg synes ikke, det er usmageligt.
Vi mennesker er nysgerrige, og sådan er det nok bare, siger hun.
Mediejurist: Man skal holde sig fra visse mordsagerMen én ting er etik, noget andet er jura.
Og rent juridisk er der heller intet problem i de videoer, Camilla Richardt laver.
Det forklarer Vibeke Borberg, der er advokat med speciale i informationsret, medieret og presseetik.
- Hun genfortæller sager på baggrund af den information, der allerede er offentliggjort.
Det er baseret på ting, hun kan finde på nettet.
Så der er ingen ny information, der skal håndteres, siger Vibeke Borberg, der minder om, at man alligevel skal være opmærksom på nogle ting, hvis man som privatperson kaster sig ud i true crime.
Camilla Richardt er ikke omfattet af de presseetiske regler, men hendes videoer skal holde sig inden for ytringsfrihedens almindelige grænser, fortæller advokat og ekspert i mediejura Vibeke Borberg.
(Foto: Leslie Holm © Danmarks Medie- og Journalisthøjskole.
)- Youtubere ikke underlagt medieansvarsloven eller tilmeldt Pressenævnet.
Så de er ikke underlagt de samme etiske regler som medier.
Men vi har stadig ytringsfrihedens grænser, der gælder os alle.
Så man må ikke være injurierende eller krænke privatlivets fred, siger hun.
Derudover anbefaler Vibeke Borberg også, at man går uden om sager, der stadig efterforskes af politiet.
- Hvis man dykker ned i en sag som den om Emilie Meng, der stadig er åben, så bliver det nemt meget spekulativt.
Så der skal man passe mere på, at man ikke uforvarende får blandet nogle ind eller træder ved siden af, fortælle Vibeke Borberg, der også mener, man bør tænke over sit sprogbrug, hvis man ved, der er børn, der kigger med.
- Hvis man tager en sag som den om mordet på Kim Wall; den sag er så makaber, så hvis man formidlede det til børn, så ville man nok skulle omtale nogle af de ting på en mere udetaljeret måde.
Camilla Richardt oplyser, at den største gruppe af hendes seere er mellem 18 og 24 år, men at der naturligvis også er både yngre og ældre, der ser med.
FacebookTwitterKopier linkEmner:Kim Wall (journalist)|Mord|Youtube|Kriminalitet|Marokko




https://www.dr.dk/sporten/cykling/postnord-danmark-rundt/dagens-etape-notorisk-haard-afslutning-venter-rytterne-paa

PostNord Danmark RundtDAGENS ETAPE Notorisk hård afslutning venter rytterne på kongeetapenI dag skal rytterne i PostNord Danmark Rundt tilbagelægge 200 kilometer fra Holstebro til Vejle.
Af Rasmus Askman og Mathias Rene Hauge Jacobsen23.
aug.
2019 kl.
08.
55Bemærk: artiklen er mere end 30 dage gammelLæs opKlassement efter 2.
etape af PostNord Danmark RundtMads Würtz Schmidt (Landsholdet)Niklas Larsen (Coloquick) samme tidRasmus Quaade (Riwal) +3sMikkel Bjerg (Hagens Berman) +4sMartin Toft Madsen (BHS - Almeborg Bornholm) +10sBrent van Moer (Lotto - Soudal) +11sJonas Vingegaard (Jumbo- Visma) 11sLasse Norman Hansen (Corendon)Tiesj Benoot (Lotto - Soudal) +14sMatthias Brändle (Israel Cycling Academy) +16sFredag skal rytterne i PostNord Danmark Rundt køre den 200 kilometer lange tredje etape, der er bedre kendt som kongeetapen.
Ruten fra Holstebro til Vejle byder på 1.
452 højdemeter, som primært er at finde sidst på etapen.
Traditionen tro skal den berygtede Kiddesvej forceres på rundstrækningen, inden rytterne kort efter kører over målstregen på Koldingvej.
Den er med dens maksimale 21 procent i stigning kendt for at splitte feltet ad.
DR Sportens cykelekspert, Dan Frost, peger på flere danskere, der potentielt kan vinde den hårde etape.
- Etapen passer godt til de danske World Tour-ryttere.
Jonas Vingegaard (Jumbo-Visma) ser god ud.
Han vandt for nylig en hård etape i Polen Rundt, og han har desuden et godt hold, siger Dan Frost.
Her kan du se ruten for tredje etape i PostNord Danmark RundtDog kan Alexander Kamp og undertippede Niklas Larsen, der bare er 24/100 af et sekund efter klassementsetteren Mads Würtz, være udfordrer i kampen om kongeetapen, vurderer Dan Frost.
PostNord Danmark Rundt-ruten1.
etape: Silkeborg - Silkeborg 170 km.
2.
etape: Grindsted - enkeltstart 17 km.
3.
etape: Holstebro - Vejle 200 km.
4.
etape: Korsør - Asnæs Indelukke 175 km.
5.
etape: Roskilde - Frederiksberg 165 km.
- Jeg tror, Mads Würtz kan forsvare den blå førertrøjen, men hans hold, Team PostNord Danmark, skal nok blive trætte på den hårde rundstrækning, der skal køres tre gange.
- Der skal ikke gå meget galt for Mads Würtz, før Niklas Larsen overhaler ham med den meget lille forskel tidsforskel, der er mellem de to, siger DR Sportens cykelekspert, der også kan forestille sig den belgiske stjerne Tiesj Benoot som etapevinder, efter han vandt første etape i løbet.
Du kan se mere om kongeetapen i videoen øverst i artiklen.
PostNord Danmark Rundt består af fem etaper, der køres fra 21.
-25.
august og vises direkte på DR1.
Du kan følge fredagens kongeetape fra klokken 12.
25.
Herunder kan du se en grafik over stigningen på Kiddesvej i Vejle.
FacebookTwitterKopier linkEmner:Alexander Kamp (cykelrytter)|Jonas Vingegaard (cykelrytter)|PostNord|Cykelsport|Vejle




https://www.dr.dk/nyheder/indland/teleskandale-byret-udsaetter-sag-om-forbud-mod-banden-ltf

BandekonfliktSe temaIndlandTeleskandale: Byret udsætter sag om forbud mod banden LTFLTF-advokat kræver nu, at det midlertidige forbud mod banden ophæves.
Anklagemyndigheden bad for to dage siden om, at sagen om et forbud mod LTF blev udsat i to til tre måneder.
Arkivfoto.
Af Emma Toft og Trine Maria Ilsøe23.
aug.
2019 kl.
10.
25 | opdateret 23.
aug.
2019 kl.
10.
58Bemærk: artiklen er mere end 30 dage gammelLæs opDen storstilede sag om opløsning af nørrebrobanden Loyal to Familia er blevet udsat i to til tre måneder på grund af teleskandalen.
Det har Københavns Byret netop afgjort.
Beslutningen kommer, efter at anklagemyndigheden for to dage siden meldte ud, at den ville bede Københavns Byret om at udsætte sagen om opløsning af LTF på grund af skandalen om mangelfulde og forkerte teledata, som politi og anklagemyndighed bruger i efterforskningen og som beviser i retten.
Under retsmødet protesterede LTF-advokat Michael Juul Eriksen mod, at opløsningssagen blev udsat.
- Ud fra en helhedsbetragtning bør der ikke ske en udsættelse.
Og hvis retten så kommer frem til en udsættelse, ønsker vi, at det midlertidige forbud ophæves, sagde han.
Anklagerne beklagede også, at de var blevet nødt til at bede om udsættelse.
- Det er beklageligt med streg under beklageligt.
Det er også ærgerligt.
Udsættelsen er ikke i nogens interesse, lød det fra senioranklager hos Statsadvokaten i København Emil Folker.
LTF blev midlertidigt forbudt for et år siden, så det ikke længere er lovligt at være med i banden, gå med bandens tøj eller betale penge til banden.
Retssagen skal afgøre, om forbuddet kan gøres permanent, selvom vi har foreningsfrihed i Danmark.
Det kræver, at LTF vurderes at være en forening, som virker ved vold.
Advokat Michael Juul Eriksen kræver nu, at det midlertidige forbud mod LTF ophæves.
Læs også:Snublende nær en afslutning: Teleskandale kan udsætte storstilet sag om forbud mod banden LTFAnklagere: Domme bør tjekkesAnklagemyndigheden bad om udsættelse af sagen, fordi den anså det for nødvendigt at gennemgå en række ældre domme, som indgår i opløsningssagen, for at tjekke, om de gamle domme bygger på korrekt teledata.
I alt indgår der 30 gamle domme i sagen om forbud mod LTF.
Ti af dem indeholder teledata.
Skandalen om fejl i politiets teleoplysninger kom frem før sommerferien og har siden vokset sig større.
I begyndelsen af denne uge blev brugen af teleoplysninger helt sat på pause i i hvert fald to måneder, fordi der er tvivl om, hvorvidt teleoplysningerne er mere fejlbehæftede end først antaget.
Nu er der nemlig også rejst tvivl om, hvorvidt oplysninger om placering af teleselskabernes telemaster har været korrekte.
De oplysninger bruger politi og anklagemyndighed til at vise, hvor en mistænkt person har opholdt sig på et givent tidspunkt.
Skandalen om teleoplysningerEn fejl i politiets it-system har medført, at der er rejst tvivl om de teledata, politi og anklagemyndighed bruger i straffesager og under efterforskningen af alvorlig kriminalitet.
Derfor er brugen af teledata som bevis ved retsmøder nu sat på pause i to måneder.
Frem til i dag har det betydet, at otte retssager er blevet udsat, og 18 personer er blevet løsladt.
Fejlen har betydet, at over 10.
000 straffesager om alvorlig kriminalitet fra før 2012 til 2019 skal gennemgås.
Samtidig har justitsministeren krævet en redegørelse om hele sagen, som offentligheden først hørte om flere måneder, efter at politiet selv blev opmærksom på, at der var en fejl.
Teledata er et centralt bevis i mange retssager, fordi de siger noget om, hvem en mistænkt person har ringet og sms'et med, og hvor og hvornår det er sket.
Skal forbud ophæves?
På tirsdag mødes parterne igen i Københavns Byret, hvor det skal afgøres, om udsættelsen af sagen kan få betydning for det midlertidige og administrativt nedlagte forbud, der i dag omfatter banden.
- Det midlertidige forbud udstrækkes længere tid, end sagen skulle have varet.
Og da det er anklagemyndighedens bevisførelse, der er skyld i udsættelsen, mener jeg, det midlertidige forbud skal ophæves.
Der er ingen konflikter i øjeblikket, sagde Michael Juul Eriksen.
Anklagerne kommer først med deres syn på den del af sagen på tirsdag.
FacebookTwitterKopier linkEmner:Anklagemyndigheden|Michael Juul Eriksen (advokat)|Københavns Byret|København|Domstole




https://www.dr.dk/nyheder/udland/putin-modstander-er-pa-fri-fod-efter-30-dage-i-faengsel

UdlandPutin-modstander er på fri fod efter 30 dage i fængselOppositionspolitikeren Aleksej Navalnyj blev fængslet i sommer for at opfordre til demonstrationer i Moskva.
Aleksej Navalnyj i en hospitalsseng i juli i Moskva, mens han var fængslet for at indkalde til demonstrationer, som ifølge myndighederne var ulovlige.
23.
aug.
2019 kl.
09.
33Bemærk: artiklen er mere end 30 dage gammelLæs opDen russiske oppositionspolitiker Aleksej Navalnyj er i dag blevet løsladt efter 30 dage i fængslet.
Det oplyser hans talskvinde på Twitter.
Et billede på Twitter viser en smilende Navalnyj, der forlader fængslet.
Navalnyj er den formentlig mest kendte oppositionspolitiker i Rusland.
Han har været fængslet gentagne gange.
Han blev dømt 23.
juli for at bryde Ruslands love for demonstrationer.
Læs også:Putin-kritiker fængslet i 30 dage for at opfordre til protestHan havde opfordret folk til at gå på gaden i det centrale Moskva for at protestere over, at en række kandidater fra oppositionen ikke må stille op ved et lokalvalg i næste måned.
Putins popularitet falderNavalnyj har ofte rettet sin kritik mod Vladimir Putin.
Han beskylder præsidenten for at misbruge sin magt.
Andre fremtrædende politikere i oppositionen er anholdt sammen med flere hundrede andre, der har deltaget i sommerens demonstrationer.
Putins popularitet er faldet markant i de seneste måneder.
Kritikere af Kreml siger, at der er en udbredt nervøsitet netop nu for de grupper, som kræver forandringer.
Det er blandt andet en pensionsreform, der har fået mange russere til at reagere med vrede mod regeringen og Putin.
/ritzau/FacebookTwitterKopier linkEmner:Vladimir Putin (politiker)|Rusland|Twitter|Moskva|Demonstrationer




https://www.dr.dk/nyheder/viden/teknologi/bagmaend-bag-falsk-sexafpresning-tjener-millioner

TeknologiBagmænd bag falsk sexafpresning tjener millionerFalsk sexafpresning stammer formentlig fra organiserede it-kriminelle, viser nye undersøgelser.
Det har været en god forretning for organiserede kriminelle at sende falske sexafpresningsmails ud til millioner af mennesker.
Af Chris Lehmann23.
aug.
2019 kl.
06.
36Bemærk: artiklen er mere end 30 dage gammelLæs opMåske er du en af de mange tusinde danskere, der har modtaget en mail, der truer med, at afsenderen har en video af dig, der besøger pornosider på nettet, som bliver frigivet, hvis ikke du betaler et beløb i bitcoins.
I langt de fleste tilfælde er det tomme trusler, og bagmændene har ikke noget grænseoverskridende videomateriale på dig.
Men truslen kan virke ægte, fordi de nogle gange 'krydrer' trusselsbrevet med ægte informationer.
Og det er en god forretning at sende de mange spammails ud.
En gruppe forskere og it-sikkerhedseksperter har opdaget, at bare en enkelt gruppe har tjent flere millioner kroner ved at sende flere millioner af falske sexafpresnings-mails ud.
Man bliver jo forskrækket over den tekst, man ser, måske med sit password i.
Henrik Larsen, chef for DKCertFaktisk har afpresserne haft en indtjening på mere end 8,5 millioner kroner over den 11 måneder lange periode, hvor ekspertnerne har sporet betalingerne til afpressernes bitcoin-konti.
- Jeg var ikke i tvivl om, at det her var stort, og det her viser, at det er omfangsrigt.
Tallet er stort, og det er mit indtryk, at det vokser, men det er ikke et overraskende stort tal, siger Henrik Larsen.
Han er chef for DKCert, der er ansvarlig for sikkerheden på forskningsnettet i Danmark, og som overvåger og advarer om tendenser hos it-kriminelle.
Afpressere bruger hackede passwordsForskerne og eksperterne har fået udleveret over fire millioner eksempler på den her type sexafpresnings-mails, også kaldet sextortion-mails fra it-sikkerhedsvirksomheden Excellos mail-filter.
De er altså aldrig nået frem til modtageren.
Ud fra de mange mails kan eksperterne både se, hvilke taktikker afpresserne bruger for at skræmme dig til at betale dem - og de kan begynde at følge et pengespor ved at se, hvor og hvordan afpresserne vil modtage betaling.
Det kan være dit gamle password eller dit gamle bruger-id, som afpresserne har fundet i hackede brugerdatabaser fra for eksempel Yahoo og LinkedIn, der har været tilgængelige på nettet i årevis.
Du kan selv tjekke, om din mail og kodeord ligger frit tilgængeligt på webtjenesten HaveIBeenPwned.
Gode rådHvis man oplever, at afpresseren faktisk har videoer eller billeder, man ikke vil have offentliggjort, har Det Kriminalpræventive Råd følgende anbefalinger:Stop kommunikationenLad være med at dele mereLad være med at betale nogetDokumenter hændelsen med screendumps og gemte beskederFå hjælp og tal med nogen om detAnmeld forbrydelsen til politiet.
Kilde: Det Kriminalpræventive RådAfpresserne bruger nogle få oplysninger om dig fundet i internettets digitale vraggods, som de bruger til at overbevise dig om, at de ved meget mere om dig, end de faktisk gør.
- Man bliver jo forskrækket over den tekst, man ser, måske med sit password i.
Nogle af de senere bølger af mails har ikke det element, men man bliver alligevel bange.
Man kan tænke over, om det kan være rigtigt, at man har besøgt de sider, de påstår.
Og om oplysningerne, de ellers giver, passer, siger Henrik Larsen.
Og derfor bør man smide mailen ud, sammen med andet spam, anbefaler Henrik Larsen.
Afpresning er en millionforretningOg nu tænker du måske, hvordan man kan blive millionær på at sende spammails ud, når hele verden efterhånden har lært ikke at svare på dem?
Svaret er, at afpresserne sender virkelig mange mails ud, og så koster det dem stort set intet at gøre det.
De skal kun bruge meget få, der bliver så bange, at de sender penge, før det giver overskud.
Det meste andet spam på nettet kræver, at bagmændene har hjemmesider til at sælge dig for eksempel billige kopivarer eller kopimedicin over fungerende betalingssystemer.
Det inkluderer en bank, der ikke holder for godt øje med, hvor pengene fra salg kommer fra.
Derudover skal bagmændene have muligheden for at sende millioner af mails ud i håb om at få et salg på krogen.
Og det koster alt sammen penge og eksponerer bagmændene for at blive snuppet i det, de laver.
Med den falske sexafpresning skal bagmændene kun kunne sende de mange mails ud og modtage bitcoin-betalingen.
De skærer altså både omkostninger og risici fra.
"Det er organiseret kriminalitet"Ifølge Henrik Larsen er det mest interessante ved den nye undersøgelse, at den viser, at den her type it-kriminalitet er organiseret:- I den her undersøgelse kommer vi en smule nærmere, hvem bagmændene er, og det er spændende.
Generelt kan man sige om afpresning på nettet, at det er organiseret kriminalitet.
Det er ikke grupper, der svarer til vores typiske billede af en ung hacker, der bor hjemme, siger Henrik Larsen.
Andre eksperter har også undersøgt den her type online-fusk, og de kan se, at mange af bitcoin-adresserne, som afpresserne vil have penge sendt til, går igen.
For esksempel blev en adresse anvendt i over 3 millioner mails.
Desuden går nogle af adresserne i de mange indsamlede mails også igen i andre spam-meddelelser - blandt andet en, hvor afsenderen giver sig ud for at være en russisk kvinde, der vil bytte nøgenvideoer for 100 dollars i bitcoins.
Sådan gjorde forskerne•Forskerne har indsamlet over fire millioner afpresningsmails, som de har sorteret efter deres indhold og afpresningsstrategi•Dernæst har de indsamlet de bitcoin-adresser, som afpresserne kræver pengene indbetalt på.
•Til sidst har forskerne kigget på den offentligt tilgængelige database over bitcoin-transaktioner, den såkaldte blockchain, for at spore, hvordan penge går til og fra afpressernes konti, og hvor mange penge de har tjent.
FacebookTwitterKopier linkEmner:Bitcoin|DK-Cert|Kriminalitet|IT-kriminalitet|IT-branchen




https://www.dr.dk/nyheder/vejret/sommeren-vender-tilbage-med-sol-skyfri-himmel-og-op-til-27-grader

VejretSommeren vender tilbage med sol, skyfri himmel og op til 27 graderDet bliver kun varmere henover weekenden, lyder det fra DMI.
- Har man fri og kan komme ud, så er det bare med at nyde det, lyder det fra vagthavende meteorolog Lars Henriksen.
Af Signe Mai Kærsgaard Vilsbøll23.
aug.
2019 kl.
06.
41Bemærk: artiklen er mere end 30 dage gammelLæs opMens regnen piskede ned, lovede meteorologer i sidste uge, at det våde vejr kunne blive afløst af varme.
Og de fik ret.
Allerede fra i dag kan der i flere dele af landet blive så varmt, at der endnu engang er mulighed for at tænde op i grillen, puste badedyrene op og nyde en is i solen.
Det fortæller vagthavende meteorolog hos DMI Lars Henriksen:- Sommeren vender tilbage, og det bliver kun varmere henover weekenden.
Et højtryk øst for Danmark blæser ifølge Lars Henriksen ind over landet og trækker varme med sig.
I de østlige egne vil temperaturerne ligge mellem 18 og 23 grader.
Lokalt kan det dog blive helt op mod 25 grader allerede i dag, og hvis det sker, kan dagen kaldes en ægte sommerdag.
27 grader i weekendenSelvom der lige nu er skyer over nogle egne, mener Lars Henriksen, det vil løsne op i løbet af formiddagen, så solen kan komme igennem.
Og på trods af, at nogle danskere vil vågne op til tåge lørdag morgen, er det med udsigt til sol de fleste steder i landet.
- Tågen skal nok blive brændt af hurtigt, og så bliver det tørt med en del sol, siger meteorologen og tilføjer:- Vi får let vind fra øst og sydøst, men man kan godt forvente 20-25 grader i den vestlige del af landet lørdag.
Lokalt kan det lørdag blive helt op til 27 grader, og det lader til, at søndagen fortsætter med masser af sol og mellem 22 og 27 grader.
- Lidt regn, men gode udsigterDet er ifølge Lars Henriksen ikke usædvanligt, at vejret stabiliserer sig i slutningen af august og byder på sol og høje temperaturer, fordi der stadig er varme omkring Danmark.
Vejret i august er dog ofte en anelse ustadigt, og for den nordlige del af landet kan det i denne weekend betyde en anelse regn i løbet af i dag, hvor det samtidig er varmt.
- Der er chance for regn, men det ser ud til at holde tørt de kommende dage.
Også i starten af næste uge, hvor vi forventer, at det varme vejr fortsætter.
- Har man fri og kan komme ud, så er det bare med at nyde det, lyder det fra Lars Henriksen.
FacebookTwitterKopier linkEmner:Vejret|Danmarks Meteorologiske Institut




https://www.dr.dk/nyheder/regionale/hovedstadsomraadet/trafikken-i-koebenhavns-havn-og-kanaler-er-tredoblet-paa-tre

KøbenhavnTrafikken i Københavns Havn og kanaler er tredoblet på tre år Den øgede trafik kræver bedre skiltning, mener kajakforening.
Kasper Eich-Romme fra GoBoat har også oplevet en øget trafik i havnen, og det stiller langt større krav til sikkerheden hos GoBoat siger han.
Af Josephine Nue23.
aug.
2019 kl.
06.
01Bemærk: artiklen er mere end 30 dage gammelLæs opEngang var det næsten kun med en kanalrundfart, at man kunne se København fra vandsiden, men nu byder Københavns rekreative havn på alt fra SUP's til guidede ture på tømmerflåder.
Københavns Havn er populær som aldrig før, og trafikken i havnen er steget betydeligt.
Det viser en optælling fra By & Havn, der står for driften af havnen.
Under Langebro har By & Havn opsat en tæller, der tæller hvor mange både, kajakker, havnebusser, og hvad der ellers sejler rundt, som passerer gennem broens midterste bue.
På blot tre år er der sket mere end en tredobling i antallet af registrerede fartøjer, og i 2018 passerede 30.
276 fartøjer under broen.
Nogle af dem, der bruger havnen meget, er de blå udlejningsbåde fra GoBoat, som startede op i 2014.
Vi ved, at vi har et ansvar for sikkerheden, når vi sender så mange uerfarne ud i havnen.
Kasper Eich-Romme, medejer og idémand bag Goboat.
- Vi har virkelig oplevet en stor efterspørgsel.
Folk er vilde med at komme en tur ud og sejle.
Da vi åbnede i 2014, havde vi 8 både, og i dag har vi 38 både på Islands Brygge, siger Kasper Eich-Romme, som er medejer og idémanden bag GoBoat.
De 38 både ligger også langt fra stille i havnen.
Sidste år sejlede bådene cirka 30.
000 timer rundt i de Københavnske kanaler.
- Vi ved, at vi har et ansvar for sikkerheden, når vi sender så mange uerfarne ud i havnen.
Og derfor går vi også op i at give en sikkerhedsinstruks og sørge for, at folk ombord er ædru og klar til at begive sig ud i havnetrafikken, siger Kasper Eich-Romme.
Fire herrer fra Middelfart er klar til en dag i Københavns kanaler.
Trafikken kræver større fokus på sikkerhedDen øgede trafik på vandet oplever man også hos Københavns Kajakklub, fortæller formand Tue Pedersen, som er glad for, at flere bruger havnen.
Han peger dog på, at trængslen kan skabe farlige situationer og være til gene for havnebusserne og kanalrundfarten, hvis folk ikke kender reglerne:- Jeg oplever ofte, at folk i udlejningsbåde fra GoBoat, Friendship eller nogle af de andre udlejningsfirmaer ikke kender vandet, reglerne, og som mangler rutinen til at læse situationer.
Flere skilte, bøjer eller andre afmærkninger vil kunne afhjælpe flere farlige hændelserTue Pedersen, formand for Københavns Kajakklub.
Derfor mener Tue Pedersen, at der bør sættes flere skilte op, der guider og hjælper både gæster i havnen, urutinerede førere, men også dem som fast benytter området.
- Flere skilte, bøjer eller andre afmærkninger vil kunne afhjælpe flere farlige hændelser og skabe en mere sikker havn for både os og dem, som ikke så ofte bruger havnen, siger han.
By & Havn: Vi er langt fra havnens maksimale antal brugereI sidste uge åbnede den niende badezone ved Kalvebod Brygge, og den konstante udvikling af havnen kræver et øget fokus på sikkerheden, mener By & Havn.
- Vi holder fokus på, at der er trygt i og ved havnen, men begynder der at komme uhensigtsmæssige og farlige hændelser, må vi skride ind, siger Per Schulze udviklingschef i By og Havn, der står for sikkerheden i Københavns Havn.
Derfor holder By & Havn godt øje med udviklingen.
(.
.
.
) begynder der at komme uhensigtsmæssige og farlige hændelser, så må vi skride ind.
Per Schulze, udviklingschef i By & Havn.
- Der er måske et maks på, hvor mange brugere der kan være i havnen, men jeg synes ikke, vi har nået den endnu, siger Per Schultze og understreger, at der allerede er regler, og at det ikke er helt simpelt at lave regler for trafikken i havnen.
By & Havn har i deres Havnestrategi lagt op til at brede trafikken mere ud, så færre er i Inderhavnen, hvor der er særligt meget aktivitet.
- Det kan være, at der kommer områder, hvor vi oplever for meget trafik, og at vi simpelthen må lukke for områder, siger Per Schulze.
FacebookTwitterKopier linkEmner:By & Havn|København|Københavns Havn|Trafik|Havne




