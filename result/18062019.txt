https://www.dr.dk/sporten/tennis/video-ren-maradona-tennisspillere-begynder-spille-fodbold-midt-i-duel

TennisVIDEO Ren Maradona!
Tennisspillere begynder at spille fodbold midt i duelTo franske tennisspillere viste prøver deres alsidige boldtalent, da de midt i en duel begyndte at spille fodtennis.
18.
juni 2019 kl.
21.
55Bemærk: artiklen er mere end 30 dage gammelLæs opDer gik ren Maradona i den, da de franske tennisspillere Benoit Paire og Jo-Wilfried Tsonga pludselig slog over i fodbold midt i en duel.
Paire tabte sin ketcher efter at have servet, men i stedet for at lade duellen dø og komme videre med kampen, gik der show i den.
Paire flugtede bolden med foden tilbage til Tsonga, der var med på løjerne.
Man må ikke sparke til bolden i tennis, så Paire tabte pointet, da han rørte bolden med foden første gang.
Han tabte også siden kampen i to sæt til Tsonga.
Publikum ved turneringen i den tyske by Halle bliver virkelig godt underholdt i de her dage.
Mandag var det franske Gael Monfils, der med en fantastisk forhånd bag om ryggen begejstrede tilskuerne.
FacebookTwitterKopier linkEmner:Tennis|Tyskland




https://www.dr.dk/sporten/atletik/sara-slott-petersen-aabner-saesonen-med-andenplads

AtletikSara Slott Petersen åbner sæsonen med andenpladsSara Slott Petersen var mere end halvandet sekund langsommere end konkurrenten Zuzana Hejnová i København.
Sara Slott Petersen vandt sølv på 400 meter hækkeløb i Rio i 2016.
18.
juni 2019 kl.
21.
09Bemærk: artiklen er mere end 30 dage gammelLæs opDen danske atletikstjerne Sara Slott Petersen tog tirsdag aften hul på udendørssæsonen med en andenplads ved Copenhagen Athletic Games på Østerbro i København.
Hun brugte 56,81 sekunder i 400 meter hækkeløb, hvilket kun tjekken Zuzana Hejnová kunne gøre hurtigere.
Hejnová var cirka halvandet sekund hurtigere end danskeren.
Sara Slott Petersen godkender sin sæsondebut efter en kedelig start på 2019.
- Det var ok alt taget i betragtning.
Efter diverse problemer med sygdom og skader, så var jeg virkelig i tvivl om, hvor jeg stod rent formmæssigt.
Nu er jeg i gang, men der er ingen tvivl om, at der stadig er et stykke arbejde, som skal gøres, siger hun i en pressemeddelelse fra stævnearrangøren Sparta.
Læs også:Sikke en aften!
Anna-Emilie Møller slår dansk rekord og henter OL-billetTilbage i 2016 vandt Sara Slott OL-sølv på distancen.
Dengang blev Hejnová henvist til en plads lige udenfor podiet.
Den hurtigste tid i verden i år har amerikaneren Dalilah Muhammad sat.
I maj brugte hun 53,61 sekunder på distancen under et stævne i Doha.
Netop Doha er vært for årets største atletikkonkurrence, verdensmesterskabet.
Det afvikles fra 27.
september til 6.
oktober.
/ritzau/FacebookTwitterKopier linkEmner:Sara Slott Petersen (atlet)|København|Doha|Atletik




https://www.dr.dk/nyheder/udland/huslejen-i-berlin-maa-ikke-stige-de-naeste-fem-aar

Dyre lejlighederSe temaUdlandHuslejen i Berlin må ikke stige de næste fem årBystyret vil bekæmpe en prisspiral, der presser borgere ud af hovedstaden.
Borgere i Berlin demonstrerede mod bolighajer i april i år.
Af Jakob Busk Olsen18.
juni 2019 kl.
21.
10 | opdateret 18.
juni 2019 kl.
21.
35Bemærk: artiklen er mere end 30 dage gammelLæs opEfter murens fald og den tyske genforening blev Berlin en magnet for kunstnere, musikere og studerende, som blev tiltrukket af storbyens uhørt billige lejeboliger.
Men sådan er det ikke længere.
Siden 2008 er huslejeniveauet i Tysklands hovedstad blevet fordoblet, skriver Reuters, og nu klager et stigende antal lejere over, at de ikke længere har råd til at bo i byen.
Berlins venstreorienterede bystyre har lyttet til protesten og fremlagde i dag en plan om, at huslejerne vil blive fastfrosset i fem år.
Tiltaget ventes først at træde i kraft 1.
januar 2020, men det vil blive indført med tilbagevirkende kraft, så udlejere ikke bare kan skynde sig at skrue lejen i vejret.
85 procent af Berlins indbyggere er lejere.
Kan forværre boligkriseDe fastfrosne huslejer er en vindersag blandt vælgerne, og Socialdemokraterne i SPD har endda foreslået, at det skal indføres på landsplan i Tyskland.
Analytikere advarer dog om, at tiltaget kan forværre den krise, som i forvejen hersker i mange tyske storbyer, hvor der er stor mangel på boliger.
Kritikerne siger, at ejendomsinvestorer vil holde igen med at opføre nye boliger, hvis den frie prisdannelse er sat ud af kraft.
Tyskland skal opføre mindst 350.
000 nye boliger hvert år for at imødekomme manglen på billige boliger i landet, viser beregninger.
Men sidste år blev der kun bygget 285.
900 af den slags boliger.
FacebookTwitterKopier linkEmner:Berlin|Tyskland|Bolig|Boligøkonomi|Socialdemokraterne




https://www.dr.dk/nyheder/udland/trods-oenske-fra-trump-stopper-shanahan-som-usas-forsvarsminister

UdlandTrods ønske fra Trump stopper Shanahan som USA's forsvarsministerUSA's minister for hæren, Mark Esper, indsættes som ny fungerende forsvarsminister, oplyser Donald Trump.
Patrick Shanahan ønsker ikke at fortsætte som amerikansk forsvarsminister.
18.
juni 2019 kl.
20.
24Bemærk: artiklen er mere end 30 dage gammelLæs opDen fungerende forsvarsminister i USA, Patrick Shanahan, vil ikke blive en permanent løsning.
Det skriver den amerikanske præsident, Donald Trump, på Twitter.
Præsidenten havde ellers givet udtryk for, at han ønskede Shanahan fast i rollen.
Ifølge Trump er det Shanahan selv, der har truffet beslutningen for at tilbringe mere tid sammen med sin familie.
- Den fungerende forsvarsminister Patrick Shanahan, der har udført et fantastisk arbejde, har besluttet, at han ikke vil gå videre i nomineringsprocessen (som minister, red.
), så han kan bruge mere tid med sin familie, skriver Donald Trump på Twitter.
Donald Trump takker Shanahan for hans indsats som minister, der har varet siden 1.
januar.
Trumps melding falder sammen med en afsløring fra det amerikanske medie USA Today, der ifølge Reuters skriver, at FBI har undersøgt vold i Shanahans tidligere hjem.
Sagen går angiveligt ni år tilbage, hvor både Shanahan og ekskonen hævder, at de er blevet slået af den modsatte part.
Ny mand allerde fundetShanahan vil blive afløst af USA's minister for hæren, Mark Esper, der indsættes som ny fungerende forsvarsminister.
Mark Esper bliver Trumps tredje forsvarsminister.
Shanahan erstattede Jim Mattis, der i december var stærkt uenig med præsidentens beslutning om at trække amerikanske tropper ud af Syrien.
Det kostede ham jobbet.
56-årige Shanahan har erfaring fra forsvarsindustrien, men havde ikke meget politisk erfaring.
Han er uddannet ingeniør med godt 30 års erfaring fra Boeing bag sig.
Shanahan blev på et tidspunkt kritiseret for at favorisere sin tidligere arbejdsgiver Boeing, men han blev renset for beskyldningerne, og det banede vej for, at Trump nominerede ham i maj som permanent minister.
Før løsningen blev permanent, skulle nomineringen godkendes af Senatet.
Det er den proces, som Shanahan ikke ønskede at gå videre med.
/ritzau/FacebookTwitterKopier linkEmner:Donald Trump (politiker)|USA|Socialdemokraterne|Boeing|Syrien




https://www.dr.dk/nyheder/viden/klima/steffens-billede-fra-groenland-gik-viralt-det-er-desvaerre-ikke-manipuleret

KlimaSteffens billede fra Grønland gik viralt: Det er desværre ikke manipuleretEn dansk meteorolog har set sit billede blive delt på alverdens medier - og er blevet beskyldt for manipulation.
Et billede af slædehunde i smeltevand taget af den danske klimaforsker Steffen M.
Olsen går verden rundt.
(© Steffen M.
Olsen)Af Flemming Brandt18.
juni 2019 kl.
23.
11Bemærk: artiklen er mere end 30 dage gammelLæs opFor få dage siden tog den danske klimaforsker Steffen Malskær Olsen fra DMI et foto med sin mobiltelefon under en arbejdsopgave i det nordvestlige hjørne af Grønland.
Billedet, som viser slædehunde, der løber i solbeksinnet smeltevand på havisen, blev lagt på Twitter af en kollega, og så gik det stærkt.
Alverdens store medier som blandt andre The Guardian, Washington Post og New York Times skrev til den danske forsker for at høre, om det var i orden, at de brugte billedet.
Det var det, og siden har det spredt sig overalt på nettet.
Det var ikke lige den reaktion, som Steffen Malskær Olsen havde regnet med.
- Nej, det var et billede, som jeg tog i en arbejdssituation som dokumentation for en ekstrem situation.
Så jeg blev både beæret og overvældet over, at mit billede blev så populært.
Og jeg blev nervøs for, at det ville blive brugt i nogle forkerte sammenhænge.
- Men jeg er også stolt, fordi billedet formidler de problemer, som vi står overfor med isen, der smelter.
Læs også:Se billedet: Den brændende sommersol har oversvømmet havisen i det nordlige GrønlandBeskyldt for at manipulereHan har fået henvendelser fra folk, der mener, at billedet har været en tur igennem Photoshop for at se mere ekstremt ud og fremme hans pointe om klimaforandringerne.
- Jeg reagerer på dem ved at svare ganske kort.
Billedet er desværre ikke manipuleret.
Og det er helt naturligt, at fjordisen smelter, det er bare meget tidligt på året, og billedet fremstår temmeligt surrealistisk.
Han understreger, at det er havis, der er smeltet, som man kan se hundene løbe igennem på billedet.
Men det ændrer ikke på, at både iskappen og gletsjerne også smelter, og det er et problem og et bevis for de klimaforandringer, der rammer os i de kommende år.
Washington Post kunne i weekenden fortælle om temperaturer på 22 grader over normalen i Grønland og om rekordstore afsmeltninger så tidligt på året.
Forstærker opmærksomhedenDen danske klimaforsker er imponeret over, hvordan hans billede har været med til at forstærke opmærksomheden om, hvordan stadig større del af isen på Grønland smelter og dermed får vandstanden i havene til at stige.
- Vi bruger ellers mange kræfter på at formidle vores forskning.
Men vi har ikke tidligere opnået den samme gennemslagskraft, som vi har haft med det her billede.
Det er helt ude af proportioner i forhold til den indsats, som vi ellers gør for at formidle vores resultater, siger han.
- Jeg må have været lidt heldig, da jeg tog billedet med min mobiltelefon.
Jeg er jo ikke fotograf.
Men det kan da godt være, at vi skal overveje, hvordan vi ellers formidler vores forskning fremover.
Steffen Malskær Olsen befinder sig stadig i Grønland, men på onsdag regner han med at være på et fly på vej hjem mod Danmark.
Og så vender han først tilbage til Grønland i december for at fortsætte sin forskning i klimaets udvikling.
- Jeg står og kigger ud på fjorden, og i dag er vandet drænet væk fra isen.
Og her er temperaturer på mellem to og fem grader, alt efter hvor du befinder dig.
Så det er tilbage til normalen, siger den danske klimaforsker.
FacebookTwitterKopier linkEmner:Grønland|Videnskab|Washington Post|Klimaændringer|Danmarks Meteorologiske Institut




https://www.dr.dk/nyheder/kultur/film/har-du-opdaget-hende-ukendt-21-aarig-dansker-har-hovedrolle-i-ny-netflix-film

Film og serierHar du opdaget hende?
Ukendt 21-årig dansker har hovedrolle i ny Netflix-filmDen forholdsvis ukendte skuespiller Clara Rugaard står over for sit store gennembrud.
Clara Rugaard spillede med i 'Min søsters børn i Afrika' fra 2013.
Nu kan hun ses i Netflix' film 'I Am Mother'.
(© Getty Images/WireImage)Af Silas Bay Nielsen18.
juni 2019 kl.
20.
02Bemærk: artiklen er mere end 30 dage gammelLæs op- Jeg prøver stadig at forstå, hvad der er sket.
Det hele er meget surrealistisk.
Sådan lyder det fra den 21-årige danske skuespiller Clara Rugaard, der pludselig er dukket op på Netflix over hele verden som hovedrollen i den nye film 'I Am Mother'.
Men hvordan i al verden er en - for de fleste danskere i hvert fald - ukendt dansk kvinde fra Hellerup pludselig havnet i så stor en filmsatsning på verdens største streamingtjeneste, hvor hun oven i købet spiller over for den dobbelte Oscar-vinder Hilary Swank?
Jo, hele Clara Rugaards skuespilkarriere begyndte faktisk ved lidt af et tilfælde.
Første gang hun stod på en scene, var i en opsætning af 'Mary Poppins' på Det Ny Teater, hvor hun var 11 år gammel.
Den rolle fik hun, fordi hendes far tilfældigvis havde set en annonce i avisen, hvor teatret indkaldte til auditions.
- Jeg endte med at få rollen, og jeg syntes, det var helt og aldeles morsomt, og jeg ville dengang elske, hvis jeg kunne blive ved med at være skuespiller, fortæller Clara Rugaard til Kulturen på P1.
Clara Rugaard er i filmen blevet opfostret af en robot.
(© Netflix)I 2013 havde hun en rolle i 'Min søsters børn i Afrika', hvorefter en caster introducerede hende til internationale castere.
Det har indtil nu ført til flere roller i film og tv-serier, men den 21-årige dansker står med 'I Am Mother' nu over for sit helt store, internationale gennembrud.
- Filmen er virkelig blevet modtaget meget flot, og jeg blev inviteret til en kæmpestor filmfestival i Utah, som bare var overvældende.
Folk har skrevet til mig og roser mig til skyerne.
Det er så skønt, og alting har oversteget mine forventninger fuldstændig, siger Clara Rugaard.
En drøm der er gået i opfyldelseI 'I Am Mother' spiller Clara Rugaard figuren Daughter - eller 'datter' på dansk - som opfostres af en robotmor i et laboratorium.
Uden for har menneskeheden været udsat for massedød, men pludselig dukker et andet menneske op i laboratoriet, og det vender op og ned på datterens forståelse af, hvad der er sket.
Filmens anden hovedrolle spilles af Hilary Swank, der har vundet to Oscar-statuetter for filmene 'Boys Don't Cry' og 'Million Dollar Baby'.
Hollywood-stjernen har rost den unge dansker for hendes skuespil, og respekten er bestemt gengældt.
Clara Rugaard og Hilary Swank under gallapremieren på 'I Am Mother' i Los Angeles.
(© Getty Images)- At spille sammen med hende er en drøm, der er gået i opfyldelse.
Bare at observere hende er en stor oplevelse, siger Clara Rugaard og fortæller yderligere om optagelserne:- Og så kunne man virkelig mærke, at alle brændte for filmen, så man glædede sig til at stå op om morgenen for at komme i gang og være en del af det hele.
Clara Rugaard er i øjeblikket i fuld gang med at indspille sin næste film i Barcelona, og hun satser da også på at kunne fortsætte som skuespiller.
- Min drøm er at blive ved med at lave det, jeg gør nu.
At udforske interessante og forskellige karakterer og få lov til at være med til at fortælle nogle fantastiske historier.
Der er så mange af dem derude.
Læs også:Efter årevis i udlandet: Mads Mikkelsen vender hjem til hovedrolle i ny dansk filmFacebookTwitterKopier linkEmner:Det Ny Teater|Teater|Netflix|Afrika|Barcelona




https://www.dr.dk/nyheder/penge/nyuddannede-mona-skal-betale-til-pers-alderdom-betaler-med-glaede-sin-skat

PengeNyuddannede Mona skal betale til Pers alderdom: Betaler med glæde sin skatStore årgange går på pension og afløses af mindre årgange på arbejdsmarkedet.
Af Mathias Sommer og Gustav Houe Dall18.
juni 2019 kl.
20.
16Bemærk: artiklen er mere end 30 dage gammelLæs opVar der ét sted i den offentlige sektor, hvor der ikke blev løbet stærkt i 1980'erne, må det have været på fødegangene.
I 1980'erne blev der nemlig født historisk få børn i Danmark.
Bunden blev nået i 1983, hvor der blot var 50.
000 fødsler i Danmark.
Det laveste antal siden 1840 og næsten en halvering af rekordårgangen i 1946, hvor 96.
111 små danskere kom til verden.
Vi skulle jo nok have fået nogle flere børn dengang.
Per Hurup Back, 63-årig tømrer.
Dykket i fødsler i 1980'erne er en af forklaringerne på, at de offentlige kasser de næste år er presset af, at store årgange forlader arbejdsmarkedet, mens mindre årgange tager over.
Og da langt størstedelen af statens indtægter kommer fra skatter på indkomst, er prognosen for dansk økonomi, at færre skatteindtægter skal finansiere et voksende antal pensionister i fremtiden.
I grafikken ovenfor kan du se udviklingen i antallet af levendefødte børn fordelt på årstal.
Her har vi markeret Per Hurup Bachs og Mona Shargbins årgang.
Per Hurup Bach er født i 1955.
Han har været tømrer i 47 år og går næste år på efterløn.
Mona Shargbin er født i 1991 og har netop afsluttet sit lægestudie.
Hun skal nu ud på arbejdsmarkedet:Per Hurup Bach, tømrer.
Født i 1955.
63-årige Per Hurup Bach kan godt mærke på sin krop, at han har arbejdet som tømrer, siden han var 16 år gammel.
De har slidt og slæbt, og så skal det ikke lyde som en byrde, som vores generation skal dække.
De har dækket min uddannelse og min SU, så jeg har ikke noget imod at skulle betale for, at de også får en værdig alderdom, siger hun.
Mona Shargbin, nyuddannet læge- Når jeg vågner om morgenen, er jeg øm.
Så skal man lige i gang igen.
Det afhænger meget af, hvad jeg laver, hvor jeg har ondt.
- Hvis jeg går og ordner gulv, får jeg ondt i ryggen, går jeg og laver gips og lofter, så er det mere arme og skuldre, siger Per Hurup Bach, da DR Nyheder møder ham i en lejlighed i Aalborg, som han er ved at renovere.
- Jeg har været heldig med at gå og renovere byejendomme de sidste mange år.
Det er mere skånsomt, fordi det er afvekslende arbejde og ikke udelukkende for eksempel er tagarbejde eller gulvarbejde, siger Per Hurup Bach.
Til januar næste år går Per Hurup Bach på efterløn.
Han fylder 64 år til november, og så synes han, det er passende at sige stop.
- Så synes jeg egentlig, jeg har gjort min borgerpligt.
Det er selvfølgelig specielt, for det er en epoke i mit liv, som er ovre.
Men jeg har mange fritidsinteresser, så jeg er ikke bange for, at jeg kommer til at kede mig, siger Per Hurup Bach.
Selv om Per Hurup Bach næste år går på efterløn, vil han ikke afvise, at han fortsat vil tage nogle timer som tømrer: - Jeg vil gerne tage nogle timer om ugen.
Men det kan være svært som håndværker, hvor man også har en makker, så der er det sværere at få strikket sammen, hvis man ikke arbejder 37 timer om ugen, siger Per Hurup Bach.
At befolkningssammensætningen de næste mange år ser skæv ud og derfor lægger ekstra pres på de offentlige kasser, er til dels Per Hurup Bachs og hans yngre landsmænds skyld, mener han.
- Vi skulle jo nok have fået nogle flere børn dengang, siger han.
Inden for hans eget fag har han godt bemærket, at årgangene er tyndere i dag, end de var, dengang han gik i skole.
- Jeg kan godt se, at der ikke er så mange unge mennesker i lære som håndværker, som da jeg var ung.
Vi var vel fire-fem hold på teknisk skole dengang.
Nu er de en to-tre stykker, som starter op på grundskolen hvert år, siger Per Hurup Bach.
Per Hurup Back ærgrer sig over, at han har betalt skat i 47 år og nu måske selv kan se frem til lidt ringere service, fordi han er en del af en stor generation, som i disse år går på pension.
- Personligt synes jeg ikke, det er rimeligt, men man skal også tænke lidt på helheden.
- På en eller anden måde vil jeg være indstillet på at give lidt til de yngre generationer.
Der skal ikke være en total skævvridning, så man ikke kan eksistere eller leve et normalt liv.
Men på nogle punkter kunne der måske godt skæres lidt til, siger han.
Mona Shargbin, nyuddannet læge.
Født 1991.
Efter syv år på universitet står 27-årige Mona Shargbin på tærsklen til et langt liv på arbejdsmarkedet.
- Jeg glæder mig til at komme ud og arbejde med mine patienter.
Det er et stort ansvar, som jeg glæder mig til at bære.
Samtidig er jeg også spændt på, hvad der venter mig i sundhedsvæsenet; om man kan stå inde for de rammer, man har, siger Mona Shargbin.
Der skal ikke være en total skævvridning, så man ikke kan eksistere eller leve et normalt liv.
Men på nogle punkter kunne der måske godt skæres lidt til.
Per Hurup Bach, 63-årig tømrer.
Mona Shargbin er født i 1991 og er dermed en del af en årgang på 64.
358 børn.
Det er over 12.
000 færre personer end årgangen, som Per Hurup Bach er en del af.
- Det er ikke noget, jeg går og bekymrer mig over.
Jeg tænker, at den generation har slidt og slæbt for det velfærdssamfund, vi har i dag, så derfor giver det god mening, at de skal betales lidt igen.
Det større pres på de offentlige finanser kan betyde, at skatterne vil være højere i en periode.
Men det er Mona Shargbin forberedt på, fortæller hun:- Det er ikke afgørende for mig, om jeg betaler en smule mere eller en smule mindre i skat, hvis det er det, der gør, at man får løst problemerne i samfundet med en værdig alderdom og et trygt sundhedssystem.
Hvis det er nødvendigt, så vil jeg glædeligt betale min skat, siger Mona Shargbin.
- Skat er, hvad der har gjort den her uddannelse mulig for mig, så det er ok for mig at give lidt igen.
De har slidt og slæbt, og så skal det ikke lyde som en byrde, som vores generation skal dække.
De har dækket min uddannelse og min SU, så jeg har ikke noget imod at skulle betale for, at de også får en værdig alderdom, siger hun.
FacebookTwitterKopier linkEmner:Hurup|Bygge- og anlægsvirksomhed|Skatter og afgifter|Skat|Aalborg




https://www.dr.dk/nyheder/regionale/syd/80-ton-fisk-doede-i-miljoekatastrofe-redning-af-kaempesoe-haenger-nu-paa-500

Syd- og Sønderjylland80 ton fisk døde i miljøkatastrofe: Redning af kæmpesø hænger nu på 500 geddeungerI dag blev hundredvis af geddeunger sluppet fri i Filsø i håb om, at de kan genoprette søen.
500 bittesmå gedder skal forhåbentlig redde en af Danmarks største søer.
 DR)Af Louise Mandrup (interview) og Gert Eilrich18.
juni 2019 kl.
20.
00Bemærk: artiklen er mere end 30 dage gammelLæs opI dag flyttede 500 sprællevende unge gedder ud i Jyllands næststørste sø Filsø, der ligger nordvest for Varde.
Håbet er, at de kan redde søen efter en stor miljøkatastrofe ramte Filsø sidste år.
Hvorfor døde fiskene i Filsø?
Samtlige fisk døde i Søndersø-delen af Filsø, fordi det første regnskyl efter måneders tørke vaskede så store mængder kulstof ud i søen, at alt ilt i vandet blev opbrugt i løbet af meget kort tid.
- Det er første skridt på vejen.
Men et stort skridt, siger biolog fra Københavns Universitet Theis Kragh.
Læs også:Hvorfor er 80 tons fisk i Jyllands næststørste sø døde?
Da et skybrud ramte området efter sidste års lange og tørre sommer, blev store mængder kulstof, der blandt andet stammer fra visne blade, skyllet ud i Filsø fra dræn, skove og kanaler.
Mængden var så høj, at alt ilt i vandet blev opbrugt i løbet af meget kort tid.
Iltsvindet betød, at cirka halvdelen af søens fisk døde i løbet af et enkelt døgn.
I sensommeren sidste år døde 80 ton fisk i den jyske sø Filsø på grund af iltsvind.
(Foto: Åge V.
Jensens Naturfond) Iltsvindet i Filsø gik i sær ud over rovfiskene.
Omkring 1.
200 gedder blev fundet døde.
(Foto: Åge V.
Jensens Naturfond)1 / 2I sensommeren sidste år døde 80 ton fisk i den jyske sø Filsø på grund af iltsvind.
(Foto: Åge V.
Jensens Naturfond)1 / 2Iltsvindet i Filsø gik i sær ud over rovfiskene.
Omkring 1.
200 gedder blev fundet døde.
(Foto: Åge V.
Jensens Naturfond)2 / 2Døde rovfisk skaber ubalance© ScanpixFilsøFilsø er 915 hektar stor.
Der findes 52 forskellige planter under vandoverfladen, og det gør Filsø til den mest artsrige sø i Danmark.
Søens mange småøer gør området et populært sted for fugle.
Den vestjyske sø var sidste år nomineret til at blive en del af Danmarks Naturkanon.
I 2012 gennemgik Filsø en stor genopretning, efter vandet i mange år næsten havde været forsvundet.
Kilde: Naturpark Vesterhavet, Aage V.
Jensen NaturfondIltsvindet gik især ud over søens rovfisk.
Og når så mange rovfisk dør på en gang, skaber det ubalance mellem rovfiskene og de fisk, der spiser plankton.
- Gedder er med til at styre bestanden af andre fisk i søen.
Hvis der er for mange fisk, der lever af plankton, er der ikke plankton nok til at holde algerne nede.
Derfor er Filsø efter iltsvindet blevet uklar på grund af for mange alger.
Og en uklar sø er ikke godt for de unikke undervandsplanter, der vokser i det beskyttede naturområde.
- Algeopblomstringen gør, at der ikke kommer lys ned på bunden næsten hele sommeren.
Det påvirker og reducerer den meget unikke vandplanteflora, der er i søen, siger Theis Krogh.
Så for igen at få søen klar besluttede Aage V.
Jensen Naturfond, der ejer Filsø, at der skulle sættes tusindvis af geddeyngel ud i søen denne sommer.
Filsø er med sine 915 hektar Jyllands næststørste sø:Sygdom slog redningsgedder ihjelArbejdet med at hente æg og sæd fra de tilbageværende gedder i Filsø gik i gang i foråret og udklækningsarbejdet så ud til at gå godt.
Men pludselig blev de 10.
000 opdrættede geddeunger ramt af sygdom.
Kun omkring 500 overlevede.
Holdet bag geddeynglen beholdte derfor de overlevende gedder lidt længere end planlagt, så de kunne vokse sig endnu større og stærkere og dermed øge chancen for overlevelse i søen, fortæller Theis Krogh.
- Af de her 500 fisk vil der være en langt større procentdel, der overlever.
Så det antal voksne gedder, der vil komme ud af det, er nogenlunde det samme, som vi oprindeligt havde planlagt.
De næste tre år vil der årligt blive sat geddeyngel ud i Filsø for at give bestanden gode chancer for at overleve.
FacebookTwitterKopier linkEmner:Fisk|Københavns Universitet|Jylland|Havmiljø|Varde




https://www.dr.dk/sporten/atletik/semenya-foeler-sig-brugt-som-atletikforbunds-forsoegskanin

AtletikSemenya føler sig brugt som atletikforbunds forsøgskaninCaster Semenya vil ikke lade sig medicinere igen.
Hun mener, at hun har været IAAF's forsøgskanin.
Caster Semenya vandt OL-guld i både 2012 og 2016 på 800 meteren.
18.
juni 2019 kl.
19.
49Bemærk: artiklen er mere end 30 dage gammelLæs opStriden mellem den sydafrikanske atletikstjerne Caster Semenya og Det Internationale Atletikforbund (IAAF) er fortsat betændt.
Tirsdag beskylder hun atletikforbundet for at have brugt hende som forsøgskanin for at se, hvilken effekt hormonnedsættende medicin har på eliteatleter.
Det siger hun i en erklæring ifølge nyhedsbureauet AFP.
- IAAF har brugt mig som en forsøgskanin for at eksperimentere med, hvordan medicin vil påvirke mit testosteronniveau.
Læs også:Caster Semenya får medhold: Domstol i Schweiz suspenderer hormonregel- Selv om hormonmedicinen konstant fik mig til at føle mig syg, vil IAAF nu have et endnu strammere regelsæt med ukendte helbredskonsekvenser, siger Semenya.
IAAF fastholder, at Semenya og andre kvindelige atleter med et unaturligt højt testosteronniveau skal bruge hormonnedsættende medicin for at kunne konkurrere i løbekonkurrencer mellem 400 meter og en engelsk mil.
Frygter tvungen dopingSemenya påpeger atter, at hun ikke har tænkt sig at tage hormonmedicin for at kunne konkurrere på højeste niveau.
Caster Semenya vil ikke lade sig udnytte af det internationale atletikforbund, siger hun.
- Jeg vil aldrig tillade IAAF at udnytte mig og min krop igen.
Men jeg er bekymret for, at andre kvindelige udøvere bliver tvunget til at lade IAAF dope dem for at teste effekten og de negative konsekvenser, der er ved forskellige hormonelle stoffer.
Det må ikke ske, siger Semenya.
Sydafrikaneren vandt OL-guld i 800-meterløb i både 2012 og 2016 og sejrer ofte suverænt på distancen.
Den Internationale Sportsdomstol (CAS) har godkendt IAAF's nye grænseværdier, der tvinger atleter som Semenya til at tage hormonnedsættende medicin for at kunne konkurrere.
Den Schweiziske Forbundsdomstol besluttede i begyndelsen af juni at suspendere IAAF's regelændring.
Derfor har Semenya aktuelt lov til at konkurrere på vanlige vilkår i internationale atletikkonkurrencer.
/ritzau/AFPFacebookTwitterKopier linkEmner:International Association af Athletics Federation|Den Internationale Sportsdomstol|Atletik|Medicin|Sydafrika




https://www.dr.dk/nyheder/udland/indisk-tryllekunstner-druknet-houdini-trick-gik-helt-galt

UdlandIndisk tryllekunstner druknet - Houdini-trick gik helt galt- Hvis jeg ikke kan komme ud, er det tragisk, sagde tryllekunster før skæbnesvangert nummer.
Med hænderne bundet på ryggen, fødderne knudret ind i reb, og kroppen viklet ind i kæder spændt med seks låse, blev den indiske tryllekunstner Chanchal Lahiri søndag sænket ned i Hooghly-floden i Indien.
Nu er han fundet druknet.
Af Theis Lange Olsen18.
juni 2019 kl.
19.
21Bemærk: artiklen er mere end 30 dage gammelLæs opDen indiske tryllekunstner Chanchal Lahiri ville søndag genoplive interessen for magi med et spektakulært trick i Hooghly-floden, men han forsvandt pludseligt i vandmasserne og er nu erklæret død.
Tilskuere alarmerede politiet, da Chanchal Lahiri ikke kom til syne i vandoverfladen efter at have påbegyndt sit nummer, hvor han viklet ind i kæder spændt med seks låse blev sænket ned i den indiske flod.
Læs også:Indisk tryllekunstner ville gøre Houdini kunsten efter: Nu frygtes han druknetIfølge det britisk medie BBC fandt politiet ham mandag en kilometer nede ad Hooghly, og det stod hurtigt klart, at han var druknet.
Med tricket ville Chanchal Lahiri efterligne den verdensberømte udbryderkonge Harry Houdini, der levede for over 100 år siden og forbløffede folk med sine forsvindingsnumre og utrolige måder at vriste sig fri af lænker og håndjern.
Med dødsforagt vristede den ungarskfødte Harry Houdini sig fri af håndjern, lænker og spændetrøjer.
Til en lokal fotograf skulle Chanchal Lahiri have fortalt, at hans mål med tricket var 'at genoplive interessen for magi'.
For mere end tyve år siden udførte han efter sigende succesfuldt et trick, hvor han blev sænket ned i samme flod i en glasboks.
Kort før søndagens trick sagde Chanchal Lahiri:- Hvis jeg er i stand til at gøre det her, er det magi.
Og hvis jeg ikke kan komme ud, er det tragisk.
Han blev efterfølgende sænket i vandet af en kran fra en båd.
Politi og dykkere søgte i timerne efter i Hooghly-floden uden at finde ham.
Først mandag blev han erklæret død.
Ifølge BBC havde Chanchal Lahiri fået tilladelse til at gennemføre tricket på en båd, men politiet vidste tilsyneladende ikke, at det involverede, at han blev sænket ned i vandet.
FacebookTwitterKopier linkEmner:BBC|Politi




https://www.dr.dk/nyheder/indland/overblik-hvad-er-op-og-ned-i-teledata-skandalen

TeledatasagenSe temaIndlandOverblik: Hvad er op og ned i teledata-skandalen?
Der er i dag kommet nye alvorlige oplysninger frem i sagen.
Omkring 10.
000 straffesager skal nu trevles igennem, fordi der er konstateret fejl i det system, politiet bruger til at behandle og rense data fra teleselskaberne.
Af Anne Øllgaard og Emil Søndergård Ingvorsen18.
juni 2019 kl.
18.
44 | opdateret 19.
aug.
2019 kl.
09.
14Bemærk: artiklen er mere end 30 dage gammelLæs opDer er i dag sket en ny udvikling i sagen om teledata brugt i danske retssager.
Det har fået Rigsadvokaten til at suspendere brugen af teledata som en del af bevisførelse de næste to måneder.
Det skyldes, at man har fundet fejl i de geografiske koordinater for telemasters placering.
Desuden er der fundet fejl i den rådata, som politiet modtager fra teleselskaberne vedrørende teleoplysninger.
Arbejdet med at gennemgå mindst 10.
000 strafferetssager er allerede i gang.
Ligeledes skal rigspolitichefen og rigsadvokaten aflevere en redegørelse om forløbet.
Læs her, hvad der er op og ned i sagen - og hvor stor betydning sådan en fejl kan få.
1Hvad er den nyeste udvikling?
Frem til 18.
oktober kan der ikke bruges teledata som bevis i straffesager.
Det sker, efter at der er fundet nye alvorlige oplysninger.
Det skyldes, at Rigspolitiet har fundet fejl i de geografiske koordinater for telemasters placering.
Desuden er der fundet fejl i den rådata, som politiet modtager fra teleselskaberne vedrørende teleoplysninger.
Sagen vil få konsekvenser for en række sager.
De sager, hvor anklagemyndigheden vurderer, at teledata er nødvendig, udsættes.
Samtidigt skal det vurderes, om varetægtsfængslede i disse sager som konsekvens af dette skal løslades.
Hvis grundlaget for en varetægtsfængsling bygger på teledata-oplysninger, skal der finde et nyt retsmøde sted, hvor retten skal vurdere, om der er grundlag for en fortsat fængsling, når teledata-beviser ikke tages med.
I sidste uge kom der ligeledes nye oplysninger frem i sagen.
I første omgang lød det, at der var fundet teledatafejl fra 2012 til 2018.
Det kan dog også være nødvendigt at undersøge sager, der kan yderligere tilbage.
2Hvordan startede sagen?
Rigspolitiet fik i november sidste år et praj om en fejl i det program, der bruges til at behandle data om borgeres færden og mobilaktivitet fra teleselskaberne.
Fejlen er skyld i, at der kan være vigtige oplysninger, der ikke er nået videre til politi, anklagere og forsvarere.
Det er problematisk - både i forhold til efterforskningen, men også i forhold til bevisførelsen i retssager.
Fejlen bliver rettet 8.
marts i år, men kan have eksisteret siden 2012, og derfor kan det potentielt været gået ud over titusindevis af sager, lyder det fra chefpolitiinspektør Torben Mølgaard Jensen.
3Hvordan fungerer opsamlingen af telemateriale?
Oplysninger fra mobilmaster er et udbredt efterforskningsværktøj for politiet.
Ved at indhente oplysninger fra en mistænkts teleselskab kan man se, hvem vedkommende har ringet og sms'et med, og hvilken mobilmast telefonen har været i kontakt med.
Da mobiltelefonerne typisk forbinder til den nærmeste mast, kan politiet bruge oplysningerne til at kortlægge en mistænkts færden.
Denne geografiske placering af en mistænkt via masten bliver brugt som bevis i mange sager.
Det kan være ret store mængder data, fortæller chefpolitiinspektør i Rigspolitiet, Torben Mølgaard Jensen.
- De kører i en automatiseret proces, hvor der kan være mange tusinde data i hver enkelt sag, siger han.
4Hvad bruger man informationen til i strafferetssager?
Grunden til, at det er problematisk, når politiet ikke har det fulde data-overblik, er, at straffesager kan stå og falde på netop den information.
Data om en persons færden og mobilaktivtet kan nemlig spille en afgørende rolle i politiets efterforskning og bevisførelsen, fortæller Kristian Mølgaard, der er formand for Landsforeningen af Forsvarsadvokater.
- Oplysningerne kan være meget, meget væsentlige.
I nogle sager kan det være det afgørende bevis, i andre sager er det måske af lidt mindre eller mere abstrakt betydning.
Men det er en bevisførelse, der indgår i rigtig mange sager, og i nogle tilfælde synes jeg, med meget tung vægt.
Eksempelvis vil der være situationer, hvor man reelt har et alibi, fordi ens teleoplysninger kan placere ens telefon et vist sted.
- Så det kan være særdeles kritisk, hvis der er smuttet en teleoplysning, siger Kristian Mølgaard.
5Hvilke konsekvenser kan fejlen have haft for efterforskningen?
Hvor mange sager, fejlen i politiets tele-system er gået ud over, vides endnu ikke.
Men Rigspolitiet skønner, at det kan gælde en del - og derfor skal i hvert fald 10.
000 sager nu gennemgås for fejl og mangler.
Rigspolitiets Torben Mølgaard Jensen fortæller, at man har lavet et tjek på sager fra 2018, og her ser det ud til, at der er fejl i hver tiende af sagerne.
- Om det så gælder samme procentsats for de øvrige år, det ved vi ikke endnu, tilføjer han.
Ifølge Torben Mølgaard Jensen kan det "rimelig hurtigt" konstateres, hvis der ikke er fejl i en sag.
De sager, hvor der mangler data, vil man omvendt være nødt til at dykke grundigt ned i den enkelte sag for at se, om den manglende data har haft nogen betydning.
- Det bliver så yderligere kompliceret af, at sager kan have forskellig status.
Der kan være nogle af sagerne, som slet ikke er opklaret, hvor der nu kommer oplysninger, man ikke havde før – det kan så give anledning til, at man genoptager efterforskningen, fortæller chefpolitiinspektøren.
Derudover vil der være sager, hvor der kan være fældet dom på mangelfulde beviser, ligesom der kan være sager, hvor der har været en sigtet, men man på grund af manglende beviser for sigtedes færden har måttet droppe sagen.
- Det her er meget beklageligt.
Når vi taler straffesager, så er der ikke andet at gøre end at gå den tunge vej og gå alle sagerne igennem og få det her rettet op, siger Torben Mølgaard Jensen.
6Hvad så nu?
I et brev til Advokatsamfundet lyder det, at man starter med de sager, hvor personer sidder fængslet.
Rigspolitiet og Rigsadvokaten skriver i øvrigt, at forsvareren i de sager, hvor der mangler oplysninger, vil blive underrettet.
Hvis forsvarsadvokaterne selv kender til en sag, hvor der kan være sket en fejl, skal de henvende sig, og Anklagemyndigheden vil så vurdere, om den enkelte sag skal genoptages.
Allerede nu har flere forsvarsadvokater meldt ud, at de forventer, at flere sager skal genoptages.
Blandt andet den kendte forsvarsadvokat Michael Juul Eriksen.
- Hovedparten af mine sager, som drejer sig om drab, drabsforsøg, afpresning, narkosager og så videre, hvor det er relevant at få fastslået, om en person er et sted på et bestemt tidspunkt eller ej.
Men det bliver ikke let for forsvarsadvokaterne at finde hoved og hale i de mange sager syv år tilbage, uddyber Michael Juul Eriksen.
- Vi sidder ikke inde med redskaberne til at gå ind og foretage det helt store i det her.
Så beror det ligesom på myndighedernes vurdering af, om de synes, det har haft en betydning for sagerne.
Det kan man måske godt være en lille smule utryg ved, siger han.
RETTELSE: I artiklens afsnit 2 fremgik der tidligere fejlagtige oplysninger om, hvordan indsamlingen af telemateriale fungerer.
Fejlen er rettet.
Artiklen er opdateret 19.
august efter den seneste udvikling i sagen.
FacebookTwitterKopier linkEmner:Rigspolitiet|Rigsadvokaten|Politi|Telebranchen|Michael Juul Eriksen (advokat)




https://www.dr.dk/nyheder/udland/overblik-derfor-strides-usa-og-iran-efter-angreb-paa-tankskibe-i-oman-bugten

UdlandOVERBLIK Derfor strides USA og Iran efter angreb på tankskibe i Oman-bugtenSpændingerne er taget til mellem Iran og USA, der har fremlagt, hvad de hævder, er ny dokumentation for Irans ansvar.
Af Louise Brodthagen Jensen18.
juni 2019 kl.
18.
47Bemærk: artiklen er mere end 30 dage gammelLæs opDer var ingen slinger i valsen, da USA's nationale sikkerhedsrådgiver i begyndelsen af maj sendte en klar besked til Iran:Ethvert angreb på USA og dets allierede vil blive modsvaret af en ubønhørlig kraft.
Det blev leveret med meldingen om, at USA nu sender flådefartøjer samt bombefly til den Persiske Golf, men at man på ingen måde er interesseret i krig mod det iranske regime.
Et budskab, der er blevet gentaget af præsident Donald Trump og udenrigsminister Mike Pompeo adskillige gange den seneste måned.
I går meddelte det amerikanske forsvarsministerium, Pentagon, så, at man sender yderligere 1.
000 soldater til Mellemøsten, som tilgift til de 1.
500 mand, Trump i sidste måned fortalte, man havde planer om at sende afsted.
Imens flyver beskyldningerne mellem de to lande om, hvem der forårsagede eksplosionerne på to tankskibe i Oman-bugten i sidste uge.
Hvordan er vi overhovedet havnet her?
Et billede fra det iranske nyhedsbureau ISNA viser ekplosionen om bord på det norskejede skib Front Altair.
Torsdag var det norskejede tankskib Front Altair på vej gennem Oman-bugten fra et rederi i Abu Dhabi med kurs mod Taiwan, da det blev ramt af en eksplosion.
Omkring en time senere opstod en eksplosion på det lidt mindre japanskejede skib Kokuka Courageous, der var på vej mod Singapore.
Det tog ikke lang tid, før USA udpegede Iran som ansvarlig for eksplosionerne.
Den amerikanske flåde udsendte en grynet video med, hvad amerikanerne hævder er medlemmer af den iranske revolutionsgarde i færd med at fjerne en udetoneret mine påsat Kokuka Courageous.
Iranerne har nægtet al kendskab og ansvar.
Til gengæld har parlamentsformand Ali Larijani antydet, at amerikanerne selv skulle have orkestreret angrebet.
USA har fået ubetinget opbakning fra nogle af sine nærmeste allierede, Saudi-Arabien og Israel.
Og mens Storbritannien efter at have insisteret på sin egen undersøgelse også har nået samme konklusion som amerikanerne, forholder flere andre lande sig dog skeptiske.
Blandt andre har Tyskland og Japan krævet yderligere dokumentation - og ellers tilsluttet sig Kina, Rusland og FN's opfordring til at finde en måde at få nedbragt spændingerne mellem landene og få iværksat en uvildig undersøgelse.
Hvorfor er Hormuz-strædet så vigtigt?
Strædet ligger mellem Oman og Iran og er forbindelsen mellem flere af landene ved Golfen; Irak, Kuwait, Saudi-Arabien, Bahrain, Qatar og Forenede Arabiske Emirater.
Det er den eneste adgang med eksporteret råolie fra den Persiske Golf, og en tredjedel af verdens olie, der bliver transporteret via skibe, går gennem her.
Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
Udtalelserne fra den japanske ejer af Kokuka Courageous om, at mandskabet ombord har berettet om "flyvende objekter" i høj hast med kurs mod skibet kort før eksplosionen, har kun føjet til forvirringen.
Måske derfor frigav Pentagon i går yderligere billeder taget fra en amerikansk militærhelikopter og hævdede samtidig, at mandskabet om bord på skibet fandt den omtalte mine, inden de måtte evakueres.
Et billede af Kokuka Courageous med, hvad USA hævder er skader fra en mine, der angiveligt var skyld i en eksplosion.
- Senere samme dag sejlede en patruljebåd fra Revolutionsgarden op til Kokuka Courageous og blev spottet fra en helikopter ifærd med at fjerne den udetonerede mine fra Kokuka Courgeous, lød det fra Pentagon mandag.
Hvordan har Iran reageret?
Irans øverste leder, Ayatollah Ali Khamenei (th.
), mødtes torsdag med Japans premierminister, Shinzo Abe.
Yderst til venstre ses Irans præsident, Hassan Rouhani.
Iran er under stort økonomisk pres på grund af hårde økonomiske sanktioner indført af USA, og Trumps mål er klart: Irans olieeksport skal bringes i bund.
Det økonomiske slag mod Iran er kun forværret, efter USA trak sig fra atomaftalen fra 2015 og genindførte nogle af de strengeste økonomiske sanktioner mod landet med det formål at stække landets olieeksport fuldstændigt og samtidig ramme landets energiindustri og finanssektor.
Værdien af den iranske rial nåede sidste år et rekordlavt niveau, og olieksporten, der udgør en tredjedel af landets indtjening, er blevet halveret siden april.
Hvad er Irans Revolutionsgarde?
Revolutionsgarden blev oprindeligt etableret efter revolutionen i 1979.
De senere år har garden dog fået en fremtrædende politisk og økonomisk rolle og blevet en slags stat i staten: Med egen flåde, luftvåben og efterretningsvæsen.
Ifølge en analyse fra Foreign Policy kan de hårde sanktioner og konflikten med USA medføre store fordele politisk såvel som økonomisk for Revolutionsgarden, der anslås at kontrollere omkring en tredjedel af Irans samlede økonomi.
I april satte Trump-adminstrationen Irans Revolutionsgarde på listen over terrororganisationer.
Hvis iranerne står bag angrebene i Omanbugten, kan det være et tegn på, at den såkaldte strategiske tålmodighed, som hidtil har været Irans taktik, er slut, vurderer fellow Aniseh Bassiri Tabrizi fra den britiske tænketank Royal United Services Institute.
- For Iran kan det være den eneste mulighed for at demonstrere omfanget af deres destabiliserende aktiviteter: Inklusive at forstyrre den internationale oliehandel, landet er sat udenfor, for på den måde demonstrere sin magt over for USA og løsrive sig selv fra sanktionerne, lyder det.
Derudover kan det være et forsøg på at udfordre amerikanernes position som supermagt.
Og USA kan risikere at få sin troværdighed svækket blandt sine allierede i regionen, hvis ikke der leveres et modsvar.
Således lyder analysen fra Farzin Nadimi med speciale i sikkerheds- og forsvarspolitik i Golf-regionen fra The Washington Institute i USA.
Man ved ikke, hvilke målsætninger, USA forfølger, og hvad de ønsker at opnå med den politik, man fører overfor Iran.
Ali Anfoneh, senior Fellow ved The Arab Gulf States i WashingtonHan hæfter sig ved, at hændelserne i Oman-bugten i sidste uge faldt samtidig med, at den japanske premierminister, Shinzo Abe, mødtes med Irans øverste leder, Ayatollah Khamenei.
Et af de to skibe var netop japansk.
Derfor mener Nadimi, at det vil falde i tråd med Revolutionsgardens strategi om at underminere Irans eget udenrigsministerium og kan være en indikation på, at iranerne står bag, skriver han i sin analyse.
Ifølge professor Hooshhang Amirahmadi, der er leder af mellemøst-centeret på Rutgers Universitet i New Jersey, er tidligere udmeldinger fra Iran en af grundene til, at pilen nu peger på dem selv.
De er blevet deres egne værste fjende, siger han.
- De har gjort det klart, at hvis de ikke kan eksportere olie, skal ingen have muligheden, siger han og påpeger, at styret også før har truet med at sabotere gennemsejlingen i strædet.
Hvis Iran står bag angrebene i forsøget på at presse USA, er der dog tale om en meget "farlig leg", mener professoren, der samtidig ser flere fejl ved Irans strategi.
Blandt andet skulle man have trukket sig fra atomaftalen i det øjeblik, USA meddelte, at de trak sig.
Iran fulgte mandag op på truslerne om delvist at trække sig fra atomaftalen, der blev indgået i 2015, og understrege, at landet igen er klar til øge mængden af beriget uran og nedskalere andre forpligtelser i atomaftalen.
Men det er ifølge professor Hooshhang Amirahmadi for lidt og for sent, hvis det skal bruges som en trussel om at få USA til forhandlingsbordet, og Iran skulle i stedet have taget imod Trumps tilbud om at genforhandle atomaftalen, mener han.
Han tror dog ikke på, at Iran er villig til at indlede en krig med USA.
- Men de er villige til at eskalere situationen yderligere for at få amerikanerne til det.
Men hvor står USA egentlig?
Den nationale sikkerhedsrådgiver, John Bolton, har tidligere udtalt, at han er overbevist om, at Iran også står bag et angreb, som fandt sted for en måned siden - dog uden at have leveret yderligere dokumentation.
Men klarheden om, hvad Trump-administrationen vil, kan måske være en del af udfordringen i forhold til at dæmme op for spændingerne mellem de to lande.
For nok er der en strategi i Washington om at lægge maksimalt pres på Iran.
Men den er både i Washington og også udenfor til tider anset for at være meget forvirrende, siger Ali Anfoneh, der er senior fellow ved tænketanken The Arab Gulf States i Washington.
- Man ved ikke, hvilke målsætninger USA forfølger, og hvad de ønsker at opnå med den politik, man fører over for Iran.
Ønsker man at omstyrte det iranske regime eller blot ændre regimets adfærd, spørger han.
Både præsident Donald Trump og udenrigsminister Mike Pompeo har flere gange udtalt, at man i USA ikke ønsker yderligere konflikt med Iran.
USA's udenrigsminister slog søndag igen fast, at "der ingen tvivl er" om, at Iran står bag hændelsen i Oman-bugten.
Han tilføjede yderligere, at efterretningstjenester i USA har masser af beviser.
Der opstår dog forvirring, når Trump den ene dag melder sig klar til at indgå i betingelsesløse samtaler på højeste niveau med den iranske ledelse, mens Pompeo efterfølgende stiller en række betingelser, som iranerne skal opfylde, før USA vil sætte sig til forhandlingsbordet.
Mere konsistent i sine udtalelser er USA's nationale sikkerhedsrådgiver, John Bolton, mener Ali Anfoneh.
- Han hævder, at USA ikke ønsker at omstøde det iranske styre, men ser man den politik, han anbefaler, kan det dog føre til det iranske regimes økonomiske og politiske kollaps.
Og alt det er med til at skabe forvirring om, hvad det er, USA ønsker at opnå med Iran, siger han.
Hans vurdering er, at forvirringen i de amerikanske udmeldinger skyldes store spændinger internt i administrationen og forskellige opfattelser af, hvilke mål USA skal forfølge.
- Og det er et problem for USA og iranerne - og USA's allierede, siger han.
FacebookTwitterKopier linkEmner:Iran|USA|Oman|Økonomi|Sikkerhedspolitik




https://www.dr.dk/nyheder/indland/politiet-beder-om-hjaelp-efter-tre-drabssager-med-brande-paa-sjaelland

IndlandPolitiet beder om hjælp efter tre drabssager med brande på SjællandDet sker ikke tit, at man slår mennesker ihjel og bagefter tænder ild til stedet, lyder det fra politiet.
Udbrændt hus i Vemmelev, hvor politiet fandt dræbt person 16.
juni.
Af Emma Toft og Maja Flinthøj18.
juni 2019 kl.
17.
27Bemærk: artiklen er mere end 30 dage gammelLæs opPolitiet vil meget gerne høre fra vidner, der har set eller hørt noget, som kan føre til opklaringen af tre drabssager på Sjælland, hvor der også er blevet sat ild til ofrenes huse.
Det siger Kim Kliver, politiinspektør ved Sydsjællands og Lolland-Falsters Politi.
- Vi vil meget gerne have offentligheden til at give os informationer, hvis man har gjort sig særlige iagttagelser i og omkring de lokaliteter, hvor der er begået alvorlige forbrydelser, siger han.
Borgere skal ringe på 114.
- Vi har folk til at sidde klar til at modtage informationer, og der er ingen henvendelser, som ikke bliver taget alvorligt.
Vi kan også håndtere, hvis der er folk, der har meget sensitive informationer, som skal behandles særligt skånsomt, siger han.
De tre mordbrande er sket i Vemmelev, Ruds Vedby og Odsherred.
(© dr)Politi om sagerne: Sker ikke så titDe tre brande er sket i Gundestrup 14.
februar, Ruds Vedby 21.
april og Vemmelev 16.
juni.
Alle tre steder er på Vestsjælland.
I to af husene blev der fundet dræbte personer.
I sagen fra Ruds Vedby blev offeret fundet i en grusgrav nogle dage senere.
- Det er ikke så tit, vi ser, at man slår mennesker ihjel og bagefter tænder ild til det sted, hvor de personer er slået ihjel, lyder det fra Kim Kliver, politiinspektør ved Sydsjællands og Lolland-Falsters Politi.
- Det er også derfor, at det giver god mening, at vi sammenkæder vores efterforskninger, og vi har et tæt samarbejde med Midt- og Vestsjælland som har en lignende sag, tilføjer han.
Sydsjællands og Lolland-Falsters Politi har derfor i dag valgt at nedsætte en særlig efterforskningsgruppe, som står for efterforskningen i sagerne fra Ruds Vedby og Vemmelev, ligesom politikredsen samarbejder med Midt- og Vestsjællands Politi i sagen om drabet i Gundestrup.
Læs også:Specialgruppe efterforsker mordbrande på SjællandPolitiinspektør Kim Kliver, Sydsjælland og Lolland-Falsters Politi Politiet vil endnu ikke sige noget om, hvorvidt der kan være tale om samme gerningsmænd i de tre sager, eller hvad et muligt motiv kan være.
Det sker af hensyn til efterforskningen.
Politiet vil heller ikke oplyse, hvad dødsårsagerne er, eller om ofrene har kendt hinanden.
Men i forhold til de to sager fra Ruds Vedby og Vemmelev lyder det:- Der er noget omkring drabene, som gør, at vi finder det fornuftigt at slå vores efterforskning sammen, udover det faktum, at man har sat ild til stederne, siger Kim Kliver.
Politiet husker folk på, at de skal sørge for at leve et almindeligt liv og ikke bør være bekymrede.
De tre drabssager•Gundestrup torsdag 14.
februar: Brand i en ejendom på Færgevej 4 i Gundestrup, Odsherred.
En 65-årig mand blev fundet dræbt i huset.
Han havde skader, som var påført ham inden branden.
•Ruds Vedby, søndag 21.
april: Brand i en ejendom på Kalundborgvej 34.
Husets 68-årige beboer, Kiehn Georg Andersen, bliver nogle dage efter fundet dræbt i en grusgrav.
•Vemmelev, søndag 16.
juni: Brand i en ejendom på Slagelse Landevej 108.
En indebrændt person bliver fundet i huset.
Personen vurderes dræbt inden branden.
De nærmere omstændigheder kender politiet endnu ikke.
Det er heller ikke fastlagt, om det er husets 80-årige beboer, der er omkommet.
FacebookTwitterKopier linkEmner:Sjælland|Sydsjællands og Lolland-Falsters Politi|Midt- og Vestsjællands Politi|Politi|Ruds Vedby




https://www.dr.dk/nyheder/regionale/sjaelland/cykelloeb-dropper-tidtagning-vil-have-mere-fokus-paa-sikkerhed

SjællandCykelløb dropper tidtagning: Vil have mere fokus på sikkerhedMen den droppede tidtagning vil ikke hjælpe, mener deltager.
For første gang i 26 år bliver der ikke taget tid på motionscykelløbet Tour de Præstø, som der gør ved professionelle cykelløb som på billedet.
Af Lis Vibeke Læsøe Olsen og Julie Würtz18.
juni 2019 kl.
17.
11Bemærk: artiklen er mere end 30 dage gammelLæs opDer er hverken tidtagning, præmier eller resultatliste, når motionscykelløbet Tour de Præstø i aften sættes i gang for 26.
gang.
Flere cykelløb, hvor ryttere ender med livsfarlige styrt, har fået arrangørerne af Tour de Præstø til helt at droppe konkurrencen om at komme først i mål.
- Vi skal væk fra, at det kun handler om at komme først over målstregen.
Vi vil have, at det skal være en social oplevelse, når man cykler.
Vi håber nu, at vi kan få et motionsløb med fokus på motion, siger Sonni Steffensen, der er formand for Præstø Cyklisten.
Tour de PræstøDet er for 26.
gang, at Tour de Præstø går i luften i aften.
Her kan man både cykle en motionsrute på 15, 30 og 60 kilometer.
Han har nemlig selv oplevet flere alvorlige cykelstyrt i sin karriere, og han har endda oplevet en cyklist kravle under en jernbanebom, der var gået ned, så personen kunne få en bedre tid, selvom det var både ulovligt og farligt.
- Vi håber, at vi kan sende et signal; ved ikke at have et ur, der tikker i målområdet, kan det gøre, at man kigger sig omkring og ikke laver nogle hasarderede ting, siger Sonni Steffensen.
Derudover ønsker han, at cyklisterne vil tage mere hensyn til de andre deltagere.
- Vi har oplevet, at folk styrter, og så cykler folk bare forbi.
Det vil vi bare ikke have.
Man er nødt til at stoppe og se, om der er sket vedkommende noget.
Sonni Steffensen kan ikke afvise, at de tilmeldte cyklister til ruten selv vil tage tid, men han håber på, at initiativet vil få folk til at tænke mere på sikkerheden.
Får opbakning af cykelunionDanmarks cykelunion bakker op om tiltaget, fortæller kommunikationschef Morten Anderson.
- Det er klart, at det er med til at højne sikkerheden, når man er med til at fjerne tidtagningen, siger han.
Tiltaget vil også få en anden effekt, mener Morten Anderson.
- Jeg er ikke et sekund i tvivl om, at det vil påvirke, hvilken type rytter, der vil ud til de forskellige cykelløb.
Tidtagning gør ingen forskelOm der tages tid ved målstregen eller ej vil ikke gøre nogen forskel for sikkerheden, vurderer Glenny Hansen, der er deltager i aftenens motionsløb.
- For mig personligt gør det ingen forskel.
Vi har alle cykelcomputere monteret på vores cykler, som tager tid.
Derfor oplever han også, at tidtagningen ikke løser det problem, man gerne vil løse ved cykelløbene.
Det handler ikke om at køre langsomt, men sikkert.
Jeg har deltaget i andre motionsløb uden tidtagning, og der har folk kørt ligeså stærkt.
Glenny Hansen, cykelrytter- Det handler ikke om at køre langsomt, men sikkert.
Jeg har deltaget i andre motionsløb uden tidtagning, og der har folk kørt ligeså stærkt.
Nogle af deltagerne opfatter det stadig som en konkurrence.
Derimod mener Glenny Hansen, at de farlige situationer opstår, hvis deltagerne i cykelløbet presser sig for hårdt og mister kontrollen.
- Farten er ikke farlig, om man så kører over 40 kilometer i timen.
De farlige situationer opstår, når deltagerne presser sig selv for meget og mister kontrollen over situationen, hvilket kan resultere i, at de vælter eller kører i grøften.
Glenny Hansen understreger dog, at cyklisterne i de fleste tilfælde cykler meget pænt til løbene, men at man selvfølgelig altid skal tage hensyn til hinanden.
Sidste år havde Tour de Præstø omkring 365 deltagere.
Læs også:18-årig mand død efter påkørsel under cykelløbFacebookTwitterKopier linkEmner:Motion|Præstø|Cykelsport|Cykeltrafik|Danmarks Cykle Union




https://www.dr.dk/nyheder/kultur/boeger/puk-paa-26-mistede-sin-mand-mens-hun-var-gravid-nu-skriver-hun-om-doeden-og

BøgerPuk på 26 mistede sin mand, mens hun var gravid: Nu skriver hun om døden og livet i ny bogPuk Qvortrup var nødt til at skrive om sin mands dødsfald for at kunne komme videre.
© Scanpix/Grafik: Oliver SeppoAf Michelle From Hoxer og Oliver Seppo (grafik)18.
juni 2019 kl.
18.
31Læs opFor ét år siden lå Puk Qvortrup sammenkrøbet på sin sofa, kollapset efter i flere år at have forsøgt at holde at holde sorgen og sammenbruddet fra døren.
Hun havde lige brugt sin sidste energi på Northside Festival, hvor hun skiftevis festede igennem og kastede sig rundt i moshpitten eller gik kold i græsset på festivalpladsen.
Nu gik den ikke længere - hun blev nødt til at ringe til sin læge.
Jeg har skrevet om døden for at kunne skrive om livet.
Puk Qvortrup, forfatterFørst fik hun bestilt nogle tider til sine sønner, som blandt andet skulle vaccineres.
Da lægesekretæren spurgte, om der var andet, hun kunne hjælpe med, brød Puk Qvortrup sammen:- 'Det er noget om mig.
.
.
', sagde jeg til hende - og så begyndte jeg at græde: 'Jeg har det virkelig underligt, og jeg kan næsten ikke holde ud at leve', fortæller den 32-årige journalist og forfatter om opkaldet, som blev ret afgørende.
© Miriam Dalsgaard/Ritzau ScanpixOm forfatterenPuk Qvortrup (f.
1986) er uddannet journalist og cand.
public fra Aarhus Universitet.
Hun har blandt andet skrevet for Information, Kristeligt Dagblad og Weekendavisen.
’Ind i en stjerne’ udkom 3.
maj og er solgt til oversættelse i Tyskland og Italien.
Hun bor i Aarhus med sin mand og tre drenge.
Ikke kun fordi det betød, at hun endelig kom til psykolog og fik behandling for den stress, angst og depression, hun havde opbygget, siden hun pludselig mistede sin mand i 2012, bare 26 år gammel.
Opkaldet blev også begyndelsen på Puk Qvortrups selvbiografiske debutroman 'Ind i en stjerne', der endte med at have en teraputisk effekt på hende.
Var nødt til at skrive om dødenBogen udkom i maj og er allerede solgt til oversættelse i blandt andet Tyskland og Italien, og i denne uge fortæller Puk Qvortrup om bogen på Aarhus' internationale litteraturfestival LiteratureXchange.
Det er mindre end et år siden, at Puk Qvortrup gik i gang med at skrive bogen, der beskriver forløbet fra hun mistede sin mand, Lasse, der faldt om med hjertestop under et halvmaraton, mens hun var højgravid med deres andet barn - til i dag, hvor hun er blevet gift og mor igen.
- Det er en historie, der handler om livet.
Jeg har skrevet om døden for at kunne skrive om livet, siger hun og fortæller, at hun i lang tid har vidst, at hun var nødt til at skrive om Lasses død.
I begyndelsen skrev hun dagbog og digte om sine tanker, følelser og livet som alenemor til to små, faderløse drenge.
- Da jeg overgav mig til at skrive 'Ind i en stjerne', så fossede den ud af mig.
Den har bare ventet på, at jeg skulle skrive den.
Jeg skrev det første udkast på otte uger.
Puk Qvortrups mand døde af et hjertestop som 27-årig.
Obduktionen viste, at det skyldtes en tidligere  betændelsestilstand.
(© Grafik: Oliver Seppo)Helt hen og kysse hans ligDet intense skriveforløb var på ingen måde rart for Puk Qvortrup, som befandt sig midt i sammenbruddet, mens hun skrev og samtidig forsøgte at være noget for sin familie.
'Forfærdelig' og 'ekstremt smertefuld' kalder hun processen, hvor hun blandt andet var tvunget til at genbesøge nogle ret traumatiske minder.
Lasse lå lige foran mig med sin store opsvulmede krop, med slanger over det hele og huden, der skiftede kulør.
Puk Qvortrup, forfatter- Jeg lukkede øjnene, og så var jeg tilbage på hospitalsstuen, siger hun og lukker sine øjne, mens hun fortæller videre om det, hun så for sit indre blik:- Lasse lå lige foran mig med sin store, opsvulmede krop, med slanger over det hele og huden, der skiftede kulør.
Han var der, og jeg kunne endda mærke hans kolde læber igen og kysse liget af ham.
Men Puk Qvortrup var nødt til at konfrontere de svære minder, før hun rigtig kunne sætte ord på, hvad oplevelserne havde gjort ved hende og give slip på det 'monster', som Lasses lig var blevet til i hendes hukommelse.
Skriveprocessen blev en krigserklæringDer var til gengæld andre minder, som var sværere for Puk Qvortrup at huske, og det gjorde næsten endnu mere ondt.
- Jeg kunne for eksempel ikke huske, hvordan jeg fortalte Elmer, at hans far aldrig kom hjem igen.
Jeg havde huller i min hukommelse, og jeg måtte sidde med mine dagbøger og prøve at genskabe dem.
I bogen skriver Puk Qvortrup blandt andet om de konfliktfyldte følelser, hun oplevede som sørgende enke og nybagt mor.
(© Grafik: Oliver Seppo)I bogen beskriver hun, hvordan hun tager sin dengang toårige søn i hånden, går ind på hans værelse, sætter sig på gulvet med ham og ser på et billede af Lasse, som de vinker til, mens hun græder.
Det vigtigste for Puk Qvortrup er ikke, om det var præcis sådan, hun fortalte sin søn om hans fars død.
Det vigtigste er, at hun fik en følelse af kontrol tilbage.
- Det, der er sket, har styret mig.
At skrive blev en krigserklæring: Nu styrede jeg min historie, siger hun og fortæller, at der også er detaljer i bogen, hun bevidst har ændret for at få det til at passe bedre med den måde, hun følelsesmæssigt oplevede situationerne.
Hele forløbet var kaotisk, og Puk Qvortrup ville gerne have, at bogen skulle afspejle den tilstand af dyb indre sorg og et hektisk ydre liv med to små børn, som hun befandt sig i.
- Jeg ville gerne være i mit upålidelige sind og skrive derfra, så jeg ikke blev et sandhedsvidne og bogen en rapport om et hændelsesforløb, siger hun.
Derfor talte hun heller ikke med venner og familie om alle de faktuelle detaljer, om hvad der skete hvor og hvornår.
Har fået håbet igenBogens litterære og sproglige kvaliteter har også været ekstremt vigtige for hende og noget, hun bevidst har arbejdet med, siden hun begyndte at skrive i august sidste år.
At der skulle gå seks år, før Puk Qvortrup var parat til at skrive historien, var helt nødvendigt, mener hun.
Det første år var der ikke noget håb, men det har jeg fået siden.
Puk Qvortrup, forfatter- Det skulle have alle de år, før det havde nok niveauer i sig, så jeg ikke bare skrev en sørgelig historie – men kunne reflektere over alt det, det har gjort ved mig, mine børn, min familie, mine venner og mit forhold til min afdøde mand.
Lige efter Lasses død kontaktede flere medier Puk Qvortrup for at få hende til at fortælle sin historie, men det afslog hun.
- Jeg vidste godt, at jeg skulle fortælle det her på et tidspunkt, men jeg havde ikke noget budskab dengang, kun noget sørgeligt at fortælle, siger hun og tilføjer, at det var vigtigt for hende, at historien også indeholdt et håb om, at livet ville blive bedre igen.
- Det første år var der ikke noget håb, men det har jeg fået siden.
- Sproget har været et afsæt til at beskrive noget, som har været meget modbydeligt på en smuk måde, siger Puk Qvortrup om sit behov for at bruge et sansemættet og poetisk sprog.
(© Grafik: Oliver Seppo)En knytnæve lige i solar plexusHåbet var i begyndelsen noget, Puk Qvortrup havde behov for at finde for sig selv, og hun skrev først og fremmest bogen for sin egen skyld.
Men nu hvor bogen er ude, har hun fundet ud af, at den også kan inspirere andre.
Hun har blandt andet hørt fra en læser, en ung gravid kvinde, der lige havde mistet sin mand.
- Det var en knytnæve lige i solar plexus at læse, hvordan hun stod lige præcis dér, jeg også havde været og bare savnede så meget, fortæller hun.
Kvinden skrev, at 'Ind i en stjerne' havde vist hende, at der måske fandtes et liv på den anden side af den enorme sorg, hun stod midt i.
- Og det er da det fineste, jeg overhovedet kunne håbe på: At give håb til en kvinde, som har mistet alt håb.
Så er det lige meget med alle de flotte modtagelser, siger Puk Qvortrup.
Romanen er ellers blevet flot modtaget, har fået gode anmeldelser og masser af medieomtale, og det er Puk Qvortrup både glad og stolt over.
Men hun er især glad for, at mange nu kender hendes historie, så hun ikke selv behøver at fortælle den.
Nogle gange føltes det som en kamp på liv og død, når jeg sad og skrev.
Puk Qvortrup, forfatter- Når jeg møder publikum nu, ved de godt, hvad der er hændt.
Deres umiddelbare chok over min katastrofe er jeg forskånet for, og derfor kan jeg tale helt frit om alt det svære og tabubelagte, siger Puk Qvortrup, der er i gang med at skrive sin næste roman, som er ren fiktion.
At skrive 'Ind i en stjerne' og få den udgivet har været terapeutisk i forhold til sorgen, selvom processen var tæt på at ødelægge hende.
- Jeg var bange for, at historien ville vinde over mig; at jeg ville blive bragt tilbage i sorgen og ikke kunne vende tilbage.
Nogle gange føltes det som en kamp på liv og død, når jeg sad og skrev.
Men da jeg blev færdig med den og kunne lukke den og skubbe den væk, så kunne jeg for første gang skabe en fysisk afstand, siger hun og peger på sin bog:- Nu ligger den hos dig, og du kan læse den, som du vil.
Den er ikke kun min.
Den er noget andet, end det der er sket.
Læs også:Lines tegninger har skabt stor debat: 'Jeg vil gerne udfordre ideen om det perfekte'FacebookTwitterKopier linkEmner:Litteratur|NorthSide Festival|Aarhus|Sundhed og velvære|Italien




https://www.dr.dk/musik/aflyste-faa-minutter-foer-koncert-nu-bandlyser-britisk-festival-popstjerne-evigt

MusikAflyste få minutter før koncert: Nu bandlyser britisk festival popstjerne for evigt  Det dur ikke at aflyse koncert i sidste øjeblik.
Nu vil Isle of Wight Festival udelukke Jess Glynne for altid.
Jess Glynne, der optrådte i København i marts, har de seneste uger turneret som opvarmning for det gendannede Spice Girls.
Søndag måtte hun dog aflyse sin egen festivalkoncert.
Af Marie Ravn Nielsen18.
juni 2019 kl.
17.
15Bemærk: artiklen er mere end 30 dage gammelLæs opDer er ingen kære mor, hvis man som kunstner aflyser sin optræden på den britiske Isle of Wight Festival i sidste øjeblik.
Det må hitsangerinden Jess Glynne, der er kendt for hits som 'Hold My Hand' og 'Don't Be So Hard on Yourself', sande, efter at festivalen nu har bandlyst hende.
For altid.
Søndag aflyste Jess Glynne nemlig sin koncert på festivalens største scene ganske få minutter, før hun skulle optræde – og det accepteres ikke.
- Vi vil aldrig booke hende igen, udtaler festivalleder John Giddings til avisen The Mirror og kalder sangerindens opførsel for 'chokerende'.
Den 29-årige sangerinde beklagede mandag på Facebook, at hun måtte aflyse sin optræden så sent.
Jess Glynne forklarer, at hun var til stede på festivalen og stod klar til at gå på scenen, men at hun ikke kunne gennemføre koncerten, fordi hun følte sig 'utrolig udmattet og fuld af angst'.
Lyt til Jess Glynnes single 'Thursday', mens du læser videre:Jess Glynne - ThursdaySamtidig langer hun ud efter 'negativiteten på nettet' og skriverierne i den britiske presse om, at hun natten forinden festede løs sammen med det gendannede Spice Girls, som Glynne har varmet op for på deres nyligt overståede turné.
Isle of Wight Festival Isle of Wight Festival er ikke lige så stor som Roskilde Festival, men samlede dog 72.
000 gæster sidste år.
Publikumstallet for dette års festival, der løb af stablen i weekenden, er endnu ikke oplyst.
Blandt årets hovednavne var - foruden Jess Glynne, der aflyste - blandt andre George Ezra, Anne-Marie, Noel Gallagher’s High Flying Birds, Bastille og Keane.
- Jeg er sikker på, at mange af jer derude har haft en dag, hvor I ikke havde det godt og ikke kunne arbejde.
Jeg er ikke anderledes end jer, skriver hun.
Jess Glynne aflyste også en koncert på selvsamme Isle of Wight Festival i 2015, fordi hendes læge havde givet hende ordre om at skåne sit overbelastede stemmebånd.
Skaffede afløser på en timeHos Roskilde Festival kan booker Anders Wahren ikke huske at have oplevet så sen en aflysning som Jess Glynnes, og han ønsker ikke at gå til samme yderligheder som Isle of Wight Festival.
- Chance The Rapper blev godt nok engang syg og måtte aflyse en time før koncerten, og vi havde allerede hans band og crew stående på den daværende Cosmopol-scene, siger han.
Holdet i Roskilde måtte derfor handle hurtigt, fortæller Anders Wahren.
- Dengang kiggede vi på, hvem der allerede var på festivalen, og så fik vi hyret Pelle Peter Jensen fra P3 og en række danske rappere og sangere til at lave et slags best of-show.
Roskilde Festival ønsker ikke at indføre samme restriktioner overfor kunstnerne som Isle of Wight Festival, der har bandlyst Jess Glynne efter sangerens to aflysninger.
Aflyser Cardi B ligesom Jess Glynne?
Selvom der kan opstå flyproblemer, forsinkede færger eller sygdom, kender festivalen som regel til en aflysning nogle dage før, så de kan nå at skaffe et tilsvarende navn, der passer til scenen.
- Det bedste, vi kan gøre for at forhindre aflysninger og forsinkelser, er at have en god dialog med artisterne, fortæller Anders Wahren og mindes Roskilde Festival for cirka 15 år siden.
- Jeg kan huske, at vi opdagede, at et band fra Chicago ikke havde styr på køretiden fra Oslo til Roskilde, men sådan noget fanger vi heldigvis gennem vores dialog med dem.
Der er jo mange praktiske faldgruber – især hvis man er et nyt band.
Cardi B var sat til at føde i juli sidste år, så hun måtte aflyse sin koncert på Roskilde Festival.
I år er hun tilbage på festivalplakaten, men nu er der opstået nye koncert-udfordringer.
Et af de Roskilde-hovednavne, der i år har gjort fans bekymrede for en sen aflysning, er den amerikanske rapper Cardi B.
Sidste år aflyste hun sin koncert på Orange Scene, fordi hun blev gravid, og derfor blev hun booket igen i år.
De seneste uger har hun dog måttet aflyse en række koncerter på grund af bivirkninger efter en plastikoperation, og det har betydet, at mange lige nu holder vejret.
Men der er ingen grund til bekymring, lyder det fra Anders Wahren.
- Konkret med Cardi B er vi i god dialog med hendes folk om, at der er den nødvendige fremdrift, så vi er ikke bekymrede.
Læs også:Dukker op ud af det blå: Danske rock-sensationer tager røven på intetanende publikumFacebookTwitterKopier linkEmner:Cardi B (musiker)|Roskilde|Roskilde Festival|Storbritannien|Pop og rock




https://www.dr.dk/nyheder/indland/it-fejl-hos-politiet-blev-opdaget-i-2018-efterforskere-manglede-data-og-raabte-op

TeledatasagenSe temaIndlandIt-fejl hos politiet blev opdaget i 2018: Efterforskere manglede data og råbte opI november 2018 blev Rigspolitiet gjort opmærksom på en alvorlig fejl i det system, der behandler teledata.
Omkring 10.
000 straffesager skal nu trevles igennem, fordi der er konstateret fejl i det system, politiet bruger til at behandle og rense data fra teleselskaberne.
Af Mette Mayli Albæk og Louise Dalsgaard18.
juni 2019 kl.
16.
40Bemærk: artiklen er mere end 30 dage gammelLæs opDet var efterforskere i politiet, der sidste år kom på sporet af den it-fejl i politiets system for teleoplysninger, som nu kan betyde, at straffesager enten må gå om, eller at henlagte sager kan tages op på ny.
Det bekræfter Rigspolitiet over for DR Nyheder.
Under en sag opdagede efterforskerne ifølge DR Nyheders oplysninger, at der i et stort materiale manglede konkrete teleoplysninger om deres mistænkte, og det fik dem til at reagere og tage kontakt til Rigspolitiet.
- Vi får i november 2018 en henvendelse i en konkret sag fra en politikreds, hvor man konstaterer, fordi man både har rådata og konverteret data, at der er den her forskel.
Og der går man ind og kontrollerer det og finder ud af, at det er korrekt, siger Torben Mølgaard Jensen, chefpolitiinspektør i Rigspolitiet.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
I første omgang var konklusionen, at der måtte være sket en enkeltstående fejl.
Den blev rettet med det samme.
Men i februar 2019 kom der en ny henvendelse fra en politikreds i en helt anden sag.
- Her er tilsvarende fejl konstateret, og så går man historikken igennem.
I den forbindelse konstaterer man, at det her er et generelt problem, siger Torben Mølgaard Jensen, der erkender, at politiet har fejlet i sagen.
- Det er en alvorlig fejl.
Politiet har fejlet, og nu skal vi have ryddet op, og vi skal hele vejen rundt.
Fejl kan ske, men der er ingen undskyldninger for ikke at rydde op efter dem, siger Torben Mølgaard Jensen.
Han fortæller, at politiet modtager teleoplysninger fra teleselskaberne til brug i efterforskningen af kriminalitet, men da der er tale om meget store mængder data, så bliver al teledata konverteret, så de fremstår ensartet og bliver ordnet.
Det er i denne proces, der har været en fejl i systemet.
Fejlen har gjort, at der i sager siden 2012 kan være oplysninger, som ikke er kommet med fra rådata til de behandlede data.
Derfor har politi, anklagere, forsvarere og retten ikke haft alle oplysninger tilgængelige i straffesager.
Sådan bruger politiet teleoplysningerOplysninger fra mobilmaster er et udbredt efterforskningsværktøj for politiet.
Ved at indhente oplysninger fra en mistænkts teleselskab kan man se, hvem vedkommende har ringet og sms'et med, og hvilken mobilmast telefonen har været i kontakt med.
Da mobiltelefonerne typisk forbinder til den nærmeste mast, kan politiet bruge oplysningerne til at kortlægge en mistænkts færden.
Denne geografiske placering af en mistænkt via masten bliver brugt som bevis i mange sager.
Det kan for eksempel være sager om indbrud, narkotikasalg, drab og drabsforsøg og bandesager.
Opkald og position kan mangle i sagerneLidt simpelt forklaret bruger politiet teledata til at finde ud af, hvem en mistænkt har haft kontakt med, og hvor personen har været, da kontakten har fundet sted.
Det kan for eksempel være, at man i en efterforskning vil kortlægge kommunikationen mellem Anna og Thomas og finde ud af, hvor de har været henne på en given dag.
Derfor beder politiet teleselskaberne om at udlevere de data, de har liggende for Annas og Thomas' mobiltelefoner.
I de sager, hvor der mangler informationer fra it-systemet, kan man altså forestille sig, at politiets efterforskere i Annas data kan se, at hendes telefon har ringet op til Thomas' telefon, mens hun har befundet sig i København.
Men i Thomas' data fremgår det opkald ikke, og efterforskerne kan derfor ikke se kontakten mellem dem, og hvor han har befundet sig.
10.
000 sager skal gennemgåsRigsadvokaten og Rigspolitiet vil nu gennemgå alle de sager, hvor en fejl kan være opstået.
Det drejer sig om cirka 10.
000 sager, hvor politiet har indhentet teleoplysninger i deres efterforskning.
I de sager, hvor der mangler oplysninger, vil forsvareren blive underrettet.
- Det er vanskeligt på nuværende tidspunkt præcist at vurdere opgavens omfang og kompleksitet.
Derfor er det heller ikke muligt præcist at sige, hvornår gennemgangen vil være endeligt afsluttet, hedder det i en skrivelse fra Rigspolitiet til Advokatrådet.
Gennemgangen vil ske i en prioriteret rækkefølge.
De sager, hvor personer i dag sidder frihedsberøvet enten i varetægt eller efter dom, vil blive gennemgået først.
Rigsadvokaten opfordrer desuden forsvarsadvokater til at henvende sig, hvis de mener, at der sket fejl i sager, de kender til.
Det samme gør Advokatrådet.
- Vi opfordrer til, at forsvarsadvokaterne også selv er opmærksomme på eventuelle sager, hvor teleoplysninger kunne have haft betydning for sagens udfald, lyder det.
FacebookTwitterKopier linkEmner:Rigspolitiet|Advokatrådet|Kriminalitet|København|Telebranchen




https://www.dr.dk/nyheder/penge/nye-tal-kassen-er-tom-foer-roedt-flertal-har-sat-penge-af-til-mere-velfaerd

PengeNye tal: Kassen er tom, før rødt flertal har sat penge af til mere velfærd- Vi ser ind i en periode med smalhals, siger professor.
I 2021 og 2022 er der en årlig forskel på det økonomiske råderum og det demografiske - og velstandskorrigerede træk på omkring syv milliarder kroner.
Af Mathias Sommer18.
juni 2019 kl.
18.
00Bemærk: artiklen er mere end 30 dage gammelLæs opDet vil kræve skattestigninger, serviceforringelser eller reformer, hvis en kommende rød regering skal leve op til valgkampens mange løfter om blandt andet grøn omstilling, minimumsnormeringer og højere sociale ydelser.
For selv om dansk økonomi er i god gænge, så forlader store årgange i disse år arbejdsmarkedet, mens små generationer tager over, og det lægger et stort pres på de offentlige kasser.
Det demografiske trækDet demografiske træk er den vækst, der skal være i det offentlige forbrug for at sikre en uændret realudgift per bruger i den offentlige sektor.
Det demografiske træk afhænger af befolkningens størrelse og samenhæng.
Bo Sandemann Rasmussen: - Det demografiske træk dækker over, at der bliver flere danskere, som har et relativt højt udgiftsniveau i forhold til det offentlige forbrug.
Det er typisk ældre, men det kan også være nyfødte børn, som har et udgiftsbehov, som er større end gennemsnittet.
Når der bliver flere af de grupper, så skal der tilføres flere ressourcer til det offentlige, bare så man kan holde det samme serviceniveau.
- Hvis ikke man laver reformer, der skaffer et ekstra råderum, er det ikke en munter periode at kigge frem til.
Det er en periode med smalhals, vi ser ind i, siger Bo Sandemann Rasmussen, der er professor ved Aarhus Universitet.
10,7 milliarder om fire årIfølge nye tal, som De Økonomiske Råd har trukket for DR Nyheder, vil demografien, altså befolkningens sammensætning, de næste år mere end æde det såkaldte økonomiske råderum.
Det økonomiske råderum er en beregning af de forventede penge i statskassen, som Finansministeriet regner med vil stå på statens bundlinje frem mod 2025.
Men skal en pensionist have krav på samme service i morgen som i dag, og skal folkeskole-eleven sikres samme kvalitet i undervisningen i morgen som i dag, så skal der sættes markant flere skattekroner til side.
- Hvis en krone følger en borger på forskellige alderstrin, så er det demografiske træk en rettesnor for, hvor stort et pres der kommer på de økonomiske finanser, siger Michael Svarer, der er professor i økonomi ved Aarhus Universitet og formand for De Økonomiske Råd.
Det velstandskorrigerede trækDet demografi- og velstandskorrigerede træk er den vækst i det offentlige forbrug, der sikrer, at udgiften per bruger følger med både ændringer i befolkningen og den generelle velstandsudvikling i økonomien.
Bo Sandemann Rasmussen: - Det velstandskorrigerede træk kan for eksempel være inden for sundhedssektoren, hvor der kommer nye behandlingsmetoder, som vi er interesserede i at benytte på hospitalerne.
Det kan være nye teknikker eller medicin, som gør overlevelseschancen større.
Så kan der være en forventning om, at der er råd til at benytte sig af den slags behandlingsmetoder.
Det er der ikke, hvis vi bare kigger på det almindelige demografiske træk.
Den velstandsudvikling, vi ser hen over tiden i økonomien, forventer man også, vil slå igennem på det serviceniveau, den enkelte borger forventer.
Det er det velstandskorrigerede træk.
Alene at modsvare det demografiske træk kræver næste år yderligere 2,2 milliarder kroner i det offentlige forbrug, voksende til 10,7 milliarder kroner i 2023.
Skatter til de højtlønnedeDerudover opererer De Økonomiske Råd med et såkaldt velstandskorrigeret træk.
Det går ud på, at danskerne, i takt med de bliver rigere, også forventer en bedre offentlig service:- Hvis man også skal følge med den velstandsudvikling, der er i samfundet, så vil det lægge et yderligere pres på de offentlige finanser.
Altså hvis bøger og computere på biblioteket skal være bedre, der skal være bedre behandling på sygehusene og råd til nye behandlingsformer og bedre service på plejehjemmene, siger Michael Svarer.
Hvis de offentlige udgifter skal følge både det demografiske- og velstandskorrigerede træk, så danskerne oplever en velfærd, der er på niveau med den, de oplever i dag, bliver det en svær øvelse at få de økonomiske ender til at mødes de næste fire år.
Som det fremgår af grafikken nedenfor, er der i 2021 og 2022 en forskel på det økonomiske råderum og det demografiske og velstandskorrigerede træk på omkring syv milliarder kroner.
Så der er brug for skattestigninger og nye finansieringskilder, hvis der skal runddeles velfærdsgoder i en kommende regeringsperiode:- Hvis man for eksempel vil have en grøn omstilling, så skal man finde pengene et sted.
Det er enten ud og hæve nogle skatter eller lave nogle reformer, der kan skaffe nogle penge.
Ellers må man reelt skære på serviceniveauet i den offentlige sektor, siger professor Bo Sandemann Rasmussen.
Enhedslisten og SF har blandt andet stillet krav om, at skatten sættes op for de mest velhavende i samfundet.
Men netop for denne gruppe er effekten af skattestigninger ikke specielt stor, lyder det fra Bo Sandemann Rasmussen:- Så er spørgsmålet, hvem der skal have hævet skatterne, og hvilke problemer yderligere beskatning kan medføre.
Nogle typer skatter har større negative konsekvenser end andre.
Typisk er effekten mindre, når man beskatter de højtlønnede, fordi de er sværere at få til at betale flere skatter, siger han.
Offentligt forbrug skal opFormændene for Folketingets to største partier, Mette Frederiksen (S) og Lars Løkke Rasmussen (V), garanterede i den nu overståede valgkamp, at de offentlige udgifter i en kommende regeringsperiode skulle vokse svarende til det demografiske træk.
Socialdemokratiets formand og kongelig undersøger, Mette Frederiksen, har allerede meldt ud, at hun planlægger at stå i spidsen for en regering, der sikrer et løft i velfærden, som overgår det demografiske træk.
- Råderummet har i valgkampen været omtalt som en skattekiste.
Men det er altså ikke mere en skattekiste, end hvis vi vælger at følge det demografiske træk, så er der ikke penge nok til alt det andet, der er blevet sagt i valgkampen, siger Mette Frederiksen i dag på vej ind til regeringsforhandlingerne.
Et offentligt forbrug, der følger det demografiske træk, vil kræve omkring 15.
000 personer ekstra i den offentlige sektor.
Og gennemføres der ikke tiltag, som frigør hænder til det private arbejdsmarked, kan den private sektor potentielt miste tusindvis af arbejdspladser, frygter Dansk Arbejdsgiverforening:- En politisk prioritering om højere vækst i den offentlige beskæftigelse bør derfor gå hånd i hånd med politiske tiltag, som øger arbejdsstyrken.
Det bør ske via tiltag, som flytter personer fra offentlig forsørgelse over i beskæftigelse, og via tiltag, som forbedrer mulighederne for at rekruttere kvalificeret udenlandsk arbejdskraft til Danmark, skriver cheføkonom Anders Borup Christensen.
En af de første opgaver for en ny regering bliver at forhandle en ny rammeaftale med kommunerne på plads for næste år.
Underskud en mulighedBo Sandemann Rasmussen peger på, at regeringen også kan vælge at lave et underskud på den offentlige saldo de næste år, fordi Finansministeriets beregning af råderummet peger på bedre balance mellem demografi og økonomisk råderum i 2024 og 2025.
Inden for budgetloven har regeringen mulighed for at lave et underskud på 0,5 procent af BNP om året.
- I enkelte år kan man i princippet godt overskride det økonomiske råderum, så længe det ikke bliver en permanent forøgelse af underskuddet.
Og nu har vi nogle år, hvor der ikke er penge nok, og så kan man godt tage underskuddet og så betale lidt tilbage, når man kommer lidt længere frem.
Det kan man godt uden at bringe holdbarheden i de offentlige finanser i problemer, siger Bo Sandemann Rasmussen.
Men underskud er ikke vejen frem, advarer de økonomiske vismænd:- Hvis vi ser på det danske arbejdsmarked, så er vi tæt på kapacitetsgrænsen.
Så der er en risiko for, at hvis der kommer for meget brænde på bålet, så kommer vi i en overophedningssituation.
Så vi anbefaler en stram finanspolitik, siger Michael Svarer.
Udsigt til hængekøjenGår man lidt dybere ned i prognoserne for dansk økonomi, ligger det såkaldte hængekøje-problem og lurer ikke så langt ude i horisonten.
For mens relativt små årgange fortsat bevæger sig ind på arbejdsmarkedet, vil store årgange de næste 20 år fortsætte med at forlade arbejdsmarkedet og efterlade et større pres på de offentlige finanser.
Dermed er den næste regeringsperiode kun en forsmag på, hvad fremtidige beslutningstagere skal forholde sig til helt frem til 2055, hvor der til gengæld ventes at være bedre balance i demografien og altså mellem andelen af befolkningen, der er inde på og uden for arbejdsmarkedet.
- Hvis vi ser på udsigten for de offentlige finanser langt ud i fremtiden, så er de kraftigt påvirket af den demografiske udvikling, altså at der kommer en stigende andel ældre i befolkningen i forhold til, hvad der er på arbejdsmarkedet, siger Michael Svarer, formand for De Økonomiske Råd.
- Der er en række år fra 2028 og 15 år frem, som vi kalder hængekøjen.
Her ventes de offentlige udgifter at stige i et højere omfang end indtægterne, og derfor kommer der altså et yderligere pres på de offentlige finanser, fortsætter han.
FacebookTwitterKopier linkEmner:Bo Sandemann Rasmussen (professor)|Lars Løkke Rasmussen (politiker)|Økonomi|Socialdemokraterne|Borup




https://www.dr.dk/nyheder/udland/korrespondent-tyskere-frygter-nyt-hoejreekstremistisk-netvaerk-efter-drab-paa

UdlandKorrespondent: Tyskere frygter nyt højreekstremistisk netværk efter drab på politiker Den 2.
juni blev Walter Lübcke fra partiet CDU skudt på klos hold i sit hjem.
Den tyske politiker Walter Lübcke blev dræbt i sit hjem nær Kassel i Tyskland.
Af Sarah Munk Jørgensen (video)18.
juni 2019 kl.
18.
39Bemærk: artiklen er mere end 30 dage gammelLæs opMordet på den tyske politiker Walter Lübcke og motivet bag fylder meget i Tyskland i dag.
I går udtrykte den tyske kansler Angela Merkel stor medfølelse med de pårørende til Walter Lübcke.
- I dag er en dag, hvor vi alle tænker på Walter Lübckes familie og venner.
Samtidig udtrykte Merkel dyb bekymring over, at sådan et drab kan finde sted i Tyskland.
Hun har krævet en hurtig og tilbundsgående undersøgelse af sagen – det samme har forbundspræsident Frank-Walter Steinmeier.
En æresgarde holder vagt ved Walter Lübckes kiste ved begravelsen i Kassel i sidste uge.
En del af noget større?
Walter Lübcke var fortaler for den tyske regerings flygtningepolitik, og i forbindelse med migrationskrisen i 2015 argumenterede han for, at det er en fundamental kristen værdi at hjælpe mennesker i nød.
Sidenhen modtog Lübcke dødstrusler fra det yderste højre.
- Netop højreekstremismen er et betændt emne i Tyskland.
For år tilbage likviderede og begik terrorgruppen NSU bombeattentater mod indvandrere.
Nu frygter man, at den mistænkte i drabet på Walter Lübcke har ladet sig inspirere af NSU eller endda er en del af et nyt højreekstremistisk netværk, selvom politiets efterforskning lige nu ikke kan bekræfte det, siger DR's korrespondent i Tyskland, Michael Reiter.
- Man frygter med andre ord, at det her drab i virkeligheden er del af noget større.
Den nynazistiske terrorgruppe NSU dræbte ni indvandrere og en politibetjent i Tyskland mellem 2000 og 2007.
Højreekstremistisk baggrundMordet på Walter Lübcke bliver nu efterforsket som en højreekstremistisk forbrydelse.
65-årige Walter Lübcke var regeringspræsident i den tyske by Kassel og medlem af den tyske kansler Angela Merkels parti, CDU.
En regeringspræsident er ikke at forveksle med en ministerpræsident, der er en delstats øverste politiske post.
En regeringspræsident findes i flere af de tyske delstater.
Ministerpræsidenten udpeger regeringspræsidenten, der har en slags koordinerende rolle i forholdet mellem delstatsregeringen og lokalmyndigheder rundt om i delstaten.
Læs også:Statsanklager om drab på tysk politiker: Går ud fra et højreekstremt motivSkudt på klos holdWalter Lübcke blev kort efter midnat den 2.
juni fundet skudt i hovedet på klos hold på sin terrasse.
I lørdags blev det offentlig kendt, at tysk politi har arresteret en 45-årig mand, der blev forbundet med gerningsstedet via et DNA-match.
Mandag kunne politiet i Tyskland fortælle, at de går ud fra, at det er en højreekstremistisk handling, der ligger bag drabet.
Samme dag overtog statsanklageren efterforskningen af drabet.
Statsanklagerens ansvarsområder kredser om terror, ekstremisme og politisk motiveret vold.
Det tyder dermed på, at drabet på Walter Lübcke bliver behandlet som en politisk motiveret forbrydelse.
Politifolk ved Walter Lübckes hjem i nærheden af Kassel.
Kendt af politietIfølge den tyske avis, Süddeutsche Zeitung, har den mistænkte 45-årige mand en lang række kriminelle handlinger bag sig.
Derudover har han tidligere udsendt dødstrusler på sin Youtube-kanal, og under en ransagning af hans hjem blev der fundet våben.
Avisen skriver også, at den mistænkte har skrevet en kommentar på Youtube tilbage i 2018 under sit alias "Game Over" – her skriver han, at ”enten går denne regering snart af, eller der vil forekomme død”.
Desuden bliver manden i tyske medier sat i forbindelse med det nynazistiske Nationaldemokratiske Parti, NPD, i Hessen – og ifølge Die Zeit blev han kendt skyldig i angribe et opholdssted for flygtninge med en rørbombe tilbage i 1993.
De officielle kilder giver dog ikke megen information om efterforskningen af den arresterede.
- Baseret på den aktuelle efterforskning går vi ud fra, at det drejer sig om en højreekstremistisk handling, sagde talsmanden for Tysklands anklagemyndighed, Markus Schmitt, i går.
Han tilføjede, at der lige nu ikke er noget tegn på, at den mistænkte tilhører et specifikt højreekstremistisk netværk eller en terrorgruppe.
Politiet undersøger dog, om der kan være andre involveret i drabet.
FacebookTwitterKopier linkEmner:Angela Merkel (politiker)|Frank-Walter Steinmeier (politiker)|Tyskland|Kriminalitet|Youtube




https://www.dr.dk/nyheder/udland/miljoejournalister-slaas-ihjel-verden-over

UdlandMiljøjournalister slås ihjel verden over13 journalister, der har dækket eksempelvis ulovlig minedrift og skovrydning, er blevet dræbt.
En specialagent ved en ulovlig krystalmine i en nationalpark ved Novo Progresso i Brasilien.
Flere journalister er verden over blevet dræbt, når de afslører illegal minedrift eller skovrydning.
(Arkivfoto) Af Thomas Prakash18.
juni 2019 kl.
19.
01Bemærk: artiklen er mere end 30 dage gammelLæs opHerhjemme er jobbet som miljø- og energijournalist ikke et job, som vi umiddelbart forbinder med fare.
Men ude i verden er det anden sag.
I løbet af de seneste 10 år er 13 journalister, der beskæftiger som med miljø, natur og energi, blevet slået ihjel i forbindelse med deres arbejde.
Det viser tal fra organisationen CPJ, Komiteen for beskyttelse af journalister.
Flere sager er under efterforskning, og organisationen frygter ifølge The Guardian, at tallet er så højt som 29 dræbte journalister.
Det er sager som den om Gerardo Ortega - en filippinsk talkshow-vært, der blev skudt ned i en tøjbutik, efter at han havde forholdt sig kritisk til lokale mine-projekter.
Eller indiske Karun Misra, der på vej hjem fra arbejde blev skudt af tre mænd på motorcykler, efter at han havde skrevet om ulovlige mineoperationer i Uttar Pradesh-delstaten.
De farligste lande er netop Indien og Filippinerne, hvor tre journalister i hvert land er blevet dræbt, men Panama, Colombia, Rusland, Cambodia, Myanmar, Thailand og Indonesien er også med på listen.
Høj korruptionIfølge Julie Søgaard, der er formand for Foreningen af Energi- og Miljøjournalister og tidligere vært på P1-programmet Klima og Miljø, er det ikke tilfældigt:- De her lande råder over mineraler eller andre naturressourcer, som der er store økonomiske ressourcer i at udvinde, og hvis der så kommer en kritisk journalist i vejen, kan man godt forestille sig, at man er interesseret i at lukke munden på vedkommende, siger hun.
Det er kendetegnende, at drabene sker i lande med høj korruption og lav retssikkerhed.
- I de her lande er det ofte kriminelle organisationer i ledtog med korrupte ledere, der sidder på udvindingen, og det giver et pres mod kritikere, som vi slet ikke oplever i Danmark eller andre lignende lande, siger hun.
Greenpeace: Toppen af isbjergetI Greenpeace er man ikke overrasket over udviklingen, der ifølge generalsekretær Mads Flarup Christensen fra Greenpeace Norden kun er "toppen af isbjerget".
- Det er selvfølgelig forstemmende, at også journalister dræbes, men det er kun en lille del af de drab, overgreb og den chikane, der generelt rammer alle, der i de her områder forsøger at standse ulovlig minedrift, skovrydning, 'landgrab' og tilsidesættelse af oprindelige folks rettigheder, siger han.
Læs også:Antallet af dræbte journalister steg i 2018Han henviser til, at organisationen Global Witness i 2017 talte 201 drab på aktivister, hvoraf 60 procent er i Latinamerika.
Det stemmer godt overens med Greenpeaces egne erfaringer, hvor særligt Syd- og Mellemamerika er farlige steder at operere.
- Her har mine- og skovselskaber et utroligt stort spillerum, og mord og trusler mod kritikere er en del af dagligdagen, siger han.
- Ofte er det ikke vores folk, der står i skudlinjen, men det fylder utroligt meget, når vi arbejder med lokale folk rundt omkring i verden.
Vi har en stor operation i Manaus i Brasilien, hvor vi er nødt til at køre rundt i skudsikre biler.
Vi har flere gange oplevet, at nære samarbejdspartnere bliver slået ihjel, fortæller Mads Flarup Christensen fra Greenpeace Norden.
Og 'kampen om jorden' vil kun blive mere intens, mener Mads Flarup Christensen.
- Presset fra den her ublu udnyttelse af jordens ressourcer kan vi kun forvente vil stige, i takt med efterspørgslen på eksempelvis mineraler stiger, siger han.
På nedenstående kort kan du se, i hvilke lande journalisterne er blevet dræbt.
FacebookTwitterKopier linkEmner:Greenpeace|DR P1|Brasilien|Indien|Mord




https://www.dr.dk/nyheder/regionale/oestjylland/tusindvis-af-raalam-doer-i-hoestmaskiner-simpel-metode-skal-redde-dem

ØstjyllandTusindvis af rålam dør i høstmaskiner: Simpel metode skal redde demHvert år dør mellem 10.
000 og 20.
000 rålam, mens de gemmer sig i markens høje græs.
Rålammene kan ikke selv flygte, og derfor ender mange af dem i høstmaskinerne.
Arkivfoto.
Af Flemming Nielsen og Sarah Friis Elkjær18.
juni 2019 kl.
16.
35Bemærk: artiklen er mere end 30 dage gammelLæs opRettet 21.
06.
19 klokken 12.
53: Metoden er ikke ny, som der først stod skrevetDet høje græs på de danske marker er et effektivt skjul for råvildtets lam.
Her kan de putte sig for farer og fjender, men når høsten først går i gang, kan rålammenes helle blive livsfarligt.
De kæmpemæssige markmaskiner klipper og høster afgrøderne, og hvert år vurderes de til at tage livet af mellem 10.
000 og 20.
000 rålam, der ligger i skjul i det høje græs.
Det fortæller Rasmus Ahlmann, der er naturkonsulent i Danmarks Jægerforbund.
- Det er utrolig svært at få øje på dyrene, når man kigger langs skoven, men der er ingen tvivl om, at de er derude.
Rålammene har ikke en overlevelsesmekanisme, hvor de flygter, så det bliver deres endeligt, siger han.
Danmarks Jægerforbund håber, at en simpel metode kan redde mange liv.
Derfor hænger der i kanten af det lange græs ved Hestehave Skov i Nationalpark Mols Bjerge flamingoplader og plastikposer på signalpæle.
- Pointen er, at det ikke skal være raketvidenskab.
Det er blikfang, som dyrene fanger som noget nyt i landskabet.
De finder også lyden ubehagelig, så de føler sig usikre og flytter forhåbentlig lammene væk i løbet af natten.
Metoden er almen kendt, men Danmarks Jægerforbund vil gerne opfordre flere til at følge eksemplet for at forebygge nogle af de meget uheldige høstdrab.
Ikke sjovt at klippe et rålam med maskinenDet er netop de nye genstande i landskabet, som forskrækker dyrene.
Derfor kan der ikke bare stå permanente pæle i markkanten.
- En anden vigtig pointe er, at det skal sættes op en dag eller to før, at man tager slættet, for ellers når de at vænne sig til det, siger Rasmus Ahlmann.
Rasmus Ahlmann har hængt flamingopladerne frem mandag, inden der tirsdag skal høstes høslæt.
Der er to grunde til, at de danske jægere vil redde rålammene.
- Der er det etiske aspekt.
Hvis man får klippet lammene med, er det jo ubehagelig for dyrene og bestemt ikke sjovt for maskinføreren.
Vi jægere har selvfølgelig også et incitament til at gøre det, da vi gerne vil udnytte dem som en ressource senere på året.
Landmænd er heller ikke plaget af råvildtet, da de ikke er den værste art, når det kommer til at tilføre skader på markerne, hvilket for eksempel kronvildtet gør.
FacebookTwitterKopier linkEmner:Danmarks Jægerforbund|Dyr|Jagt|Nationalpark Mols Bjerge|Landbrug




https://www.dr.dk/nyheder/indland/laes-svarene-gaature-kan-styrke-din-kondition-og-forebygge-stress-og-depression






https://www.dr.dk/nyheder/udland/fem-tilbage-i-kampen-om-afloese-may-boris-johnson-rykker-fra

BrexitSe temaUdlandFem tilbage i kampen om at afløse May - Boris Johnson rykker fraKun den tidligere brexit-minister Dominic Raab røg ud efter anden valgrunde.
Boris Johnson forlader sit hjem før dagens afstemning.
Af Jakob Busk Olsen18.
juni 2019 kl.
19.
31Bemærk: artiklen er mere end 30 dage gammelLæs opTil at begynde med var der ti, men nu er der kun fem kandidater tilbage i kampen om at blive leder for De Konservative i Storbritannien og dermed landets næste premierminister efter Theresa May.
I dagens afstemning blandt de konservative parlamentarikere vandt tidligere udenrigsminister Boris Johnson med 126 stemmer - 40 procent af alle stemmer - foran udenrigsminister Jeremy Hunt med 46 stemmer og miljøminister Michael Gove med 41.
Boris Johnson vandt også den første valgrunde stort med 114 stemmer foran Jeremy Hunt og Michael Gove.
Resultatet af anden valgrunde:•Boris Johnson: 126•Jeremy Hunt: 46•Michael Gove: 41•Rory Stewart: 37•Sajid Javid: 33•Dominic Raab: 30 (ude)Skilles fra en ad gangenKravet for at komme videre fra anden valgrunde var at opnå støtte fra mindst 10 procent af de konservative parlamentarikere - det vil sige mindst 33 stemmer.
Kun en enkelt af de tilbageværende kandidater klarede ikke kravet: Den tidligere brexit-minister Dominic Raab.
I de kommende valgrunder nøjes man med at eliminere den kandidat, som får færrest stemmer, indtil der kun er to kandidater tilbage.
De to kandidater skal så ud i en brevafstemning blandt de 160.
000 personer, som er medlemmer af De Konservative i Storbritannien.
Læs også:Storbritannien skal have ny premierminister: Her er fire topkandidaterJohnsons første tv-debatBoris Johnson var på forhånd favorit til at vinde kampen om lederposten.
Hans kandidatur er blevet styrket siden første valgrunde, efter flere af de kandidater, som ikke klarede den første afstemning, har peget på ham.
Brexit-tilhængeren har holdt en relativt lav profil i valgkampen og undlod for eksempel at deltage i en tv-debat efter første valgrunde.
I aften er Boris Johnson dog med, når de fem tilbageværende kandidater skal krydse klinger i en debat på tv-stationen BBC, og mange venter i spænding på at se, hvordan Boris Johnson vil klare sig.
Han er kendt som en kulørt figur, der ofte roder sig ud i kontroversielle fortalelser.
Inden dagens afstemning blev han desuden kritiseret af sine modstandere for at give selvmodsigende løfter til de parlamentarikere, som overvejede at stemme på ham.
Hårdt jobDet hårde job som premierminister i Storbritannien - og dermed ansvarlig for brexit - blev ledigt, da Theresa May 7.
juni endelig smed håndklædet i ringen og gik af som politisk leder for De Konservative.
May blev fældet efter flere forsøg på at få sin skilsmisseaftale med EU vedtaget i det britiske underhus.
Hun fortsætter på posten som premierminister, indtil der er udpeget en efterfølger.
FacebookTwitterKopier linkEmner:Boris Johnson (politiker)|Det Konservative Folkeparti|Storbritannien|Theresa May (politiker)|Valg og folkeafstemninger




https://www.dr.dk/sporten/fodbold/europaleague/broendby-moeder-finsk-hold-i-europa-league-kvalifikationen

Europa LeagueBrøndby møder finsk hold i Europa League-kvalifikationenBrøndby skal op mod FC Inter Turku i den første runde af kvalifikationen til Europa League-gruppespillet.
Kamil Wilczek og resten af Brøndby-holdet skal en tur til Finland som en del af kvalifikationen til Europa League.
18.
juni 2019 kl.
16.
28Bemærk: artiklen er mere end 30 dage gammelLæs opBrøndby-mandskabet skal en tur til Finland i forsøget på at kvalificere sig til Europa League-gruppespillet.
Klubben skal op mod FC Inter Turku, der har hjemmebane i det sydlige Finland.
Det stod klart, efter at Det Europæiske Fodboldforbund (Uefa) tirsdag trak lod til første runde af kvalifikationen.
Inter Turku sluttede på en syvendeplads i den seneste sæson af den finske liga.
I den igangværende sæson topper holdet ligaen efter 12 kampe.
Den første af de to playoffkampe skal spilles 11.
juli, mens den anden kamp skal spilles 18.
juli.
Det ligger endnu ikke fast, hvilket af de to hold der starter på hjemmebane.
Brøndby sikrede sig pladsen i Europa League-kvalifikationen efter en samlet sejr over Randers FC i to playoffkampe.
Læs også:Kraul om den nye træner: 'Han var ikke Brøndbys førstevalg'Brøndby måtte ud i playoffkampene, efter at holdet sluttede på fjerdepladsen i den danske liga.
Onsdag trækkes der lod til anden runde af Europa League.
Her indtræder Esbjerg, der sluttede på tredjepladsen i Superligaen, mens FC Midtjylland indtræder i tredje runde, efter at holdet sluttede som nummer to i ligaen.
FC København skal spille kvalifikation til Champions League-gruppespillet.
De danske mestre træder ind i anden runde, og FCK's modstander findes onsdag.
/ritzau/FacebookTwitterKopier linkEmner:Europa League|Brøndby|FC København|Finland|Fodbold




https://www.dr.dk/nyheder/politik/folketingsvalg/sf-efter-endnu-en-omgang-forhandlinger-om-regeringsmagten-det-er

FolketingsvalgSF efter endnu en omgang forhandlinger om regeringsmagten: 'Det er hardcore politik, det her'Enhedslisten vil have mere fokus på indhold end proces i forhandlingerne.
SF-formand Pia Olsen Dyhr, gruppeformand Jacob Mark og næstformand Lise Müller forlader deres møde under dagens regeringsforhandlinger med Socialdemokratiet på Christiansborg.
Af Thomas Klose Jensen18.
juni 2019 kl.
16.
33 | opdateret 18.
juni 2019 kl.
19.
17Bemærk: artiklen er mere end 30 dage gammelLæs opForud for dagens runde regeringsforhandlinger havde SF-formand Pia Olsen Dyhr stillet sine følgere på Facebook et spørgsmål:"Træt af papegøjesnak?
"Indtil videre har de forhandlende partier nemlig mere eller mindre gentaget den samme pointe - der er stadig knaster, men det går fremad - igen og igen i den ene eller anden udgave.
Og Pia Olsen Dyhr gentog lydigt den melding igen i dag, efter endnu en omgang armlægning med Mette Frederiksen.
Selvom hun ikke kunne komme med interessante detaljer fra forhandlingsbordet, så slog SF-formanden fast, at forhandlingerne er dybt alvorlige.
- De samtaler, vi har med socialdemokraterne, handler om politik.
Det er hardcore politik, det her – hvad skal vi med vores børn i fremtiden, hvilken folkeskole ønsker vi, og hvad kan vi gøre for at børn får mindre stress, forklarede hun.
- Det er de helt konkrete områder, som vi diskuterer lige nu.
Og noget af det er hjerteblod for SF, så det er ikke for sjov.
SF har blandt andet stillet krav om indførelse af minimumsnormering i daginstitutioner, og et opgør med den såkaldte integrationsydelse, som partiet mener skaber fattigdom.
Hør Pia Olsen Dyhr gøre status efter forhandling med Mette Frederiksen.
Klik på play.
Enhedslisten: Handler ikke om skovsnegleHeller ikke Enhedslistens politiske ordfører Pernille Skipper kunne komme det konkrete indhold af forhandlingerne nærmere i dag.
Før hun gik ind i forhandlingslokalet gav hun dog udtryk for en irritation over, at der de sidste par dage havde været mere fokus på proces end indhold i forhandlingerne.
- Jeg håber, at vi alle sammen kan være indstillet på, at vi skal bøje os mod hinanden, og at det her ikke handler om at få nogen til at spise skovsnegle, men at sørge for, at vi kan finde sammen om det, vi er enige om – en ny retning, forklarede hun.
Den udmelding kan ses som en kritik af De Radikale.
I går beskrev Ekstra Bladet, at de øvrige partier var trætte af politisk leder Morten Østergaard, fordi han kom med forslag, som de øvrige partier helt åbenlyst ikke ville være med til i et forsøg på at få presset De Radikale i regering.
Efter dagens forhandling var Pernille Skipper dog mere positiv og kunne glæde sig over at have talt politik med Mette Frederiksen.
- Vi har i hvert fald fået diskuteret noget mere indhold nu, forklarede hun, inden de sidste mange dages pointe blev gentaget.
Nemlig: Det går fremad, men der er stadig knaster.
Det gælder eksempelvis spørgsmålet om en bindende klimalov med et mål om at reducere udslippet af drivhusgasser med 70 procent i 2030, samt spørgsmålet om børnene på Udrejsecenter Sjælsmark.
- Vi har endnu ikke fået et tilsagn om, at børnene på Sjælsmark ikke længere skal bo på Sjælsmark, og det har vi brug for, forklarede hun.
Hør Pernille Skipper give en status ovenpå dagens første forhandlinger med Mette Frederiksen.
Klik på play.
R: Vi kom jo ikke, hvis der ikke var bevægelseDet, vi taler om, er den politiske kurs, som skal bringe Danmark ind i 2020’erne.
Jeg har den største respekt for dem, vi forhandler med, og selvfølgelig skal der findes en løsning, som alle kan se sig selv i.
Morten Østergaard, politisk leder for De RadikaleDe Radikale ønskede ikke at kommentere på kritikken fra Enhedslisten.
Og heller ikke forhandlingssituationen kunne partiets politiske leder komme nærmere ind på.
- Jeg kan ikke sige andet, end at vi jo ikke blev ved med at komme, hvis det ikke bevægede sig i den rigtige retning – og det gør det, lød det fra Morten Østergaard.
- Det, vi taler om, er den politiske kurs, som skal bringe Danmark ind i 2020’erne.
Jeg har den største respekt for dem, vi forhandler med, og selvfølgelig skal der findes en løsning, som alle kan se sig selv i.
Morten Østergaard forklarede dog, at der fortsat mangler en del at blive enige om i forhold til den økonomiske politik.
Hør Morten Østergaard gøre status efter forhandling med Mette Frederiksen.
Klik på play.
Mette Frederiksen: Vi kan virkelig rykkeDanmarks måske kommende statsminister, Mette Frederiksen, kommenterede ikke resultatet af dagens forhandlinger ved Landstingssalen.
Men inden de begyndte, var hun dog fortrøstningsfuld i forhold til at nå i mål.
- Jeg synes, at for hver time og dag, der går, står det klart, at vi virkelig kan rykke noget på de vigtige dagsordener, forklarede Mette Frederiksen.
- Nu er vi helt nede i substansen, og det er jo et kæmpe arbejde, vi er i gang med.
Forhandlingerne om en ny regering fortsætter igen i dag fra omkring klokken 16.
30 på Mette Frederiksens kontor.
Her vil først Enhedslisten, så SF og til sidst De Radikale blive indkaldt til forhandlinger.
FacebookTwitterKopier linkEmner:Pernille Skipper (politiker)|Pia Olsen Dyhr (politiker)|Radikale Venstre|Socialistisk Folkeparti|Enhedslisten




https://www.dr.dk/sporten/fodbold/henrik-liniger-om-platini-anholdelse-en-faerdig-mand-i-fodbold-hvis-han-doemmes

FodboldHenrik Liniger om Platini-anholdelse: 'En færdig mand i fodbold, hvis han dømmes'Hvis Michel Platini kendes skyldig i ny korruptionssag, så er al hans troværdighed forsvundet, mener DR Sportens Henrik Liniger.
Michel Platini var præsident i Uefa fra 2007-2016.
Af Kasper Heide Lund18.
juni 2019 kl.
15.
48Bemærk: artiklen er mere end 30 dage gammelLæs opDet vil have uoprettelige konsekvenser for den tidligere præsident for Det Europæiske Fodboldforbund (Uefa) Michel Platini, hvis mistanken om, at han lod sig bestikke i forbindelse med tildelingen af VM-slutrunden i 2022 til Qatar, holder stik.
DR Sportens kommentator Henrik LinigerHenrik Liniger er kommentator på DR Sporten, hvor han dækker flere områder, især fodbold, atletik, cykling samt skiskydning og nytårsskihop om vinteren.
Læs mereDet vurderer DR Sportens fodboldkommentator Henrik Liniger, efter Platini i morges blevet arresteret i en forstad til Paris.
Hans anholdelse sker ifølge det franske medie Mediapart som led i en større efterforskning af mulig korruption i forbindelse med tildelingen af VM om tre år.
Hvis det bliver bevist, så er al hans troværdighed forsvundet, og så er han en færdig mand i fodbold.
Henrik Liniger- Vi mangler at se, hvad der præcis har fået politiet til at tilbageholde ham, men der er ikke nogen tvivl om, at hvis det lykkes for politiet at finde beviser for, at Platini har modtaget bestikkelse for sin Qatar-stemme, så vil han få en ny karantæne – muligvis endda på livstid.
Det kan ikke udelukkes.
Blev udelukket fra fodbold i fire årFranske Michel Platini var præsident for Uefa fra 2007 til 2016, hvor han modtog en karantæne fra alle fodboldaktiviteter på seks år for at have modtaget en pengeoverførsel på to millioner schweizerfranc i 2011 fra den daværende Fifa-præsident Sepp BlatterDaværende FIFA-præsident Sepp Blatter (tv.
) giver hånd til Michel Platini.
(Foto: Patrick B.
Kraemer © Scanpix)Dommen blev senere reduceret til fire år af Den Internationale Sportsdomstol (CAS) og stod til at udløbe i oktober i år.
Henrik Liniger forklarer, at der har været spekuleret i, at Platini ville vende tilbage til fodboldverden, når udelukkelsen var overstået.
Men den drøm kan han godt droppe, hvis han nok en gang kendes skyldig i korruption.
- Han har siden den første sag sagt, at der var et pengebeløb, han ikke kunne gøre rede for, men der var tale om justitsmord, og han havde kun gjort tingene for fodboldens bedste, og ikke for egen vinding.
Han har fastholdt et martyrium, kan man sige.
- Det comeback, som han har gået pønset på i de sidste par år, hvor hans udelukkelse var ved at udløbe, vil være forpurret.
Hvis det her bliver bevist, så er al hans troværdighed forsvundet, og så er han en færdig mand i fodbold, siger Liniger.
Læs også:Platini træder tilbage - og får nedsat strafTirsdagens anholdelse af Michel Platini kommer efter en lang række sager om mistænkelige forhold i forbindelse med tildelingen af VM i 2022 til Qatar.
Men selvom en skyldigkendelse til den tidligere franske landsholdsstjerne formentlig vil betyde et endegyldigt farvel til fodbold for Platini, så vil det ikke være overraskende, hvis også han lod sig bestikke.
- Det kan ikke komme bag på nogen, hvis også hans stemme var blevet købt.
Det er jo blevet bevist ud over enhver rimelig tvivl, at de fleste stemmer til Qatar var købt på en eller anden måde, siger Henrik Liniger.
Ingen konsekvenser for VM i QatarMen hvis nogen gør sig den tanke, at korruptionssagen efterhånden er ved at blive så stor, at det umuliggør en afholdelse af slutrunden i Qatar, så kan de godt tro om igen.
Sepp Blatter afslørede i 2010, at Qatar skulle være vært for VM i 2022.
- VM i Qatar kommer ikke i fare for at blive afholdt.
Det gør det ene og alene ikke af økonomiske grunde.
Der er investeret så mange penge i afholdelse af VM 2022, at det vil koste Fifa helt ekstremt dyrt at aflyse eller flytte det til et andet land.
Der vil komme erstatningssager, for der ligger en masse juridiske kontrakter med arrangørerne.
I mine øjne vil det nærmest betyde økonomisk ruin for Fifa, lyder det fra Liniger.
Læs også:OVERBLIK Kronologi over Fifa-skandalen- Man kan lige så godt indstille sig på, at uanset hvilke sager, der bliver gravet op omkring afstemningsproceduren, så vil der blive holdt et VM i Qatar.
Jeg kan ikke forestille mig en korruptionssag, der er stor nok til aflyse den slutrunde.
Det er ikke realistisk.
Det er og bliver Sepp Blatter og hans regimes sidste hilsen til fodboldverdenen, og på den måde vil det også gå over i historien.
Slutrunden i Qatar spilles om vinteren fra 21.
november til 18.
december på grund af varmen om sommeren i ørkenstaten.
Formatet bliver det samme, som man kender fra tidligere slutrunder, hvor der er otte grupper med fire hold.
FacebookTwitterKopier linkEmner:FIFA|Fodbold|Michel Platini (idrætsleder)|Qatar|Korruption




https://www.dr.dk/sporten/fodbold/platini-erklaerer-sig-uskyldig-i-alle-anklager-om-korruption

FodboldPlatini erklærer sig uskyldig i alle anklager om korruptionMichel Platini er ikke blevet anholdt, men afhørt som et vidne, hævder den tidligere Uefa-præsidents advokat.
Michel Platini er anklaget for korruption i forbindelse med tildelingen af VM i fodbold til Qatar i 2022.
18.
juni 2019 kl.
15.
40Bemærk: artiklen er mere end 30 dage gammelLæs opMichel Platini er uskyldig i alle anklager.
Det hævder advokat William Bourdon, som repræsenterer Platini.
Han fortæller til Reuters, at franskmanden vil svare på alle spørgsmål og samarbejde med fransk politi.
- Han har absolut ikke gjort noget galt.
Han har ingen relation til sagen, som er ukendt for ham, lyder det i en udtalelse fra Platinis repræsentanter.
Tidligere tirsdag skrev flere medier, at Platini blev arresteret i Frankrig i efterforskningen af mulig korruption i forbindelse med tildelingen af fodbold-VM i Qatar i 2022.
De franske medier Mediapart og Le Monde bragte historien først.
Ifølge medierne blev Platini arresteret af fransk politi tirsdag morgen i byen Nanterre, der er en forstad til Paris.
En kilde tæt på efterforskningen har over for det franske nyhedsbureau AFP bekræftet, at Platini er arresteret.
Læs også:Eks-Uefa-præsident Michel Platini anholdt: Mistænkt for korruptionDen tidligere fodboldstjerne er arresteret som led i en efterforskning, der omhandler værtskabet til VM i 2022.
Slutrunden i 2022 fik Qatar tildelt i 2010, hvilket affødte stor debat og kritik.
Bliver også afhørt omkring tildelingen af EMPlatini sad i en årrække på posten som præsident i Det Europæiske Fodboldforbund, Uefa.
Nyhedsbureauet Reuters skriver, at Platini skal afhøres af fransk politi.
Ifølge AP kan Platini efter afhøringen enten blive løsladt eller formelt anklaget.
Det er tildelingen af VM til Qatar, som Michel Platini er anklaget for at have været ulovligt involveret i.
Platinis advokat afviser, at der er tale om en anholdelse fra fransk politis side.
Der er blot tale om en tilbageholdelse, hvor Platini skal afhøres som vidne, lyder det i udtalelsen.
Tilbageholdelsen af Platini skal dog kun ses som en teknikalitet, hævder advokaten William Bourdon.
Desuden oplyses det i samme udtalelse, at Platini også afhøres omkring tildelingen af EM i 2016, som Frankrig blev vært for.
/ritzau/FacebookTwitterKopier linkEmner:Michel Platini (idrætsleder)|Fodbold|UEFA|Kriminalitet|Frankrig




https://www.dr.dk/nyheder/penge/vismaend-nedjusterer-vaekstskoen-sloeje-tal-blandt-handelsvenner-presser-dansk

PengeVismænd nedjusterer vækstskøn: Sløje tal blandt handelsvenner presser dansk økonomi   Handelskrig, brexit, dårlige tyske takter og global afmatning går ud over forventninger til dansk økonomi.
Overvismand Michael Svarer kalder dansk økonomi for sund og robust.
Men en række handelspartnere har nedjusteret forventningerne til væksten.
Derfor gør vismændene nu det samme.
Af Mathias Sommer18.
juni 2019 kl.
15.
30Bemærk: artiklen er mere end 30 dage gammelLæs opDansk økonomi er trimmet og i topform, men økonomisk usikkerhed så langt øjet rækker kaster grus i maskineriet.
Hvad er BNP?
BNP - eller bruttonationalproduktet - er et lands samlede offentlige og private produktionsresultat over en periode, oftest et år eller et kvartal.
BNP er med andre ord et mål for aktivitetsniveauet i økonomien.
Det danske BNP-tal viser derfor, om Danmarks økonomi vokser eller skrumper.
Væksten i BNP er et vigtigt parameter, når man måler aktivitetsniveauet i økonomien.
Når man har et fælles udregningsgrundlag, så betyder det, at man kan sammenligne velstand på tværs af landegrænser.
BNP kan blive omregnet til BNP pr.
indbygger.
Faktisk er vækstudsigterne i de lande, som Danmark handler med, så dårlige, at de økonomiske vismænd nu nedjusterer forventningerne til væksten i dansk økonomi med en femtedel:- Dansk økonomi har det godt og udvikler sig fint.
Men omkring os er der lave vækstudsigter i de lande, vi handler med.
Så det forventer vi også kommer til at påvirke dansk økonomi, siger Michael Svarer, der er professor i økonomi ved Aarhus Universitet og formand for De Økonomiske Råd, hvorfor han også bærer titlen overvismand.
I vismandsrapporten fra efteråret var vækstskønnet 2,5 procent af BNP i 2019.
Det vækstestimat er nu skruet ned til to procent.
- Det er en pæn nedjustering på et halvt procentpoint, men det ændrer ikke ved, at det grundlæggende ser sundt ud for dansk økonomi, og det går fremad, siger overvismand Michael Svarer.
Det kan få store konsekvenser for dansk økonomi, hvis tingene bryder sammen.
Men det er ikke vores hovedscenarie, at det gør det.
Michael Svarer, professor i økonomi og overvismand.
Vækstopbremsning i TysklandOgså næste år forventer vismændene en lavere vækst.
Her er prognosen skruet ned til en forventet vækst på 1,7 procent af BNP.
- Der har været fremgang i mange landes økonomier i en lang årrække, og det betyder også, at de begynder at bevæge sig på kapacitetsbegrænsningerne.
Og så er Tyskland også ramt af nogle midlertidige forhold blandt andet på grund af svækkede eksportmuligheder, siger Michael Svarer.
På kort tid har den tyske regering sænket vækstestimatet for tysk økonomi i år fra 1,8 til 0,8 procent af BNP.
Det skyldes især, at lavvande i Rhinen har gjort det svært at laste fragtskibene og dermed komme af med varerne.
Der skal dog nok komme vand i Rhinen igen, vurderer vismændene.
Mere bekymrende er det, at antallet af arbejdsløse tyskere i maj steg med 60.
000.
Det er den største månedlige stigning siden finanskrisen i 2009 - og første gang i to år, at arbejdsløsheden stiger hos vores tyske nabo.
Global afmatningVismændene udpeger i sin rapport en lang række usikkerheder, der kan tage humøret fra selv den mest velnærede eksportvirksomhed:•USA og Kina er midt i en handelskrig.
Den amerikanske præsident, Donald Trump, bruger også enhver anledning til at kritisere USA's samhandel med EU.
•USA, Kina, Tyrkiet og Rusland handler mindre med EU.
•Italien, Frankrig, Spanien og ikke mindst Storbritannien er præget af politisk uro.
•Tre år efter brexit-afstemningen mangler Storbritannien fortsat at tage det sidste skridt ud af EU.
En såkaldt 'hård brexit' kan give en tilbagegang på op mod otte procent af Storbritanniens BNP, vurderer vismandsrapporten.
•Også Sverige er ramt af en vækstopbremsning og har skruet forventningerne kraftigt ned til den økonomiske vækst de næste år.
- Der er rigtig, rigtig meget usikkerhed lige nu, og Danmark er en økonomi, der lever godt af, at vi kan handle med omverdenen.
Så det kan godt få store konsekvenser for dansk økonomi, hvis tingene bryder sammen.
Men det er ikke vores hovedscenarie, at det gør det, siger Michael Svarer.
- Indtil videre ser det ud til, at danske eksportører har været rigtig gode til at fastholde markedsandele og måske også udvide dem og udnytte det, de er gode til, siger Svarer.
Danmarks største eksportmarkeder: TysklandUSASverigeStorbritannienNorgeKinaNederlandeneFrankrig og MonacoSchweizItalienPolen*FinlandSpanienJapan* Polen er opgjort via udenrigshandel, de øvrige lande er opgjort via betalingsbalancenKilde: Danmarks Statistik (2018-tal)Sidste år var den samlede danske eksport på 1.
212 milliarder kroner.
Til sammenligning er Danmarks samlede BNP 2.
218 milliarder kroner.
- Den globale afmatning er en meget stor udfordring for dansk økonomi, siger Philipp Schröder, der er professor i økonomi ved Aarhus Universitet.
- Vi eksporterer varer svarende til mere end halvdelen af bruttonationalproduktet, og en tredjedel af det, vi eksporterer, importerer vi fra andre lande.
Så Danmark er en del af en global værdikæde, og hvis den bliver ramt, rammer det rygsøjlen i dansk økonomi, fortsætter han.
Færre penge til en ny regeringDe svækkede forventninger til dansk økonomi er dårligt nyt for et nyt rødt flertal, der i øjeblikket forhandler om et grundlag for en fremtidig regering.
Svagere vækst betyder også færre skatteindtægter og dermed en mindre pose penge at gøre godt med.
- Det er klart, at det her selvfølgelig påvirker status på de offentlige finanser.
Hvis der kommer en nedgang i økonomien og færre skatteindtægter, så vil det selvfølglig betyde noget i forhold til, hvad der er den fornuftige økonomiske politik, siger Michael Svarer.
Det er dog først, hvis en global afmatning bider sig fast i den danske beskæftigelse, at det for alvor bør sætte bekymrede rynker i panden på politikerne, lyder det fra Philipp Schröder:- Når eksporten har ringere udsigter, vil det gå ud over de samlede skatteindtægter.
Men lige nu er der ikke risiko for en dramatisk nedgang i beskæftigelsen.
Og beskæftigelsen er ret afgørende for skatteindtægterne.
Så længe der er styr på arbejdsmarkedet, er der ikke umiddelbart frygt for nedgang i skatteindtægter, siger han.
FacebookTwitterKopier linkEmner:Philipp Schröder (økonom)|Storbritannien|Økonomi|Aarhus Universitet|Tyskland




https://www.dr.dk/nyheder/udland/dehydreret-merkel-har-det-godt-igen-efter-rystetur

UdlandDehydreret Merkel har det godt igen efter rysteturDen tyske kansler fik et ildebefindende under et officielt besøg fra Ukraine.
Af Jakob Busk Olsen18.
juni 2019 kl.
15.
08Bemærk: artiklen er mere end 30 dage gammelLæs opDet ser ret voldsomt ud på tv-billederne, men Tysklands kansler, Angela Merkel, forsikrer, at hun har det godt igen efter et ildebefindende.
Merkel havde netop budt Ukraines præsident, Volodymyr Zelenskiy, velkommen til Berlin, da hun blev ramt af rystelser, mens et militærorkester afspillede de to landes nationalmelodier.
På et efterfølgende pressemøde fortalte kansleren, at hun havde været dehydreret.
- Siden da har jeg drukket mindst tre glas vand, som jeg åbenbart havde brug for, og nu har jeg det rigtig godt, sagde Angela Merkel.
Tilbage i rollenKansleren var hurtigt tilbage i rollen som en af verdens mest indflydelsesrige personer og fortalte blandt andet pressekorpset, at vestlige sanktioner mod Rusland ikke vil blive hævet, så længe russerne krænker Ukraines suverænitet.
Rusland har annekteret den ukrainske halvø Krim og støtter prorussiske oprørere, som har taget kontrollen med regioner i det østlige Ukraine.
Angela Merkel•Angela Merkel er født i 1954 i Hamburg.
Opvokset i Brandenburg i det daværende DDR.
•Uddannet fysiker fra universitetet i Leipzig i 1978.
•Indtrådte kort før genforeningen 1990 i det østtyske CDU.
•Valgt til Forbundsdagen for CDU i 1990 og blev ved regeringsdannelsen i 1991 minister for kvinder og unge.
•Miljøminister fra 1994 til Kohl-regeringens fald i 1998.
Blev derefter valgt til CDU's generalsekretær.
•Afløste i år 2000 Wolfgang Schäuble som CDU's partiformand og blev i 2005 udpeget til CDU's kanslerkandidat.
•Forbundskansler i Tyskland siden 22.
november 2005.
•I oktober 2018 meddelte hun, at hun stopper som partiformand for CDU og ikke vil genopstille til kanslerposten i 2021.
FacebookTwitterKopier linkEmner:Angela Merkel (politiker)|Tyskland|Ukraine|Sundhed og velvære|Wolfgang Schäuble (politiker)




https://www.dr.dk/nyheder/udland/fn-kraever-undersogelse-egyptens-ekspraesident-mursi-begravet-kort-efter-sin-dod

UdlandFN kræver undersøgelse: Egyptens ekspræsident Mursi begravet kort efter sin dødLandets første demokratisk valgte præsident døde under et retsmøde mandag.
Massevis af Mursi-støtter mødte tirsdag op i den tyrkiske storby Istanbul for at mindes den afdøde egyptiske eksleder.
)18.
juni 2019 kl.
14.
52 | opdateret 18.
juni 2019 kl.
16.
04Bemærk: artiklen er mere end 30 dage gammelLæs opFN's menneskerettighedskontor ønsker, at der gennemføres en uafhængig undersøgelse af den egyptiske ekspræsident Mohamed Mursis død.
En sådan undersøgelse skal omfatte alle aspekter af den behandling, som Mursi har været udsat for, hedder det.
Mohamed Mursi blev tidligt tirsdag morgen begravet i den egyptiske hovedstad, Kairo.
Det skete, under et døgn efter at han kollapsede ved et retsmøde og døde.
Mursi, der var Egyptens første demokratisk valgte præsident, blev begravet på en gravplads i det østlige Kairo.
Hans familie havde forinden vasket hans krop og bedt for ham, siger en af Mursis advokater.
Det skete på et hospital, der ligger tæt på det fængsel, hvor Mursi sad isoleret i seks år, og hvor hans helbred stødt blev ringere og ringere.
Omkring ti familiemedlemmer deltog ved den relativt rolige begravelse.
Journalister fik ikke adgang til gravpladsen.
Rettighedsgrupper - heriblandt Human Rights Watch - har også opfordret til en uafhængig undersøgelse af Mursis død.
Dømt for drabMursi var allerede idømt både 20 års fængsel for drab på demonstranter og livstid for spionage.
Retsmødet mandag relaterede sig til en anden sag om spionage til fordel for den palæstinensiske Hamas-bevægelse.
Muren var en førende figur inden for det islamistiske Muslimske Broderskab.
Militæret under ledelse af nuværende præsident Abdel Fatah al-Sisi afsatte Mursi, efter at der havde været masseprotester mod hans styre.
Mursi var i 2012 blevet valgt til præsident ved et demokratisk valg, der blev holdt, efter at store demonstrationer i 2011 havde tvunget landets mangeårige leder Hosni Mubarak fra posten.
Det var det første demokratiske valg i Egyptens moderne historie.
Den store anstødssten var den forfatning, som Mursi og hans islamistiske flertal i parlamentet fik vedtaget.
Den var baseret på religiøs lov.
Det var til stor fortørnelse for sekulære egyptere og hæren.
Under masseprotester i juni og starten af juli 2013 stillede hæren ham over for et ultimatum og krævede, at han afgav en del af sine magtbeføjelser.
Mursi helmede dog ikke, og han blev senere anholdt.
Opdateret: Artiklen har fået tilføjet oplysning om, at FN nu ønsker en undersøgelse af dødsfaldet.
/ritzau/AFPFacebookTwitterKopier linkEmner:Hosni Mubarak (politiker)|Egypten|Forenede Nationer|Kairo|Valg og folkeafstemninger




https://www.dr.dk/nyheder/udland/spansk-arrestordre-holder-puigdemont-og-co-ude-af-europa-parlamentet

Det nye Europa-ParlamentSe temaUdlandSpansk arrestordre holder Puigdemont og co.
ude af Europa-ParlamentetNikolaj Villumsen, Margrete Auken og 74 EU-kollegaer kræver catalanske separatister bliver godkendt.
Cataloniens tidligere præsident, Carles Puigdemont, er en af de nyvalgte parlamentarikere fra Spanien, der ikke har aflagt ed i Madrid.
Derfor er det uvist, om han kan få sin plads i Europa-Parlamentet.
Af Per Bang Thomsen18.
juni 2019 kl.
13.
37Bemærk: artiklen er mere end 30 dage gammelLæs opDet er dybt problematisk, at tre nyvalgte - og omstridte - europaparlamentarikere fra Spanien, herunder Cataloniens tidligere præsident, Carles Puigdemont, endnu ikke er blevet godkendt til at indtage deres pladser i Europa-Parlamentet.
Sådan lyder kritikken fra 76 nyvalgte og afgående europaparlamentarikere, herunder danske Nikolaj Villumsen (EL) og Margrete Auken (SF), i et brev til Europa-Parlamentets ledelse.
Selvstyre og uafhængighedCatalonien er et autonomt område i det nordøstlige Spanien, der har selvstyre med eget parlament, regering og præsident.
Men ikke uafhængighed.
Separatisterne ønsker at blive helt uafhængige fra Spanien.
Den spanske stat bestemmer over Catalonien i udenrigs- og forsvarsanliggender, anti-terrorindsats og grænsekontrol.
De mener, at de spanske myndigheder bevidst forsøger at forhindre de tre politikere i at kunne tiltræde deres poster.
Senest i går under en politisk edsaflægning i Madrid, hvor alle tre udeblev.
Derfor opfordrer de nu parlamentets ledelse til at lægge pres på spanierne, så de tre politikere kan få deres pladser i det nye Europa-Parlament, der formelt bliver konstitutueret den 2.
juli i år.
- Målet har tydeligvis været at forhindre de pågældende europaparlamentarikere i at opnå de rettigheder og friheder, som europæiske politikere har, lyder det i brevet.
- Det er helt uacceptabelt, at den spanske regering sætter hindringer i vejen for dem, så de ikke kan udføre deres arbejde, tilføjer Nikolaj Villumsen fra Enhedslisten.
- De respekterer ikke vælgernes valg, og det er et grundlæggende demokratisk problem, som berører alle, der går op i demokrati i Europa.
Enhedslistens nyvalgte europaparlamentariker, Nikolaj Villumsen, er en af medunderskriverne på brevet.
Mere end 2,2 millioner stemmerSagen drejer sig om de tre catalanske separatister Carles Puigdemont, Antoni Comín og Oriol Junqueras, der blev valgt til Europa-Parlamentet ved valget i slutningen af maj.
De var alle involveret i Cataloniens omstridte uafhængighedsafstemning i efteråret 2017, der efterfølgende blev underkendt af både regeringen og forfatningsdomstolen i Spanien.
Carles Puigdemont og partifællen Antoni Comín flyttede kort tid efter til Belgien, hvor de siden har levet i selvvalgt eksil.
De risikerer nemlig begge at blive anholdt og retsforfulgt for deres medvirken i afstemningen, hvis de vender tilbage til Spanien.
Læs også:Halløj i EU-Parlamentet: Tv-kok, cool borgmester og 'verdens sørgeligste komiker' stemt indOriol Junqueras, der var vicepræsident i Catalonien i 2017, er blevet i Spanien, hvor han i dag sidder varetægtsfængslet, tiltalt for blandt andet medvirken til oprør og misbrug af offentlige midler.
Trods det, lykkedes det som bekendt de tre politikere at blive valgt til Europa-Parlamentet med sammenlagt mere end 2,2 millioner stemmer.
Men for at kunne få pladserne skal de ifølge spansk lovgivning først aflægge ed i det hjemlige parlament, der ligger i hovedstaden, Madrid.
Den ceremoni fandt sted i går, men ingen af de tre politikere var mødt op.
Her lancerer Antoni Comín og Carles Puigdemont deres kandidatur til Europa-Parlamentet.
De står i spidsen for partiet "Junts per Catalunya" - "Sammen om Catalonien" - og de førte deres valgkamp fra Bruxelles i Belgien.
Skulle selv være mødt opCarles Puigdemont og Antoni Comín havde valgt at blive i Belgien, mens Oriol Junqueras på forhånd havde fået afslag på at forlade fængslet for at kunne deltage.
Carles Puigdemont og Antoni Comín havde dog sendt deres advokat, Gonzalo Boye, til ceremonien med beviser på, at de havde aflagt ed i Belgien, og at de ville overholde den spanske forfatning, som loven kræver.
Men det blev ifølge den spanske avis El Pais afvist.
De to politikere skulle selv være mødt op, lød forklaringen, og derfor er ingen af deres navne at finde på den officielle liste over nyvalgte spanske europaparlamentarikere, som de spanske myndigheder har sendt til EU.
Gonzalo Boye vil nu tage sagen op i EU-domstolen, og de 76 europaparlamentarikere vil have Europa-Parlamentets nuværende ledelse til at tage kontakt til de spanske myndigheder.
De mener, at de tre politikere er beskyttet af parlamentarisk immunitet, og at de derfor har ret til at tiltræde deres poster.
Derudover skriver de, at der er tale om "en uacceptabel overtrædelse" af blandt andet EU-traktaterne og Europa-Parlamentets forretningsorden.
Cataloniens forhold til resten af Spanien vækker fortsat store følelser i Spanien.
Billedet her er fra 1.
oktober 2018, der var årsdagen for den omstridte afstemning.
Nikolaj Villumsen forstår godt, at hverken Carles Puigdemont eller Antoni Comín valgte at rejse til Madrid for at deltage i gårsdagens ceremoni.
- Virkeligheden er, at de ville ryge i fængsel, hvis de var mødt op, siger han.
Men Spanien er en retsstat, og den har vel ret til at retsforfølge personer, som man mener, har overtrådt loven?
- Det grundlæggende problem er, at man forsøger at løse et politisk problem om Cataloniens status gennem fængsling og straf.
Det fører ikke til en løsning, men til en eskalring af konflikten, siger Nikolaj Villumsen og fortsætter:- Jeg mener, at det catalonske spørgsmål skal løses gennem dialog og demokrati.
Og jeg håber rigtig meget, at det bliver muligt at presse igennm, at Spanien skal respektere, at der har været et demokratisk valg.
FacebookTwitterKopier linkEmner:Carles Puigdemont (politiker)|Catalonien|Enhedslisten|Europa-Parlamentet|Kriminalitet




https://www.dr.dk/nyheder/indland/specialgruppe-efterforsker-drabssager-med-udbraendte-huse

IndlandSpecialgruppe efterforsker drabssager med udbrændte huseDødsbrand i Vemmelev undersøges sammen med to andre drab.
Endnu er den dræbte i landejendommen i Vemmelev ved Slagelse ikke identificeret.
(Foto: Presse-fotos.
dk © Scanpix)18.
juni 2019 kl.
13.
52Bemærk: artiklen er mere end 30 dage gammelLæs opEn person, der blev fundet død i udbrændt hus i Vemmelev sydvest for Slagelse søndag, blev dræbt inden branden.
Det oplyser Sydsjællands og Lolland-Falsters Politi, der nedsætter en særlig efterforskningsgruppe til at efterforske drabet.
Politiet er stadig i gang med tekniske undersøgelser på stedet, ligesom vidner og naboer afhøres.
Den dræbte er endnu ikke identificeret.
Husets beboer er en 80-årig person, der ikke er set siden lørdag middag.
De tre mordbrande er sket i Vemmelev, Ruds Vedby og Odsherred.
(© dr)Efterforskningsgruppen samler efterforskning af drabet i Vemmelev plus drabet i Ruds Vedby.
Desuden samarbejdes der med Midt- og Vestsjsællands Politi om et drab ved Odsherred.
Politiet opfordrer alle, der har passeret Slagelse landevej omkring nummer 108 mellem klokken 12 lørdag til klokken 9.
25 søndag, hvor branden blev anmeldt.
I Gevninge i Odsherred blev en 65-årig mand 14.
februar fundet dræbt i et udbrændt hus.
Han var blevet udsat for grov vold.
21.
april var der brand i en 68-årig møntsamlers hus i Ruds Vedby, og senere blev hans lig fundet i en grusgrav ved Slagelse.
/ritzau/FacebookTwitterKopier linkEmner:Sjælland|Sydsjællands og Lolland-Falsters Politi|Slagelse|Mord|Politi




https://www.dr.dk/nyheder/udland/usa-de-her-billeder-viser-iran-staar-bag-olietanker-angreb

UdlandUSA: 'De her billeder viser, at Iran står bag olietanker-angreb'Det amerikanske forsvarsministerium har offentliggjort en række billeder, de hævder, er yderligere bevis for iransk angreb.
USA hævder, at en række billeder er endnu et bevis på, at militærfolk fra den iranske revolutionsgarde var involveret i en eksplosion på to tankskibe den 13.
juni.
Af Sofie Dyjak18.
juni 2019 kl.
13.
39 | opdateret 18.
juni 2019 kl.
20.
15Bemærk: artiklen er mere end 30 dage gammelLæs opEn række billeder, taget fra en amerikansk militærhelikopter, er ifølge USA et klokkeklart bevis på, at Iran havde en finger med i spillet, da to tankskibe i sidste uge blev angrebet i Omanbugten tæt ved indsejlingen til det strategisk vigtige Hormuzstræde.
Billederne viser ifølge ministeriet soldater fra den iranske revolutionsgarde før og efter, at de fjerner en udetoneret mine fra en af de involverede olietankere.
Ifølge Pentagon viser dette billede, at soldater fra den iranske revolutionsgarde er i gang med at fjerne en ueksploderet mine.
 Pentagon har offentliggjort flere billeder i sagen.
I sidste uge blev en video også offentliggjort.
 Billedet her viser ifølge USA, den skade som en minieksplosion lavede på det ene tankskib.
1 / 3Ifølge Pentagon viser dette billede, at soldater fra den iranske revolutionsgarde er i gang med at fjerne en ueksploderet mine.
1 / 3Pentagon har offentliggjort flere billeder i sagen.
I sidste uge blev en video også offentliggjort.
2 / 3Billedet her viser ifølge USA, den skade som en minieksplosion lavede på det ene tankskib.
3 / 3Iran har i dag ikke direkte kommenteret de nye amerikanske beviser.
Lederen af landets magtfulde eliteenhed Revolutionsgarden, brigadegeneral Hossein Salami, sagde dog i en tv-tale, at Iran råder over ballistiske missiler, som kan ramme hangarskibe til søs "med stor præcision".
- Disse missiler produceres indenlandsk og er svære at opfange og ramme med andre missiler, sagde Salami.
I en anden tv-tale sagde den iranske præsident, Hassan Rouhani dog, at "Iran ikke vil gå i krig med noget land.
"Påstand mod påstandAllerede dagen efter angrebet præsenterede amerikanerne en video, som ifølge udenrigsminister Mike Pompeo viste personer fra den iranske revolutionsgarde fjerne en udetoneret mine fra et af tankskibene.
Men det materiale har flere af USA's allierede indtil videre forholdt sig skeptisk til.
Både Japan og Tyskland har bedt om tungere beviser mod Iran.
Se den video, som USA sendte ud som bevismateriale:Peter Viggo Jakobsen, lektor ved Institut for Strategi på Forsvarsakademiet, vurderer ikke, at billederne kan bruges som et entydigt bevis.
- I og med at dem på billederne ikke har flag på skulderne, så bliver det påstand mod påstand.
USA vil påstå, at det er iranere, og iranerne vil stå fast på, at det ikke passer.
Det er ikke noget endeliggyldigt bevis.
Hvorfor er Hormuz-strædet så vigtigt?
Strædet ligger mellem Oman og Iran og er forbindelsen mellem flere af landene ved Golfen; Irak, Kuwait, Saudi-Arabien, Bahrain, Qatar og Forenede Arabiske Emirater.
Det er den eneste adgang med eksporteret råolie fra den Persiske Golf, og en tredjedel af verdens olie, der bliver transporteret via skibe, går gennem her.
Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
- Sagen står derfor uafgjort lige nu, vurderer Peter Viggo Jakobsen.
Lignende episode fandt sted for en måned sidenDen episode, det hele drejer sig om, skete den 13.
juni, hvor to tankskibe blev evakueret i farvandet mellem Iran og Oman, da de blev ramt af eksplosioner.
Det ene af skibene brød i brand.
Det andet er ifølge USA det, som iranske sikkerhedsstyrker har fjernet en mine fra.
44 søfolk fra de to skibe blev bragt i sikkerhed i den iranske havneby Bandar-e-Jask.
Dele af mandskabet har angiveligt berettet, at de har set et flyvende objekt komme mod skibet, inden eksplosionen fandt sted, det skriver nyhedsbureauet Reuters.
Mike Pompeo beskyldte allerede under et pressemøde samme dag, Iran for at stå bag.
- Vurderingen er baseret på efterretninger, på de våben, der er brugt, på den kompetence, der kræves for at udføre sådan et angreb, og på tidligere lignende iranske angreb mod fartøjer, sagde han ifølge Ritzau.
Det er kun en måned siden, at en lignede episode fandt sted i samme område.
USA har også beskyldt Iran for at stå bag den.
Stigende spændinger mellem USA og IranSpændingerne mellem USA og Iran har på det seneste været stigende.
Da det amerikanske forsvarsministerium i går offentliggjorde billederne i sagen om de to tankskibe, oplyste forsvarsminister Patrick Shanahan ved samme lejlighed, at USA vil sende yderligere 1.
000 soldater til Mellemøsten.
Atomaftalen med IranAtomaftalen med Iran blev indgået i sommeren 2015.
Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
Iran skulle også reducere sine lagre af beriget uran fra 10.
000 kilo til 300 kilo.
Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
Shanahan kalder troppeforøgelsen et forsøg på at 'øge sikkerheden omkring amerikanske interesser' i regionen, skriver AP.
Og USA viser dermed, at de vil fastholde presset på Iran, vurderer Peter Viggo Jakobsen:- USA signalerer i virkeligheden to ting: Man vil sætte en stopper for, at der sker flere angreb, men USA har ikke tænkt sig at angribe.
For man kan ikke angribe et land på over 50 millioner indbyggere med 1.
000 mand, siger han.
I forvejen har USA oprustet markant i Mellemøsten, siden præsident Donald Trump i maj valgte at trække sig ud af den internationale aftale om Irans atomprogram, der blev indgået i 2015.
I øjeblikket består oprustningen af omtrent 10.
000 soldater, flere langtrækkende bombefly samt et hangarskib med støttefartøjer.
En talsmand fra Irans atomagentur meddelte i går, at landet ville øge berigelsen af uran til op mod 20 procent.
Det sker som en reaktion på USA's genindførelse af en række strenge sanktioner mod landets økonomi samt mod lande, der importerer iransk olie.
Opdateret: Den oprindelige artikel er blevet opdateret med udtalelser fra Revolutionsgarden og Irans præsident.
FacebookTwitterKopier linkEmner:Donald Trump (politiker)|Iran|Mike Pompeo (politiker)|Militær|Forsvarsakademiet




https://www.dr.dk/nyheder/udland/hongkongs-leder-afviser-demonstranters-krav-vil-ikke-gaa-af

Protester i HongkongSe temaUdlandHongkongs leder afviser demonstranters krav: Vil ikke gå afCarrie Lam vil ikke gennemføre omstridt lovforslag, før der er stemning for det i befolkningen.
Hongkongs politiske leder, Carrie Lam, undskylder til befolkningen under en pressekonference efter en uges optøjer i Hongkong.
Af Oliver Fruergaard18.
juni 2019 kl.
11.
55Bemærk: artiklen er mere end 30 dage gammelLæs op- GÅ AF!
, lød kravet fra hundredetusindvis af demonstranter til Hongkongs politiske leder, Carrie Lam, i søndags.
Men det kommer ikke til at ske, understregede Lam i dag under et pressemøde, hvor hun sagde, at hun agter at færdiggøre sin resterende treårige periode.
Det vurderes, at flere millioner af Hongkongs 7,4 millioner borgere har været på gaden og protesteret over loven, der vil sende dem til retsforfølgelse i Kina.
- Jeg har sagt, at jeg gerne vil have en chance mere, lød det fra Lam, der sagde, at hun vil arbejde hårdt for at genoprette befolkningens tillid til hende.
Læs også:Presset Hongkong-leder på slingrekurs: Systemkritiker pludselig løsladt fra fængselVil ikke føre lov igennemUnder pressemødet, der kommer i kølvandet på en uge med kæmpe protester i Hongkong, undskyldte Lam sin håndtering af et omstridt lovforslag, som har ført til massiv kritik fra Hongkongs befolkning såvel som det internationale samfund.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCLørdag suspenderede hun lovforslaget på ubestemt tid, og under pressemødet i dag uddybede hun, at det på intet tidspunkt ville blive ført igennem, hvis der ikke er stemning for det i befolkningen.
Lovforslaget skal gøre det muligt at udlevere mistænkte kriminelle til retsforfølgelse i Kina.
De, der er imod forslaget, mener blandt andet, at det vil blive brugt af Kinas regering til at forfølge politiske modstandere og kritikere.
Læs også:Hongkong: Forstå masseprotesterne, der har lukket parlamentet nedDet har skabt stor vrede blandt borgerne i Hongkong, der søndag oplevede sine hidtil største demonstrationer, hvor der ifølge arrangørerne var op til to millioner på gaden.
- Jeg må personligt påtage mig meget af ansvaret.
Det her har ført til kontroverser, stridigheder og frygt i samfundet, sagde Lam.
- Det vil jeg gerne undskylde dybtfølt for til hele Hongkongs befolkning.
Politisk krise i Hongkong•9.
juni: Der opstår masseprotester i Hongkong - arrangører vurderer, at en million mennesker er på gaden.
Folket er utilfredse med et nyt lovforslag, der vil gøre det muligt at udlevere borgere til retsforfølgelse i fastlandet Kina.
•11.
juni: Hongkongs regering fortsætter med at behandle lovforslaget og presser på for at få det gennemført.
•12.
juni: Der opstår nye, store protester i Hongkong.
Demonstranter omringer og blokerer parlamentsbygningen og støder sammen med politiet, som bruger tåregas, gummikugler, knipler og peberspray til at lukke demonstrationerne ned.
•13.
juni: Både Storbritannien, EU, Australien, Taiwan og USA udtrykker deres bekymring for den voldelige nedlukning af demonstrationerne samt lovforslaget.
•15.
juni: Hongkongs politiske leder overrasker med at bremse det omstridte lovforslag på ubestemt tid.
•16.
juni: På trods af, at loven er bremset, fortsætter demonstrationerne - nu større end nogensinde før.
Arrangører siger, at to millioner mennesker har været på gaden.
Det er en fjerdedel af Hongkongs befolkning.
De kræver, at Carrie Lam trækker sig fra posten som Hongkongs politiske leder.
FacebookTwitterKopier linkEmner:Hong Kong|Kina|Kriminalitet|Befolkning|EU




https://www.dr.dk/sporten/fodbold/superliga/superligaen-dropper-kampe-om-loerdagen

SuperligaSuperligaen dropper kampe om lørdagenI den kommende sæson vil der ikke blive spillet kampe om lørdagen i den danske Superliga.
Hverken Brøndby, FC København eller nogen af de øvrige superligahold skal spille om lørdagen i den kommende sæson.
(Arkivfoto) 18.
juni 2019 kl.
12.
35Bemærk: artiklen er mere end 30 dage gammelLæs opFra den kommende sæson bliver der ikke længere spillet kampe om lørdagen i den bedste danske fodboldrække, Superligaen.
I stedet spilles der en ekstra kamp om søndagen.
Det skriver Divisionsforeningen i en pressemeddelelse.
Fra sæsonen 2020/21 reduceres Superligaen til 12 hold.
Alle kampe bliver herfra spillet søndag og mandag, og dermed sløjfes fredagskampene også.
Fredagskampene vil dog fortsat være at finde i kalenderen i den kommende sæson.
FCM og Esbjerg åbner den nye sæsonVicemestrene fra FC Midtjylland åbner sæsonen med en hjemmekamp mod bronzevinderne fra Esbjerg fredag 12.
juli.
Tirsdag blev det desuden meldt ud, at Nent og Discovery fortsat vil have rettighederne til at vise superligakampene i tv frem til 2024.
DR vil også forsat have rettighederne til at sende fra Superliga-kampene i radioen og have klip i tv og på nettet.
OvergangssæsonI den kommende sæson bliver der hård kamp om at undgå nedrykning.
Sæsonen fungerer nemlig som en overgangssæson, og der skal findes tre nedrykkere.
Kun et enkelt hold rykker derfor op fra 1.
division.
Men strukturændringen betyder ikke, at slutspillet udgår.
Fra 2020/21 vil der fortsat være elementer fra det slutspil, der findes i dag.
Efter 22 runders grundspil spiller top-6 et mesterskabsspil, som det har været tilfældet i de seneste tre sæsoner.
Nummer 7-12 i Superligaen mødes ude og hjemme i et kvalifikationsspil.
Nummer 11 og 12 rykker ned, mens vinderen af kvalifikationsspillet skal møde nummer tre, fire eller fem i mesterskabsspillet om den sidste plads i Europa.
/ritzau/FacebookTwitterKopier linkEmner:Fodbold|FC Midtjylland|Esbjerg|Divisionsforeningen




https://www.dr.dk/nyheder/politik/folketingsvalg/regerings-forhandlinger-slut-i-dag-der-er-basis-et-flyvefaerdigt






https://www.dr.dk/musik/soleima-stod-bag-et-af-sidste-aars-stoerste-hits-men-saa-blev-hun-noedt-til-traekke-stikket

MusikSoleima stod bag et af sidste års største hits - men så blev hun nødt til at trække stikketSelvom hun hittede stort, så Soleima sig nødsaget til at aflyse sin efterårsturné.
© Warner Music DenmarkAf Christian Mejdahl Buhl18.
juni 2019 kl.
11.
05Læs opHvis du i løbet af 2018 har lyttet til P3 bare en enkelt gang eller to, så er der en god sandsynlighed for, at du kender Soleimas stemme.
Sangerinden, der har det borgerlige navn Sarah Mariegaard, står nemlig bag sangen 'Low Life', der var den femte mest spillede sang på stationen sidste år.
Lyt til 'Low Life' her:Soleima - Low LifeMen selvom det hele umiddelbart kørte for den i dag 30-årige sangerinde, der har brugt et par år på at etablere sig selv på den danske musikscene, så blev 2018 ikke det homerun, sangerinden kunne have ønsket sig.
De 5 mest spillede sange på P3 i 2018SZA & Kendrick Lamar – 'All the Stars'Bruno Mars – 'Finesse' (feat.
Cardi B)Bazzi – 'Mine'The Minds of 99 – 'Alle skuffer over tid'Soleima – 'Low Life'Listen dækker over de mest spillede sange på P3 i perioden uge 1 til 13.
december 2018.
- Det var virkelig dejligt, at 'Low Life' klarede sig så godt.
Jeg er jo stolt over, at min musik kommer så bredt ud, så det betød rigtig meget for mig, siger Soleima og fortsætter:- Men det var også et specielt år.
Jeg er jo en rimelig ny artist, og så har man tit lyst til at udgive ting løbende og hele tiden.
Men der var nogle ting, det gjorde, at det ikke kunne lade sig gøre.
Så det har været et svært år, siger hun.
Før Sarah Mariegaard blev Soleima, havde hun en fortid i hiphop-gruppen Flødeklinikken, hvor de fleste nok vil kende hendes stemme fra deres store hit 'Piger med pistoler'.
Aflyst efterårsturnéEfter en sommer med koncerter på diverse festivaler, måtte Soleima sidste år meddele sine fans, at den ellers planlagte efterårsturné, hvor hun skulle have givet koncerter i Odense, Skanderborg, Aarhus, Aalborg, Kolding og København, desværre måtte aflyses.
Jeg syntes bare ikke, musikken var god nok.
Og det var meget vigtigt for mig at lytte til.
SoleimaSoleima forklarer, at hun på trods af sit store hit med 'Low Life' ikke var tilfreds med resten af sin musik.
- Jeg synes ikke, der var noget, der var færdigt.
Vi havde egentlig planlagt, at der skulle komme ny musik ud, at vi skulle spille, og at der skulle være gang i det år.
Men jeg syntes bare ikke, musikken var god nok.
Og det var meget vigtigt for mig at lytte til, siger hun.
Og hvis ikke musikken spiller, er det ifølge Soleima ikke fedt for hende selv eller for publikum, hvis hun forcerer en koncert ned i halsen på dem.
- Jeg synes jo, det er vigtigt, at det følges ad, når man spiller koncerter og udgiver musik, så jeg ikke bare spiller sange fra den samme gamle ep tre turnéer i træk.
Det skal helst give mening for dem, der køber billet til koncerten, og for mig, når jeg skal optræde.
'Low Life' er ikke Soleimas eneste hit.
Flere af hendes andre sange har over en million afspilninger på Spotify - som for eksempel 'Cracks', 'Paper' og 'Breathe'.
Klar med ny musikMen alt godt kommer som bekendt til dem, der venter.
Og sådan gik det også for Soleima.
Jeg var nødt til at trække stikket i et halvt år for at finde ind til en kreativ retning, der passede til mig.
Soleima- Jeg var nødt til at trække stikket i et halvt år for at finde ind til en kreativ retning, der passede til mig, når nu jeg ikke var tilfreds med mit materiale og følte, at jeg skulle arbejde mere på det, før det blev godt nok, siger hun.
Derfor er hun også glad for, at hun nu endelig er klar med ny musik.
Soleima har nemlig netop udgivet sin nye single 'STFU', som er startskuddet på en ny musikalsk periode for sangerinden.
Lyt til 'STFU' lige her:Soleima - STFUSoleima fortæller, at pausen fra udgivelsesræset og fordybelsen i sangskrivningen har gjort, at hun har udviklet sine musikalske evner.
- Der er sket noget med den måde, jeg arbejder med tekster på.
Jeg tør være mere ærlig og direkte.
Sådan føles det i hvert fald.
Sådan håber jeg også, det fremstår, griner hun og fortsætter:- Det var ikke noget, jeg havde tænkt over før.
Men efter jeg fik lov til at dykke helt ned i sangskrivningen, kan jeg mærke, at jeg tør mere og tør bruge sproget på en anden måde.
Det føles ærligt.
Er du en af de heldige, der har fået billet til Smukfest til august, kan du glæde dig til at se Soleima give koncert.
Det er fredag den 9.
august på Bøgescenerne.
Hun kan dog også mærke, at det ikke er uden en hvis portion ængstelighed, at hun nu lægger sin musik frem, som afsøger nye hjørner af hende selv.
- 'STFU' er en ren følelse, som ikke er så afmålt.
Vi skrev sangen på to timer, så den er meget direkte.
Og det kan jeg godt være lidt angst over, siger hun og fastslår, at den nye sang alligevel ligger i forlængelse af hendes tidligere sange.
- Den er en naturlig videreudvikling.
Men det er en retning, jeg ikke har udforsket så meget før.
Det er lidt hårdere.
Og når man laver musik, inviterer man jo folk ind i en lille oplevelse eller følelse.
Og med den nye sang er det første gang, jeg åbner op for afmagt, frustration og vrede.
Så jeg er ret spændt på, hvordan folk tager imod det.
Det føles som ukendt grund.
FacebookTwitterKopier linkEmner:Soleima (musiker)|København|Aalborg|Aarhus|Kolding




https://www.dr.dk/sporten/fodbold/eks-uefa-praesident-michel-platini-anholdt-mistaenkt-korruption

FodboldEks-Uefa-præsident Michel Platini anholdt: Mistænkt for korruptionDen tidligere præsident for Uefa er anholdt som en del af en stor efterforskning af fodbold-VM i 2022 i Qatar.
Den tidligere Uefa-præsident Michel Platini er tirsdag blevet anholdt i Frankrig.
Af Kasper Heide Lund og /ritzau/18.
juni 2019 kl.
11.
46Bemærk: artiklen er mere end 30 dage gammelLæs opDen tidligere præsident for Det Europæiske Fodboldforbund (Uefa) Michel Platini er tirsdag morgen blevet arresteret i byen Nanterre, der er en forstad til Paris.
Det skriver det franske medie Mediapart, der fortæller, at Platini blev anholdt som led i efterforskningen af mulig korruption i forbindelse med tildelingen af VM i 2022 i Qatar.
Læs også:Tidligere Uefa-præsident Platini: Vi snød for at få drømmefinale ved VMDet bekræftes af nyhedsbureauet AP.
Det har talt med en ansat i det franske retssystem, som fortæller, at den tidligere franske landsholdsangriber er blevet anholdt.
Uefa-præsident i knap 10 årPlatini var præsident for Uefa fra 2007 til 2016, hvor han modtog en karantæne fra alle fodboldaktiviteter på seks år.
Den blev senere reduceret til fire år af Den Internationale Sportsdomstol (CAS).
Michel Platini krammer den afgående Uefa-præsident Lennart Johansson i 2007, da Platini blev valgt som ny præsident i Uefa.
Karantænen udløber i oktober i år.
Også den tidligere præsident for Det Internationale Fodboldforbund (Fifa) Sepp Blatter fik karantæne fra fodbold.
FacebookTwitterKopier linkEmner:FIFA|Michel Platini (idrætsleder)|UEFA|Fodbold|Qatar




https://www.dr.dk/nyheder/regionale/sjaelland/drenge-kan-snart-blive-vaccineret-gratis-hpv

Hpv-vaccineSe temaSjællandDrenge kan snart blive vaccineret gratis for HPVSiden 2009 har piger i Danmark kunnet få en gratis vaccine mod HPV.
Nu får drenge tilbuddet.
Når den nye sundhedsminister har skrevet under på bekendtgørelsen om HPV-vaccine til drenge, kan drenge, der bliver 12 år fra 1.
juli, få en gratis vaccination mod HPV.
(© dr)Af Mathilde Nordenlund og Julie Würtz18.
juni 2019 kl.
15.
31 | opdateret 19.
juni 2019 kl.
11.
10Bemærk: artiklen er mere end 30 dage gammelLæs opDen 19-06-2019: Opdateret med udtalelse fra Sundhedsstyrelsen, der fortæller, at drenge først kan få den nye vaccination, når den nye sundhedsminister har skrevet under på den nødvendige lovgivning.
HPV-vaccinen, der blandt andet beskytter mod livmoderhalskræft, er ikke længere kun forbeholdt pigerne.
Til sommer kan alle drenge, der fylder 12 år efter den 1.
juli 2019, også få vaccinationen gratis hos deres læge, indtil de fylder 18 år.
Derfor går apotekere, læger og frivillige fra Kræftens Bekæmpelse i denne uge på gaden med den opgave, at alle forældre med drengebørn skal kende til muligheden.
For mange forældre er ikke klar over, at vaccinen nu bliver gratis, siger Lisbeth Østergaard, områdekonsulent for Region Sjælland i Kræftens Bekæmpelse.
- Forældre til piger har vidst det her i rigtig mange år snart.
Så målet er nu at gøre forældrene opmærksomme på, at der nu også er et tilbud til drenge, som går i luften lige om lidt, fortæller hun.
1.
oktober 2008 startede et catch-up program for tre årgange, der gav piger muligheden for at få HPV-vaccinen, og siden 1.
januar 2009 har HPV-vaccinen indgået i Børnevaccinationsprogrammet i Danmark for piger, der kan få vaccinen gratis, efter de er fyldt 12 år.
Denne sommer bliver det gratis for drenge, der fylder 12 år.
Drenge, der allerede er fyldt 12 år inden den 1.
juli, bliver ikke tilbudt vaccinen.
Stor interesseHos Kræftens Bekæmpelse har man længe kunnet mærke en stor interesse for vaccinen blandt forældre med drenge.
Hvad er HPV?
HPV står for Human Papilloma Virus.
Det er en seksuelt overført virus, som smitter både mænd og kvinder.
Man kan blive smittet med HPV ved slimhindekontakt, som sker ved samleje i skede eller endetarm eller ved oralsex.
Fagfolk mener, at op til 80 procent af alle seksuelt aktive mænd og kvinder bliver smittet med en af de forskellige HPV-typer, hvor langt de fleste bekæmper smitten selv uden at have haft symptomer.
Der er over 100 forskellige typer af HPV, og det er langtfra alle, der giver kræft.
I langt de fleste tilfælde forsvinder en HPV-infektion af sig selv.
Nogle typer HPV giver dog kønsvorter, og nogle typer HPV-virus kan medføre celleforandringer og forstadier til kræft eller kræft.
Hos kvinder kan en HPV-virus give livmoderhalskræft eller i sjældnere tilfælde kræft i skeden eller anus.
Mænd kan få kræft i anus, svælget, munden, mandlerne og i penis i sjældne tilfælde.
Kilder: Sex og Samfund, Sundhedsstyrelsen.
For eksempel da alle lokalforeninger i Region Sjælland sidste år holdt informationsaftener for forældre om HPV, siger områdekonsulent Lisbeth Østergaard.
- Der kom masser af spørgsmål til drengene, og dengang var det ikke engang politisk vedtaget, at drenge også kunne blive vaccineret.
En af de apotekere, der denne uge er med til at sætte fokus på vaccinen, er apoteker Niels Phillip Søgaarder, der har et apotek i Slagelse.
- Det værste er det, vi har hørt om hele tiden, nemlig livmoderhalskræft.
Men du kan også få kræft i penis, endetarmen, mandler og i svælget, og som en tillægsgevinst kan man også beskytte sig selv mod kønsvorter (med vaccinen, red.
).
Og kan man beskytte sig selv mod det for et lille prik eller to, så skal man gøre det, siger Phillip Søgaarder, der selv er fortaler for vaccinen.
Hvert år behandles 8.
000 drenge og mænd for kønsvorter i Danmark, og Phillip Søgaarder opfordrer drenge til at tage imod tilbuddet af vaccinen.
- Nu bliver det ovenikøbet gratis at beskytte sig selv og andre mod de grimme sygdomme, man kan få gennem HPV-virussen.
Derfor skal man lade sig vaccinere.
Det skylder man børnene, og det skylder man også deres partnere, siger han.
Dorte betalte selv for vaccineDorte Jacobsen har to sønner på 16 og 20 år.
De fik begge vaccinen, da de var tretten år gamle, og hun var ikke tvivl om, at de skulle have vaccinen.
- Det gjorde vi, fordi jeg har en nevø, som havde kræft, og jeg synes, det er en vigtig måde at beskytte sine børn, siger Dorte Jacobsen, der selv måtte til lommerne og betale for vaccinen.
Men den næsten 3.
000 kroner dyre vaccine betyder ikke noget, når det gælder drengenes sundhed, mener hun.
- Jeg synes ikke, man kan gøre mine børns sundhed op i penge.
De skulle have den vaccine, uanset hvad den kostede, fortæller Dorte Jacobsen.
Cirka 230 mænd rammes hvert år af en kræftform, der skyldes HPV, men før drengene kan gå til lægen og få vaccinationen, skal en ny sundhedsminister sætte sin underskrift på bekendtgørelsen om HPV-vaccine til drenge.
Før tilbuddet om HPV-vaccinationen kan træde i kraft, skal der dog udnævnes en ny sundhedsminister, som skal skive under på den nødvendige lovgivning, oplyser Sundhedsstyrelsen.
Med HPV-vaccination vurderer Sundhedsstyrelsen og Kræftens Bekæmpelse at undgå 85 procent af alle tilfælde af analkræft og 90 procent af alle tilfælde af kønsvorter.
HPV kan også give kræft i mundsvælget og penis, men det er endnu uvist, om HPV-vaccination også beskytter mod disse kræftformer.
FacebookTwitterKopier linkEmner:Vaccinationer|Kræft|Kræftens Bekæmpelse|Sundhedsstyrelsen|Sjælland




https://www.dr.dk/nyheder/regionale/hovedstadsomraadet/byggebranchen-skal-vaere-mere-groen-saetter-eget-klimamaal

KøbenhavnByggebranchen skal være mere grøn: Sætter eget klimamålI 2030 skal betonen man bygger med udlede halvt så meget CO2, lyder målet.
Selvom beton er et af de byggematerialer, der udleder allermest CO2, bygger vi fortsat mere og mere med beton.
Af Lise Højer Rømeling og Klaus Videbæk18.
juni 2019 kl.
11.
16Bemærk: artiklen er mere end 30 dage gammelLæs opPolitikerne nærmest træder hinanden over tæerne for at have den mest ambitiøse klimapolitik, men når det kommer til at gøre byggeriet mere klimavenligt, går det stadig ikke hurtigt nok.
Det mener man i byggebranchen, hvor man nu tager sagen i egen hånd og sætter sit eget klimamål: Den beton, man bygger med i år 2030, skal udlede halvt så meget CO2, som den gør i dag.
- Beton er et af de mest CO2-tunge byggematerialer, så vi har selvfølgelig som betonbranche et ansvar for at gøre det bedre, siger Dorthe Mathiesen, der er branchedirektør i Dansk Beton.
Beton er en stor klimasynderIndtil videre har 32 virksomheder og organisationer tilsluttet sig klimamålet, herunder både store og små virksomheder, rådgivende ingeniører, arkitekter, universiteter og Region Hovedstaden.
En af virksomhederne er Aalborg Portland, som står bag en helt ny type cement, der kan begrænse byggeriets udledning af CO2 med op til 30 procent.
Det har også den rådgivende ingeniørvirksomhed MOE, som har været med til at udvikle et program, der kan beregne, hvor meget CO2 delene i et byggeri udleder.
- Der benyttes utroligt meget energi til at producere beton, så potentialet i at gå med i sådan et mål her er enormt stort, siger Peter Hesselholt, som er afdelingsleder i MOE med ansvar for energi og bæredygtighed.
Politikere skal stille kravIfølge det internationale energiagentur (IEA) kommer syv procent af den samlede globale CO2-udledning fra cementproduktion, mens byggeri samlet set står for op mod 40 procent af CO2-udledningen på verdensplan.
Derfor er der også i resten af byggebranchen stor vilje til at gøre noget ved byggeriets sorte ry, fortæller direktør i Dansk Byggeri Michael H.
Nielsen.
- Vi har 6.
700 medlemsvirksomheder, og når vi spørger dem, om de er klar til at levere bæredygtige løsninger, så svarer 65 procent, at det er de, hvis kunderne efterspørger det.
Fælles for både virksomheder og brancheorganisationer er dog, at man også opfordrer politikerne til at sætte nogle mål og krav.
- Jeg tror, det er vigtigt, at der også bliver stillet politiske mål for branchen, for eksempel hvor meget man skal reducere sin CO2-udledning, så branchen har noget konkret at levere på, siger Michael H.
Nielsen.
Vi skal lave færre byggerierPå Aalborg Universitet er professor ved Institut for Byggeri og Anlæg Michael Havbro Faber positivt indstillet over for branchens tiltag.
Virksomhederne har allerede i dag værktøjer at gribe til i værktøjskassen for at mindske klimaaftrykket, siger han.
- Meget teknologi er allerede til rådighed, men det er et spørgsmål om at gøre tingene meget anderledes, end vi gør nu, lyder det.
Men teknologiforbedringer klarer det ikke alene.
Vi skal simpelthen bygge mindre i fremtiden, siger Michael Havbro Faber.
- Vi er også nødt til at reducere på byggeriet.
Vi skal kigge på, hvad det er for noget byggeri, der giver mest velfærd, og så skal vi have skåret det, der ikke giver nævneværdig velfærd væk.
FacebookTwitterKopier linkEmner:Erhverv|MOE Rådgivende Ingeniører|Det Internationale Energiagentur|Bygge- og anlægsvirksomhed|Miljø og natur




https://www.dr.dk/sporten/formel1/magnussen-utilfreds-med-haas-saeson-skuffende-vi-ikke-har-flere-point

Formel1Magnussen utilfreds med Haas-sæson: 'Skuffende vi ikke har flere point'Formel 1-sæsonen er ikke gået helt, som Haas-køreren Kevin Magnussen havde regnet med.
Haas har blot skrabet 16 point sammen i denne Formel 1-sæson.
Her ses Kevin Magnussen i aktion under grandprixet i Canada 9.
juni.
18.
juni 2019 kl.
09.
38Bemærk: artiklen er mere end 30 dage gammelLæs op2019 har endnu ikke levet op til Haas' forventninger i Formel 1.
Kevin Magnussen ligger på niendepladsen med 14 point, mens Romain Grosjean på 17.
-pladsen blot har skrabet to point sammen i sæsonens syv første grandprixer.
Haas' pointhøst skuffer Magnussen.
- Vi havde håbet på flere point.
Eftersom vi har så god en bil, er det skuffende ikke at have scoret flere point, siger den danske racerkører til Ekstra Bladet.
Kevin Magnussen bliver præsenteret før Grand Prixet i Canada.
Magnussen glæder sig dog over, at bilen har vist lovende takter.
- I det mindste er det godt at vide, at der er stort potentiale i bilen, og det har vi bevist mange gange i kvalifikationen.
Vi bliver nødt til at arbejde hårdere for at forstå dækkene under løbet, siger Kevin Magnussen.
Blev nummer fem sidste årI sidste sæson sluttede Haas som nummer fem i konstruktørernes VM-regnskab bag Mercedes, Ferrari, Red Bull og Renault.
I år er Haas nede på ottendepladsen forud for Det Franske Grand Prix, der afvikles i weekenden på Circuit Paul Ricard i Le Castellet.
Teamchef Günther Steiner mener ikke, at det kan gå meget ringere, end det går for tiden.
- Det må slutte på et tidspunkt, siger Steiner til Formel 1's hjemmeside.
- Hvad kan man gøre?
Der kommer et punkt, hvor man ikke kan blive mere irriteret.
Jeg vil ikke sige, at jeg er deprimeret, men det må få en ende.
- Der må komme et tidspunkt, hvor det går fremad, for det kan ikke gå værre.
Jeg håber på et vendepunkt snart, siger han.
Fredag og lørdag træner Formel 1-kørerne på banen i Le Castellet.
Lørdag gælder det kvalifikationen, mens der søndag køres om point.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Ekstra Bladet|Formel 1|Ferrari




https://www.dr.dk/nyheder/udland/eu-planlagt-tysk-motorvejsafgift-diskriminerer-andre

UdlandEU: Planlagt tysk motorvejsafgift diskriminerer andre EU-Domstolen fastslår, at en planlagt motorvejsafgift i Tyskland er i strid med EU-retten, da den diskriminerer udlændinge i forhold til tyskere.
Planlagt tysk vejafgift er diskriminerende, vurderer EU-domstolen.
Af Sofie Dyjak18.
juni 2019 kl.
10.
01Bemærk: artiklen er mere end 30 dage gammelLæs opI 2015 blev tyskerne enige om rammerne for en ny motorvejsafgift.
Men EU-domstolen har i dag vurderet, at en sådan afgift vil diskriminere udlændinge i forhold til tyskere.
Det fremgår af en pressemeddelelse fra Den Europæiske Unions Domstol.
- Denne afgift er udtryk for forskelsbehandling, idet den økonomiske byrde i praksis alene påhviler ejere og førere af køretøjer, der er indregistreret i andre medlemsstater, står der i pressemeddelelsen.
Det er endnu uvist, om dommen betyder, at afgiften ikke vil blive indført.
Den planlagte vejskat i Tyskland har forud for EU-Domstolens afgørelse flere gange fået kritik for at være diskriminerende og for alene at ramme udenlandske bilister.
Tyske bilister vil nemlig få modregnet deres afgift via nedsættelse af vægtafgiften, skriver FDM.
Det er Østrig, der har anlagt sagen, skriver Ritzau.
Men også blandt andre Holland og Belgien er modstandere af tyskernes planlagte vejafgift, fordi den kun rammer udlændinge.
Bilens miljøbelastning har betydningI rammerne for aftalen fremgår det, at den nye vejskat for udlændinge er planlagt til at gælde på motorveje.
Tankerne bag den planlagte afgift er, at bilejerne skal betale for den forurening, deres bil udleder på de tyske motorveje.
Og derfor vil afgiften blive beregnet ud fra blandt andet bilens miljøbelastning.
For ti dages kørsel på de tyske motorveje vil den billigste afgift være på cirka 20 kroner, mens den dyreste løber op i cirka 190 kr.
Ifølge FDM var planen, at afgiften skulle indføres som en e-vignette.
En e-vignette fungerer ved, at myndighederne med et særligt elektronisk system via bilistens nummerplade kan se, om afgiften er betalt.
FacebookTwitterKopier linkEmner:EU-Domstolen|EU|Biltrafik|Ligebehandling|Tyskland




https://www.dr.dk/nyheder/penge/nye-afsloeringer-udskyder-skattekommission-udbyttechef-tog-firma-fra-svindelsag-paa

Skat i kriseSe temaPengeNye afsløringer udskyder skattekommission: Udbyttechef tog firma fra svindelsag på rundturDagens afhøring i kulegravningen af det skandaleramte Skat, hvor tidligere chef skulle vidne, er udskudt.
Dagens møde i Retten på Frederiksberg, hvor skattekommissionen skal kulegrave de sidste 15 år i Skat, blev i dag aflyst.
Af Alexander Hecklen18.
juni 2019 kl.
10.
13 | opdateret 18.
juni 2019 kl.
10.
44Bemærk: artiklen er mere end 30 dage gammelLæs opDen forhenværende afdelingsleder for udbytteadministrationen i det tidligere Skat, Lisbeth Rømer, kommer ikke til at vidne i skattekommissionen i dag.
Dagens afhøring af det centrale vidne i sagen, som har kostet de danske skatteydere 12,7 milliarder kroner, er aflyst og udskudt på ubestemt tid, fortæller DR Nyheders erhvervskorrespondent, Jakob Ussing.
Det var anden gang, at Lisbeth Rømer skulle vidne i sagen.
- Vi ved faktisk ikke, hvornår den her anden afhøringsdag kommer til at finde sted, fordi Lisbeth Rømer nu skal have en bisidder, efter at der er kommet nye oplysninger frem, siger han.
Havde sagt nej til bisidderLisbeth Rømer har hidtil afvist at få juridisk hjælp i form af en bisidder med i Retten på Frederiksberg, hvor kommisionen holder til.
Men den tidligere udbyttechef har nu, efter et møde med dommer Michael Ellehauge, der er formand for skattekommissionen, sagt ja tak til en bisidder.
- Hun er selv jurist, og hun har hele tiden sagt, at hun ikke havde brug for en bisidder.
Men nu har kommissionen oven på gårsdagens historie fået hende overbevist om, at det måske er en meget god idé, siger Jakob Ussing.
De står i spidsen for kulegravningen af Skat•Landsdommer, ph.
d.
Michael Ellehauge, Vestre Landsret, er efter fælles indstilling fra Østre og Vestre Landsret udpeget som formand for undersøgelseskommissionen.
•Advokat Elsebeth Aaes-Jørgensen, advokatfirmaet Norrbom Vinding, er efter indstilling fra Advokatsamfundet udpeget som medlem af undersøgelseskommissionen.
•Professor, dr.
jur.
Søren Højgaard Mørup, Aarhus Universitet, er som universitetsjurist udpeget som medlem af undersøgelseskommissionen.
•Desuden er advokat Jens Lund Mosbek, advokatfirmaet Kromann Reumert, udpeget som udspørger for kommissionen.
•Kilde: Regeringen.
dkI går kunne Politiken og TV 2 fortælle, hvordan Lisbeth Rømer, som afdelingsleder for det kontor, der stod for tilbagebetaling af udbytteskat til udenlandske aktionærer, kørte rundt til Københavns seværdigheder med ledende ansatte i et firma, der siden er blevet sagsøgt i skandalen om svindel for milliarder.
Lisbeth Rømer afviser selv over for Politiken, at hun har optrådt forkert.
Advarede om huller i Skats kontolLisbeth Rømer sad fra 2002 til 2013 i den centrale position som afdelingsleder for udbytteområdet og kender derfor udbytteområdet til fingerspidserne.
Her advarede hun gentagne gange om store huller i kontrollen med tilbagebetaling af udbytteskat til udenlandske aktionærer, og hun mener derfor, at hun om nogen råbte op om problemerne, før svindlen blev opdaget.
Ifølge Jakob Ussing tyder det ikke umiddelbart på, at Lisbeth Rømer har gjort noget strafbart ved at vise det udenlandske selskab rundt i København.
Men det strider imod skattevæsnets retningslinjer, der foreskriver, at alle skal behandles ens, fortæller han.
- Den nye historie viser, at hun måske ikke nødvendigvis har gjort noget ulovligt, men har ydet en service over for et bestemt firma, som var ud over, hvad skattemyndighederne bør, siger Jakob Ussing.
Det er helt normal praksis i undersøgelseskommissioner, at man får en beskikket advokat til at hjælpe med juraen, når vidner skal afhøres.
- Når man vidner i sådan en undersøgelseskommission er det under strengt ansvar.
Og det er derfor, man får en bisidder, siger han.
Hvor udsædvanligt er det, at man helt vælger at aflyse et møde på den måde?
- Det er i hvert fald første gang, det er sket i den her kommission, og jeg har ikke oplevet det før, siger Jakob Ussing.
Undersøgelseskommissionen om Skat blev nedsat i 2017 og skal kulegrave de seneste 15 års skandaler i Skat.
FacebookTwitterKopier linkEmner:Skat|Vestre Landsret|København|Skatter og afgifter|Økonomi




https://www.dr.dk/nyheder/indland/betjent-mistaenkes-udsaette-kollega-hundebid

IndlandBetjent mistænkes for at udsætte kollega for hundebidPolitiklagemyndighed har undersøgt sag om hundebid, og sagen ligger nu hos Statsadvokaten.
Statsadvokaten skal nu afgøre, om der skal rejses sag mod en ledende hundefører i Københavns Politis hundesektion (arkivfoto) 18.
juni 2019 kl.
09.
07Bemærk: artiklen er mere end 30 dage gammelLæs opKøbenhavns Politi har anmeldt et bid fra en tjenestehund til Den Uafhængige Politiklagemyndighed, skriver A4 Arbejdsmiljø.
En ledende hundefører fra Københavns Politis hundesektion mistænkes for i 2018 at have udsat en ung hundefører for straf i form af et overlagt hundebid.
Sagen betragtes som meget alvorlig, da der måske er tale om fysisk afstraffelse af den unge hundefører.
Episoden blev anmeldt som en arbejdsskade, og nu viser det sig, at Københavns Politi fandt episoden så alvorlig, at de anmeldte den til Den Uafhængige Politiklagemyndighed (DUP), viser dokumenter fra Rigspolitiet, som A4 Arbejdsmiljø har fået indsigt i.
I dokumenterne fremgår det, at DUP afsluttede efterforskningen 29.
marts 2019, og at Statsadvokaten i København nu skal tage stilling til, om sagen skal have retslige konsekvenser for en betjent i Københavns Politis hundesektion.
Læs også:Overlæge: Bandementalitet i politienhed nedbryder betjenteDen unge hundefører havde angiveligt sagt en sjov bemærkning til sin ledende kollega i forbindelse med en ordre, han fik fra vedkommende.
Arbejdsmiljørepræsentant og hundefører i sektionen, Claus Nørgaard, har ingen kommentarer til sagen, men han erkender, at tonen i sektionen ofte kan være hård og kontant.
Overlæge Jane Frølund fra Arbejds- og Miljømedicinsk Afdeling på Bispebjerg Hospital kunne i februar til A4 Arbejdsmiljø fortælle, at flere medarbejdere i Københavns Politis hundesektion har været henvist til hende på grund af hårdt, psykisk arbejdsmiljø i sektionen.
Arbejdsmiljøet i Københavns Politis hundesektion har været dårligt på grund af mobning og intimiderende adfærd kollegaer imellem.
To ledende medarbejdere er blevet idømt disciplinære bøder, og afdelingen fik i 2016 et påbud af Arbejdstilsynet.
/DR Nyheder/FacebookTwitterKopier linkEmner:Københavns Politi|Den Uafhængige Politiklagemyndighed|København|Arbejdsmiljø|Arbejdsmarked




https://www.dr.dk/nyheder/udland/steffen-kretz-5-nedslag-paa-donald-trumps-vej-mod-genvalg-som-praesident

Det amerikanske præsidentvalg 2020UdlandSteffen Kretz: 5 nedslag på Donald Trumps vej mod genvalg som præsidentI dag begynder republikaneren sin valgkamp til det kommende amerikanske præsidentvalg i 2020.
Donald Trump taler under en pressekonference med den polske præsident, Andrzej Duda, foran Det Hvide Hus.
Af Steffen Kretz18.
juni 2019 kl.
11.
30Bemærk: artiklen er mere end 30 dage gammelLæs op© drDR’s USA-korrespondent Steffen KretzSteffen Kretz er DR's USA-korrespondent og dækker amerikanske forhold med base i Washington D.
C.
Læs mereI dag skyder USA's præsident Donald Trump officielt sin valgkamp i gang frem mod det amerikanske præsidentvalg næste år.
Det sker ved et stort politisk rally i Florida, hvor knap 20.
000 Trump-tilhængere vil være til stede.
Men selvom præsident Trump formentlig bliver tiljublet af tusinder iført de røde kasketter, som er blevet præsidentens varemærke, så er han i strid modvind på flere fronter, og hans genvalg ser langt fra ud til at være en given sag.
1Hvorfor skyder Trump allerede sin kampagne i gang nu?
Donald Trump under valgkampen ved sidste præsidentvalg i 2016.
Faktisk er det lidt af en tilsnigelse, når Trump siger, at han skyder en valgkampagne i gang: Reelt er han aldrig holdt op med at føre valgkamp.
Hans genvalgs-kampagne blev startet, da han flyttede ind i Det Hvide Hus.
Der blev nøglepersonerne udpeget, og de begyndte at samle penge ind.
Og lige siden har Trump rejst rundt i dele af landet, hvor han har opbakning, og holdt de her store, larmende rallies, som mest af alt er underholdningsshows med høj musik, politisk gøgleri, råben og skrigen.
Så når Trump mere officielt melder ud senere i dag, at han genopstiller, så er det for at gribe dagsordenen: Vinde overskrifterne, her få dage før hans modstandere i det demokratiske parti holder deres første tv-debatter (også i Florida), hvor et stort felt af præsidentkandidater skal krydse klinger.
2Hvor stærkt står Trump hos vælgerne?
Demokraten Joe Biden skyder sin præsidentkampagne i gang i Philadelphia.
Trump står svagt.
Det viser talrige målinger.
Selv en nylig meningsmåling i 17 stater fra tv-stationen Fox News som ellers ret ensidigt støtter Trump.
Den viser, at Trump vil tabe til begge de to demokratiske kandidater, som klarer sig bedst lige nu: Tidligere vicepræsident Joe Biden og senator Bernie Sanders.
Donald Trump har aldrig været populær som præsident.
Han har konsekvent ligget med omkring 40 procents opbakning - og altså med et klart flertal af amerikanerne imod sig.
Trump er den eneste præsident i USA, i al den tid der er lavet målinger, som ikke en eneste dag har haft et flertal af amerikanerne bag sig.
Ikke bare én dag.
Ingen præsident er blevet genvalgt med så lav opbakning i første periode.
Trump har fastholdt sit tag i sine kernevælgere, men der er ikke tilstrækkeligt mange vrede hvide mænd i landdistrikterne til at genvælge ham.
Trump SKAL have stemmer fra kvinderne, fra forstæderne, fra de veluddannede, og det bliver svært, det så vi ved valget til kongressen sidste år.
3Kan Trump bruge den gode økonomi i sit forsøg på at blive genvalgt?
Trump ville bringe kulindustrien tilbage til ære og værdighed, sagde han.
Absolut!
Trump taler om økonomien hele tiden.
Problemet for ham er, at amerikanerne ikke har det på samme måde som ham.
Over halvdelen svarer i målinger, at de ikke mærker nogen forbedring, og at det er de rigeste, som har det bedre.
Og blandt uafhængige vælgere, som ikke er medlem af hverken det ene eller andet parti, er det seks ud ti, som siger, at de ikke har fået flere penge mellem hænderne.
Og det må bekymre Trump-kampagnen.
Så mit bud er, at Trump, ligesom ved kongresvalget i fjor, igen vil forsøge at gøre valget til valg for eller imod immigration, for det var langt hen ad vejen det tema, han vandt på i 2016.
4Hvad taler for, at han overrasker og genvælges?
Præsident Donald Trump og førstedame Melania Trump foran Air Force One.
Trump starter fra en absolut magtposition, fordi han er præsident.
Pengene vælter ind til hans valgkampagne fra rige republikanerne.
Han har ingen udfordrere af betydning i sit eget parti.
Han kan som præsident sætte dagsordenen når som helst og gør det gerne flere gange om dagen.
Så han dominerer, hvad vi taler om i USA, og han har kontrol med statsapparatet og kan uddele gaver eller det modsatte.
Og han ankommer til sine vælgermøder i Air Force One, et ret tungt magtsymbol.
Alt det kan en siddende præsident bruge til at påvirke vælgerne.
Og når det kommer til valget til november 2020, så har vælgerne jo kun to muligheder: Trump eller en demokrat.
Så splittet og opdelt, som USA er politisk i de her år, så kan Trump håbe på, at et flertal trods alt fravælger hans modstander, og dermed tilvælger ham.
5Kan han blive genvalgt i 2020?
Den amerikanske præsident, Donald Trump, aflægger ed som USA's præsident.
Forskellen fra sidste er, at Trump var en outsider.
En oprører.
En reality tv-vært, som underholdt ved at chokere.
Man kunne stemme på Trump som et statement; et oprør mod det etablerede.
Og man kunne gøre det ret gratis, for sandsynligheden for at han vandt og blev præsident synes at være så fjern.
.
.
Alt det er ændret denne gang.
Nu er Trump præsident, og det har ikke ændret hans adfærd.
Nu ved man, hvad man stemmer på.
Valget i 2020 afgør, om Trump bliver en parentes i USA's historie.
En afvigelse, som bliver korrigeret i 2020.
Eller om Trump, hans politiske populisme, hans nationalisme, hans mur mod Mexico, hans venden ryggen til USA's allierede og omklamring af alverdens diktatorer, er den vej, som amerikanerne ønsker at gå nu.
Det er det, der er på spil ved det kommende præsidentvalg.
FacebookTwitterKopier linkEmner:Bernie Sanders (politiker)|Donald Trump (politiker)|USA|Valg og folkeafstemninger|Florida




https://www.dr.dk/nyheder/udland/skal-eu-indlede-forhandlinger-med-nordmakedonien-frankrig-og-holland-er-imod

UdlandSkal EU indlede forhandlinger med Nordmakedonien?
Frankrig og Holland er imodEU's udenrigsministre drøfter udvidelse på et møde i dag.
Nordmakedoniens præsident Stevo Pendarovski (til venstre)  bydes velkommen af formanden for Det Europæiske Råd, Donald Tusk (til højre), før et møde i Bruxelles 12.
juni 2019.
Af Camilla Markvardsen18.
juni 2019 kl.
07.
20Bemærk: artiklen er mere end 30 dage gammelLæs opSkal flere lande have muligheden for at blive en del af EU?
I dag skal EU's udenrigsministre tage stilling til, om EU skal indlede optagelsesforhandlinger med Nordmakedonien og nabolandet Albanien.
Begge lande har status af "kandidatlande" til EU-medlemsskab, og for at de egentlige forhandlinger om optagelse i EU kan gå i gang, skal alle 28 medlemslande være enige om det.
Europa-Kommisionen og 13 lande fra især Central- og Østeuropa ønsker at give grønt lys til de to Balkanlande.
Udvidelser af EU gennem tiden2013: Kroatien2007: Bulgarien og Rumænien2004: Cypern, Estland, Letland, Litauen, Malta, Polen, Slovakiet, Slovenien, Tjekkiet og Ungarn1995: Finland, Sverige og Østrig1986: Portugal og Spanien1981: Grækenland1973: Danmark, Storbritannien og IrlandOprindelige lande: Frankrig, Holland, Belgien, Luxembourg, Italien og Vesttyskland.
Kilde: EUOg det er her, at uenigheden ulmer.
For lande som Holland og Frankrig har hidtil modsat sig.
Frankrigs præsident, Emmanuel Macron, har slået på tromme for, at EU skal have løst sine interne problemer, inden unionen er klar til nye medlemmer.
Flere vesteuropæiske lande mener, at udvidelsen med Bulgarien og Rumænien i 2007 gik for hurtigt.
Europa-Kommissionen konkluderer ellers i sin årlige rapport om udvidelse af unionen, at Nordmakedonien og Albanien har levet op til de krav, som EU har stillet.
Derfor har EU's udenrigschef, Federica Mogherini, også opfordret til at gå i gang med forhandlingerne hurtigst muligt, fordi landene har "udvist stor vilje" og "opnået konkrete resultater".
- Jeg tror, at Frankrig og Holland frygter, at EU pludselig bliver udvidet i overmorgen.
Det er jo ikke tilfældet.
Der bliver ikke slækket på kravene til EU-medlemsskab.
De kommer allertidligst med i EU om 10 år, siger balkanekspert Christian Axboe Nielsen fra Århus Universitet.
Navnestrid med Grækenland er løstBåde Nordmakendonien og Albanien har gennemført en række reformer, der skal dæmme op for problemerne med retssikkerhed og korruption, som har præget begge lande.
Men allervigtigst for Nordmakedonien er en 27 år gammel navnestrid med Grækenland blevet lagt i graven.
Grækenlands største provins hedder Makedonien, og begge lande har gjort krav på retten til at bruge navnet.
Men i januar fik de to lande løst den diplomatiske strid, og den tidligere jugoslaviske republik Makedonien (FYROM) kom i februar til at hedde Republikken Nordmakedonien.
- Der er en forventning om grønt lys til optagelsesforhandlinger, fordi nordmakedonerne har gjort utroligt meget, ikke mindst er de er gået med til det nye navn.
Derfor vil det udløse enorm skuffelse og også vrede, hvis de ikke bliver belønnet af EU, siger historiker Christian Axboe Nielsen.
Læs også:Knap hveranden er imod udvidelse af EU, viser undersøgelseKan føre til modløshed blandt pro-europæereDen nordmakedonske premierminister, Zoran Zaev, der indgik den historiske navneaftale med Grækenland, har sagt, at han kan finde på at udskrive valg, hvis der ikke snart kommer en præcis dato for, hvornår forhandlingerne med EU kan begynde.
Christan Axboe Nielsen vurderer, at det på sigt kan styrke de russiskvenlige nordmakedonere, hvis ikke optagelsesforhandlingerne går i gang meget snart:- Dem, der bliver mest skuffede, er de EU-begejstrede.
Det har været en sej kamp at få navneskiftet igennem, og de har fået et 12-tal i den nyeste kommissionsrapport i forhold til refomer.
Og derfor kan man frygte, at det fører til apati og frustration hos netop de mest pro-europæiske nordmakedonere.
Her kan du læse, om EU's krav til Vestbalkan.
FacebookTwitterKopier linkEmner:Emmanuel Macron (politiker)|EU|Federica Mogherini (politiker)|Frankrig|EU-forhold




https://www.dr.dk/nyheder/indland/kendt-forsvarsadvokat-om-datafejl-i-straffesager-ekstremt-kritisk

TeledatasagenSe temaIndlandKendt forsvarsadvokat om datafejl i straffesager: 'Ekstremt kritisk'10.
000 straffesager kan være blevet påvirket af fejlbehæftede teleoplysninger.
I hovedparten af forsvarsadvokat Michael Juul Eriksens sager, spiller teleoplysninger en rolle.
Af Cecilie Rosenkvist Dam18.
juni 2019 kl.
06.
40Bemærk: artiklen er mere end 30 dage gammelLæs opDet er et kæmpe retsikkerhedsmæssigt problem, at der er fundet en fejl i det system, politiet bruger til at behandle data fra teleselskaber.
Det mener forsvarsadvokat Michael Juul Eriksen.
I omkring 10.
000 straffesager, hvor teleoplysninger indgår, kan fejlen i systemet nemlig betyde, at forsvarsavokater, politi, anklagere og retten ikke har haft alle tilgængelige oplysninger.
- Det, synes jeg, er ekstremt kritisk, fordi der er folk, som bliver dømt med teleoplysninger som en væsentlig faktor, siger han.
En uheldig og tankevækkende fejl, mener de hos Advokatrådets Strafferetsudvalg.
- Det er bekymrende, at der er en risiko for, at der er nogle sager, der har fået et forkert udfald, siger formand for udvalget og forsvarsadvokat Karoline Norman.
Rigsadvokaten og Rigspolitet skal gennemgå straffesagerne med teleoplysninger i perioden fra 2012 til marts 2019 i år.
Netop den slags sager har Michael Juul Eriksen mange af.
- Hovedparten af mine sager, som drejer sig om drab, drabsforsøg, afpresning, narkosager og så videre, hvor det er relevant at få fastslået, om en person er et sted på et bestemt tidspunkt eller ej.
'En nærmest umulig opgave'Strafferetsudvalget, Advokatrådet og Rigsadvokaten har opfordret forsvarsadvokater til at henvende sig, hvis de kender til en sag, hvor de mener, der er sket en fejl.
Men den opgave er nærmest umulig, mener Michael Juul Eriksen, fordi de efter den nye persondatalov, har skullet slette alle oplysninger om tidligere sager og klienter.
- Vi sidder ikke inde med redskaberne til at gå ind og foretage sig det helt store i det her.
Så beror det ligesom på myndighedernes vurdering af, om de synes, det har haft en betydning for sagerne.
Det kan man måske godt være en lille smule utryg ved.
Derfor mener han, der skal reageres på selv den mindste snert af en fejl.
Hvis der i gennemgangen bliver opdaget manglende oplysninger, bliver den tidligere forsvarer kontaktet.
Rigsadvokaten åbner op for, at der i sidste ende måske er sager, der skal genoptages, og selvom fejlen i systemet er rettet, forholder formanden for strafferetsudvalget sig med en vis skepsis over for, hvordan man vil opfatte den slags beviser i fremtiden.
- Det er ret tankevækkende, fordi vi er tilbøjelige til at tilægge beviser som særligt disse en enorm høj validitet.
Det er ikke noget, vi som sådan stiller spørgsmålstegn til.
De bliver betragtet som nærmest objektive, siger Karoline Norman.
FacebookTwitterKopier linkEmner:Rigsadvokaten|Advokatrådet|Kriminalitet|Domstole|Michael Juul Eriksen (advokat)




https://www.dr.dk/nyheder/politik/anna-mee-allerslev-opgiver-injuriesag-mod-medier

Anna Mee Allerslev-sagenSe temaPolitikAnna Mee Allerslev opgiver injuriesag mod medierInjuriesagen mod Berlingske og B.
T.
skulle starte i september, men er droppet uden forklaring.
Anna Mee Allerslev har valgt ikke at gennemføre den varslede injuriesag mod Berlingske og B.
T.
(Arkivfoto) 18.
juni 2019 kl.
11.
26Bemærk: artiklen er mere end 30 dage gammelLæs opAnna Mee Allerslev, tidligere beskæftigelses- og integrationsborgmester i Københavns Kommune, har opgivet en injuriesag mod Berlingske og B.
T.
Sagen blev startet i efteråret 2018, da medierne beskrev, hvordan Anna Mee Allerslev havde kommunikeret med forvaltningen i Københavns Kommune via sms om, hvordan et murerfirma, hun selv havde engagementer med, kunne afholde koncerter.
Læs også:Anna Mee Allerslev sagsøger BT og Berlingske for injurierMen sagen er altså nu droppet, selv om den var berammet til september.
- Sagen er hævet, siger Anna Mee Allerslevs advokat til B.
T uden at oplyse hvorfor.
I 2017 kom det frem, at Anna Mee Allerslev gratis havde lånt Københavns Rådhus til sin egen bryllupsreception.
Det blev stærkt kritiseret, men det viste sig, at politikere havde besluttet, at de gerne måtte låne lokaler gratis.
Efterfølgende kom det dog frem, at Anna Mee Allerslev havde hjulpet Øens Murerfirma, hvis ledelse hun kendte, der også havde stået for en totalrenovering af hendes lejlighed.
Hun havde samtidigt fået stillet gratis lokale til rådighed til sin 30-års fødselsdag af murerfirmaet.
Folketingets Ombudsmand har senere konkluderet, at det gjorde hende inhabil og var et brud på forvaltningsloven.
Anna Mee Allerslev trak sig under sagen fra sin post som borgmester, men Berlingske og B.
T.
blev ved med at skrive om sagen, og derfor anlagde hun sag for injurier.
/ritzau/FacebookTwitterKopier linkEmner:Anna Mee Allerslev (politiker)|Berlingske Media|Københavns Kommune|København|Bygge- og anlægsvirksomhed




https://www.dr.dk/nyheder/kultur/boeger/vaeltede-verden-med-skraemmende-doedsspil-nu-overrasker-hit-forfatter-med-helt

BøgerVæltede verden med skræmmende 'dødsspil': Nu overrasker hit-forfatter med helt ny 'Hunger Games'-bogDen populære 'Hunger Games'-serie udvides med både en ny bog og en ny film.
'Hunger Games' gjorde skuespilleren Jennifer Lawrence til en verdensstjerne.
Lionsgate meddeler ikke, hvorvidt den Oscar-vindende skuespiller vender tilbage til universet, men eftersom den kommende film foregår 64 år før de fire andre film, er det nok tvivlsomt.
(© Ritzau Scanpix)18.
juni 2019 kl.
08.
55Bemærk: artiklen er mere end 30 dage gammelLæs opEn ny bog og film i den meget populære 'Hunger Games'-serie er på vej.
Det skriver forlaget Scholastic, der udgiver den populære bogserie, i en pressemedelelse mandag.
Det skriver nyhedsbureauet AFP.
Bogen udkommer efter planen næste år og vil blive filmatiseret derefter, oplyser filmselskabet Lionsgate, der står bag filmatiseringen af bøgerne.
Den nye bog kommer til at foregå 64 år før handlingen i de tre andre bøger.
Her vil man igen besøge den post-apokalyptiske verden Panem, men i perioden, der er kendt som 'the Dark Days' i fortællingen.
Her kæmper nationen med at komme tilbage på fode efter en hård krig.
De originale tre bøger har solgt over 100 millioner eksemplarer.
En ung Jennifer Lawrence i den første 'Hunger Games'-film fra 2012.
De tre øvrige film udkom i 2013, 2014 og 2015.
(© Ritzau Scanpix)Filmproducent kan slet ikke venteBøgerne er skrevet af Suzanne Collins og handler om teenageren Katniss Everdeen, der bliver tvunget til at deltage i et realityprogram, hvor deltagerne skal kæmpe til døden.
Bøgerne er blevet til fire film, der har indtjent knap tre milliarder dollar over hele verden.
Her bliver Katniss Everdeen spillet af den amerikanske skuespiller Jennifer Lawrence.
Formanden for Lionsgate, Joe Draken, glæder sig til at komme i gang med at lave filmen.
- Som det stolte hjem for 'Hunger Games'-filmene har vi svært ved at vente på, at Suzanne Collins' næste bog bliver publiceret, siger han.
- Vi har talt med hende undervejs i skriveprocessen, og vi ser frem til at arbejde sammen med hende om filmen, siger Joe Draken.
Suzanne Collins siger, at bogen vil udforske naturtilstanden, hvem vi er, og hvad vi opfatter som nødvendigt for vores overlevelse.
/ritzau/FacebookTwitterKopier linkEmner:Lions Gate Entertainment|Litteratur|USA




https://www.dr.dk/nyheder/viden/kroppen/saerligt-gen-oeger-din-risiko-blive-afhaengig-af-cannabis

KroppenSærligt gen øger din risiko for at blive afhængig af cannabisForskere har fundet et gen, der er med til at afgøre, om du kan blive cannabis-misbruger.
Cannabis er en samlet betegnelse på produkter fra planten Cannabis sativa.
De mest kendte produkter er hash, pot, skunk og cannabisolie.
Af Emilie Aagaard18.
juni 2019 kl.
06.
31Bemærk: artiklen er mere end 30 dage gammelLæs opCannabis er det ulovlige rusmiddel i Danmark, der bliver brugt mest.
Op imod hver fjerde dansker mellem 16 og 24 år har anvendt stoffet det seneste år.
Samtidig er cannabis også stærkt vanedannende.
Det anslås, at hver tiende, der bruger stoffet, udvikler afhængighed eller misbrug.
Nu viser en stor genetisk undersøgelse, med data fra over 350.
000 mennesker fra Danmark og Island, at én variation i generne øger risikoen for cannabis-misbrug markant.
Ditte Demontis er lektor i medicinsk genetik på Institut for Biomedicin på Aarhus Universitet.
Hun har været med til at lave undersøgelsen.
- Vi har for første gang fundet et sted i arvemassen, som har betydning for, om man bliver cannabis-misbruger, fortæller hun.
Misbrug er genetiskAt generne spiller en rolle for, om vi bliver afhængige af cannabis, overrasker ikke forskerne.
For tvillinge-studier har vist, at risikoen for, at et sæt enæggede tvillinger begge udvikler et misbrug, er langt højere, end hvad der kan forklares ud fra fælles miljøpåvirkninger.
- Mellem 50 og 60 procent af risikoen er genetisk.
Og vi forventer, at der er mange gener, der spiller en rolle, siger Ditte Demontis.
Undersøgte tusindvis af danskereFørst undersøgte forskerne generne hos 2.
387 personer med et diagnosticeret cannabis-misbrug og sammenlignede dem med 48.
985 kontrol-personer i Danmark.
Dernæst blev undersøgelsen gentaget med 5.
501 personer med diagnosticeret cannabis-misbrug og 301.
041 kontrol-personer fra Island.
I begge undersøgelser fandt forskerne, at personer med et cannabis-misbrug oftere havde en bestemt variation af et gen, der koder for en nikotin-receptor, der især er aktiv i hjernen.
Undersøgelsen er beskrevet i en artikel i det akademiske tidsskrift Nature Neuroscience, som udkom igår.
Det er det danske forskningsinitiativ iPSYCH, der står bag undersøgelsen.
Hun understreger derfor også, at det langt fra er sikkert, at du udvikler et misbrug, selv om du har den uheldige genetiske variant.
- Både miljø og mange andre gener end det her spiller en rolle.
Så selv om du har lige netop den her genetiske variant, kan du sagtens undgå at blive cannabis-misbruger, forsikrer Ditte Demontis.
Kan på sigt bruges til at udvikle medicinGenet, som forskerne har udpeget, koder for en slags receptor, der sidder på vores hjerneceller.
Den aktiveres blandt andet af signalstoffet nikotin, som du nok kender fra cigaretter.
Det viser sig, at har man den uheldige genvariant, der øger risikoen for misbrug af cannabis, har man simpelthen færre af disse nikotin-receptorer i hjernen.
Hvordan det præcist hænger sammen med et misbrug af cannabis, har forskerne endnu ikke helt regnet ud.
Men fordi der er tale om en receptor, ser Ditte Demontis en række muligheder i forhold til at udvikle medicin, der kan ændre vores tendens til at blive misbrugere af cannabis.
- Hvis man har en receptor, der er underreguleret, kunne man på lang sigt måske også udvikle medicin, der gjorde noget ved den balance, forklarer hun.
Ryg ikke den første jointUd over nikotin-receptorens forbindelse til cannabis-afhængighed fandt forskerne også ud af, at der er et stort overlap mellem vores evne til at opfatte og lære (også kaldet kognition, red.
) og risikoen for at blive misbruger af cannabis.
- Vores undersøgelse viser, at hvis du genetisk har en øget risiko for at være cannabis-misbruger, er der også en øget risiko for at have dårlig kognition, siger Ditte Demontis.
Det betyder blandt andet, at folk, der klarer sig dårligt i uddannelsessystemet, også oftere vil have de uheldige genetiske variationer, der øger risikoen for cannabis-afhængighed.
- Og da vi ved, at sådan et misbrug også er rigtig skidt i forhold til at gennemføre en uddannelse, må man sige, at et rigtig godt råd til dem, der har en genetisk risikoprofil for cannabis-misbrug må være: Lad være med at begynde med cannabis, siger Ditte Demontis.
Hun understreger dog, at forskningen endnu ikke er langt nok, til at vi kan lave en meningsfyldt individuel risikoprofil.
For først skal forskerne finde flere gener, der påvirker risikoen for misbrug.
FacebookTwitterKopier linkEmner:Brug af euforiserende stoffer|Videnskab|Medicin|Aarhus Universitet|Island




https://www.dr.dk/nyheder/udland/usa-sender-1000-soldater-til-mellemosten-advare-iran

UdlandUSA sender 1.
000 soldater til Mellemøsten for at advare IranSpændingen stiger mellem USA og Iran, USA har beskyldt Iran for at stå bag angreb på tankskibe.
Pentagon frigav i går billeder, der angiveligt viser iranske soldater i færd med at fjerne en udetoneret mine ved et af de angrebne tankskibe.
18.
juni 2019 kl.
06.
11Bemærk: artiklen er mere end 30 dage gammelLæs opDet amerikanske forsvarsministerium, Pentagon, vil sende yderligere 1.
000 soldater til Mellemøsten.
Den fungerende amerikanske forsvarsminister, Patrick Shanahan, kalder troppeforøgelsen et forsøg på at 'øge sikkerheden omkring amerikanske interesser' i regionen, skriver AP.
Troppeforøgelsen kommer samtidig med stigende spændinger mellem USA og Iran.
USA beskylder blandt andet Iran for at stå bag angreb på to tankskibe i Omanbugten i sidste uge.
Iran nægter enhver indblanding.
Forsvarsministeren kunne samtidig fremvise nye billeder, der angiveligt viser iranske styrker, der forsøger at fjerne en udetoneret mine ved et af de to tankskibe, det japanskejede "Kokuka Courageous".
I forvejen har USA oprustet markant i Mellemøsten, siden præsident Donald Trump valgte at trække sig ud af den internationale aftale om Irans atomprogram.
Læs også:USA: Denne video viser Iran fjerne mine fra olietankerI øjeblikket består oprustningen af næsten 10.
000 soldater, flere langtrækkende bombefly samt et hangarskib med støttefartøjer.
- USA søger ikke en konflikt med Iran.
Vores handlinger skal ses som en sikring af sikkerheden for vores udsendte i hele regionen og som en beskyttelse af vores flåde, sagde forsvarsminister Patrick Shanahan.
En talsmand fra Irans atomagentur meddelte i går, at landet ville øge berigelsen af uran til op mod 20 procent.
Det sker som en reaktion på USA's genindførelse af en række strenge sanktioner mod landets økonomi samt mod lande, der importerer iransk olie.
/ritzau/FacebookTwitterKopier linkEmner:Donald Trump (politiker)|Iran|USA|Rederier|Skibstrafik




