https://www.dr.dk/nyheder/politik/ep-valg/spoerg-ryborg-foerste-debat-foer-ep-valg-hvilke-temaer-bliver-afgoerende






https://www.dr.dk/nyheder/indland/quiz-hvor-meget-ved-du-om-pollenallergi

IndlandQUIZ Hvor meget ved du om pollenallergi?
Test dig selv og se, hvor meget du ved om pollenallergi.
Birkeallergikerne har nok mærke nok allerede fundet både næsespray og antihistaminerne frem.
Af Cecilie Rosenkvist Dam og Kasper Duncan Gram (Video)25.
apr.
2019 kl.
20.
45Bemærk: artiklen er mere end 30 dage gammelLæs opNys, kløende øjne og løbende næse har for alvor ramt de danske birkepollenallergikere.
Det tørre vejr og vinde fra Sverige har nemlig banket birkepollentallet så meget op, at det er på sit højeste i fem år.
Derfor er der nok en del allergikere, der går og har det skidt for tiden.
Test dig selv i quizzen her og se, hvor meget du egentlig ved om pollenallergi.
FacebookTwitterKopier linkEmner:Allergi|Sverige




https://www.dr.dk/nyheder/indland/over-200-sas-afgange-aflyses-af-frygt-strejke-piloternes-krav-er-skyhoeje

IndlandOver 200 SAS-afgange aflyses af frygt for strejke: 'Piloternes krav er skyhøje'Flyselskabet arbejder 'på højtryk' på en god løsning for alle parter.
- Vores piloter har fine vilkår og en god løn, siger Mariam Skovfoged, der er pressechef i SAS.
Uenighed mellem flyselskabet og dets piloter kan udmunde i en strejke fra midnatstid.
Af Kasper Duncan Gram (Video)25.
apr.
2019 kl.
20.
52 | opdateret 25.
apr.
2019 kl.
22.
31Bemærk: artiklen er mere end 30 dage gammelLæs opSAS aflyser over 200 flyafgange i morgen på grund af en mulig overenskomstkonflikt.
Det oplyser Mariam Skovfoged, pressechef i SAS.
33 afgange fra København er foreløbigt aflyst, oplyser Københavns Lufthavne på deres hjemmeside.
Det er indtil videre uvist, om andre afgange fra Danmark bliver ramt.
Aflysningerne sker, mens flyselskabets repræsentanter og SAS-piloterne forhandler i forligsinstitutionerne i Skandinavien.
Som de første har de svenske SAS-piloter afvist tilbuddet, som SAS har fremlagt, skriver det svenske medie TT.
Der er endnu ingen meldinger om, hvordan de danske og norske piloter forholder sig til tilbuddet.
Det er ikke givet, at en eventuel strejke i ét lande betyder strejke for alle.
Har frem til midnatHvis parterne ikke er nået til enighed ved midnatstid, og forligsmanden ikke vælger at forlænge forhandlingerne, vil cirka 70 procent af SAS' afgange blive ramt af strejke i morgen.
- Vi skal finde frem til en aftale, der er god for alle parter.
Det arbejder vi på højtryk for.
Vi ønsker ikke en konflikt, der kan sætte vores kunder i den her situation, siger Mariam Skovfoged.
Piloterne ønsker heller ikke, at passagerne bliver fanget i krydsilden.
- Det er ulyksaligt, at vi har været nødt til at sende et strejkevarsel, men det er en del af den skandinaviske model, og vi gør alt, hvad vi kan for at undgå, at passagererne bliver ramt, fortæller René Arpe, som er formand for SAS Pilot Group og Dansk Pilotforening.
Læs også:SAS forbereder sig på strejke: Nogle passagerer kan ombooke billettenTvist om planlægning og lønBegge parter har tavshedpligt og må derfor ikke udtale sig om forhandlingerne, men SAS betragter piloternes ønsker som 'uansvarlige'.
- Vi ønsker et langsigtet, stærkt og konkurrencedygtigt SAS.
De krav, som vi har modtaget fra vores pilotforeninger, er ikke ansvarlige i et konkurrencepræget marked.
De er skyhøje, fortæller Mariam Skovfoged.
- Det vigtigste er forudsigelighed, så piloterne kan få deres liv til at hænge sammen, siger René Arpe med henvisning til, at 65 procent af piloterne får vagtplan, 14 dage før de træder i kraft.
Han afviser, at piloternes ønsker skulle være urimelige:- Som nyansat styrmand i virksomheden tjener man 220 kroner i timen, og efter 24 år tjener man omkring 590 i timen, hvis man er udnævnt til kaptajn.
Det er - mener vi - ikke ublu lønninger, og det er de lønninger, vi gerne vil have korrigeret til markedsniveau.
HER GÆLDER DINE RETTIGHEDERFor passagerer gælder retten til kompensation, hvis du flyver til og fra lufthavne inden for EU.
Flyver du fra lufthavne uden for EU, gælder de, hvis du flyver med et EU-selskab.
Rettighederne gælder, uanset om du har købt flybilletten direkte hos luftfartsselskabet, eller den er en del af en pakkerejse.
Læs mere om rettighederne her.
Kilder: Trafik-, Bygge- og Boligstyrelsen, flypassager.
dk, Rejseforsinkelse.
dk, Forbruger Europa og Forbrugerrådet Tænk.
Kursskifte med aflysningerFør aflysninger blev annonceret her til aften, har der lydt optimistiske toner fra SAS i forhold til at nå et kompromis:- Vi forventer at nå til enighed, fuldstændig som vi har gjort med alle vores andre personalegrupper, siger Mariam Skovfoged, der opfordrer passagererne til at holde sig orienteret:- Det er vigtigt, at man holder øje med hjemmesiden.
Vi kommer til at bemande kundeservice og Facebook.
Man kan gå ind på hjemmesiden og tjekke sit flynummer i forhold til, om man bliver påvirket eller ej.
Ifølge piloterne har overenskomstens ordlyd været mere eller mindre den samme i 15 år.
FacebookTwitterKopier linkEmner:SAS Group|København|Flyselskaber|Strejker og lockouts|Dansk Pilotforening




https://www.dr.dk/nyheder/indland/sas-aflyser-flyafgange

IndlandSAS aflyser flyafgangePå grund af den potentielle strejke fra deres piloter aflyser SAS flere afgange.
En række SAS-fly kommer ikke på vingerne på grund af en mulig strejke.
Af Jens Andersen25.
apr.
2019 kl.
19.
56 | opdateret 25.
apr.
2019 kl.
20.
58Bemærk: artiklen er mere end 30 dage gammelLæs opDanske, svenske og norske SAS-piloter har varslet, at de strejker fra fredag, hvis ikke flyselskabet og piloterne når frem til en ny overenskomst inden midnat torsdag aften.
Det får nu SAS til at aflyse flere afgange.
Det oplyser flyselskabet på Facebook og Twitter.
- Som et resultat af et varsel om strejke fra pilotforeningerne i Danmark, Norge og Sverige, tager SAS forholdsregler for at sikre rejsende og medarbejdere.
Dette betyder, at en række fly vil blive aflyst for at undgå strandede rejsende og medarbejdere, skriver flyselskabet.
SAS opfordrer rejsende til at holde øje med flyselskabets hjemmeside for de seneste informationer.
Her er der også muligt at tjekke, hvilke afgange, der er aflyst - følg dette link.
Foreløbigt er omkring 200 flyafgange frem til klokken 12 fredag formiddag blevet aflyst.
Det oplyser Miriam Skovfoged, pressechef i SAS.
Ifølge René Arpe, der er formand i Dansk Pilotforening, er piloterne særligt utilfredse med, at SAS har valgt at "fjerne eksisterende aftaler om samarbejde, produktion, karriereudvikling og anciennitetssystemer".
Ombookning er en mulighedSAS har tidligere estimeret, at en eventuel strejke vil påvirke i omegnen af 70 procent af de rejsende, der har booket billet.
Har man booket billet gennem SAS, så er der mulighed for at ombooke, mens man højst sandsynligt er dårligere stillet, hvis man har bestilt sin rejse gennem et rejsebureau.
Læs mere om det her.
Opdateres.
.
.
FacebookTwitterKopier linkEmner:SAS Group|Flyselskaber|Strejker og lockouts|Dansk Pilotforening|Norge




https://www.dr.dk/nyheder/udland/macron-til-de-gule-veste-jeg-saenker-skatten-hvis-i-stopper-balladen

Demonstrationer i FrankrigSe temaUdlandMacron til De gule veste: Jeg sænker skatten, hvis I stopper balladenDen franske præsidents tale kommer efter et halvt år med voldsomme demonstrationer i særligt Paris.
Den franske præsident holdt her til aften en længe ventet tale i Elysée-palæet.
Af Thomas Jorsal25.
apr.
2019 kl.
19.
56 | opdateret 25.
apr.
2019 kl.
21.
08Bemærk: artiklen er mere end 30 dage gammelLæs opFrankrigs præsident Emmanuel Macron vil sænke skatterne for mellemindkomster og lade folkepensionen følge inflationen.
- Vi ønsker at sænke skatten markant, lød det blandt andet fra Emmanuel Macron, der holdt en længe ventet tale til nationen her til aften.
Derudover vil han gøre borgerforslags vej til parlamentet nemmere.
Som reglerne er nu, skal der seks millioner underskrifter til, før det franske parlament skal forholde sig til et borgerforslag.
Macron vil også sætte en stopper for lukninger af skoler og hospitaler i resten af sin embedsperiode - særligt for at imødekomme beboerne i Frankrigs yderområder.
Til gengæld forventer Macron også, at balladen stopper.
- Vi må vende tilbage til den offentlige orden.
Men jeg ønsker ikke, at folk trækker deres retfærdige krav tilbage, som de har fremsat siden begyndelsen af den her bevægelse, lød det fra præsidenten.
Med løfterne forsøger Emmanuel Macron at imødekomme de gule veste, der i knap et halvt år har demonstreret hver lørdag - først mod en klimaskat på benzin, siden mod uligheden mellem rig og fattig.
Tiltagene har dog også en pris: Franskmændene skal arbejde længere, inden de går på pension.
Det er for at veje op for, at den gennemsnitlige levealder stiger i Frankrig, lyder Macrons ræsonnement.
De voldelige sammenstød mellem demonstranter og politi har stået på siden slutningen af sidste år.
 Politi har gentagende gange set sig nødsaget til at bruge tåregas mod demonstranterne.
 Der er både studenter, lastbilchauffører og mange andre blandt De gule veste, der demonstrerer mod uligheden mellem rig og fattig i Frankrig.
1 / 3De voldelige sammenstød mellem demonstranter og politi har stået på siden slutningen af sidste år.
1 / 3Politi har gentagende gange set sig nødsaget til at bruge tåregas mod demonstranterne.
2 / 3Der er både studenter, lastbilchauffører og mange andre blandt De gule veste, der demonstrerer mod uligheden mellem rig og fattig i Frankrig.
3 / 3Macron fortryder ikke politikI talen sagde præsidenten dog også, at han ikke fortryder den politik, han har ført, siden han blev valgt til præsident i maj 2017.
Det var særligt en skat på benzin, som Macron ville indføre i slutningen af sidste år, der fik folk til at gå på gaden i protest - bevægelsen er siden blevet kendt som De gule veste.
Flere af demonstrationerne har været aldeles voldsomme og ført til dødsfald.
Først forsøgte Macron at berolige folk ved at tilbyde investeringer og lempelser for omkring ti milliarder euro - men lige lidt hjalp det.
Tale udskudt efter Norte Dame-brandEgentlig skulle Macron have præsenteret tiltagene ved en stort anlagt tv-tale i sidste uge, men blot en times tid inden udbrød der brand i Notre Dame-kirken i Paris, hvorfor præsidenten udskød talen.
Forud for sine tiltag har Emmanuel Macron rejst rundt i Frankrig og debatteret med folk om alt fra uddøen i små byer til topskat og nærdemokrati.
Noget, han har kaldt 'Den store debat'.
Macron blev valgt som præsident efter en valgkampagne under sloganet, 'at han ville transformere Frankrig'.
I begyndelsen af sin embedsperiode indførte han reformer af arbejdsmarkedet, men hans bud på at reformere det franske arbejdsmarked har gjort ham upopulær.
Således er hans opbakning faldet stødt det sidste lange stykke tid.
Omkring årsskiftet nød Macron således kun opbakning fra omkring 24 procent af den franske befolkning.
FacebookTwitterKopier linkEmner:Emmanuel Macron (politiker)|Frankrig|Skatter og afgifter|Økonomi|Paris




https://www.dr.dk/sporten/oevrig/spiseforstyrrelser-chokerer-elitesportsudoevernes-fagforening-vi-kan-ikke-leve-med

Spiseforstyrrelser i elitesportSe temaØvrig sportSpiseforstyrrelser chokerer elitesportsudøvernes fagforening: ’Vi kan ikke leve med det’Nu må vi se på, om det skal have konsekvenser for nogen, lyder det fra direktør.
Af Sarah Fisker Henriksen25.
apr.
2019 kl.
19.
43Bemærk: artiklen er mere end 30 dage gammelLæs opDR1-dokumentaren Svømmestjerner – Under overfladen viser, hvordan en lang række danske stjernesvømmere er blevet fysisk og psykisk syge efter et trænerregime på landsholdet, der byggede på offentlige vejninger og nedladende kommentarer.
Omfanget af svømmere, der har fået spiseforstyrrelser eller på anden måde har lidt af efterdønninger forårsaget af træningsmiljøet, chokerer direktøren i Danske Elitesportsudøveres Forening (DEF), Mads Øland.
- Jeg synes, det, der er foregået, er så groft.
Det kan man ikke bare lukke øjnene for.
Læs også:DIF er overrasket over grov træneradfærd: ’Udenlandske trænere skal forstå dansk idrætskultur’DEF er elitesportsudøvernes fagforening, og direktør Mads Øland vil gå ind i sagen for at sikre, at eliteatleter ikke skal udsættes for lignende miljøer, som det, der er blevet tegnet i svømmedokumentaren.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Vi kan jo ikke leve med, at vores atleter bliver behandlet på den måde, og derfor må vi simpelthen bede de forskellige forbund, Team Danmark og Danmarks Idrætsforbund (DIF) at få styr på det her fremadrettet, siger Mads Øland.
- Det er meget voldsomme ting, man har udsat unge mennesker for.
Man skal simpelthen ikke komme ud for det her, bare fordi man godt kan lide at dyrke elitesport og har et talent.
Svigtet af ledelsenDe grove træningsmetoder på svømmelandsholdet foregik ifølge dokumentaren i perioden fra 2003 til 2012 og har haft alvorlige konsekvenser for en række svømmere, der har lidt af angst, depression og spiseforstyrrelser.
DR Sporten har de seneste dage også påvist problemer med spiseforstyrrelser i gymnastik, badminton og atletik.
Ifølge Mads Øland er det ledelsen i de enkelte forbund, DIF og Team Danmark, der har svigtet eliteatleterne.
- Man har jo simpelthen ikke fået uddannet folk godt nok.
Man har ikke fået fulgt op på sine politikker eller fået lavet nogle nye.
Jeg synes, det er meget problematisk, at vi har og har haft sådan en situation.
Læs også:Danske topatleter om spiseforstyrrelser: ‘Det er et større problem, end folk aner’De atleter, der har måttet betale den højeste pris på vejen mod medaljer, fortjener, at der bliver gransket nøje i sagen, mener Mads Øland.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Dem, der har været ude for det her, har et krav på, at man fra idrætsorganisationens side tager stilling til, om det var rimeligt, det, der foregik, og om det skal have konsekvenser for nogen.
Ifølge Dansk Svømmeunions direktør, Pia Holmen Christensen, har man ikke kendt til metoderne brugt af svømmelandstrænerne.
- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden, siger Dansk Svømmeunions direktør, Pia Holmen Christensen.
Læs hele svaret fra Dansk Svømmeunion her.
FacebookTwitterKopier linkEmner:Mads Øland (idrætsleder)|Danmarks Idrætsforbund|Team Danmark|Svømmesport|Fagforeninger




https://www.dr.dk/nyheder/udland/joe-biden-her-er-manden-der-gaar-efter-blive-usas-naeste-praesident

UdlandJoe Biden: Her er manden, der går efter at blive USA's næste præsidentDet er ikke første gang, at den tidligere vicepræsident går efter præsidentposten.
Joe Biden har en lang politisk karriere bag sig.
Af Oliver Fruergaard25.
apr.
2019 kl.
20.
01Bemærk: artiklen er mere end 30 dage gammelLæs opEfter to mislykkede forsøg og en række anklager om upassende afærd, der netop er kommet op til overfladen, går USA's tidligere vicepræsident, Joe Biden, nu endnu engang efter at blive valgt til præsident i 2020.
Det offentliggjorde han i dag i en YouTube-video, hvor han blandt andet henviser til episoder med racehad, der har præget USA under Trumps regering, som hans årsag til at stille op.
- Hvis vi giver Donald Trump otte år i Det Hvide Hus, vil han for altid og fundamentalt ændre denne nation - hvem vi er.
Og jeg kan ikke stiltiende acceptere, at det sker, siger Joe Biden i en video, som han har delt på YouTube.
Den 76-årige Demokrat, der gennem længere tid er blevet omtalt som en mulig modkandidat til Trump, har brugt over 40 år af sit liv på politik, hvor han har været igennem lidt af hvert.
Tidligere kandidaturerJoe Biden stillede op som præsidentkadidat i 1988 og 2008.
Det er tredje gang, at Biden forsøger at blive Demokraternes præsidentkandidat.
Hans første forsøg var i 1988, hvor han dog valgte at trække sig under sin valgkamp, efter han indrømmede at have plagieret en tale fra den daværende leder af Storbritanniens Labour-parti, Neil Kinnock.
Han brugte den efterfølgende tid på at arbejde sig op i graderne i det amerikanske senat, hvor han blev formand for udenrigsudvalget.
I 2008 forsøgte han sig igen som præsidentkandidat, men fik ikke den nødvendige opbakning.
Vicepræsident under ObamaJoe Biden var vicepræsident under Obama fra 2009-2017.
I stedet stillede han op som vicepræsident for den demokratiske Barack Obama, der var præsident mellem 2009-2017.
I den periode fik Biden rig mulighed for at trække på den udenrigserfaring, han havde fra sin tid i senatets udenrigsudvalg, og som Obama manglede, og han havde stor indflydelse på USA's forhold til blandt andet Irak og Ukraine.
Obama og Biden udviklede et tæt venskab, og Obama har udtalt, at valget af Biden som vicepræsident var en af de "bedste beslutninger, han nogensinde har taget", fortæller Obamas talsperson, Katie Hill, ifølge New York Times.
- Han var afhængig af vicepræsidentens viden, indsigt og dømmekraft gennem hele hans periode som kandidat og præsident.
Anklager om upassende opførselBiden har i den senere tid været under anklage fra flere kvinder, der mener, at han har opført sig upassende overfor dem.
(Foto: Handout .
© Scanpix)Veteranpolitikeren har i den seneste tid været i modvind, da han er blevet anklaget for at have opført sig upassende over for flere kvinder.
En af kvinderne, Amy Lappos, har hævdet, at han på et tidspunkt holdt fast om hendes hoved, mens han forsøgte at gnide sin næse mod hendes.
- Det var ikke seksuelt, men han tog fat i mit hoved.
Han lagde sin hånd rundt om min nakke og trak mig ind til sig for at gnide sin næse mod min.
Da han trak mig ind til sig, troede jeg, at han ville kysse mig på munden, siger Amy Lappos til avisen Hartford Courant.
Den tidligere vicepræsident har afvist at have opført sig upassende.
- I løbet af mine mange år med valgkampe og et offentligt liv har jeg uddelt utallige håndtryk, knus og vist kærlig omsorg.
Ikke én gang - aldrig - føler jeg, at jeg opførte mig upassende.
Hvis der er nogen, der mener, at jeg gjorde, så vil jeg lytte til det med respekt.
Men det var aldrig min hensigt, siger Biden.
Præsidentvalget finder sted i november næste år, hvor republikaneren Donald Trump allerede har meldt ud, at han vil forsøge at blive genvalgt som præsident.
Her er de i alt 21 demokratiske kandidater, der håber på at blive USA's kommende præsident: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21FacebookTwitterKopier linkEmner:Barack Obama (politiker)|Donald Trump (politiker)|USA|Youtube|Valg og folkeafstemninger




https://www.dr.dk/nyheder/regionale/trekanten/farvel-til-birk-traeer-med-meget-pollen-bandlyses-i-flere-kommuner

TrekantområdetFarvel til birk: Træer med meget pollen bandlyses i flere kommunerKolding Kommune er en af flere kommuner, der forsøger at begrænse pollen.
Atju.
Pollen fra Betula Pendula - også kendt som birk - generer mange i øjeblikket.
Af Ole Blædel og Peter Frandsen Siggaard25.
apr.
2019 kl.
19.
30Bemærk: artiklen er mere end 30 dage gammelLæs opNæsen løber, og øjnene svider.
Mange er hårdt plaget af birkepollen i år.
Faktisk er antallet af birkepollen det højeste i fem år.
Men nogle kommuner er begyndt at tænke allergivenligt, når de planter nye træer.
- Flere kommuner er interesserede i at lave ordninger, hvor man ikke må plante stærkt allergifremkaldende træer, fortæller biolog Andrea-Pil Holm fra foreningen Astma-Allergi Danmark.
Hun nævner blandt andet Kolding, hvor der ikke længere bliver plantet birketræer på kommunens arealer.
Hvilke træer skal man undgå?
De mest allergifremkaldende træer:BirkElmHasselI stedet kan man plante disse træer, der ikke er allergifremkaldende:Tjørn (både hvid og rød)FrugttræerLindetræerNåletræerKilde: Astma Allergi-DanmarkFarvel til kommunale birketræer- Vi vil tage højde for den allergi-fremkaldende pollen, der kommer fra træerne.
Når vi planter træer, går vi blandt andet uden om birk og vælger en anden sort, siger Birgitte Kragh (V), formand for Kolding Kommunes plan-, bolig- og miljøudvalg.
Hun er klar over, at langt det meste af den pollen, som generer danske øjne og næser, kommer fra udlandet.
Men der er også en signalværdi i det, en kommune foretager sig.
Vi håber, at det kan smitte af andre steder, hvor man kunne tage de samme beslutninger.
Birgitte Kragh (V), formand, plan-, bolig- og miljøudvalget, Kolding Kommune- Vi håber, at det kan smitte af andre steder, hvor man kunne tage de samme beslutninger, siger hun.
I Kolding regner man med, at højst hver tiende birketræ i kommunen står i kommunal jord.
Flere kommuner er medKolding er ikke den eneste kommune, der forsøger at være mere allergivenlige.
I Herning gik kommunen for et par år siden ret drastisk til værk, da man tilbød at skifte træer ud i bolig- og grundejerforeninger.
Og ikke nok med det.
Kommunen tilbød ligefrem at komme ud og grave hullerne til de nye allergivenlige træer.
Hos Astma-Allergi Danmark har man kendskab til flere kommuner, der overvejer eller er i gang med tiltag, der kan mindske antallet af pollen i luften.
- Jeg ved, at Aarhus og Fredericia kommuner også har været i dialog med Astma-Allergi Danmark om, hvilke træer man bør gå uden om, og hvilke man bør vælge, siger Andrea-Pil Holm.
Hvis man vil følge med i pollentallene, så har Astma-Allergi Danmark en app, man gratis kan hente til sin telefon.
FacebookTwitterKopier linkEmner:Astma-Allergi Danmark|Birgitte Kragh (politiker)|Venstre|Allergi|Kolding




https://www.dr.dk/nyheder/penge/politikere-styrker-arbejdsmiljoeets-vagthund-5-ting-bide-maerke-i

PengePolitikere styrker arbejdsmiljøets vagthund: 5 ting at bide mærke iPolitisk signal om at arbejdsmiljø nu skal tages alvorligt, er det vigtigste, siger professor.
Kontrollen med arbejdsmiljøet på de danske arbejdspladser har været svækket i de seneste ti år.
Nu skal politisk aftale vende udviklingen.
Af Theis Lange Olsen25.
apr.
2019 kl.
18.
45Bemærk: artiklen er mere end 30 dage gammelLæs opDe økonomiske ressourcer er de seneste år stille og roligt sevet ud af arbejdsmiljøets vagthund, Arbejdstilsynet.
Sammenligner man med 2007, havde Arbejdstilsynet sidste år mistet op mod en tredjedel af deres muskler.
Det skal en ny politisk aftale nu rette op på.
Den tilfører 460 millioner kroner til Arbejdstilsynet frem mod 2022.
DR Nyheder har spurgt professor i arbejdsmiljø Peter Hasle fra Aalborg Universitet om betydningen af aftalen:Den økonomiske saltvandsindsprøjtningDe kommende år vil der komme flere tilsynsførende ud på de danske arbejdspladser.
Omdrejningspunktet i den politisk aftale er de 460 millioner kroner, der skal styrke Arbejdstilsynet efter flere års nedskæringer.
- Det er en delvis genopretning, for der har været store nedskæringer.
Det er rigtig positivt, at man endelig får vendt bøtten og først og fremmest får fortalt hele det danske samfund, at arbejdsmiljø er noget, vi skal prioritere højt, siger Peter Hasle.
- Signalet har i en lang årrække været, at arbejdsmiljø ikke er så vigtigt.
Så budskabet til virksomheder og arbejdsgivere er det vigtigste.
Og så kommer effekten i form af, at man vil se flere tilsynsførende ude på arbejdspladserne i de kommende år, siger han.
Peter Hasle advarer dog mod at tro, at det udelukkende er investeringer i Arbejdstilsynet, der kan forbedre arbejdsmiljøet på danske arbejdspladser.
- Der er også andre måder, der bidrager til, at vi laver en stærk arbejdsmiljøindsats.
Dem er der i det her forlig ikke afsat penge til, siger Peter Hasle.
Mere målrettet indsats hvor risiko er størstPolitikerne er enige om, at Arbejdstilsynets indsats i højere grad skal målrettes de arbejdspladser, hvor der vurderes at være størst risiko for arbejdsmiljøproblemer.
Det skal sikre, at flere arbejdspladser med problemer får besøg, og færre arbejdspladser uden problemer forstyrres.
- Det tror jeg ikke kommer til at betyde ret meget, konstaterer Peter Hasle.
- Arbejdstilsynet har i de sidste ti år arbejdet på at lave risikobaserede tilsyn og forbedre deres metoder meget.
Potentialet til yderligere forbedring på det her område er ikke særlig stort, siger han.
Professoren hæfter sig dog også ved, at aftalen lægger op til, at der fortsat skal foretages tilfældige stikprøver.
- Der står i aftalen, at Arbejdstilsynet stadig skal udtrække virksomheder tilfældigt til tilsyn og følge op på klager, og det er rigtig fornuftigt.
Det er vigtigt, at alle landets virksomheder har et billede af, at der bliver ført tilsyn med deres arbejdsmiljø.
- Hvis der kun blev ført målrettet tilsyn, ville der kun laves tilsyn i bygge- og anlægsbranchen og måske i landbruget.
Så ville mange brancher med arbejdsmiljøproblemer, i lidt mindre grad måske, få begrænset tilsyn.
I forliget lægges der også op til at balancere det her, siger Peter Hasle.
Større bøderEt andet element i aftalen er, at virksomheder kan se frem til større bøder, hvis der sker alvorlige ulykker og gentagne grove overtrædelser af arbejdsmiljøloven.
Det vil få betydning, vurderer Peter Hasle.
- Virksomheder er meget, meget kede af at få bøder for dårligt arbejdsmiljø, for det udstiller jo, at de ikke har styr på deres virksomhed.
Jo større bøden er, jo større er opmærksomheden over for de mangler, man har, siger professoren.
- Man skal selvfølgelig lægge mærke til, at bøder gives i nogle ganske særlige tilfælde.
Det er der, hvor ulykken faktisk er sket, og der har været et dødsfald eller en alvorlig ulykke.
Eller hvor der er gentagne overtrædelser, siger Peter Hasle:- Så man kunne godt sige, at der hvor der er så alvorlige forhold, at det kunne have medført alvorlige ulykker, ville det give mening at skærpe sanktionerne.
Styrket psykisk arbejdsmiljøEn undersøgelse offentliggjort i januar fra Det Nationale Forskningscenter for Arbejdsmiljø viser, at andelen af beskæftigede danskere med både fysiske og psykiske belastninger er steget en smule i perioden fra 2012 til 2018.
Politikerne bag aftalen er enige om, at det psykiske arbejdsmiljø er en helt central udfordring på fremtidens arbejdsmarked.
Derfor vil de gøre reglerne mere klare og forståelige for både ledere og medarbejdere.
Det skal blandt andet ske ved at samle alle regler i én bekendtgørelse.
- Det får en positiv betydning, for det er helt rigtigt, at reglerne for det psykiske arbejdsmiljø er meget uigennemskuelige.
De ligger i forskellige bekendtgørelser og dele af loven.
- Det har været sådan, at en væsentlig del af det, der i virkeligheden udgør regelgrundlaget, er Arbejdstilsynets praksis.
Og det er selvfølgelig meget uigennemskueligt, hvilken praksis Arbejdstilsynet har.
Så det er positivt at samle alt i én bekendtgørelse, siger Peter Hasle.
Det er ikke kommet med i aftalenStore dele af den politiske aftale bygger på de anbefalinger, der kom fra et ekspertudvalg i september sidste år.
Efterfølgende lagde LO og Dansk Arbejdsgiverforening blandt andet op til, at der gerne skulle gives en en økonomisk indsprøjtning til at lave arbejdsmiljørådgivning hos små virksomheder, som har et særligt stort behov for at forbedre arbejdsmiljøet.
Men det er ikke sket, påpeger Peter Hasle.
Han bider også mærke i, at der har været et ønske om forbedret kommunikation og formidling af arbejdsmiljøindsatsen, men at man ikke har afsat penge til det.
Desuden var der et ønske om lave bedre forskning inden for arbejdsmiljøindsatser, men her bliver Danmark ved at ligge med et meget lavt budget sammenlignet med lande omkring os som Norge og Sverige.
Nedenfor ses udviklingen i de økonomiske bevillinger til Arbejdstilsynet gennem årene:FacebookTwitterKopier linkEmner:Arbejdstilsynet|Arbejdsmiljø|Erhverv|Dansk Arbejdsgiverforening|Norge




https://www.dr.dk/nyheder/indland/atju-derfor-nyser-pollenallergikerne-ekstra-meget-i-aar

Indland'Atju': Derfor nyser pollenallergikerne ekstra meget i år Varmt og tørt vejr har fået birkepollen til at eksplodere.
En halv million danskere er allergiske over for pollen fra birketræer.
Af Julie Johanne Knudsen25.
apr.
2019 kl.
19.
30Bemærk: artiklen er mere end 30 dage gammelLæs opNys, kløen i næsen og vand i øjnene plager mange pollenallergikere ekstra meget lige nu.
Og det er der god grund til.
En af de helt store pollenplager - birkepollen - slår nemlig rekord i år, hvor tallet blev målt til 3.
057 pollen pr.
kubikmeter luft i Vestdanmark denne uge.
Det er det højeste tal, der er målt på disse kanter nogensinde.
Det oplyser Astma-Allergi Danmark, der har målestationer i Viborg (Vest) og København (Øst).
Østdanmark ligger stadig inde med den højeste måling af birkepollen, som nåede op over 4.
000 i 2014.
- Birk frigiver enormt store mængder pollen, så birkeallergikerne er helt klart meget hårdt plaget i år, siger Andrea-Pil Holm, der er biolog og leder af pollentællingerne ved Astma-Allergi Danmark.
En million danskere døjer med forårets 'influenza', og halvdelen af pollenallergikerne reagerer på birk.
Hvis birkepollen bliver målt til over 100 antal pollen pr.
kubikmeter luft, er det højt.
På den måde er årets mængde af pollen massiv, siger biologen.
Vejret har stor betydningNår birketræerne kaster store mængder pollen af sig, skyldes det ifølge naturvejleder Jes Aagaard, at vores klima har sat ind med høj varme forholdsvist kontant.
Og det har "speedet hele biologien op", forklarer han.
- Varmen har betydet, at alle birketræerne blomstrer på samme tid.
Derfor kommer der store mængder pollen på én gang til gene for allergikerne.
Og da birkepollen er vindbåret, bliver den spredt ud over hele landet.
Så selvom man befinder sig langt væk fra træerne, kan det stadig mærkes, forklarer han.
5 råd til at undgå pollenBrug solbriller for at forhindre at få pollen i øjnene.
Få andre til at slå din græsplæne.
Luft ikke ud midt på dagen, når pollentallet er højest - gør det morgen og aften.
Undgå at tørre tøj udenfor.
Vask dit hår, inden du går i seng, for at skylle pollen ud.
Kilde: Astma-Allergi DanmarkDesuden har vi haft østenvind i lang tid, som kan betyde, at der blæser pollen over Danmark, som stammer fra Sveriges mange birketræer.
Men den rekordhøje mængde, vi ser lige nu, skyldes hovedsagligt vores egne træer og varme vejr, mener Jes Aagaard.
Forhåbentlig slipper birkeallergikerne af med deres røde øjne og rindende næser senest i midten af maj.
Derefter starter græssæsonen.
Regn vasker pollen vækSnart er græspollen på vej mod allergi-næserne.
Men hvis vi får en tørkeperiode ligesom sidste år, kan det ifølge naturvejlederen mindske mængden af pollen i græs.
Omvendt sætter kulde og regn en dæmper på pollen fra træerne.
- Hver gang, der er en regnbyge, bliver pollen vasket ud af luftrummet og kastet til jorden.
Så der er ikke andet for end at bede til vejrguderne, siger Jes Aagaard.
Det er i særdeleshed birketræer, elmetræer, elletræer og hasletræer, der generer danske pollenallergikere.
Læs også:Røde øjne og nys: Birkeplagen er begyndtFacebookTwitterKopier linkEmner:Astma-Allergi Danmark|Allergi|Vejret|København|Jylland




https://www.dr.dk/nyheder/udland/sri-lanka-doedstallet-nedjusteret-med-over-100

Bombeangreb i Sri LankaSe temaUdlandSri Lanka: Dødstallet nedjusteret med over 100Sundhedsminsteriet siger, at en regnefejl er skyld i de forkerte informationer.
Gravere arbejder på en kirkegård, hvor en af de mange massebegravelser fandt sted.
Af Thomas Jorsal25.
apr.
2019 kl.
18.
34 | opdateret 25.
apr.
2019 kl.
19.
01Bemærk: artiklen er mere end 30 dage gammelLæs opI Sri Lanka er dødstallet nedjusteret drastisk til omkring 253 oven på terrorangrebet, der ramte landet påskesøndag.
Det oplyser landets sundhedsministerie ifølge BBC.
Før lød dødstallet på 359.
Minsteriet siger, at fejlen skyldes en regnefejl.
Ifølge generaldirektøren i Sri Lankas sundhedsmyndigheder, Anil Jasinghe, er det endnu uvist, hvor mange omkomne der præcis er tale om.
- Det kunne være 250 eller 260.
Det kan jeg ikke sige præcist.
Der er for mange kropsdele, til at det er muligt at give et eksakt tal, siger han ifølge Ritzau.
Læs også:VIDEO Sri Lanka begraver ofre efter terrorangrebMyndighederne har ellers løbende opjusteret dødstallet siden bombeangrebene, der ramte kirker og luksushoteller i landet søndag.
100 anholdteOmkring 100 mistænkte er blevet anholdt oven på det voldsomme terrorangreb.
Myndighederne mistænker to islamistiske grupper for at stå bag bombeangrebene.
De mener desuden, at bagmændene må have fået hjælp fra udlandet.
Myndighederne meddelte tidligere på ugen, at angrebet sandsynligvis var hævn for angrebet på to moskeer i byen Christchurch i New Zealand.
På Sri Lanka er der blevet afholdt massebegravelser for de mange mennesker, der blev dræbt under bombeangrebene.
Flere eksperter betvivler dog, om det kan lade sig gøre at planlægge et så omfattende terrorangreb på så kort tid.
Angrebet i New Zealand blev udført af en højreradikal australsk mand i midten af marts.
Tidligere i dag trådte landets forsvarsminister tilbage, fordi der ikke blev reageret på advarsler om et forestående angreb forud for terrorangrebet.
FacebookTwitterKopier linkEmner:Sri Lanka|Terrorisme|New Zealand|BBC|Christchurch




https://www.dr.dk/nyheder/kultur/film/scarlett-johansson-til-dr-folk-gaar-helt-fra-forstanden-over-ny-avengers-film

Film og serierScarlett Johansson til DR: Folk går helt fra forstanden over ny Avengers-filmStjernerne i 'Avengers'-filmene kan slet ikke undgå at mærke den massive interesse for den nye film.
Af Jens Grønbech og Rasmus Meldgaard Harboe (interview)25.
apr.
2019 kl.
18.
31Bemærk: artiklen er mere end 30 dage gammelLæs opMere end 50.
000 danskere har på blot to dage allerede indløst billet til den længeventede 'Avengers: Endgame'.
Hypen omkring filmen, der er kulminationen på Marvels Cinematic Universe, har været massiv, og filmen er da også blevet modtaget med flotte anmeldelser verden over.
Læs også:Årets mest ventede film har ramt Danmark: Intet bliver nogensinde det samme igenOgså skuespillerne i filmen har mærket den massive interesse, der har været forud for den afsluttende Avengers-film.
Det fortæller Hollywood-stjernen Scarlett Johansson, der spiller rollen som Black Widow, i et interview med DR.
- Folk går helt fra forstanden!
Vi var i tv forleden dag, og jeg tror ikke engang, at folk så os som skuespillere.
De så bare karaktererne sammen, og så gik de bogstaveligt talt fra forstanden, siger Scarlett Johansson, der var den mest indtjenende skuespillerinde på verdensplan sidste år.
Skal efterlades med en bittersød følelse'Avengers: Endgame', der forventes at slå adskillige indtjeningsrekorder, sætter med en tre timer lang finale punktummet for en filmserie, der tog sin begyndelse med 'Iron Man' i 2008, og som har fostret i alt 22 film.
Scarlet Johansson håber, at publikum forlader biograferne med en helt særlig følelse efter at have set 'Endgame'.
- Jeg vil gerne have, at de bliver efterladt med en bittersød, tilfredsstillende følelse.
En følelse af, at man gerne vil have mere.
Men at man fik det, man skulle have, siger hun.
Se interviewet med Scarlett Johansson og hendes medspillere Paul Rudd og Chris Hemsworth samt filmens to instruktører, Anthony og Joe Russo, i videoen øverst.
Læs også:Troldspejlet guider til Avengers: Få styr på filmen alle taler om lige nuFacebookTwitterKopier linkEmner:Scarlett Johansson (skuespiller)




https://www.dr.dk/sporten/haandbold/herreligaen/bsv-slaar-aarhus-og-tager-stort-skridt-mod-semifinale

HerreligaenBSV slår Århus og tager stort skridt mod semifinaleBSV var bagud med syv mål, men kom igen og slog Århus med tre mål i slutspillet i Herre Håndbold Ligaen.
Nikolaj Øris ses her i en tidligere kamp.
25.
apr.
2019 kl.
20.
27Bemærk: artiklen er mere end 30 dage gammelLæs opGOG og Bjerringbro-Silkeborg (BSV) ligner DM-semifinaledeltagere i Herre Håndbold Ligaen.
Torsdag tog BSV endnu et skridt mod en semifinale, da Århus Håndbold hjemme blev slået 32-29 i et opgør, hvor gæsterne fyrede al krudtet af for tidligt.
Læs også:GOG tager favoritsejr over Skanderborg i slutspilletStatus i gruppe 2 er derfor, at GOG har seks point på førstepladsen, mens BSV har fem point.
Både Århus og Skanderborg Håndbold har nul point efter to runder.
Hård start af AarhusÅrhus lagde ellers hårdt ud og førte såmænd 12-5 efter et kvarter, men BSV åd sig ind i opgøret og skabte afstand i det sidste kvarter af kampen.
Nikolai Læsø bragte Århus foran 2-0 med sine to mål, og Sebastian Henneberg fulgte op og bragte Århus foran 3-0 efter tre minutter.
Henneberg var der igen med en scoring til 4-0, før hjemmeholdet kom på tavlen ved Nikolaj Øris.
Der stod 7-1 til Århus efter syv minutter, og gæsterne tog fuldstændigt fusen på BSV, som straks tog en timeout.
Efter et kvarter var BSV nede med hele 5-12 efter stormløbet fra Århus, men hjemmeholdet fik rystet starten af sig, og BSV formåede at hale ind.
Pausestillingen lød således på 19-16 til gæsterne, og anden halvleg var derfor en helt åben affære.
Aarhus fulgte med et stykke ind i anden halvlegFem minutter efter pausen havde Nikolaj Øris udlignet til 20-20, og så fulgtes holdene ad til 25-25 midtvejs i halvlegen, og gassen var gået af gæsterne.
Michael V.
Knudsen scorede fra stregen, og Sebastian Skube brød igennem og hamrede bolden i mål, og så var BSV foran 27-25.
Med ti minutter igen lød føringen på 27-26, og der var lagt op til en tæt afslutning, men Nikolaj Øris scorede for BSV, mens Besard Hakaj misbrugte for Århus, som også fejlede i et kontraløb bagud 26-28.
Aarhusianerne kunne ikke holde fast i slutminutterne efter den vilde indledning på kampen, og det hele endte med en sejr på tre mål til hjemmeholdet.
/ritzau/FacebookTwitterKopier link




https://www.dr.dk/nyheder/regionale/sjaelland/ingrid-frygter-faa-skadet-sin-mose-af-kunstgraes-mikroplast-kan-skylle

SjællandIngrid frygter at få skadet sin mose af kunstgræs: Mikroplast kan skylle ud med vandetRegnvand fra Holbæk Sportsby skal ledes ud i mosen.
Ejeren frygter konsekvenser af skybryd.
Ingrid Baden ved mosen, der er nabo til Holbæk Sportsby.
En ekspert bakker op om hendes bekymring om, at mikroplast fra banen kan ende i hendes mose.
(© (c) privatfoto)Af Casper Greve, Trine Warrer Juul og Julie Würtz25.
apr.
2019 kl.
19.
00Bemærk: artiklen er mere end 30 dage gammelLæs opI maj forventes den nye Holbæk Sportsby at åbne, som kommer til at være et af de største idrætsanlæg i Skandinavien med et udendørsareal, der svarer til 66 fodboldbaner.
Men når skybrud fylder anlæggets kunstgræsbaner med regn, skal overfladevandet ledes væk fra banerne.
Her var det meningen, at vandet skulle blive på sportbyens areal, men nu vil Holbæk Kommune skylle overfladevandet ud i en lille mose og derfra ud i Kalve Å.
Men det stykke jord, hvor mosen er placeret, er ejet af naboen Ingrid Baden.
Hun er bekymret for, hvad det vil få af konsekvenser for hendes mose.
For selv om der lægges et drænunderlag under banerne, som vil filtrere vandet for mikroplast og tungmetaller, er Ingrid Baden bekymret for, at drænsystemet ikke kan følge med, når der er tale om voldsomme mængder regn.
- Vi ligger lavt i forhold til de store arealer, det kommer fra.
Så hvis der kommer store regnskyl, så kommer det hele ned til os, siger hun.
Og det er især dyrelivet ved mosen, som hun er bekymret for.
- Vi har lærker, frøer og fiskehejre hernede.
Harerne løber rundt, og rådyrene har sovepladser rundt om mosen.
Vi er bekymret for alle de stoffer, som er i kunstofbanerne, fortæller Ingrid Baden.
Kunststofbanerne til fodbold ved Holbæk Sportsby udgør et areal på cirka 21.
000 kvadratmeter, som består af et kunstgræstæppe med blandt andet kvartssand og såkaldt SBR-gummigranulat, der er lavet af gamle bildæk.
Forstår bekymringSeniorrådgiver i græs og drift af grønne områder Anne Mette Dahl Jensen fra Københavns Universitet deler Ingrid Badens bekymring.
- Vi har før set, at når der kommer de her skybrud, så flyder mikroplasten rundt og løber ikke igennem det drænsystem, der skulle opfange mikroplasten.
Der mener jeg, at der kan være en reel risiko for, at noget af det ender ude i mosen, siger Anne Mette Dahl Jensen.
Hun vurderer, at drænsystemet ikke vil skade mosen til daglig, da der netop er etableret et filter til at fange mikroplasten.
Men hvis et skybrud får vandet til at løbe uden om drænsystemet, kan der opstå problemer.
- Vi har SBR-gummigranulat, der stammer fra granuleret bildæk, og vi ved, at SBR-gummi indeholder nogle problematiske stoffer og tungmetaller, siger seniorrådgiveren.
Anne Mette Dahl Jensen fortæller, at gummigranulatet kan frigive tungmetaller som zink, nikkel, kobber, bly, chrom, cadium og cobolt, som kan sive ud i mosen.
- Hvor meget, det kommer til at påvirke selve mosen, afhænger af, hvor meget mikroplast, der ligger derude, hvor ofte der er skybrud og hvor stor frigivelse af stofferne, der er i mosevandet.
Udvalgsformand: 'Det er bekymrende'Formanden for klima- og miljøudvalget i Holbæk Kommune, John Harpøth, undrer sig over, at der ikke er taget højde for skybrud i vandudledningen.
- Da sportsbyen blev præsenteret for os, fik vi at vide, at alt regnvand ville blive samlet op på egen grund.
Derfor er det en stor undren på nuværende tidspunkt, vi skal til at lukke det ud i Kalve Å, siger John Harpøth.
Han vil tage bekymringerne videre til et udvalgsmøde i kommunen.
- Jeg vil tage det op i vores udvalg, og jeg vil spørge de respektive direktører, så vi kan få styr på det.
Holbæk Kommune mener ikke, at der er noget problem, men det skal vi have fundet ud af os politikere, siger han.
FacebookTwitterKopier linkEmner:John Harpøth (politiker)|Holbæk Kommune|Vejret|Holbæk|Københavns Universitet




https://www.dr.dk/nyheder/politik/df-sender-presbold-til-socialdemokratiet-om-pension-bliv-konkret-eller-vent-valg

Længere til pensionSe temaPolitikDF sender presbold til Socialdemokratiet om pension: Bliv konkret eller vent to valgRegeringspartierne, DF og R mener, at velfærdsforlig fra 2006 blokerer for aftale om differentieret pension.
- Min opfattelse er, at man ikke kan gennemføre det Socialdemokratiet har tænkt uden at komme i konflikt med velfærdsforliget, siger partiformand Kristian Thulesen Dahl (DF) 25.
apr.
2019 kl.
17.
57Bemærk: artiklen er mere end 30 dage gammelLæs opEn helt central aftale fra 2006 blokerer for Socialdemokratiets forslag om differentieret pensionsalder.
Det mener i hvert fald de partier, der i øjeblikket sidder og forhandler om, at nedslidte skal kunne komme nemmere på seniorførtidspension.
- Min opfattelse er, at man ikke kan gennemføre det, Socialdemokratiet har tænkt uden at komme i konflikt med velfærdsforliget, siger partiformand Kristian Thulesen Dahl (DF) og fortsætter:- Det er jo derfor, at jeg opfordrer Socialdemokratiet til igen, igen, igen, igen at komme med en konkret model inden folketingsvalget, for så kan vi tage stilling til det inden folketingsvalget i stedet for at vente til efter et folketingsvalg, siger DF-formanden, der vurderer, at Socialdemokratiet må vente med at lave en differentieret pensionsalder til om to valg, hvis de ikke fremlægger noget konkret inden dette folketingsvalg.
Regeringspartierne og De Radikale er også enige i, at Socialdemokratiet vil komme i karambolage med velfærdsforliget.
Sammen med DF udgør de kredsen af partier om forhandlingsbordet.
Socialdemokratiet afviser på sin side, at det er nødvendigt at opsige forliget for at gennemføre forslaget.
Dermed står en samlet blå blok og De Radikale stadig stejlere over for Socialdemokratiet.
For statsminister Lars Løkke Rasmussen (V) kan det blive et vigtigt afsæt for valget, hvis han kan binde Dansk Folkeparti og De Radikale til en pensionsaftale.
Læs også:Thulesen Dahl angriber S: Tag nu arbejdshandskerne påDermed vil Socialdemokratiet formentlig ikke kunne gennemføre deres plan.
Målingerne tyder på, at Socialdemokratiet ikke vil kunne samle flertal for deres pensionsplan, hvis både DF og R melder fra.
Socialdemokratiet foreslog i januar differentieret pension, så nedslidte kan komme tidligere på pension.
Regeringen indkaldte til forhandlinger, men har siden kritiseret, at der ikke er kommet noget konkret forslag fra S.
Derfor er Socialdemokratiet nu ikke længere en del af forhandlingerne.
Regeringspartierne, DF og R har derfor forhandlet videre, men har skåret forhandlingerne til, så det kun handler om seniorførtidspension.
Under de forhandlinger kritiserer partierne direkte Socialdemokratiets fremgangsmåde.
De mener, at S skal fremlægge en konkret model for differentieret pensionsalder eller opsige velfærdsforliget fra 2006.
Ellers kan partiet ikke gennemføre det i næste valgperiode.
Partierne henviser til de særlige uskrevne regler på Christiansborg om, at forlig skal overholdes eller opsiges før et valg, hvis man vil ændre dem.
Forliget fra 2006 slår fast, at folkepensionsalderen skal stige i takt med levealderen.
Hvis S gennemfører partiets udspil, vil der være tale om forligsbrud i forhold til pensionsalderen, lyder analysen.
De Radikale mener forliget fra 2006 gælder.
- Hvis man har en aftale om, hvad folkepensionsalderen skal være for alle, og man ønsker at ændre den, så kræver det jo enten en enighed i forligskredsen, eller at man opsiger velfærdsaftalen, siger partileder Morten Østergaard (R).
Beskæftigelsesminister Troels Lund Poulsen (V) er enig.
- Det er jeg enig i.
Hvis man vil gå den vej, skal man selvfølgelig meddele det til offentligheden, siger han.
Socialdemokratiet er dybt uenigeSocialdemokratiet mener dog ikke, at der vil være tale om forligsbrud, selv hvis der først laves en konkret model efter valget.
- Det er mageløst, at de blå partier, inden der er udskrevet et valg, forsøger at forhindre en potentiel, kommende socialdemokratisk regering i at hjælpe de mennesker, der bliver nedslidt, siger partiformand Mette Frederiksen.
Socialdemokratiet mener, at det eneste, der i dag er forligsbelagt fra velfærdsforliget fra 2006, er forhøjelsen af levetiden.
Desuden er et forlig ikke juridisk bindende.
- Det her er et politisk valg.
Efterlønnen er blevet ødelagt og afskaffet for rigtig mange mennesker, der er en uløst opgave i at sikre en værdig og reel mulighed for tilbagetrækning.
- Den opgave har jeg tænkt mig at løse efter næste valg, og jeg kan ikke forestille mig andet, end at DF selvfølgelig bidrager med det, Mette Frederiksen.
/DR Nyheder/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Socialdemokraterne|Valg og folkeafstemninger




https://www.dr.dk/nyheder/penge/skiloeb-paa-amager-bakke-bliver-udskudt

Amager BakkeSe temaPengeSkiløb på Amager Bakke bliver udskudtDet trækker ud med at få ski-park på taget af kraftværk sikkerhedsgodkendt.
Håndværkerne er snart færdige med at lægge den grønne plastik på skipisten, men det trækker i langdrag med at få sikkerheds-godkendt anlægget på Amager Bakke.
Af Ole Ørskov25.
apr.
2019 kl.
18.
03Bemærk: artiklen er mere end 30 dage gammelLæs opPister til skiløb og parkstier til de gående.
Begge dele skulle være åbnet her i foråret på taget af det meget omtalte byggeri Amager Bakke i København.
Men det bliver tidligst, når sommersolen bager, at skiparken åbner for publikum på taget af kraftvarmeværket.
Det forklarer Patrik Gustavsson, der er direktør for selskabet Fonden Amager Bakke.
- Vi ville gerne have åbnet nu, men byggeriet er trukket lidt ud, og så venter vi på en række godkendelser fra forskellige myndigheder, siger direktøren.
Venter på myndighederHåndværkere og gartnere er færdige med deres arbejde om cirka halvanden måned.
Men det betyder ikke, at skiparken åbner for publikum i juni.
Der er nemlig en række godkendelserne fra Sikkerhedsstyrelsen og andre myndigheder, som først skal på plads.
Læs også:På kant med reglerne: Varmekunder betaler for skiløb på Københavns nye bakkeDerfor tør direktøren ikke sætte dato på, hvornår der bliver åbnet for skiglade gæster.
Han håber, at det bliver i løbet af sommeren.
- Nu bliver det formentlig i august eller september, men vi melder ikke en dato ud, før vi har alle godkendelser i hus, siger Patrik Gustavsson.
Ingen rød løber i utideDet er blandt andet de dårlige erfaringer med at vente på godkendelser hos letbanen i Aarhus, der gør, at Amager Bakke ikke sender invitationer ud til åbningsceremoni i utide.
I februar fik Amager Bakke lov til at smug-åbne to dage for skiløb på den nederste del af skipisten.
Amager Bakke åbnede midlertidigt for gæster på den nederste del af skibakken i vinterferien i år.
Det kunne lade sig gøre, fordi de to kæmpestore forbrændingsovne og turbinerne i kraftvarmeværket var lukket ned.
Det betød, at der ikke var en sikkerhedsrisiko fra den kant.
Men netop kombinationen af skiløb på et tag og kraftvarmeproduktionen under taget kræver mange godkendelser.
- Det tager sin tid, og det må man bare tage med, når man laver et projekt, som er innovativt og noget helt nyt, siger Patrik Gustavsson.
Økonomien holder foreløbigtUnder taget på Amager Bakke bliver der brændt affald af og produceret fjernvarme og strøm for de fem hovedstadskommuner København, Hvidovre, Frederiksberg, Tårnby og Dragør, der står bag Amager Bakke.
Værket er tegnet af den verdensberømte arkitekt Bjarke Ingels og har kostet fire milliarder kroner.
Netop økonomien i projektet har tidligere ført til voldsomme diskussioner, blandt andet fordi projektet er blevet for stort i forhold til det behov, der egentlig er for at brænde affald i hovedstaden.
Selvom der ikke kommer indtægter fra skiløbere som forventet, så har Fonden Amager Bakke ikke brug for at bede sine ejer-kommuner om flere penge lige nu.
- Det er naturligvis en træls situation, fordi der løber ekstra omkostninger på.
Men vi har ikke brug for at bede om flere penge fra kommunerne, siger Patrik Gustavsson.
FacebookTwitterKopier linkEmner:Amager Bakke|Bjarke Ingels (arkitekt)|Skisport|København|Kraft- og varmeværker




https://www.dr.dk/nyheder/regionale/nordjylland/tjekkiske-krystina-maatte-droppe-danskundervisningen-det-er-jo

NordjyllandTjekkiske Krystina måtte droppe danskundervisningen: Det er jo vanvittigt dyrtNy egenbetaling får studerende til at takke nej til danskundervisning.
Krystina Kunscová mener ikke, at hun har råd til at betale for sprogundervisning i Danmark.
(© PRIVATFOTO)Af Klaus Videbæk25.
apr.
2019 kl.
19.
31Bemærk: artiklen er mere end 30 dage gammelLæs op22-årige Krystina Kunscová kom til Danmark fra Tjekkiet i august sidste år for at læse en masteruddannelse på Aalborg Universitet.
Hun forstår allerede en del dansk, og hun kan præsentere sig selv og fortælle lidt om sin familie.
Men hun vil gerne kunne meget mere.
- Jeg planlægger at blive her, og jeg synes, at man skal kende sproget i det land, man lever i, siger hun.
Det er dog ikke helt så nemt, som det har været.
Førhen kunne studerende og andre udlændinge, der kommer til Danmark for at arbejde, modtage gratis danskundervisning på landet sprogskoler.
Men siden juli er elever, der deltager i undervisningen, blevet pålagt brugerbetaling, så det nu koster 2.
000 kroner per modul.
Hvad koster undervisningen i dansk?
Loven om brugerbetaling for studerende og udenlandske arbejdere, der vil lære dansk, trådte i kraft fra første juli 2018.
Brugerbetalingen er på 2.
000 kroner per modul, og der skal bestås op til seks moduler.
Prisen vil derfor være 12.
000 kroner, hvis alle moduler gennemføres.
Dansk er stadig gratis for flygtninge og familiesammenførte.
Argumenterne for loven var blandt andet, at det var rimeligt, at udlændinge selv betalte for danskundervisning.
Samtidig gav forslaget en besparelse, som skulle bruges til lavere skat på arbejdsindkomst (læs debatten i folketingssalen).
Kilde: Udlændinge- og IntegrationsministerietFor at bestå alle seks moduler i et forløb kan prisen løbe op i 12.
000 kroner, og det er formentligt en væsentlig del af grunden til, at antallet af kursister på sprogskolerne på et halvt år er dykket med mere end 10.
000 personer.
Derfor må Krystina Kunscová nøjes med de dansktimer, hun kan få på universitetet.
- 2.
000 kroner for et modul er jo vanvittigt.
Selvom jeg arbejder og får SU, er det stadig for meget.
Jeg får ikke nogen penge fra mine forældre og med de leveomkostningerne, der er i Danmark, er det simpelthen bare for mange penge.
Jeg har ikke råd til det, siger Krystina Kunscová.
Dansk er et krav fra virksomhederneNår hun er færdig med sin uddannelse (Innovation, Knowledge and Economic Dynamics), vil hun finde et job her i landet.
Og der er det vigtigt at kunne sproget, har hun erfaret.
- Jeg har allerede talt med mindst ti selskaber på jobmesser i Aalborg og Aabybro.
Seks eller syv af dem sagde, at dansk var vigtigt.
Jeg skulle kunne forstå kontrakter og også være klar til at bruge dansk i dagligdagen, fortæller Krystina Kunscová.
Hos Dansk Erhverv ærgrer man sig ligeledes over, at sprogundervisningen ikke længere er gratis.
Det siger uddannelses- og forskningspolitisk chef Mads Eriksen.
- Danmark bruger allerede mange penge på at give internationale studerende en gratis uddannelse.
Det er ærgerligt, at vi ikke giver dem det sidste nyk.
Ændring kan komme på taleAftalen om at indføre brugerbetaling blev stemt igennem Folketinget med tilslutning fra Socialdemokratiet, Dansk Folkeparti, Liberal Alliance, Konservative og Venstre.
Hos Socialdemokratiet forsvarer integrationsordfører Mattias Tesfaye ordningen og henviser til, at man efter Udlændinge- og Integrationsministeriets skøn vil kunne spare cirka 150 millioner kroner om året, som så kan bruges andre steder.
Også ministeren på området Inger Støjberg (V) mener, at lovændringen har gavnet.
Jeg vil ikke afvise, at der kan blive ændret på det, men det står ikke lige for i dag.
Inger Støjberg (V), udlændinge- og integrationsministerHun gør opmærksom på, at kommunerne fortsat betaler den største del af udgiften til undervisningen, og mener, at mange udlændinge vil tage danskkurser, selvom det nu koster penge.
- Men det er klart, at vi skal holde øje med det her, for vi har en stor interesse i, at nogle af de studerende, der kommer til Danmark, rent faktisk også bliver her efter endt uddannelse.
Det er jo dygtige folk, og dem har vi altid brug for, siger hun.
- Jeg vil ikke afvise, at der kan blive ændret på det, men det står ikke lige for i dag, tilføjer hun.
Hvor galt skal det stå til, før I går ind og ændrer på det?
- Jeg kan i hvert fald sige det sådan, at vi holder øje med det.
Det vigtige er jo, at de studerende, der kommer hertil, lærer dansk, så de også kan blive her efter endt studie.
Derudover er det selvfølgelig helt afgørende, at de østeuropæere, der kommer hertil for at arbejde, får så meget sprog med sig, at de kan klare sig og blive en del af en almindelig dansk hverdag.
Vil ikke gentage fortidens synderVed De Danske Sprogcentre er formand Lars Nordbord bekymret for, om man kommer til at gentage mønstret fra 1960’erne og 1970’erne, hvor mange tyrkiske gæstearbejdere ikke fik lært dansk og var svære at omskole til andre jobs, da de blev ældre og nedslidte.
Men det kommer ikke til at ske, siger Inger Støjberg.
- Vi skal ikke gentage fortidens synder.
Jeg lytter meget til universiteterne og erhvervslivet for netop at undgå det.
Jeg kan bare sige, at vi følger det nøje, siger hun.
Tjekkiske Krystina Kunscová vil genoverveje undervisning på sprogskolen, hvis prisen bliver sat ned.
Til for eksempel 500 kroner for et modul.
- Det kunne være en rimelig nok pris, siger hun.
I 2016 var der 22.
100 udenlandske studerende i Danmark.
FacebookTwitterKopier link




https://www.dr.dk/nyheder/detektor/detektor-myten-holder-ikke-langt-de-fleste-politikere-har-haft-et-arbejde

DetektorDetektor: Myten holder ikke – langt de fleste politikere har haft et arbejdePolitikerne har i gennemsnit 12 års erhvervserfaring uden for Christiansborg.
Og maksimalt 30 politikere har ikke haft et arbejde uden for partipolitik.
Af Julie Tantholdt-Hansen, Anders Machmüller, Nikolaj Arve og Camilla Stampe25.
apr.
2019 kl.
17.
46 | opdateret 06.
maj 2019 kl.
14.
09Bemærk: artiklen er mere end 30 dage gammelLæs opDe fleste politikere i Folketinget er unge akademikere.
De har aldrig haft jord under neglene.
Og de aner ikke, hvad det kræver at stå op klokken seks hver morgen og smøre madpakker.
Sådan lyder en typisk fordom, som gang på gang bliver gentaget i den offentlige debat.
Men holder myten?
Detektor har gennemgået alle folketingspolitikernes cv’er.
Hvordan lyder kritikken?
På det seneste har flere været ude med en fornyet kritik af de uerfarne folketingspolitikere.
Blandt andre folketingskandidat Klaus Riskær Pedersensen, iværksætter Martin Thorborg og senest direktør og medlem af regeringens iværksætterpanel Tine Thygesen.
Eksempelvis skriver Klaus Riskær Pedersen på sin hjemmeside, at “Folketinget har udviklet sig til en karrierekanon for unge akademikere, der ønsker at gøre politik til deres levebrød”.
Sådan har vi gjortDetektor har gennemgået samtlige folketingspolitikeres cv på ft.
dk.
Ved mangler i cv’et har vi kontaktet hver enkelt politiker.
Vi frasorterede derefter både fritids- og ungdomsjob og alt partipolitisk arbejde, som politikerne har haft, før de blev valgt til Folketinget.
Vi valgte kun at fokusere på de fuldtidsjob, som politikerne har haft, før de blev valgt ind eller i perioder, hvor de ikke var i Folketinget.
Politikere, som er gået direkte fra statskundskab til Folketinget, kan altså godt havde været eksempelvis lærervikar i en periode efter gymnasiet, uden at det er talt med.
Hvis du opdager en fejl i optællingen, er du velkommen til at kontakte os på detektor@dr.
dk, så vi kan rette fejlen.
Og da Martin Thorborg for nylig medvirkede i DR2-programmet Debatten, sagde han sådan her:– De fleste politikere har aldrig haft et arbejde, aldrig rørt den virkelige verden.
De har kun berørt det politiske liv og uddannelsessystemet, og pludselig skal de tage beslutninger på befolkningens vegne – som de er fuldstændig ude af sync med.
Som svar på problemet foreslog Tine Thygesen derfor i denne uge, at der skal indføres et minimumskrav, så man kun kan blive politiker, hvis man har mindst syv års erhvervserfaring.
– Det er på tide, at vi får sat punktum i debatten om uerfarne politikere, som altid vender tilbage.
Vi skal kræve, at en ny regering ændrer reglerne, således at kun folk med erhvervserfaring kan blive medlem af Folketinget, skrev hun på Finans.
dk.
Det har vi fundet ud afDetektor har undersøgt samtlige folketingsmedlemmers cv’er, og det viser sig, at det kun er ganske få, som ikke har flere års erhvervserfaring uden for Christiansborg – også selvom man ser bort fra ungdoms- og studiejob.
I alt har vi gennemgået 182 cv’er, da nogle af de valgte politikere er afløst af en stedfortræder.
I faktaboksen kan du læse mere om metoden, og hele optællingen kan også findes i et regneark her.
30 politikere uden jobLad os starte med de politikere, der ikke har nogen erhvervserfaring uden for partipolitik.
Her har vi også regnet dem med, der har mindre end ét års erhvervserfaring efter deres uddannelse.
Det gælder blandt andre den radikale Andreas Steenberg, som blev gymnasielærer i 2011, hvor han senere også blev valgt til Folketinget.
Tæller man det hele sammen, ender vi på 30 politikere ud af de 182, som ikke har nogen erhvervserfaring uden for partipolitik.
Det svarer til ca.
16 procent.
I tallet indgår blandt andet også Dansk Folkepartis Kenneth Kristensen Berth, som faktisk har 13 års erhvervserfaring, inden han blev valgt – men i alle årene har han arbejdet for Dansk Folkeparti.
Også socialdemokraten Nicolai Wammen er talt med, da han kun har været væk fra Christiansborg i seks år for at være borgmester i Aarhus.
Det samme gælder partifællen Dan Jørgensen, som har været medlem af Europa-Parlamentet i ni år.
Medregner man dem, der har arbejdet i politik eller har mindre end et års erfaring, ender vi i stedet på 19 uden erhvervserfaring.
109 med over 7 års erfaringDet bringer os frem til Tine Thygesens forslag om, at alle politikere bør have mindst syv års erhvervserfaring.
Detektors optælling viser, at det faktisk allerede gælder for 109 politikere – eller 116, hvis vi igen medregner dem, der har arbejdet i politik.
Det svarer til 60 procent af alle de folkevalgte.
70 med over 15 års erfaringKigger vi på de politikere, der har allermest erhvervserfaring, ser top fem sådan her ud:1Jan-Erik Messmann (DF): 50 år, blandt andet som pilot, revysanger, tv-vært og kaptajn2Finn Sørensen (Ø): 44 år, blandt andet som bryggeriarbejder og fagforeningsmand3Jakob Sølvhøj (Ø): 41 år, blandt andet som pædagogmedhjælper og fagforeningsmand4Jan Johansen (S): 41 år, blandt andet som specialarbejder og fagforeningsmand5Henning Hyllested (Ø): 37 år (39 år inkl.
politisk arbejde), blandt andet som havnearbejderI alt har 70 politikere – eller knap 40 procent – mere end 15 års erhvervserfaring uden for Christiansborg.
Partiernes erfaringKigger vi endelig på, hvilke partiers politikere der i gennemsnit har mest erhvervserfaring, ender Enhedslisten og Alternativet i top – mens Radikale ligger i bunden:Opdatering: En læser har gjort os opmærksom på, at den gennemsnitlige erhvervserfaring ikke nødvendigvis er retvisende i denne sammenhæng, idet enkelte medlemmer med meget stor erhvervserfaring trækker gennemsnittet op.
Det er eksempelvis tilfældet i Enhedslisten, hvor fire medlemmer har mere end 30 års erfaring.
Kigger man i stedet på, hvor stor en andel af partiernes folketingsmedlemmer, der har erhvervserfaring, ser listen sådan her ud:1Konservative: 100 procent2Alternativet: 100 procent3Liberal Alliance: 92,3 procent4Venstre: 85,3 procent5Dansk Folkeparti: 83,8 procent6SF: 83,3 procent7Socialdemokratiet: 78,3 procent8Radikale Venstre: 77,8 procent9Enhedslisten: 66,7 procentHar kritikerne så ret?
Nej.
Det er ikke korrekt, at de fleste folketingspolitikere ikke har nogen erhvervserfaring uden for partipolitik.
Der gælder maksimalt 30 ud af i alt 182 folketingspolitikere – hvis man ser bort fra ungdoms- og studiejob.
Og 60 procent har mere end syv års erfaring.
Hvad siger de til kritikken?
Efter at have set Detektors optælling indrømmer Martin Thorborg, at han tog fejl, da han sagde, at de fleste politikere aldrig har haft et rigtigt arbejde.
– Ja, så må jeg jo kigge et andet sted hen for at forklare, hvorfor de fejler så meget i deres manglende realitetssans.
Men jeg vil meget gerne æde mine ord igen – når man tager fejl, så skal man sige undskyld, og det er hermed gjort, siger han til Detektor.
Tine Thygesen fastholder sit forslag om syv års erhvervserfaring på trods af tallene, der viser, at mindst 109 folketingspolitikere allerede lever op til kravet.
– Jeg synes ikke, det er for meget at kræve.
Du kan jo lynhurtigt få syv års erhvervserfaring, og så kan du bruge resten af dit liv i politik, hvis det er det, du har lyst til, siger hun.
Opdateret 6.
maj 2019 med oplysninger om, hvor stor en andel af partiernes folketingsmedlemmer der har erhvervserfaring.
FacebookTwitterKopier linkEmner:Arbejdsmarked|Henning Hyllested (politiker)|Jan Johansen (politiker)|Socialdemokraterne|Aarhus




https://www.dr.dk/sporten/oevrig/hvor-mange-danskere-er-valgt-og-hvem-vaelger-foerst-syv-ting-du-skal-vide-om-nfl

Øvrig sportHvor mange danskere er valgt, og hvem vælger først?
Syv ting du skal vide om NFL-draftenDer kan blive skrevet dansk idrætshistorie, når de 32 NFL-hold vælger spillere i den årlige draft.
Sidste år spillede New England Patriots og Los Angeles Rams i Super Bowl-finalen.
25.
apr.
2019 kl.
17.
45 | opdateret 25.
apr.
2019 kl.
18.
07Bemærk: artiklen er mere end 30 dage gammelLæs opHjalte Froholdt kan blive den næste dansker i verdens bedste liga for amerikansk fodbold, NFL, når den årlige draft afvikles hen over de kommende dage.
Men hvad er NFL-draften?
Det kan du blive klogere på her.
Hvad er NFL-draften?
Baker Mayfield blev valgt som den første i sidste års draft.
NFL-draften er en årlig begivenhed, hvor de 32 NFL-hold har mulighed for at vælge de bedste spillere fra de amerikanske universiteter.
Der er altså tale om spillere, der ikke tidligere har spillet i NFL, men som indtil draften har spillet amerikansk fodbold på et af de mange universiteter i landet, der har et amerikansk fodbold-hold.
Hvor mange bliver valgt?
Draften foregår over syv runder, og der bliver i alt valgt 254 spillere.
Får alle draftede spillere lov at spille i NFL?
Det er langt fra sikkert, at du får lov at spille, bare fordi du er draftet til NFL.
(Foto: Derick E.
Hingle © Scanpix)Nej.
At blive valgt i draften er ikke ensbetydende med, at man kommer direkte ind på et hold og får fast spilletid.
De fleste starter som reservespillere og får med tiden mere og mere spilletid, hvis de gør det godt.
Hvordan findes det hold, der vælger først?
Den rækkefølge, som NFL-klubberne vælger i, bestemmes ud fra den forrige sæsons præstationer.
Det hold, der vandt færrest kampe i den forgangne sæson, vælger først i hver runde.
På den måde får de dårligere hold mulighed for at vælge de bedste spillere og forstærke sig mest.
I år er det Arizona Cardinals, der er førstevælger.
Hvor mange danskere er blevet draftet tidligere?
Morten Andersen spillede for New Orleans Saints, Atlanta Falcons, New York Giants, Kansas City Chiefs og Minnesota Vikings.
Kickeren Morten Andersen er som den eneste dansker indtil videre blevet valgt i NFL-draften.
Det skete tilbage i 1982.
2019-udgaven af NFL-draften er den 84.
af slagsen og bliver afholdt i byen Nashville i delstaten Tennessee.
I år kan 22-årige Hjalte Froholdt fra Svendborg blive valgt.
Hvornår afholdes årets draft?
Første runde afholdes natten til fredag dansk tid fra klokken 02.
Anden og tredje runde løber af stablen natten til lørdag fra klokken 01 dansk tid.
Fjerde til syvende runde afholdes lørdag aften dansk tid fra klokken 18.
Hvor kan jeg se draften?
Tre landsdækkende tv-stationer i USA sender hele draften.
Sidste år så lidt over 11 millioner amerikanere med under første runde.
I Danmark viser TV3 Sport alle syv runder af årets draft.
/ritzau/FacebookTwitterKopier linkEmner:National Football League|USA|Amerikansk fodbold|TV3 Sport|Svendborg




https://www.dr.dk/nyheder/indland/stenkast-smadrede-bil-pa-motorvej-politiet-soger-vidner

IndlandStenkast smadrede bil på motorvej - politiet søger vidnerIngen kom noget til, men en bil fik voldsomme skader, da den torsdag blev ramt af en genstand på motorvejen.
En bil blev torsdag eftermiddag omkring klokken 14.
40 ramt af en genstand, der tilsyneladende blev kastet fra Låsbyvej ned på Østjyske Motorvej.
25.
apr.
2019 kl.
17.
01Bemærk: artiklen er mere end 30 dage gammelLæs opEn bilist fik et voldsomt chok, men kom ikke noget til, da hans bil torsdag eftermiddag blev ramt af en sten eller en anden genstand på Østjyske Motorvej.
Genstanden blev kastet fra broen, der fører Låsbyvej over motorvejen mellem afkørsel 51 og 52.
- Bilisten kører mod syd, da hans bil bliver ramt af en sten eller noget andet, netop som han passerer broen, fortæller vagtchef Jørgen Brystrup fra Sydøstjyllands Politi.
- Bilens soltag, tag, bagrude og bagklap bliver smadret, men bilisten kommer heldigvis ikke til skade.
Politiet søger vidnerIngen andre har henvendt sig til politiet om det formodede stenkast.
- Det kan jo godt undre, når man tænker på, hvor trafikeret motorvejen er, siger vagtchefen.
Politiet vil gerne høre fra folk, som har bemærket noget usædvanligt på Låsbyvej eller på motorvejen omkring klokken 14.
40 torsdag eftermiddag.
I forbindelse med efterforskningen har politiet afspærret Låsbyvej.
- På et tidspunkt afspærrer vi også motorvejen, så vi blandt andet med specialhunde kan lede efter genstanden, der ramte bilen.
- Vi skal lige have teknikerne og hundene på plads og have etableret omkørsel, men jeg vil tro, at motorvejen bliver afspærret inden for en time, siger Jørgen Brystrup ved 16.
30-tiden.
/ritzau/FacebookTwitterKopier linkEmner:Biltrafik|Politi|Sydøstjyllands Politi|Jylland




https://www.dr.dk/nyheder/regionale/bornholm/fiskeriminister-det-skal-vaere-slut-med-fange-torsk-i-den-oestlige

BornholmFiskeriminister: Det skal være slut med at fange torsk i den østlige ØstersøFiskeriformand frygter, at de fleste bornholmske fiskere må opgive at fiske.
Hvis torskekvoten bliver beskåret med 70 procent i den østlige Østersø, må vi siger farvel til endnu flere fartøjer, der kun kan fiske omkring Bornholm, siger formanden for Bornholms og Christiansøs Fiskeriforening, Thomas Thomsen.
Af Kristian Volden, Anne Brusvang og Lis Eilsøe25.
apr.
2019 kl.
17.
40Bemærk: artiklen er mere end 30 dage gammelLæs opOp mod ni måneder om året må fiskeskipper Niels Jørgen Nielsen med hjemhavn i Nexø en tur op i Kattegat, Skagerak eller helt ud i Nordsøen for at hente en fangst, han kan leve af.
Nu kan han se frem til, at det vil være hans fremtid 12 måneder om året, hvis han vil blive ved med at fiske.
Fiskeriminister Eva Kjer Hansen (V) vil nemlig skære torskekvoten i den østlige Østersø ned med 70 procent.
Reelt betyder det, at det vil være slut med at fiske efter torsk i den del af Østersøen.
Fremover må der kun landes torsk, der er fanget som bifangst - altså torsk, der er komme med i garnet ved fiskeri efter andre fisk.
Fiskeriminister Eva Kjer Hansen (V) er klar til at skære torskekvoten i den østlige Østersø ned med 70 procent.
Alle lande omkring Østersøen skal dog være enige om anbefalingen til EU.
(© dr)Forslaget, som Eva Kjer Hansens kolleger i de øvrige østersø-lande også skal være med på, kommer i et forsøg på at redde en torskebestand, der har det meget dårligt.
- Biologernes vurdering er, at der skal mere drastiske skridt til end bare en lavere kvote, siger Eva Kjer Hansen.
Fra sin kutter erklærer Niels Jørgen Nielsen sig enig i, at torskebestanden i den del af Østersøen har det rigtigt skidt.
Han kan bare ikke se, at en så kraftig reduktion i torskefiskeriet vil hjælpe ret meget:- Problemet er ikke fiskeriet.
Det er sælerne.
Og de forsvinder jo ikke, selv om vi holder op med at fiske - snarere tværtimod, siger Niels Jørgen Nielsen.
Der er otte til ti fuldtidserhvervsfiskere tilbage på Bornholm.
Nexø-skipperens nuværende kvote lyder på 80 tons torsk.
Forskere anslår, at sælerne samtidig æder 50.
000 tons torsk.
Torskefiskeriet i Østersøen er stadig hovedindtægtskilden for de bornholmske fiskere samlet (.
.
.
).
Kan de ikke fiske torsk, kan de ikke arbejde.
Thomas Thomsen, formanden, Bornholms og Christiansø FiskeriforeningFlere fiskere må opgive fiskerietFormanden for Bornholms og Christiansø Fiskeriforening, Thomas Thomsen, frygter, at endnu flere bornholmske fiskekuttere vil blive hugget op.
- Torskefiskeriet i Østersøen er stadig hovedindtægtskilden for de bornholmske fiskere samlet - altså både de store og de små.
Kan de ikke fiske torsk, kan de ikke arbejde, siger Thomas Thomsen.
Det er kun de største kuttere, der kan sejle på fiskeri andre steder.
Torskebestanden er ikke kun truet af sæler og fiskeri.
Sælerne giver også en indvoldsparasit - en leverorm - videre til torskene, så de ikke kan tage føde til sig.
Eva Kjer Hansen: En lavere kvote er en begyndelseEva Kjer Hansen erkender, at sælerne har en stor del af skylden for den skrantende torskebestand.
Men det er et svært problem at løse, fordi den store synder, som er gråsælen, er fredet.
Der er mulighed for at skyde enkelte sæler, men det vil på ingen måde løse problemet for fiskerne.
Eva Kjer Hansen vil nu drøfte muligheden for at reducere torskefiskeriet med 70 procent i den østlige Østersø med sin kolleger omkring Østersøen.
Samtidig er der et arbejde i gang i et forsøg på at løse problemet med de sultne sæler, der hele tiden vokser i antal og nu også for alvor er på vej til at sprede sig i Nordsøen og op langs den norske kyst.
FacebookTwitterKopier linkEmner:Erhvervsfiskeri|Eva Kjer Hansen (politiker)|Venstre|Bornholm|Christiansø




https://www.dr.dk/nyheder/udland/ngoer-1600-civile-doede-i-raqqa-i-luftangreb-fra-usa-ledet-koalition

UdlandNGO'er: 1.
600 civile døde i Raqqa i luftangreb fra USA-ledet koalitionAmnesty og monitor-gruppe opfordrer koalitionen til at 'stoppe med at benægte fakta'.
Hele bydele blev jævnet med jorden, da Islamisk Stat herskede over Raqqa.
Af Thomas Jorsal25.
apr.
2019 kl.
16.
59Bemærk: artiklen er mere end 30 dage gammelLæs opDen USA-ledede koalition mod Islamisk Stat i Syrien er skyld i langt flere civile syreres død, end de vil indrømme.
Det vurderer Amnesty International og Airwars (en gruppe, der monitorerer militære angreb, red.
).
Vurderingen kommer, efter de to NGO'er har gennemgået 200 af den USA-ledede koalitions angreb i den syriske by Raqqa og identificeret 1.
000 af ofrene.
Det skriver BBC.
De opfordrer nu koalitionen til at gøre ende på to års benægtelse af fakta, som de siger.
De to NGO'er vurderer, at 1.
600 civile døde i angrebene på byen Raqqa tilbage i 2017, men koalitionen mener, at det drejer sig om 318 civile tab under angrebene, da man pressede terrororganisationen Islamisk Stat ud af byen.
Enorme ødelæggelserRaqqa oplevede hårde angreb under koalitionens fremstød for at fjerne IS fra Syrien.
Ikke færre end 34.
000 angreb har koalitionen, som USA, Storbritannien og Frankrig var en del af, udført i dens kamp mod Islamisk Stat.
Islamisk Stat udråbte i løbet af krigen Raqqa til deres hovedstad i Syrien.
Byen var under terrororganisationen Islamisk Stats kontrol i omkring to år, indtil koalitionen altså tvang dem ud af byen i 2017.
I kampene mellem koalitionen og IS blev 11.
000 bygninger jævnet med jorden, vurderer Amnesty.
IS-krigere i parade relativt kort tid efter terrororganisationen gjorde byen til deres hovedstad i Syrien i 2014.
 Byen blev ramt af hårde bombeangreb, da koalitionen begyndte at bekrige IS i byen for at fjerne dem der fra.
Amnesty vurderer, at 11.
000 bygninger blev jævnet med jorden i kampene.
 Flere ødelagte bygninger efter kampene mellem Islamisk Stat og den USA-ledede koalition.
Amnesty vurderer, at omkring 1.
600 civile mistede livet i kampene.
 Krigere fra den syriske oprørshær, SDF, fejrer, at de har besejret IS i byen.
1 / 4IS-krigere i parade relativt kort tid efter terrororganisationen gjorde byen til deres hovedstad i Syrien i 2014.
1 / 4Byen blev ramt af hårde bombeangreb, da koalitionen begyndte at bekrige IS i byen for at fjerne dem der fra.
Amnesty vurderer, at 11.
000 bygninger blev jævnet med jorden i kampene.
2 / 4Flere ødelagte bygninger efter kampene mellem Islamisk Stat og den USA-ledede koalition.
Amnesty vurderer, at omkring 1.
600 civile mistede livet i kampene.
3 / 4Krigere fra den syriske oprørshær, SDF, fejrer, at de har besejret IS i byen.
4 / 4Omfattende undersøgelseAmnesty og Airwars har identifcieret 1.
000 af de civile, der mistede livet i kampene, med navn.
Det er sket gennem et omfattende arbejde med analyser af omkring to millioner satellitfotos, opslag på sociale medier samt manuelt arbejde i byen, hvor de har foretaget interviews med omkring 400 vidner og overlevende.
Amnesty kritiserer nu koalitionens metoder.
- Mange af koalitionens angreb blev udført upræcist, og tusindvis af bombeangrebene blev udført uvilkårligt, så det kommer ikke som nogen overraskelse, at mange hundreder blev dræbt og såret (i Raqqa, red.
), lyder det fra Donatelle Rovera, der er seniorrådgiver i Amnesty Internationel.
FacebookTwitterKopier linkEmner:Islamisk Stat|Syrien|USA|Terrorisme|Amnesty International




https://www.dr.dk/nyheder/udland/sri-lankas-forsvarsminister-traekker-sig-efter-terrorangreb

Bombeangreb i Sri LankaSe temaUdlandSri Lankas forsvarsminister trækker sig efter terrorangrebMens politiet jagter mistænkte efter søndagens angreb i Sri Lanka, har forsvarsministeren meddelt sin afgang.
Srilankanske soldater holder vagt ved et checkpoint i hovedstaden Colombo.
Deres øverste chef, forsvarsministeren, har nu trukket sig.
25.
apr.
2019 kl.
18.
00Bemærk: artiklen er mere end 30 dage gammelLæs opSri Lankas forsvarsminister, Hemasiri Fernando, har torsdag afleveret sin opsigelse i kølvandet på søndagens blodige angreb i landet.
Han tager samtidig ansvaret for, at der er sket fejl i de instanser, som han har haft ansvaret for som forsvarsminister.
Det er tidligere kommet frem, at myndighederne i Sri Lanka modtog advarsler om angrebet fra indiske kolleger.
Advarslerne nåede dog aldrig frem til Sri Lankas præsident.
- Vi arbejdede på det.
Alle instanser arbejdede på det, siger den afgående forsvarsminister med henvisning til advarslerne fra Indien.
Opfordret til at gå afSri Lankas præsident opfordrede onsdag forsvarsministeren til at gå af.
På trods af opsigelsen bliver Hemasiri Fernando på sin post, indtil der er fundet en afløser, oplyser præsidentkontoret ifølge nyhedsbureauet AP.
I alt 359 mennesker mistede livet, da gerningsmænd sprængte en række hoteller og kirker i Sri Lanka i luften.
Blandt de mistænkte gerningsmænd er to brødre, hvis far er en succesfuld srilankansk krydderiforhandler.
Faren er torsdag blevet anholdt.
Mistænkte på fri fodEn række andre mistænkte er på fri fod.
Det oplyser Sri Lankas premierminister, Ranil Wickremesinghe, til AP.
- Vi har fanget mange mistænkte, men der er også stadig personer på flugt.
De har muligvis sprængstoffer på sig, så vi bliver nødt til at finde dem, lyder det fra premierministeren.
Sri Lankas politi har specifikt efterlyst tre kvinder og to mænd, der mistænkes for at have været involveret i angrebene påskemorgen.
Den amerikanske ambassade i Sri Lanka har torsdag opfordret folk til at holde sig væk fra religiøse samlingssteder af frygt for nye angreb.
Det samme har Udenrigsministeriet i Danmark gjort.
/ritzau/ReutersFacebookTwitterKopier linkEmner:Sri Lanka|Udenrigsministeriet|Kriminalitet|Indien




https://www.dr.dk/nyheder/politik/johanne-schmidt-nielsen-jeg-har-paa-ingen-maade-planer-om-vende-tilbage-til

PolitikJohanne Schmidt-Nielsen: 'Jeg har på ingen måde planer om at vende tilbage til Christiansborg'Politikeren blev prikket på skulderen af Red Barnet, hvor hun skal være generalsekretær efter folketingsvalget.
Johanne Schmidt-Nielsen tiltræder som generalsekretær i Red Barnet efter folketingsvalget.
Af Emil Søndergård Ingvorsen25.
apr.
2019 kl.
16.
23Bemærk: artiklen er mere end 30 dage gammelLæs opNår Johanne Schmidt-Nielsen (EL) forlader Folketinget efter det kommende valg og tiltræder som ny generalsekretær i Red Barnet, så er det med en klar vished om, at al partipolitik nu er lagt på hylden.
Det siger den tidligere politiske ordfører for partiet, efter at det i dag blev meldt ud, at hun tiltræder som generalsekretær for Red Barnet.
Det et kæmpemæssigt problem, at vi oplever voksende børnefattigdomJohanne Schmidt-Nielsen- Jeg har ikke nogen planer om at vende tilbage til politik.
Jeg ved selvfølgelig ikke, hvad jeg laver, når jeg er 55 eller 60 år, men når folketingsvalget kommer, så stopper jeg på Christiansborg, og det glæder jeg mig faktisk til, siger hun og fortsætter:- Når jeg starter i Red Barnet, så lægger jeg partipolitik på hylden.
Og jeg ser meget frem til at kæmpe for børnenes sag.
Læs også:Johanne Schmidt-Nielsen ny generalsekretær for Red BarnetSå du kan ikke helt udelukke, at partipolitik på et eller andet tidspunkt bliver taget ned af hylden igen?
- Jeg er 35 år i dag, og jeg ved ikke, hvad jeg laver, når jeg er 60 år.
Men jeg har på ingen måde planer om at vende tilbage til Christiansborg.
En markant profilDet er en enig bestyrelse i Red Barnet, som har peget på Johanne Schmidt-Nielsen, som ny generalsekretær.
I en pressemeddelelse roser bestyrelsesformand Lars Svenning Andersen i utvetydige vendinger den kommende generalsekretær.
- Johanne Schmidt-Nielsen er en markant profil, som vi har valgt i et stærkt felt.
Hun har været en markant stemme på Christiansborg, er en naturlig og karismatisk leder og en stærk kommunikator, siger han.
Hovedpersonen selv var dog heller ikke i tvivl om, at hun skulle tage i mod jobbet.
- Jeg tror ikke, at jeg kan finde en mere meningsfuld sag end at kæmpe for børns rettigheder og kæmpe for, at børn skal have det godt både ude i verden og herhjemme.
Hvorfor tror du, at du vil være god til jobbet?
- Jeg håber selvfølgelig, at jeg kan være med til at sætte børnenes sag endnu højere på den politiske dagsorden.
Det er der brug, for der er desværre alt, alt for mange børn i verden, men også i Danmark, som lever et liv, børn ikke burde leve.
Jeg håber også at være med til at tiltrække nye, frivillige kræfter til det vigtige arbejde.
Kommer du ind til jobbet med nogle klare mål eller mærkesager?
- Nu skal jeg lige begynde i jobbet.
Men når man ser herhjemme, så er det et kæmpemæssigt problem, at vi oplever voksende børnefattigdom.
Kontantshjælpsloftet og integrationsydelsen betyder, at flere og flere børn lever i fattigdom og har nogle helt andre vilkår end deres jævnaldrende kammerater, siger Johanne Schmidt-Nielsen, som også nævner forholdene på Udrejsecenter Sjælsmark, der ifølge hende ikke er et sted for børn.
Blev du kontaktet af Red Barnet eller kontaktede du dem i forhold til det ledige job som generalsekretær?
- De kontaktede mig.
Vi havde en længere proces, hvor jeg havde mange gode samtaler med bestyrelsen, siger hun.
Johanne Schmidt-Nielsen afløser Jonas Keiding Lindholm, der blev fyret som generalsekretær i december sidste år.
FacebookTwitterKopier linkEmner:Johanne Schmidt-Nielsen (politiker)|Jonas Keiding Lindholm (organisationsleder)|Red Barnet|Folketinget|Valg og folkeafstemninger




https://www.dr.dk/nyheder/vejret/cyklonen-kenneth-paa-vej-mod-mozambique

VejretCyklonen Kenneth på vej mod MozambiqueEn ny kraftig cyklon har kurs mod Capo Delgado og vil formentlig give regn i dagevis.
Comorra-øgruppen har mærket kræfterne fra Kenneth, som har kurs mod Mozambique.
Af Christian Jon Cherry25.
apr.
2019 kl.
16.
08Bemærk: artiklen er mere end 30 dage gammelLæs opDet er ikke mere end seks uger siden, at cyclonen Idai hærgede i den sydøstlige del af Afrika.
I henholdsvis Mozambique, Malawi, Madagaskar og Zimbabwe var mindst tre millioner mennesker berørt og over 1.
000 mennesker mistede livet.
Kort om cyklonerEn cyklon er en tropisk orkan, der optræder i det Indiske ocean eller det sydlige Stillehav.
Der er ingen forskel på cykloner, tyfoner og hurricanes.
Torsdag eftermiddag rammer en ny og måske endnu kraftigere cyklon den nordlige del af Mozambique og den sydlige del af Tanzania.
Det ser ud til, at cyklonen rammer provinsen Capo Delgado hårdest.
Her bor der til daglig 1,3 millioner mennesker.
Hovedbyen Pemba med 150.
000 indbyggere er en idyllisk havneby, som i disse timer forbereder sig på det værste.
Tropiske orkaner rammer sjældent MozambiqueSiden 1950 er Mozambique kun blevet ramt af tre cykloner med en intensitet, som er kategori 3 eller højere.
Tropisk storm eller orkanSaffir-Simpson-skalaen er en nordamerikansk skala til at inddele orkaner baseret på deres middelvindstyrke.
Den er inddelt i fem kategorier, hvor kategori 1 er den med lavest vindstyrke, og skalaen bruges ofte i forbindelse med orkaner i den Mexicanske Golf.
Tropisk storm: 17,5-32,4 m/sKategori 1: 32,5-42,4 m/sKategori 2: 42,5-48,9 m/sKategori 3: 50,0-57,9 m/sKategori 4: 58,0-68,9 m/sKategori 5: >69,0 m/sKenneth begyndte som et tropisk lavtryk nordøst for Madagaskar og udviklede sig i løbet af onsdag til en kategori 1 orkan, samtidig med, at den passerede Comorra ø-gruppen.
Læs også:GRAFIK Sådan dannes tropiske orkanerKenneth er i løbet af torsdag formiddag blevet endnu kraftigere.
Med middelvindhastigheder på omkring 60 m/s er det en kategori 4 orkan.
Til sammenligning var den ødelæggende Idai en kategori 3 cyklon, da den var kraftigst.
På vej mod det afrikanske kontinent møder cyklonen havvand, som er mellem 27 og 30 grader varmt, og den præcise havtemperatur vil medvirke til, hvor kraftige vindstyker cyklonen har ved landgang torsdag nat.
Læs også:Cyklonen Idai raserede Mozambique: Sådan opfører cyklonerne sig i Det Indiske OceanHuse og træner blev væltet, da cyklonen ramte Comorerne.
Kenneth får en langsom dødHvis cyklonen bevæger sig ind over land, vil den relativt hurtigt falde i intensitet.
Men der er desværre udsigt til, at Kenneth bevæger sig mod syd nær kysten og derfor bliver ved med at få fornyet energi fra det varme havvand.
Idai ramte den centrale del af Mozambique for lidt over en måned siden, og der var regnen og de efterfølgende mudderskred ødelæggende.
Kenneth vil ramme den nordlige del hårdest, og det er ikke kun vinden, som bliver ødelæggende.
I dagevis er der udsigt til regn i den nordlige del af landet.
Samtidigt vil den samle fugt fra havet og efterfølgende give regn i store mængder.
Ifølge BBC er der i prognoserne op imod 1000 millimeter regn, som primært vil ramme Mozambique.
FacebookTwitterKopier linkEmner:Mozambique|Orkaner|Afrika|Vejret|Madagaskar




https://www.dr.dk/nyheder/viden/kroppen/hver-tiende-oplever-uforklarlige-smerter-ung-forsker-kan-have-svaret

KroppenHver tiende oplever uforklarlige smerter: Ung forsker kan have svaretEn kædereaktion i immunforsvaret kan være årsag til kroniske nervesmerter.
I dag har vi ikke medicin lavet direkte mod nervesmerter.
Derfor prøver Sara E.
Jager at finde frem til årsagen til nervesmerter, så en mere effektiv medicin kan udvikles .
Af Pernille Kjeldgaard Kristensen25.
apr.
2019 kl.
18.
00Bemærk: artiklen er mere end 30 dage gammelLæs opHar du hovedpine eller forstuver du hånden, vil du måske dæmpe smerterne med noget smertestillende.
Men næste gang du snupper en pille, så send en tanke til dem, der ikke kan fjerne deres smerter med medicin.
Det er nemlig virkeligheden for 8-10 procent af alle danskere: De lever med nervesmerter, der ikke altid kan dæmpes.
Smerterne, der også kaldes neuropatiske smerter, opstår efter for eksempel et knust ben i en trafikulykke.
Her kan nervesystemet blive permanent skadet.
Og de skader kan være svære at behandle, så patienter må leve med smerter, som de ikke ved, hvornår forsvinder - og om det overhovedet forsvinder eller aftager.
Forskere ved ikke præcist, hvordan nervesmerterne opstår, og det gør det svært at behandle dem ordentligt.
Men nu viser forskning fra Aarhus Universitet, at forskerne måske skal kigge på helt andre celler end hidtil for at finde en løsning.
- Forskere har særligt kigget på nerveceller, men jeg har kigget på andre celler i nervesystemet - og den viden kan måske hjælpe os, siger Sara E.
Jager, der er smerteforsker og ph.
d.
fra Institut for Biomedicin, Aarhus Universitet.
Mød Sara E.
Jager, deltager i årets Ph.
d.
cup, i videoen herunder, hvor hun fortæller om sin forskning og forbereder sig på den præsentation, hun vil holde på årets Ph.
d.
Cup.
Hendes forskning viser, at støtteceller kan tiltrække immunceller - og det kan give nervesmerter.
Ph.
d.
Cup vises fredag den 26 april på DRTV kl.
18, og på DR2 kl.
21.
30.
Artiklen fortsætter under videoen.
Dine celler kan være skurkenStøtteceller, der hjælper nervecellerne, kan måske ligge inde med svaret på, hvorfor nervesmerter er svære at behandle, viser de nye resultater.
- Støttecellerne er ligesom hjælperyttere i Tour de France.
For at en nervecelle kan klare sig bedst muligt, har den brug for støttecellerne, der har forskellige funktioner, der hjælper nervecellen.
Om Ph.
d.
Cup 2019Ph.
d.
Cup er en årlig tilbagevendende begivenhed, hvor ph.
d.
-studerende fra hele landet konkurrerer i at formidle deres resultater bedst muligt.
23 studerende har været med i konkurrencen i år, hvoraf fem nu er tilbage.
De studerendes formidlingsevner er i år blevet bedømt af Anja C.
Andersen, Albert Gjedde, Anne-Marie Mai, Maja Horst, Jesper Ryberg, Lars Østergaard, Jacob Friis Sherson og Oluf Borbye Pedersen.
Ph.
d.
Cup er et samarbejde mellem dagbladet Information, DR og Lundbeck Fonden.
Vinderen af konkurrencen modtager 30.
000 kroner til enten en forskningsrejse, efteruddannelse eller en forskningsfilm.
Læs mere på: www.
phdcup.
dkSara E.
Jager har hos mus undersøgt typen af støtteceller, der hedder Satellite glial celler.
- Når nervecellen bliver skadet, sender den et signal til den type støttecelle om skaden.
Det opfanger støttecellen og reagerer.
Men den reaktion er ikke hensigtsmæssig, for støttecellerne ændrer deres funktion.
Måske stopper de endda med at støtte nervecellen, siger hun.
Det reagerer immunforsvaret på.
Hendes forskning har nemlig også vist, at immunceller kan finde på at hoppe på nervecellerne.
- Celler tiltrækkes fra immunsystemet, og de overtager støttecellernes plads.
Nervecellerne mister deres støtte og kan derfor ikke virke optimalt længere, siger Sara E.
Jager.
Resultaterne viser kort sagt, at immuncellerne ved en fejl ‘vender sig imod’ dig og muligvis forværrer skaderne på nervecellerne.
Sara E.
Jagers forskning tyder på, at den uhensigtsmæssige reaktion kan være forklaringen på, hvorfor man kan få nervesmerter.
Ingen medicin mod nervesmerterVi har ikke medicin, der er lavet direkte mod nervesmerter.
I Danmark bruger læger eksempelvis epilepsimedicin, lave doser af antidepressiv eller i sjældne tilfælde morfin for at dæmpe smerterne.
- Men problemet er, at det kun hjælper meget få patienter - og de kommer ikke 100 procent af med deres smerter, siger Sara E.
Jager, og fortsætter:- Lægerne prøver med eksisterende medicin for at hjælpe patienterne, men det har ikke en særlig høj succesrate.
På medicinfronten er det ikke godt lige nu.
Og det håber Sara E.
Jager, at hendes forskning kan ændre på.
- Den simple forklaring er, at jeg med min forskning har fundet en mulig ny vej, som man kan prøve at udvikle noget medicin til, siger hun og fortsætter:- Medicinen skal forhindre, at immuncellerne ikke arbejder imod nervecellerne.
Men det er meget kompliceret, fordi hele nervesystemet bliver påvirket.
Så der er stadig lang vej endnu, siger Sara E.
Jager.
FacebookTwitterKopier link




https://www.dr.dk/nyheder/kultur/lisbet-dahl-i-kaerlig-opsang-til-de-danske-politikere-det-er-saa-usandsynligt

KulturLisbet Dahl i kærlig opsang til de danske politikere: 'Det er så usandsynligt tarveligt'Revydronningen mangler materiale til den kommende sæson af Cirkusrevyen på grund af de snart forestående valg.
Af Kasper Madsbøll Christensen25.
apr.
2019 kl.
16.
01Bemærk: artiklen er mere end 30 dage gammelLæs opMan skulle måske tro, at Lisbet Dahl og kompagni ville have rigeligt med materiale til den kommende sæson af Cirkusrevyen i et år, der både byder på folketingsvalg og valg til Europa-Parlamentet.
Men det forholder sig faktisk lige omvendt for den erfarne skuespiller og revy-instruktør.
Cirkusrevyen mangler simpelthen stof at spille revy ud fra.
- Vi håber bare på, der sker et eller andet sjovt; eller et eller andet, man kan tage fat i.
Men tiden går, og klokken slår, lyder det fra Lisbet Dahl i 'Aftenshowet' onsdag.
Cirkusrevyen har premiere 23.
maj, mens valget til Europa-Parlamentet ligger tre dage senere, 26.
maj.
Læs også:Den 26.
maj er der valg til Europa-Parlamentet: Mød de 10 danske spidskandidater herOg folketingsvalget, som kun statsminister Lars Løkke Rasmussen (V) ved, hvornår kommer, skal allersenest være afholdt 17.
juni.
Og de to forestående valg gør simpelthen, at politikerne opfører sig alt for pænt, mener Lisbet Dahl, der selv flere gange har portrætteret statsministeren i revyen.
- Det er så usandsynligt tarveligt, siger hun med et grin, inden hun dog alligevel fortsætter den velmenende opsang.
- Det havde da været sjovt, hvis der var sket eller andet, man kunne tage gas på.
Vi er jo ikke ondskabsfulde, men vi driller og pirker til dem, der har stukket næsen for langt frem.
- Men der er jo ikke nogen, der stikker nogle næser frem overhovedet.
Der sker intet.
Brandhamrende tarveligeCirkusrevyen spiller i tre måneder efter den 23.
maj, og Lisbet Dahl understreger, at skuespillerne er nødt til at have noget materiale, som kan holde i hele spilleperioden.
Derfor kan de ikke bruge episoder, der ligger for langt tilbage i tiden.
Og så hjælper det i øvrigt slet ikke noget, at alle politikerne holder sig i skindet, fordi der snart er valg.
- Jeg synes, de er brandhamrende tarvelige.
Se hele interviewet med Lisbet Dahl i 'Aftenshowet' her.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Venstre|Teater|Lisbet Dahl (skuespiller)




https://www.dr.dk/nyheder/penge/dyre-varmeregninger-koster-direktor-jobbet

PengeDyre varmeregninger koster direktør jobbetEnergiselskabet Verdo overfakturerede sine kunder gennem en årrække.
Nu er direktør fyret.
Kim Frimer er færdig som direktør i energiselskabet Verdo.
Billedet er fra 2004, da han blev ansat i TDC.
25.
apr.
2019 kl.
15.
18Bemærk: artiklen er mere end 30 dage gammelLæs opEnergiselskabet Verdo har fyret direktør Kim Frimer efter en række kritisable sager.
Det oplyser selskabet med hovedsæde i Randers i en pressemeddelelse.
Erhvervsmediet Finans.
dk har beskrevet, at selskabet overfakturerede 13.
000 varmekunder fra 2000 til 2014 for samlet 440 millioner.
Selskabet er efterfølgende dømt til at betale omkring halvdelen tilbage.
Derudover er det kommet frem, at Verdo har hævet prisen for sine elkunder med op mod 97 procent, kort før at de overgik til et andet selskab.
- Vi har ikke længere tillid til, at Kim Frimer er den rette til at sikre, at Verdo kommer på ret køl igen, og vi har gennem forløbet ikke følt, der er tilstrækkelig forståelse for, at Verdo er en forbrugerstyret virksomhed, siger formand Torben Høeg Bonde i pressemeddelelsen.
Brug for en profilKim Frimer har været direktør for Verdo siden 2009, og ifølge formand Torben Høeg Bonde er der brug for en helt anden stil til at føre selskabet videre.
- Verdo har brug for en helt ny profil som administrerende direktør.
- En profil, der sørger for, at bestyrelse og repræsentantskab bliver bedre og rettidigt oplyst, og en profil, der forstår, at Verdo er en forbrugerstyret virksomhed, siger han.
Verdo er gået på jagt efter en afløser.
Indtil vedkommende er fundet, vil Morten Birch være midlertidig direktør.
Han kommer fra en stilling som direktør for Verdos tekniske infrastruktur og er i forvejen en del af direktionen.
/ritzau/FacebookTwitterKopier linkEmner:Verdo|Randers|Energiselskaber




https://www.dr.dk/nyheder/regionale/nordjylland/politiet-fortsaetter-gennemsoegning-efter-bombetrussel-mod-skole

NordjyllandPolitiet fortsætter gennemsøgning efter bombetrussel mod skole fredag Det er endnu uvist, hvornår alle afdelinger af de berørte uddannelsesinstitutioner genåbner.
Politiet har været talstærkt til stede i Aalborg i dag.
Klaus Videbæk25.
apr.
2019 kl.
15.
09 | opdateret 25.
apr.
2019 kl.
19.
27Bemærk: artiklen er mere end 30 dage gammelLæs opDet er endnu usikkert, hvornår der kan åbnes for skolegang på Aalborg Tekniske Gymasnium og Techcollege i Aalborg, hvor man tidligere i dag modtog en bombetrussel.
Det har Nordjyllands Politi oplyst på et pressemøde torsdag eftermiddag.
Torsdag aften meddelte politiet, at arbejdet blev indstillet, men at opgaven med at gennemsøge undervisningsinstitutionens afdelinger vil fortsætte fredag.
Afspærringerne bliver fjernet og afdelingerne åbnet, efterhånden som politiet frigiver adresserne.
Følgende adresser er evakueretAalborg Tekniske GymnasiumØster Uttrup Vej 1, 9000 AalborgØster Uttrup Vej 5, 9000 AalborgNyhavnsgade 14, 9000 AalborgTechcollege i AalborgRørdalsvej 10, 9000 AalborgStruervej 70, 9220 Aalborg ØstSigrid Undsets Vej 3, 9220 Aalborg ØstTeglværket 2, 9400 NørresundbyBåde hovedbiblioteket og butikscentret Friis i midten af Aalborg har været lukket ned som følge af truslen, fordi butikscentret ligger i samme bygning som flere undervisningslokaler, men begge steder er nu tilgængelige igen.
Det samme gælder Nyhavnsgade, som har været spærret for gennemkørsel.
Flere af undervisningsstederne tilknyttet skolen er dog fortsat lukket ned.
- Vi arbejder på at få afsøgt de sidste lokaler, så vi kan få åbnet op for, at de kan bruges igen, siger politiinspektør Ole Kristensen.
Politiet har hele eftermiddagen benyttet bombehunde og -mandskab i forbindelse med efterforskningen.
Derudover arbejder man intensivt på at finde ud af, hvor mailen med bombetruslen er kommet fra.
- I sidste ende skulle det gerne føre til, at vi finder frem til den eller de, der har sendt den her mail, så de kan bringes foran det strafferetlige system og få den straf, der er passende, siger Ole Kristensen.
Vil holde møder for berørte borgerePå pressemødet fortalte han også, at politiet vil holde oplysnings- og dialogmøder, når afsøgningen af undervisningsstederne er afsluttet, så folk, der har været berørt af situationen, kan få lejlighed til at stille spørgsmål til det, der er foregået.
Læs også:Bombetrussel mod teknisk gymnasium: Flere adresser evakueretEndelig advarer politiet kraftigt mod at fremsætte trusler mod andre, uafhængigt af om der er alvor bag eller ej.
- Når man indtelefonerer eller sender en mail med sådan noget som det her, skal man overveje det rigtig, rigtig meget.
Det er et kæmpe setup, man sætter i gang, og en ikke betydelig forstyrrelse af den samfundsorden, som vi i øvrigt holder så meget af, siger Ole Kristensen.
Elever og forældre ved de respektive uddannelser opfordres til at holde sig orienteret om, hvornår undervisningen vil blive genoptaget på hjemmesiden for Aalborg Techcollege.
Fredag vil politiet være til stede fra 7.
30 være til stede på Gabels Torv ved Aalborg Tekniske Gymnasium.
FacebookTwitterKopier linkEmner:Aalborg|Politi|Nordjyllands Politi|Jylland|Uddannelse




https://www.dr.dk/nyheder/politik/ep-valg/spidskandidaterne-moedes-til-foerste-ep-debat-de-skal-svare-paa-tre-centrale

Valg til Europa-ParlamentetSe temaEP-valgSpidskandidaterne mødes til første EP-debat: De skal svare på tre centrale spørgsmålKlima, migration og skat er temaerne, når kandidaterne til valget til Europa-Parlamentet mødes til debat klokken 21.
40 på DR1.
Der er flere gengangere blandt spidskandidaterne fra valget i 2014, blandt andre Rina Ronja Kari (tv.
) fra Folkebevægelsen mod EU og Jeppe Kofod (th.
) fra Socialdemokratiet.
(© dr)Af Anton Lind25.
apr.
2019 kl.
15.
30Bemærk: artiklen er mere end 30 dage gammelLæs opDer bliver tyvstartet på valgkampen forud for valget til Europa-Parlamentet, når ti danske spidskandidater i aften mødes på DR1 for at diskutere nogle af tidens vigtigste temaer i det europæiske samarbejde.
Her vil DR's vært Ask Rostrup fra kl.
21.
40 styre ordet, så du som vælger kan blive klogere på, hvad politikerne har af konkret politik, og hvor de står i forhold til hinanden.
SPØRG RYBORGUnder hele debatten sidder DR Nyheders EU-korrespondent Ole Ryborg klar ved tasterne til at svare på jeres spørgsmål om EP-valget.
Stil dit spørgsmål her.
Aftenens tre temaer bliver klima, herunder hvor langt EU skal gå med at sætte krav til medlemslandene, migration, hvor der blandt andet skal diskuteres grænsekontrol, og så skat, som blandt andet kommer til at handle om skat på store selskaber som Apple og Google.
Herunder guider DR's EU-korrespondent Ole Ryborg dig igennem nogle af de vigtigste spørgsmål, kandidaterne skal give svar på, samt hvorfor valget overhovedet er vigtigt for dig.
1Hvor langt vil kandidaterne gå i kampen mod klimaforandringer?
Et tilbagevende tema vil altid være, hvor meget EU skal blande sig, og det bliver det også i aften - blandt andet i klimapolitikken.
Derfor skal kandidaterne diskutere, hvor langt de egentlig mener, at EU skal gå i kampen mod klimaforandringer, og hvor meget politik, som bryder ind i danskernes hverdag, der skal laves.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Vil kandidaterne eksempelvis være med til, at EU ændrer landsbrugspolitikken, så vi spiser mindre rødt kød, og skal EU kunne gribe ind med minimumsafgifter på flyrejser?
- Vi har den her skillelinje mellem politikere på den ene side, som tænker, at det batter noget mere, hvis man kan lave klimalovgivning for en halv milliard borgere i EU end for 5,5 millioner i Danmark.
- Omvendt har vi nogle kandidater, der instinktivt ikke bryder sig om, at EU blander sig for detaljeret i danskernes hverdag.
Så en skillelinje bliver, hvor langt kandidaterne vil gå på klimaområdet både ideologisk og med konkrete forslag, siger Ole Ryborg.
2Er grænsekontrol en varig løsning?
Når debatten kommer til at omhandle migration og asylpolitik, vil der efter alt at dømme opstå uenigheder på spørgsmålet om grænsekontrol.
For mens de fleste nok vil være enige om en styrkelse af EU's ydre grænser, er det mere blandet vedrørende grænsekontrollen internt i EU, mere konkret Danmarks grænse til Tyskland.
- Du vil se en diskussion om, hvorvidt grænsekontrol er en del af løsningen.
Nogle i kredsen vil sige, at nu er det nok, mens andre vil gøre grænsekontrollen permanent.
Her vil du få et pejlemærke om, hvem du skal stemme på, siger Ole Ryborg.
Der vil helt sikkert også være uenigheder på spørgsmålet, om EU-landene solidarisk skal hjælpe hinanden med at håndtere de flygtninge, der er kommet.
- Nogle mener, at man ikke kan lade Grækenland og Italien stå alene med det, mens andre siger, at det ikke er vores problem, siger Ole Ryborg.
3Er EU-regler om skat en glidebane?
Der vil også med garanti være splittelse blandt kandidaterne i debatten om skat.
Det er især kampen mod multinationale virksomheders skatteundragelse, der har gjort spørgsmålet om selskabsskat aktuelt.
Nogle mener, at EU er nødt til at sætte ind over for landenes ræs mod bunden på selskabsskat, som underminerer andre landes skattegrundlag.
Derfor støtter nogle, at der bliver indført minimumsregler på selskabsskatten, mens andre dog mener, at det er en glidebane, at EU blander sig i skatteregler.
- Hvis vi først får nogle regler her og der, skal EU så også blande sig andre steder i skatter og afgifter?
Og skat er jo kernen i nationalstaten, og nogle af kandidaterne vil tænke, om vi virkelig skal have politikere fra andre lande, som skal blande sig i, hvad vi skal opkræve af skat, siger Ole Ryborg.
4Betyder valget overhovedet noget?
Det entydige svar er ja.
Valget til Europa-Parlamentet er din direkte vej til at påvirke den konkrete politik i EU.
Den laves nemlig i fællesskab mellem medlemslandene og Europa-Parlamentet, forklarer Ole Ryborg.
- Det gør simpelthen en forskel, hvem du sender til Bruxelles, for de skal være med til at lave reglerne for eksempelvis klima og asylansøgere, siger han.
De nyvalgte parlamentsmedlemmer skal også være med til at udpege en ny kommission, og dermed kan de være med til at lægge pres på, om en kommisær eksempelvis vil tillade at forlænge den midlertidige grænsekontrol.
Det nuværende parlament har eksempelvis også lagt stort pres på for at få lavet nogle regler for store selskaber som Apple og Google, som undgår at betale skat.
- Så hvis man ønsker at påvirke de her ting, er det ved det her valg, man skal gøre det.
Så EU er faktisk ikke så langt væk, som vi nogle gange kan føle det, siger Ole Ryborg.
Nedenstående kandidater vil være med i aftenens debat, som kan ses klokken 21.
37 på DR1 og live på DR TV her.
FacebookTwitterKopier linkEmner:Ask Rostrup (politisk kommentator)|DR1|EU|EU-forhold|Bruxelles




https://www.dr.dk/sporten/oevrig/danmark-halter-efter-norge-maa-ikke-dyrke-eliteidraet-med-spiseforstyrrelse

Spiseforstyrrelser i elitesportSe temaØvrig sportDanmark halter efter Norge: Må ikke dyrke eliteidræt med spiseforstyrrelseSelvom DIF og Team Danmark de seneste år har øget deres fokus på spiseforstyrrelser, halter Danmark stadig langt efter de norske naboer.
Af Jan Harkamp, Anders Rud, Peter Kobbersmed og Vibeke Kjær Lund25.
apr.
2019 kl.
15.
02 | opdateret 25.
apr.
2019 kl.
16.
00Læs op“Sundhed kommer altid før præstation” er blevet et hyppigt brugt motto i norsk eliteidræt.
Her har man taget konsekvensen af eliteatleters overrepræsentation i statistikkerne for spiseforstyrrede og sat massivt ind.
Det førende forskningsprojekt på området, som i øvrigt ligeledes er norsk, påviste i 2004, at 13,5% af nationens landsholdsatleter havde en spiseforstyrrelse, mens andelen var 4,6 i projektets kontrolgruppe.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Derfor har man sidenhen oprettet et regulært forebyggelsesprogram på tværs af sportsgrene med direkte chat- og telefonlinje, man arbejder med “helseattester” for at sikre atleternes sundhed, og man opfordrer forbund til at udelukke spiseforstyrrede atleter.
Og selvom man i Danmarks Idrætsforbund bryster sig af at have en tilsvarende indstilling til problemstillingerne, er det svært at få øje på en ligeså omfattende og dedikeret indsats, når det gælder spiseforstyrrelser i elitesport.
Et liv efter idrætten“Sunn Idrett” blev oprettet som et samarbejdsprogram tilbage i 2008 i et forsøg på at forebygge spiseforstyrrelser blandt eliteatleter.
I første omgang var projektet dedikeret piger, mens målgruppen siden 2016 har været unge idrætsudøvere fra 13 til 22 år - uanset køn.
Hvis du konkurrerer med en spiseforstyrrelse, så har du en reel risiko for, at kroppen kollapser.
Marianne Strand-Udnæseth, daglig leder "Sunn Idrett"I dag har “Sunn Idrett” seks ansatte fagkonsulenter og ernæringsrådgivere, som udelukkende arbejder med at forebygge og nedbringe antallet af spiseforstyrrede norske atleter.
Ifølge Marianne Strand-Udnæseth, daglig leder og klinisk ernæringsfysiolog ved Sunn Idrett, skal sundheden komme i første række.
- Alle håber på medaljer, særlig guldmedaljer, men det er trods alt vigtigere at have det godt med sig selv og have et godt helbred.
Det vigtigste er, at vi arbejder med et menneske, som har et liv efter idrætten, fortæller hun.
Bag initiativet står Norges Skiforbund, Norges Skiskytterforbund, Norges Orienteringsforbund og Norges Atletikforbund, mens både det norske idrætsforbund og landets svar på Team Danmark, Olympiatoppen, også støtter projektet.
“Sunn Idrett” opererer med en bred palette af indsatsområder.
På initiativets hjemmeside er der direkte fra forsiden adgang til både en anonym chatfunktion og en telefonservice, hvor man som udøver, træner eller forælder kan få personlig rådgivning.
Man har knap 9.
000 følgere på Facebook og Instagram, som flere gange om ugen modtager råd fra projektets 16 ambassadører, links med mere info og opskrifter til en ernæringsrigtig kost.
Derudover har programmet to konkrete fokusområder: “Retningslinjer for trænings- og konkurrencerestriktioner” og udbredelse af obligatoriske “helseattester”.
Stop!
“Sunn Idrett” har i samarbejde med Olympiatoppen udarbejdet guiden “Hvornår skal man sige stop”, som er direkte handlingsanvisende i tilfælde med spiseforstyrrelser i sport.
Retningslinjerne opstod ifølge Marianne Strand-Udnæseth i 2011 efter et ønske fra forbundene selv.
Man savnede at have noget at støtte sig til, når man var i en vanskelig case med en udøver: Er det forsvarligt at fortsætte med at træne på så højt niveau og presse sin krop i konkurrencer?
- Det er svære afgørelser, og retningslinjerne er ikke absolutte.
Man må jo skønne i de enkelte tilfælde med sit medicinske team.
Men det har gjort det lettere at sætte foden ned og sikre, at sundhed kommer før præstation, for man har noget konkret at basere sin vurdering på, siger Marianne Strand-Udnæseth.
I Norge opererer man med et kategoriseringssystem, som i sidste ende kan udelukke atleter fra at deltage i konkurrence.
I anvisningerne bliver der præsenteret to kategorier for potentielt spiseforstyrrede atleter - gul eller rød, og de udgøres hver af en række punkter, man kan vurdere ud fra.
Som atlet kan du havne i den gule zone, hvis du afviger på en række fysiologiske parametre såsom BMI, fedtprocent, knoglemineraltæthed og udeblivende menstruation.
Derudover vurderes man også ud fra nogle mere subjektive kriterier som lavt energiniveau, generel adfærd og udeblivende samarbejdsvilje.
Havner man i den røde kategori, har man eksempelvis fået stillet en medicinsk diagnose som anoreksi, eller man bonner ud på tre af de gule parametre.
Sker det, bliver atleterne nægtet at træne og konkurrere.
- I nogle tilfælde kan det være, at man får lov til at være mere med til samling og være sammen med holdet, hvis man anser det som vigtigt for den udøver.
Man må altid tage den del med i vurderingen, om en udøver fortsat skal være en del af miljøet eller bør isoleres og fokusere fuldt ud på behandling.
Hvad er en spiseforstyrrelse?
En spiseforstyrrelse er en forstyrret måde at tænke og handle på, når det gælder forholdet til mad, krop og vægt.
De ses ca.
10 gange så hyppigt hos piger som hos drenge.
De to mest udbredte former er:Anoreksi - spisevægringBulimi - tvangsspisning og opkastningI forskningen skelner man mellem:Klinisk spiseforstyrrelse - tilfælde med klinisk diagnose som eksempelvis anoreksi og bulimiForstyrret spiseadfærd - uhensigtsmæssig adfærd i form af eksempelvis restriktiv spisning eller overtræningKilde: Sundhedsstyrrelsen, Sundgot-Borgen J.
, Torstveit MK.
Prevalence of eating disorders in elite athletes is higher than in the general population (2004)- Vi oplever en god modtagelse fra udøverne, som ser værdien af retningslinjerne og vores system, som kan komme tingene i forkøbet.
Det er et system, hvor man kan få hjælp.
Det betyder ikke, vi er i mål med, hvad vi gør, siger Marianne Strand-Udnæseth.
Du skal sundheds-godkendes“Sunn Idrett” har også været med til at indføre “helseattester” for atleter; en slags udvidede lægeerklæringer, som atleterne skal have for at kunne konkurrere.
Hvis problemet er stort, er det ikke fordi, vi ikke har et beredskab, ikke har det som en del af træneruddannelse, ikke har materiale.
Så er det fordi, vi ikke får det bredt godt nok ud.
Morten Mølhom, direktør i DIFStiller du eksempelvis til start i langrend, skal du forbi egen læge og have foretaget en generel sundhedstest, som også tager højde for det mentale velbefindende med udgangspunkt i skiforbundets spørgeskema.
- Retningslinjerne og helseattesten sender et vigtigt signal til hele idrætsnorge om, at man er nødt til at tage vare på sin sundhed.
- Man er nødt til at få nok næring i forhold til sin træningsmængde, og skal man blive en topidrætsudøver på sigt, er det ting, som man skal tage alvorligt og arbejde med på lige linje med træning og alt det andet, man bruger tid på.
Træning og mad går hånd i hånd.
- Hvis du konkurrerer med en spiseforstyrrelse, så har du en reel risiko for, at kroppen kollapser, siger Marianne Strand-Udnæseth.
Med den omfattende indsats er Norge blandt de førende nationer, når det gælder spiseforstyrrelser i elitesport.
Men hvad gør man i Danmark?
Et spørgsmål om tilgængelighed?
Morten Mølholm er administrerende direktør i Danmarks Idrætsforbund (DIF) og anerkender, at spiseforstyrrelser er et stort problem - i samfundet generelt og i elitesport.
Men han er grundlæggende godt tilfreds med forbundets indsats og beredskab på området.
Spiseforstyrrelser er et tema på DIFs træneruddannelser og en del af forbundets E-læringsplatform.
Derudover har man også nedfældet anbefalinger og oplysninger i publikationen “Spiseforstyrrelser blandt sportsudøvere”.
Men den ligger begravet langt inde på DIFs hjemmeside blandt 19 andre udgivelser om alt fra “aerob præstationsevne” til “talentudvikling i sport”.
- Vi følger erfaringerne fra Norge, og man kan jo kalde indsatsen forskellige ting.
Vi har i DIF og Team Danmark folk, der arbejder med spiseforstyrrelser i det daglige.
Den største forskel er måske, at man i “Sunn Idrett” er meget mere proaktivt ude på rundtur i klubberne, og det er jo noget, vi kunne overveje at kigge på.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkHan mener også, at man i DIF har gode anbefalinger og et beredskab klar, hvis man i klubberne har mistanke om en spiseforstyrrelse hos en aktiv atlet.
Den oplevelse deles imidlertid ikke i Dansk Atletik Forbund, som er specialforbund under DIF.
Her efterspørger trænere klarere retningslinjer, mens elitechefen Bo Overgaard indrømmer en mangelfuld indsats på området.
Og selvom man efter Morten Mølholms udsagn har fagligheden på plads i DIF, medgiver han, at indsatsen over for spiseforstyrrelser stadig kan forbedres.
- Jeg må erkende, at det, vi måske mangler, er, at få det ordentligt bredt ud.
Hvis problemet er stort, er det ikke fordi, vi ikke har et beredskab, ikke har det som en del af træneruddannelse, ikke har materiale.
Så er det fordi, vi ikke får det bredt godt nok ud, siger Morten Mølholm.
FacebookTwitterKopier linkEmner:Danmarks Idrætsforbund|Norge|Spiseforstyrrelser|Team Danmark|Bo Overgaard (idrætsleder)




https://www.dr.dk/nyheder/politik/ep-valg/i-magtens-korridorer-kom-med-paa-besoeg-i-europa-parlamentet

Valg til Europa-ParlamentetSe temaEP-valgI magtens korridorer: Kom med på besøg i Europa-ParlamentetDen 26.
maj er der valg til Europa-Parlamentet.
Men har du været med bag facaden?
Af Oliver Routhe Skov25.
apr.
2019 kl.
15.
00Bemærk: artiklen er mere end 30 dage gammelLæs opI de lange, snørklede korridorer i Europa-Parlamentet arbejder flere end 7.
000 mennesker.
Det hele er en maskine, hvor alt fra rengøringsassistenter og praktikanter til tolke og parlamentsmedlemmer spiller en vigtig rolle.
Kom med bag facaden på en af Europas mest magtfulde politiske institutioner.
En hel arbejdsdag på fem hæsblæsende minutter.
FacebookTwitterKopier linkEmner:Europa-Parlamentet|Magtens Korridorer




https://www.dr.dk/nyheder/udland/muslimer-i-sri-lanka-flygter-efter-voldelige-haevnangreb-de-taeskede-mine-boern

Bombeangreb i Sri LankaSe temaUdlandMuslimer i Sri Lanka flygter efter voldelige hævnangreb: 'De tæskede mine børn'Pakistanske flygtninge bliver angrebet efter terrorangrebene i påsken.
En soldat står vagt foran Negombos største moské.
"Vi tager på det kraftigste afstand fra det ubarmhjertige angreb på menneskeheden", står der på skiltet.
Af Sally Frydenlund Larsen og Oliver Fruergaard25.
apr.
2019 kl.
17.
01Bemærk: artiklen er mere end 30 dage gammelLæs opAuranzeb Zabi var ved at koge ris i går, da han kiggede ud af vinduet.
En stor gruppe srilankanske mænd med jernrør var ved at omringe den pakistanske flygtnings hjem.
Han greb sine to børn og løb ud af bagdøren, men gruppen indhentede dem.
- De tæskede endda mine børn, fortæller han til The New York Times.
Auranzeb Zabi er blot en af de muslimer, der i kølvandet på påskens voldsomme terrorangreb, har oplevet en tiltagende fjendtlighed fra andre srilankanere.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
Regeringen mener, at den radikale islamistiske gruppe National Thawheed Jama'ut (NTJ) står bag angrebene, og i tirsdags påtog Islamisk Stat sig skylden for bombeangrebene.
Siden da er forholdet mellem landets religiøse grupper blevet mere og mere anspændt.
I Negombo, hvor en af bomberne sprang i en tætpakket kirke, fragter myndighederne områdets pakistanske flygtninge til hemmelige lokationer af frygt for, at de skal blive overfaldet.
Samtidig er moskéer i hele landet under særlig skærpet bevogtning fra politiet.
Læs også:Islamisk Stat, Christchurch og terroristjagt: Her er, hvad vi ved om bombeangrebene i Sri LankaNedbrændt skobutikIndtil nu har Sri Lanka ikke haft en historie med vold mellem muslimer og kristne.
Begge grupper er minoriteter i landet, hvor buddhismen er den dominerende religion.
Og det er netop buddhister, myndighederne frygter står bag angrebene mod muslimer, fortæller DR's Asien-korrespondent, Philip Khokhar.
Nu ser alle på os, som om det var os, der bombede kirkerne.
Ifaz Iqbal, hvis fars butik gik op i flammer efter terrorangrebene.
- Jeg tror ikke, den brede befolkning går og tænker over at tage hævn over for muslimer, men der findes ekstreme budhhister, som længe har gennemført små angreb mod for eksempel moskéer.
Det er dem, man frygter måske kan blive voldelige, siger han.
En anden muslim, der har oplevet fjendtligheden på egen krop, er Ifaz Iqbal.
Hans fars skobutik, hvor han selv arbejdede, blev brændt ned til grunden natten efter bombeangrebene på tre kirker og tre hoteller.
Ifaz Iqbal er sikker på, at branden var et hævnangreb på familien, som har drevet butikken i 15 år.
- Vores religiøse overbevisninger kunne ikke være mere forskellige fra Islamisk Stats.
Men nu ser alle på os, som om det var os, der bombede kirkerne, siger han til The New York Times.
I Sri Lanka er man begyndt at begrave mange af de 359 ofre for terrorangrebene.
Flygtninge på flugt - igenMange af de muslimer, som må flygte fra truslen om vold, er allerede flygtninge.
I Negombo bor nemlig et stort antal pakistanske flygtinge, som er blevet fordrevet fra Pakistan, fordi deres religiøse gruppe ikke dér blev betragtet som muslimsk.
Nu er mange af dem blevet tilbageholdt af politiet for deres egen sikkerheds skyld, fortæller Herath Sisila Kumara, der udtaler sig på vegne af politistationen i området Katara i Negombo.
- Alle pakistanere er blevet sendt til sikre huse.
Kun de bestemmer, hvornår de kommer tilbage, siger han til Reuters.
Pakistanske flygtninge i Negombo venter på at blive transporteret til sikre og hemmelige opholdssteder af politiet.
I Sri Lanka har regeringen forsøgt at dæmme op for spændingerne mellem de religiøse mindretal - blandt andet ved at lukke for de største sociale medier i landet - Facebook og Whatsapp.
Myndighederne opfordrer folk til at tage det helt roligt og til ikke at bebrejde muslimer for det, som nogle terrorister har gjort, fortæller Philip Khokhar.
- Det er en af grundene til, at de har lukket ned for Facebook.
Simpelthen fordi de er bange for, at der skulle opstå diskussioner, og at folk skulle begynde at lægge planer for, hvordan man kunne hævne de her angreb.
Regeringen undskylderMens spændingerne vokser i Sri Lanka, begynder landets regering samtidig at erkende, at angrebene måske kunne være undgået.
I kølvandet på angrebne har Sri Lankas præsident, Maithripala Sirisena, onsdag bedt politiets chef og landets forsvarsminister træde tilbage fra deres poster.
Det sker, efter regeringen tirsdag indrømmede, at højtstående ansatte i efterretningstjenesten med vilje har tilbageholdt oplysninger om angrebene, som potentielt kunne være undgået.
- Vi må tage ansvar, for hvis oplysningerne var blevet delt med de rette mennesker, kunne det her være undgået eller minimeret, lød det fra den stedfortrædende forsvarsminister Ruwan Wijewardene ifølge BBC.
Sri Lankas præsident, Maithripalsa Sirisena (nummer to fra venstre), besøgte St.
Sebastian-kirken i Negombo to dage efter angrebene.
Han hævder at, at han ikke har kendt noget til de detaljerede advarsler, der er blevet givet om de formodede gerningsmænd i dagene op til angrebene.
Talsperson i regeringen Rajitha Senaratne undskylder for ikke at have håndteret situationen bedre.
- Vi er meget, meget kede af det.
Som regering bliver vi nødt til at undskylde til de ramte familier og institutioner, siger han ifølge CNN.
På Sri Lanka er der blevet afholdt massebegravelser for de mange mennesker, der blev dræbt under bombeangrebene.
Sikkerhedsansatte i regeringen fik angiveligt flere detaljerede advarsler om mulige angreb mod kirker i Sri Lanka, blandt andet fra Indiens efterretningstjeneste.
Først den 4.
april, 17 dage før angrebene fandt sted, og senere den 11.
april.
Informationerne blev tilbageholdt, selvom srilankanske sikkerhedsansatte tilsyneladende var i fuld gang med at efterforske terrorgruppen og havde indsamlet oplysninger om gruppens ledere.
Det fremgår af en advarsel fra politiets vicedirektør Priyalal Dassanayake til landets efterretningstjeneste.
- I instrueres hermed til at holde særligt øje med reference på side 2-4 omhandlende et muligt selvmordsangreb, der er ved at blive planlagt her i landet af Mohammed Zaharan, leder af National Thawheed Jama'ut, stod der i advarslen.
FacebookTwitterKopier linkEmner:Sri Lanka|Terrorisme|Religion|New York Times|Radikale Venstre




https://www.dr.dk/sporten/oevrig/nfl-ekspert-om-aarets-danske-haab-han-har-hjertet-helt-oppe-i-halsen

Øvrig sportNFL-ekspert om årets danske håb: 'Han har hjertet helt oppe i halsen'22-årige Hjalte Froholdt kan over weekenden score sig en kontrakt i NFL.
Hjalte Froholdt kan godt forberede sig på at lande en kontrakt med et NFL-hold, lyder det fra eksperter.
Af Michael Sten Jensen i Lyon25.
apr.
2019 kl.
17.
28 | opdateret 25.
apr.
2019 kl.
19.
30Bemærk: artiklen er mere end 30 dage gammelLæs opHjalte Froholdt er det, man på godt dansk vil kalde for en ordentlig kleppert.
Hjalte FroholdtFødt 20.
august 1996 i SvendborgHøjde: 195 centimeterVægt: 139 kiloCollege-hold: Arkansas RazorbacksBegyndte at spille amerikansk fodbold i Svendborg Admirals som 10-årigMed sine 142 kilo fordelt på 195 centimeter er den 22-årige svendborgenser urimelig svær at flytte på en amerikansk fodboldbane, og netop den egenskab kan over weekenden blive Hjalte Froholdts adgangsbillet til en af sportsverdenens mest eksklusive fester: NFL.
I Nashville, hvor NFL-draften i år foregår, sidder størstedelen af de 254 håbefulde football-spillere klar.
Natten til fredag køres første runde af draften, mens de resterende runder køres over weekenden.
Og Froholdt, der gør sig som offensiv linjemand, bliver af flere amerikanske eksperter vurderet til at have rigtig gode chancer for at få muligheden blandt de bedste.
Samme vurdering kommer fra Claus Elming, der er redaktør på NFL-mediet gulklud.
dk.
- Hjalte Froholdt skal være rigtig glad, hvis han bliver valgt allerede i tredje runde af draften.
Det er dog mere realistisk, at det kommer til at ske i enten fjerde eller femte runde.
Det vil også betyde, at han er blandt de 130 bedste.
Claus Elming spår Hjalte Froholdt gode chancer for at komme på banen i NFL inden længe.
- Det er til at forstå, at Hjalte lige nu har hjertet helt oppe i halsen og ikke tager telefonen.
Det er kun NFL-klubber, der har mulighed for at komme igennem til ham, for han vil ikke risikere, at telefonen er optaget, siger Claus Elming.
God chance for dansk spilletid i 2019Hvis spådommene om Hjalte Froholdts fremtid som NFL-spiller går i opfyldelse, så vil den 22-årige fynbo blive den blot anden dansker til at optræde i verdens bedste football-liga.
Hjalte Froholdt er dog ikke den eneste dansker, der i så fald vil være i spil til at få minutter på banen i den kommende sæson.
NFL-draft 2019NFL-draften foregår i 2019 i Nashville, Tennessee.
I alt skal 254 spillere vælges af de 32 hold i NFL.
Holdene vælger efter tur, og i år er Arizona Cardinals førstevælger.
Antal spillere, der skal vælges i hver runde af draften:1.
runde: 322.
runde: 323.
runde: 384.
runde: 365.
runde: 356.
runde: 417.
runde: 40Den 28-årige kicker Phillip Andersen er nemlig allerede på kontrakt hos Tampa Bay Buccaneers, hvor han siden 1.
april har kæmpet for at sætte sig på tronen som holdets foretrukne kicker.
Claus Elming er da heller ikke pessimistisk, når det kommer til at vurdere de to danskeres muligheder for at træde ind på den store scene.
- Sandsynligheden for at vi får en dansker at se på banen i NFL i 2019, er rigtig, rigtig stor.
Philip Andersen har gjort det rigtig godt som kicker i Tampa, og selv om Hjalte Froholdt sandsynligvis vil begynde sin NFL-karriere som backup fra bænken, så har han også muligheden for at imponere og få chancen hurtigere.
Tampa Bay Buccaneers har den danske kicker Phillip Andersen på kontrakt.
- Hjalte er en kæmpe dreng, som har en god, dansk mentalitet.
Han har begge ben på jorden, han er klog, og så er han meget anderledes end sine amerikanske kolleger i tilgangen til sin sport.
Det er noget, de anerkender i USA, siger Claus Elming.
Morten Andersen er den eneste dansker, der tidligere er blevet valgt i draften.
Det skete i 1982, da han blev valgt som nummer 86.
FacebookTwitterKopier link




https://www.dr.dk/nyheder/kultur/film/dansker-faar-rolle-i-ny-james-bond-film

Film og serierDansker får rolle i ny James Bond-filmDavid Dencik er med i den kommende James Bond-film.
Det er Oscar-vinder Rami Malek også.
David Dencik er i øjeblikket aktuel i Netflix-serien 'Quicksand'.
Til næste år skal han være med i den 25.
film om agent 007.
Af Kasper Madsbøll Christensen25.
apr.
2019 kl.
14.
46Bemærk: artiklen er mere end 30 dage gammelLæs opDet er ikke meget, der indtil videre er kommet frem om den nye James Bond-film.
Men nu er lidt af sløret blevet løftet.
Mens vi hverken kender til den kommende Bond-films plot eller titel, så er det nemlig sikkert, at den får premiere 8.
april 2020.
Og torsdag kom det ligeledes frem, at den kommende, 25.
film om agent 007 også får et dansk islæt.
På en pressekonference på Jamaica torsdag eftermidag dansk tid blev det nemlig afsløret, at dansk-svenske David Dencik skal spille med i filmen.
Han er i øjeblikket aktuel i Netflix-serien 'Quicksand' og har tidligere medvirket i blandt andet DR-serierne 'Lykke' og 'Bedrag', den internationale, anmelderroste serie 'Top of the Lake' og film som 'Mænd & Høns, 'Fasandræberne' og 'Der kommer en dag'.
Læs også:Udlandet elsker dansk mester-skuespiller, men i Danmark snakker vi ikke nok om hamTidligere har danske skuespillere som Mads Mikkelsen og Jesper Christensen også spillet med i den succesfulde filmserie.
6 danskere har tidligere medvirket i James BondTina Robinson som Octopussy Girl i 'Octopussy'.
Cecilie Thomsen som professor Inga Bergstrøm i 'Tomorrow Never Dies'.
Ulrich Thomsen som Davidov i 'The World Is Not Enough'.
Mads Mikkelsen som Le Chiffre i 'Casino Royale'.
Jesper Christensen som Mr.
White i 'Casino Royale', 'Quantum of Solace' og 'Spectre'.
David Dencik i en endnu ukendt rolle i 'James Bond 25'.
Kilde: WikipediaOscar-vinder også medSkuespiller Daniel Craig vender desuden tilbage i den ikoniske hovedrolle for femte og sidste gang, når 'Bond 25' får premiere om et års tid.
På pressekonferencen blev det også afsløret, at Oscar-vinder Rami Malek skal spille med i filmen i rollen som den næste Bond-skurk.
Han vandt tidligere på året en Oscar for sin rolle som Freddie Mercury i 'Bohemian Rhapsody'.
- Jeg skal nok sørge for, at mr.
Bond ikke får det for let i den kommende film, sagde han i en videohilsen fra New York, hvor han i øjeblikket filmer.
Udover Dencik og Malek får også Ana de Armas, Dali Benssalah, Lashana Lynch og Billy Magnussen deres Bond-debut i den kommende film om agent 007.
Magnussen er, på trods af sit navn, ikke dansk.
Desuden vender Ralph Fiennes, Naomie Harris, Rory Kinnear, Léa Seydoux, Ben Whishaw og Jeffrey Wright tilbage i deres roller fra foregående Bond-film.
'Bond 25' bliver instrueret af Cary Joji Fukunaga og bliver blandt andet filmet i Norge, Italien og på Jamaica.
Læs også:For 36 millioner fjeld-action og martinier: Ny James Bond-film skal indspilles i NorgeFacebookTwitterKopier linkEmner:Cary Fukunaga (filminstruktør)|David Dencik (skuespiller)|Netflix|Jamaica|Teater




https://www.dr.dk/nyheder/penge/sas-forbereder-sig-paa-strejke-nogle-passagerer-kan-ombooke-billetten

PengeSAS forbereder sig på strejke: Nogle passagerer kan ombooke billettenHvis billetten er købt gennem et rejsebureau, er der ikke mulighed for at ændre datoen.
(Arkiv).
SAS forventer, at en eventuel strejke vil påvirke omkring 70 procent af passagererne.
Af Signe Mai Vilsbøll25.
apr.
2019 kl.
14.
50Bemærk: artiklen er mere end 30 dage gammelLæs opDanske, svenske og norske SAS-piloter har varslet, at de strejker fra og med fredag, hvis flyselskabet og piloterne ikke når til enighed om en ny overenskomst inden midnat.
Og mens udsigten til en mulig pilotstrejke nærmer sig, har SAS begyndt forberedelserne og meddelt tusindvis af passagerer om, at de måske ikke kommer i luften med deres planlagte fly, hvis piloterne ikke indtager cockpittet.
HER GÆLDER DINE RETTIGHEDERFor passagerer gælder retten til kompensation, hvis du flyver til og fra lufthavne inden for EU.
Flyver du fra lufthavne uden for EU, gælder de, hvis du flyver med et EU-selskab.
Rettighederne gælder, uanset om du har købt flybilletten direkte hos luftfartsselskabet, eller den er en del af en pakkerejse.
Læs mere om rettighederne her.
Kilder: Trafik-, Bygge- og Boligstyrelsen, flypassager.
dk, Rejseforsinkelse.
dk, Forbruger Europa og Forbrugerrådet TænkPå sin hjemmeside forsøger SAS lige nu at få ramte passagerer til at ombooke deres billet:- Vi vil gøre vores bedste for at få dig frem til din destination så hurtigt som muligt.
SAS ombooker dig til det første ledige fly med SAS, Star Alliance eller en anden partner under lignende transportbetingelser.
Hvis du ønsker det, kan du også vælge at blive ombooket under lignende transportbetingelser på en senere dato, skriver SAS.
Forskellige passagerervilkårSAS estimerer, at en eventuel strejke vil påvirke omkring 70 procent af de passagerer, der har booket flybilletter, og på Facebook er nogle passagerer begyndt at rase over situationen.
Mens passagerer, der har booket billet gennem SAS har mulighed for at ombooke og udskyde deres rejse direkte hos selskabet, er der usikkerhed for passagerer, der rejser med rejsebureauer.
De bliver af SAS bedt om at kontakte det pågældende selskab.
Desuden oplyser SAS, at de ikke refundrer billetomkostninger, hvis passagerer vælger at arrangere en ny rejse selv.
Ikke alle fly aflysesEn forholdsvis ny EU-dom øger i nogle tilfælde dine kompensationsmuligheder ved strejke.
Medmindre strejken falder ind under betegnelsen "usædvanlige omstændigheder" har passagerer stort set samme muligheder for kompensation som ved en hvilken som helst anden aflysning.
I nogle tilfælde vil du endda have ret til økonomisk kompensation på mellem 250-600 euro, hvis dit fly er aflyst.
Denne ret frafalder, hvis der er tale om strejker, der er udenfor flyselskabets kontrol, eller hvis du har fået direkte besked om aflysningen mindst to uger før den planlagte rejse.
Underleverandører flyverNår 30 procent af passagererne ikke påvirkes af en eventuel strejke, skyldes det, at 30 procent af flyvningerne hos SAS håndteres af underleverandører som eksempelvis AirNostrum og CityJet, der har base i henholdsvis Spanien og Irland.
Rejsende på ruter fra Billund til København, Oslo og Stockholm går derfor ifølge SAS fri fra aflysninger i tilfælde af, at forhandlingerne mellem SAS og piloterne ender i konflikt.
Overenskomsten skal både forhandles på plads i både Norge, Sverige og Danmark, og piloterne har tidligere oplyst, at der mellem de tre lande er indgået en musketéred, så ét land ikke kan indgå aftaler med SAS uden accept fra de andre nordiske foreninger.
Se listen over fly, der ikke er omfattet af potentiel strejke her.
FacebookTwitterKopier linkEmner:SAS Group|Trafik|Strejker og lockouts|København|Star Alliance




https://www.dr.dk/nyheder/regionale/oestjylland/kommune-giver-groent-lys-til-forlystelsespark-djurs-sommerland-maa-nu

ØstjyllandKommune giver grønt lys til forlystelsespark: Djurs Sommerland må nu udvide med hotelBorgmester i Syddjurs Kommune og turistorganisation forventer flere turister.
Ifølge sommerlandsdirektøren vil planerne kunne trække flere gæster til parken og resten af Djursland.
Af Frederik Dupont og Emma Lichscheidt25.
apr.
2019 kl.
14.
02Bemærk: artiklen er mere end 30 dage gammelLæs opEn af Østjyllands allerstørste turistattraktioner har nu fået grønt lys til at vokse sig endnu større.
Syddjurs Kommune vendte onsdag tommelfingeren op til Djurs Sommerlands planer om at udvide forlystelsesparken og lave overnatningsfaciliteter.
Den nye lokalplan giver både mulighed for etablering af et feriecenter, campingplads, hotel, hyttter og spisesteder.
Men i første omgang er der fokus på at lave hotelovernatning, oplyser Djurs Sommerland.
Det giver et løft for hele området.
Flemming Rasmussen, vicedirektør, Visitaarhus.
Henrik B.
Nielsen, der er direktør i Djurs Sommerland, fortæller, at man ønsker at imødegå en efterspørgsel fra gæsterne.
- Vi oplever en stadig stigende interesse fra både danske og udenlandske turister for at bo i – eller umiddelbart nær – Djurs Sommerland, og det har vi hidtil ikke kunnet efterkomme, siger han.
Sidste år havde forlystelsesparken 818.
000 gæster, og grænsen for, hvor mange flere parken kan tiltrække med det nuværende set-up, er efterhånden nået.
Derfor giver det mening at tænke overnatning ind i oplevelsen, mener direktøren.
- Det er et koncept, hvor man skal forestille sig, at man kan komme og bo ved siden af parken i tematiserede overnatningsfaciliteter, og her kigger vi i retning af pirattematiserede koncepter, siger han.
Borgmester og turistorganisation ser mulighederOvernatningsmulighederne vil komme hele Djursland til gavn, vurderer Flemming Rasmussen, der er vicedirektør i Visitaarhus.
- Det giver et løft for hele området.
Jeg tror, det vil tiltrække en ny type gæster, som vi ikke har i dag, som vælger at være en del af det tema, der er omkring Djurs Sommerland, siger han.
Det er ikke noget, der kommer til at ske inden for de første to-tre år i hvert fald.
Henrik B.
Nielsen, direktørOgså borgmester i Syddjurs Kommune, Ole Bollesen (S), glæder sig.
Han tror, overnatningsmulighederne vil føre til, at man kan holde lidt længere på gæsterne.
- Vi har en forhåbning om, at man - ikke blot i Syddjurs, men også i Norddjurs - kan få besøg af de mange turister på andre turistattraktioner som Fregatten Jylland, Kattegatcentret og Ebeltoft by, siger han.
Han frygter ikke, at det vil gå ud over andre turistudlejningsbureauer.
- Nej, vi har faktisk problemer med, at der er for få overnatningsmuligheder i Syddjurs, siger han.
Der går dog noget tid endnu, inden man kan bestille en sommerferie med overnatninger i Djurs Sommerland.
- Det er ikke noget, der kommer til at ske inden for de første to-tre år i hvert fald, lyder det fra sommerlandsdirektøren.
FacebookTwitterKopier linkEmner:Djurs Sommerland|Ole Bollesen (politiker)|Socialdemokraterne|Turisme|Jylland




https://www.dr.dk/nyheder/udland/krydderimogul-anholdt-have-hjulpet-soenner-med-terror

Bombeangreb i Sri LankaSe temaUdlandKrydderimogul anholdt for at have hjulpet sønner med terrorEn af sønnerne har før været tilbageholdt, men blev løsladt inden angreb.
En soldat står foran St.
Anthonys Kirke i Colombo.
Af Sally Frydenlund Larsen25.
apr.
2019 kl.
13.
58Bemærk: artiklen er mere end 30 dage gammelLæs opEfterforskningen af påskens terrorangreb fortsætter i Sri Lanka.
Senest er faren til to af de formodede selvmordsbombere blevet anholdt, skriver flere medier.
© ScanpixBombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker, en i et mindre hotel og en under en anholdelsesaktion i hovedstaden Colombo.
Tre danske børn mistede livet.
I alt blev mere end 250 dræbt og over 450 såret.
De to brødre Imsath Ahmed Ibrahim og Ilham Ahmed Ibrahim kom fra en velstående familie, da deres far er grundlægger af et af landets største krydderi-eksportfirmaer, Ishana Exports.
På virksomhedens hjemmeside kalder Ishana Exports sig selv for den "største eksportør af krydderier fra Sri Lanka siden 2006", skriver CNN.
Mohamed Yusuf Ibrahim, som krydderi-eksportøren hedder, er fængslet under mistanke for at have hjulpet sine to sønner i forbindelse med angrebet, skriver CNN.
Hvad det helt præcist dækker over, står ikke klart.
Også resten af den velhavende Ibrahim-familie er tilbageholdt.
Læs også:9 selvmordsbombere bag Sri Lanka-terror: De fleste er veluddannedeRige og succesfuldeSiden angrebet er det kommet frem, at en af de to brødre - Ilham Ahmed Ibrahim - før har været fængslet, men siden blev løsladt.
Han var kendt af politiet for at have forbindelser til den islamistiske gruppe National Thawheed Jama'ut (NTJ), som de srilankanske myndigheder mener, stod bag angrebet.
Inshaf Ibrahims kobberfabrik i Sri Lankas hovedstad Colombo.
- Det var selvmordsbomberen fra angrebet på Cinnamon Grand Hotel, der tidligere blev løsladt, siger Sudarshana Gunawardana, der er talsmand for den srilankanske regering til CNN med henvisning til den bombe, der sprang på luksushotellet i Colombo påskesøndag.
Begge brødre var veluddannede og succesfulde.
Inshaf Ibrahim ejede en kobberfabrik i Colombo, skriver Reuters.
I alt er mere end 70 blevet anholdt under efterforskningen af angrebet, der kostede 359 personer livet.
Fire af dem er kvinder og de er alle sammen muslimer, fortæller talsmanden ifølge CNN.
FacebookTwitterKopier linkEmner:CNN|Sri Lanka|Terrorisme|Kriminalitet|Hotelbranchen




https://www.dr.dk/nyheder/regionale/midtvest/sygeplejestuderende-i-rollespil-skal-saette-sig-ind-i-livet-som-patient

Midt- og VestjyllandSygeplejestuderende i rollespil: Skal sætte sig ind i livet som patientØvelse forbereder sygeplejestuderende i Holstebro på deres fremtidige arbejde.
Sygeplejestuderende Julie Nielsen spiller patient, mens Athraa Thamer spiller sygeplejerske.
Af Monica Jørgensen og Asta Pil Heltborg25.
apr.
2019 kl.
13.
30Bemærk: artiklen er mere end 30 dage gammelLæs opSygeplejersken fortæller dig, at hun kommer igen om to minutter.
Men der ender med at gå over en halv time.
Det har du måske oplevet, hvis du har været indlagt.
Derfor markerer VIA University College i Holstebro "Forskningens Døgn" i deres såkaldte etiske laboratorium, hvor de sygeplejestuderende får lov at sætte sig ind i, hvordan det føles at være patient.
Folk, som har været med, har sagt, at det har været en skelsættende oplevelse.
Susanne Buch Nielsen, lektor, VIA University CollegeI halvandet døgn bliver nogle af de studerende fastholdt i rollen som eksempelvis dement, offer for et trafikuheld eller højgravid - alt imens andre studerende spiller sygeplejerskerne, som skal passe på dem.
- Vi har fået rigtig meget undervisning i at vise omsorg, og det får jeg lov til at prøve i praksis nu, fortæller Athraa Thamer, der går på femte semester på sygeplejeuddannelsen i Holstebro.
Hun mener, øvelsen i høj grad kan forberede hende på, når hun skal i arbejde.
- Det er en god metode at arbejde på den her måde, for jeg får et indblik i, hvordan mit fremtidige job muligvis kan se ud, siger Athraa Thamer.
Hendes medstuderende synes også, metoden er til stor gavn.
- En ting er, når man får undervisningen i et teorilokale, men det er noget helt andet, når man står i det selv, siger sygeplejestuderende Julie Nielsen.
- Det er svært at sætte sig ind i, hvad patienter føler og tænker, og derfor er det fedt at få lov til at prøve det selv.
Man skal turde vise sårbarhedLektor Susanne Buch Nielsen er ansvarlig for undervisningen.
Hun mener, det er vigtigt, at de studerende kan udvise empati i deres arbejde, og at de tør vise, at de er helt normale mennesker bag de hvide kitler.
- Det helt centrale i den her type rollespil er, at man tør vise sin egen sårbarhed.
Man skal turde være til stede med hele sig selv, siger hun.
Susanne Buch Nielsen allierer sig med tidligere studerende, som undervejs i rollespillet deler kort ud til patienterne, hvor der eksempelvis står: "Nu må du ikke tro på, hvad sygeplejersken fortæller dig".
Det træner dem i de uventede udfordringer, som de kan støde på i deres fremtidige arbejde.
Netop dét er vigtigt for de studerende at prøve kræfter med.
- Folk, som har været med, har sagt, at det har været en skelsættende oplevelse, siger Susanne Buch Nielsen, der tror, øvelserne vil give bedre sygeplejersker.
Hun har tidligere lavet et projekt, hvor også garvede sygeplejersker prøvede at være patient i et døgn, og her var virkningen den samme.
- De var simpelthen målløse over, hvordan det føltes, siger hun.
Ifølge Susanne Buch Nielsen fungerer metoden, fordi de studerende skal fastholde rollerne i op til halvandet døgn, hvor de undervejs skal afholde sig fra både mobiltelefoner og andre skærme.
Forskningens Døgn Forskningens Døgn er en landsdækkende videnskabsfestival, der finder sted hvert år i slutningen af april.
Begivenheden danner rammer om cirka 700 events og foredrag med i omegnen af 70.
000 besøgende.
Uddannelses- og Forskningsministeriet er initiativtager til Forskningens Døgn.
I 2019 finder festivalen sted fra den 24.
- 30.
april.
Kilde: Uddannelses- og ForskningsministerietOg især når de har flyttet de sygeplejestuderende til andre steder i landet, hvor de ikke har kunnet kommunikere med deres medstuderende på samme måde, har de fået ekstra meget ud af det.
- Vores erfaringer viser, at de studerende kan holde fast i rollerne, fordi de er væk fra skolemiljøet, siger Susanne Buch Nielsen.
Hun mener, at VIA University College i Holstebro det eneste sted i landet, som benytter sig af metoden, der er inspireret af uddannelser i Belgien.
På skolen i Holstebro har også pædagoger prøvet kræfter med rollespil, og Susanne Buch Nielsen håber, metoden kan bredes ud til både undervisere, ergoterapeuter og fysioterapeuter.
FacebookTwitterKopier linkEmner:Uddannelse|Holstebro|VIA University College|Sundhedspersonale|Belgien




https://www.dr.dk/nyheder/indland/live-bombetrusler-i-aalborg






https://www.dr.dk/nyheder/udland/joe-biden-vil-vaere-praesident-i-2020

UdlandJoe Biden vil være præsident i 2020Joe Biden stiller op som Demokraternes præsidentkandidat, har han netop offentliggjort.
Af Nikoline Vestergaard og Lars Lindevall25.
apr.
2019 kl.
12.
40Bemærk: artiklen er mere end 30 dage gammelLæs opDen tidligere vicepræsident i USA, Joe Biden, vil være den demokrat, der vælter Republikanernes præsident, Donald Trump, af pinden.
Det er netop blevet offentliggjort.
- Denne nations kerneværdier, vores position i verden, og vores demokrati.
Alt dét, der har gjort Amerika til Amerika, er på spil.
Derfor annoncerer jeg i dag mit kandidatur til posten som USA's præsident, udtaler Joe Biden i en Youtube-video, som han også har delt på Twitter.
- Hvis vi giver Donald Trump otte år i Det Hvide Hus, vil han for altid og fundamentalt ændre karakteren af denne nation - hvem vi er.
Og jeg kan ikke bare lade ske, siger Joe Biden i videoen.
Det er Bidens tredje forsøg på at blive Demokraternes præsidentkandidat.
© ScanpixBlå bog: Joe Biden76-årige Joseph Robinette "Joe" Biden, Jr.
er en amerikansk politiker og var den 47.
vicepræsident i USA fra 2009 til 2017.
Han er amerikansk advokat og politiker fra Wilmington i Delaware.
Han er medlem af Det demokratiske parti og er senior-senator fra delstaten Delaware.
Joe Biden er irsk-amerikaner og katolik.
Han fik tre børn med sin første kone, Neilia Hunter.
Hun og det yngste barn døde i en bilulykke i 1972.
I 1977 giftede Biden sig med Jill Tracy Jacobs, og de har et barn.
Bidens ældste søn, Beau Biden, som bl.
a.
havde været Delawares statsadvokat, døde 30.
maj 2015 af kræft i hjernen.
Den 76-årige demokratiske politiker, der var vicepræsident under Barack Obama fra 2009 til 2017, er gennem længere tid blevet omtalt som en mulig modkandidat til præsident Donald Trump, og han har ligget i toppen af de fleste seneste demokratiske meningsmålinger.
På en tidligere partisammenkomst i sin hjemstat, Delaware, har Biden kaldt præsidentvalget i 2020 for det vigtigste i USA i et århundrede.
I en tale sagde den 76-årige Biden, at "tiden er inde til at genskabe USA's rygrad", og at det er nødvendigt med konsensus for at komme videre og ændre det nuværende politiske landskab, som han kalder "ondt" og "småtskårent".
Opvækst i arbejderfamilieInden Joe Biden blev vicepræsident under Barack Obama, havde han en flere årtier lang karriere i Kongressen.
Hans egen opvækst i en arbejderfamilie har gjort ham populær i arbejderkredse.
Biden ligger foran 19 andre præsidentkandidater i det demokratiske parti, viste en Reuters/Ipsos meningsmåling tidligere i denne uge.
Præsidentvalget finder sted i november næste år.
Det anses som meget sandsynligt, at republikaneren Donald Trump vil forsøge at blive genvalgt som præsident.
Anklaget for upassende opførselVeteranpolitikeren har i den seneste tid været i modvind, da han er blevet anklaget for at have opført sig upassende over for flere kvinder.
En af kvinderne, Amy Lappos, har hævdet, at han på et tidspunkt holdt fast om hendes hoved, mens han forsøgte at gnide sin næse mod hendes.
- Det var ikke seksuelt, men han tog fat i mit hoved.
Han lagde sin hånd rundt om min nakke og trak mig ind til sig for at gnide sin næse mod min.
Da han trak mig ind til sig, troede jeg, at han ville kysse mig på munden, siger Amy Lappos til avisen Hartford Courant.
Den tidligere vicepræsident har afvist at have opført sig upassende.
- I løbet af mine mange år med valgkampe og et offentligt liv har jeg uddelt utallige håndtryk, knus og vist kærlig omsorg.
Ikke én gang - aldrig - føler jeg, at jeg opførte mig upassende.
Hvis der er nogen, der mener, at jeg gjorde, så vil jeg lytte til det med respekt.
Men det var aldrig min hensigt, siger Biden.
FacebookTwitterKopier linkEmner:Barack Obama (politiker)|Donald Trump (politiker)|USA|Valg og folkeafstemninger|Twitter




https://www.dr.dk/nyheder/penge/fagbevaegelsen-efter-saltvandsindsproejtning-arbejdstilsynet-er-stadig-svaekket

PengeFagbevægelsen efter saltvandsindsprøjtning: Arbejdstilsynet er stadig svækket Et skridt i den rigtige retning, men ikke nok, mener fagbevægelsen om bred politisk aftale.
Arbejdstilsynets arbejdsmiljøindsats her blevet skåret i mange år.
Nu tilføres der flere penge, men ikke nok, mener fagbevægelsen.
Af Theis Lange Olsen25.
apr.
2019 kl.
13.
06Bemærk: artiklen er mere end 30 dage gammelLæs opEfter flere år med nedskæringer og en forringet arbejdsmiljøindsats får Arbejdstilsynet nu en saltvandsindsprøjtning på 460 millioner kroner over de næste tre år.
Men det er langt fra nok til, at der kan tales om en decideret genopretning, lyder det fra Fagbevægelsens Hovedorganisation i kølvandet på lanceringen af den brede politiske aftale.
- Aftalen peger i den rigtige retning, men vi savner stadig at se det markante løft af arbejdsmiljøindsatsen, som vi har brug for.
Derfor er vi ærgerlige over, at det ikke bliver styrket mere, siger næstformand Morten Skov Christiansen.
Han havde gerne set, at der var tilført yderligere 100 millioner kroner til Arbejdstilsynets indsats med arbejdsmiljø.
STATUS PÅ ARBEJDSMILJØETEn undersøgelse offentliggjort i januar fra Det Nationale Forskningscenter for Arbejdsmiljø viser, at andelen af beskæftigede danskere med både fysiske og psykiske belastninger er steget en smule i perioden fra 2012 til 2018.
Samtidig er antallet af arbejdsulykker i 2017 stort set det samme som i 2012 - alvorlige arbejdsulykker og dødsulykker er der dog blevet færre af.
Før dagens politiske aftale manglede Arbejdstilsynet en tredjedel af de ressourcer, som var til rådighed i 2007.
- Det, mener vi, er et realistisk bud at kunne nå.
Man kunne bruge de 1,2 milliarder kroner, der er tilbage i Forebyggelsesfonden, siger Morten Skov Christiansen med henvisning til den fond, der blev oprettet som følge af velfærdsaftalen helt tilbage i 2006, men hvor der fortsat står ubrugte midler.
Vil bevare stikprøverMed de tilførte millioner skal tilsynene i højere grad målrettes de virksomheder, hvor der er størst risiko for problemer med arbejdsmiljøet.
I fagbevægelsen får initiativet ros med på vejen, men det fjerner ikke behovet for stikprøver, lyder det.
- Der er også brug for, at vi har et tilsyn, der kommer ud, selvom der ikke umiddelbart er en risiko for dårligt arbejdsmiljø.
De seneste år er mange arbejdspladser kørt under radaren og har haft et dårligt arbejdsmiljø, uden at Arbejdstilsynet har kunnet besøge dem.
- Så stikprøver er stadig vigtige.
Men det er også vigtigt, at Arbejdstilsynet bliver bedre til at følge op på klager fra medarbejdere.
Det er de i dag alt, alt for dårlige til, siger Morten Skov Christiansen.
Han peger også på, at den nye aftale pålægger Arbejdstilsynet flere opgaver end i dag.
- Det er vi meget tilfredse med.
Men det koster penge, og derfor skal man også tage det i betragtning, når vi ser, at Arbejdstilsynet får flere midler, siger Morten Skov Christiansen.
Han fremhæver også, at den politiske aftale ikke skærer alle virksomheder over en kam, men langt hen ad vejen respekterer, at mange virksomheder har et godt arbejdsmiljø og en rigtig god dialog mellem ledere og medarbejdere.
Ledere: Godt med målrettet indsatsI Ledernes Hovedorganisation glæder arbejdsmiljøchef Lars Andersen sig ligesom Morten Skov Christiansen over, at virksomhederne ikke skæres over én kam.
- Ledere og medarbejdere, der både kan og vil skabe et godt arbejdsmiljø, skal ikke lægges i en spændetrøje gennem kontrol og påbud, men skal mødes af vejledning og dialog.
- Derfor er det rigtig godt, at Arbejdstilsynets indsats og ressourcer i endnu højere grad skal målrettes de arbejdspladser, der har den største risiko for arbejdsmiljøproblemer.
Til gengæld skal virksomheder med et godt arbejdsmiljø have færre besøg, udtaler han i en pressemeddelse.
Med aftalen skærpes bøderne og sanktionerne over for virksomheder, som overtræder arbejdsmiljøloven alvorligt, ligesom kontrollen med udenlandske virksomheder øges.
Der sættes også øget fokus på det psykisk arbejdsmiljø, der får sin egen bekendtgørelse.
Aftalen har taget udgangspunkt i de anbefalinger, som regeringens ekspertudvalg for arbejdsmiljø - der blandt andet bestod af arbejdsmarkedets parter - præsenterede i september.
Nedenfor ses udviklingen i de økonomiske bevillinger til Arbejdstilsynet gennem årene:FacebookTwitterKopier linkEmner:Arbejdstilsynet|Lederne|Arbejdsmiljø|Fagforeninger|Morten Skov Christiansen (fagforeningsleder)




https://www.dr.dk/nyheder/politik/rapport-kontanthjaelpsloft-har-sendt-450-personer-i-job

KontanthjælpsloftetSe temaPolitikRapport: Kontanthjælpsloft har sendt 450 personer i jobFinansministeriet finder i rapport, at kontanthjælpsloftet og 225-timersreglen har sendt 450 personer i job.
- For mig er det en succes, hver gang vi får én fra kontanthjælp ind på arbejdsmarkedet, siger finansminister Kristian Jensen (V).
(Arkivfoto).
25.
apr.
2019 kl.
12.
25Bemærk: artiklen er mere end 30 dage gammelLæs opEfter lange regnestykker og med en mærkbar usikkerhed konkluderer Finansministeriet i en ny rapport, at kontanthjælpsloftet og 225-timersreglen, der blev indført i 2015, har haft en effekt.
Samlet konkluderer Finansministeriet, at effekten af de to tiltag er, at 450 fuldtidspersoner - en måleenhed - er gået fra offentlig forsørgelse til arbejdsmarkedet.
- Det glæder mig, at det har fået flere i beskæftigelse og har øget arbejdsudbuddet.
Jeg synes, at rapporten bekræfter, at der har haft en effekt, siger finansminister Kristian Jensen (V).
De 450 personer, som Finansministeriet har regnet sig frem til, skal ses, i forhold til at antallet af kontanthjælpsmodtagere er faldet med 46.
532 til 128.
368 fra udgangen til 2015 til udgangen af 2018.
Ifølge evalueringen, der kigger på 2017, er 28.
300 fuldtidspersoner ramt af kontanthjælpsloftet i perioden.
Den gennemsnitlige reduktion i ydelsen er 1500 kroner eller omkring 12 procent.
Det giver en samlet reduktion på omkring 42,5 millioner kroner.
- Jeg mener, at effekten står mål med indgrebet.
Det er rimeligt, at der er forskel på at være i arbejde imod ikke at være i arbejde.
Det er den rigtige vej at gå, siger Kristian Jensen (V).
Læs også:Tænketank: Der er 64.
500 fattige børn i DanmarkTallet er et gennemsnitDe 450 personer er et gennemsnit, og effekten kan altså både være mærkbart større og mærkbart mindre.
Eksempelvis skriver Finansministeriet, at effekten på antallet af personer, der går fra kontanthjælp til beskæftigelse, er 250.
Usikkerheden her er dog mellem 200 og 310.
Effekten, på hvor mange flere der får småjob, er vurderet til 100.
Men det kan være alt mellem 80 og 120.
For de 100 personer, som er angivet til at gå fra dagpenge til jobmarkedet, er der tale om en ren udregning ud fra økonomiske modeller.
- Selvfølgelig kan man bruge det til noget, selvom der er usikkerhed.
Den går jo begge veje.
Så effekten kan også være større.
- For mig er det en succes, hver gang vi får én fra kontanthjælp ind på arbejdsmarkedet, siger Kristian Jensen.
Når det kommer til effekten af 225-timersreglen kan Finansministeriet ikke konkludere noget med sikkerhed.
Evalueringen nøjes med at notere, at resultaterne "indikerer, at nogle personer i kontanthjælpssystemet har ændret adfærd og er kommet tættere på arbejdsmarkedet" som følge af reglen.
- Det kan være svært at skelne effekterne af de enkelte elementer fra hinanden.
- Men jeg mener, at 225-timersreglen har en virkning og en betydning i forhold til at få flere kontanthjælpsmodtagere til at tage nogle ekstra timer, siger finansministeren.
225-timersreglen har senest været diskuteret tidligere i april, da en analyse fra Dansk Arbejdsgiverforening konkluderede, at den havde fået flere i job.
Der var dog uenighed om, hvorvidt det kunne konkluderes.
/ritzau/FacebookTwitterKopier linkEmner:Finansministeriet|Kristian Jensen (politiker)|Venstre|Kontanthjælp|Arbejdsmarked




https://www.dr.dk/nyheder/regionale/fyn/ny-rapport-spaar-om-fremtiden-saa-vildt-kan-det-danske-roboteventyr-blive

FynNy rapport spår om fremtiden: Så vildt kan det danske roboteventyr blive Den danske robotindustri eksploderer - men vi kan risikere at tabe det hele på gulvet, frygter branchen.
Thomas Visti er administrerende direktør i Mobile Industrial Robots (MiR) i Odense.
Han har 30-40 ubesatte stillinger.
Af Anne Kathrine Steengaard og Sine Skott Andersen25.
apr.
2019 kl.
11.
30Bemærk: artiklen er mere end 30 dage gammelLæs opPå få år har Danmark etableret én af verdens førende robotindustrier.
Der er 292 virksomheder fordelt over hele landet - men det kan blive meget større.
En ny rapport viser, at branchen vokser så hurtigt, at den kan føde jobs til 55.
000 danskere om seks år.
Rapporten er bestilt af Robotics Alliance og lavet af Damvad Analytics.
For første gang får vi en kortlægning af, hvad der egentlig findes af robotaktivitet i Danmark - og ikke mindst, hvor stor roboteventyret kan blive.
Beregningerne viser, at 16.
500 flere danskere kan få et job i robotindustrien, og at der derudover vil være 30.
000 jobs, som ikke direkte er i branchen, men som afhænger af robotterne.
Hvis potentialet bliver fuldt udnyttet, kan den danske omsætning tredobles.
Der skal uddannes flere - men der er ikke pladsAllerede nu er der for stor efterspørgsel på kvalificeret arbejdskraft, lyder det fra branchen selv, som efterlyser landspolitisk fokus på den voksende industri.
- Hvis vi ikke kan finde medarbejderne, kan vi ikke udvikle produkterne, forklarer administrerende direktør i Mir, Thomas Visti.
Han har ansat 100 nye medarbejdere det seneste år, men den odenseanske robotvirksomhed mangler konstant 30-40 mand.
Der skal uddannes flere.
Det er et langt og sejt træk, men det skal vi helt sikkert gøre.
Christian Hannibal, digitaliseringspolitisk chef, Dansk IndustriHvis det skal kunne lade sig gøre, kræver det handling nu, mener Dansk Industri.
- Der skal uddannes flere.
Det er et langt og sejt træk, men det skal vi helt sikkert gøre, forklarer Christian Hannibal, som er digitaliseringspolitisk chef i Dansk Industri.
Analysen peger også på, at der bliver et behov for flere investeringer i videregående uddannelser inden for robotter og automatisering.
Læs også:Fremtidens arbejdskraft skal sikres nu: Skoleelever undervises i robotter og koderMen Syddansk Universitet kan ikke presse flere studerende ind på robot-uddannelserne.
- Hvis vores kapacitet var højere, ville vi gerne optage flere, men som rammerne er lige nu, vil det ikke være forsvarligt, siger uddannelsesdirektør Henning Andersen.
Han forventer, at skolen til sommer må afvise studerende, fordi der ikke er laboratorier eller undervisere nok til rådighed.
Vi kan miste vores førerpositionPå robotvirksomheden Mir fylder det meget i hverdagen, at der hele tiden mangler arbejdskraft.
- Det er en konstant udfordring, vi har.
Det er altafgørende for vores vækst, siger Thomas Visti.
Danske robotterOmsætningen af robotteknologi er steget knap 26 procent på fire år.
I 2017 omsatte branchen for 18 milliarder kroner.
Danmark er verdensledende, når det kommer til robotter, som arbejder sammen med mennesker.
Der er flest robotfokuserede uddannelser i Syddanmark.
Han håber, at der vil komme en national strategi, som prioriterer at investere i innovation, uddannelser og forskning.
- Så vi kan bibeholde den unikke position og det brand, som vi har fået i Danmark, siger han og håber, at hans virksomhed kan blive i Danmark og med danskere på holdet.
Vi skal have en national indsats, hvis vi skal gøre det her til et rigtig stort tema for Danmark.
Thomas Visti, adm.
direktør, MirHvis der ikke sker noget snart, må han se ud over landets grænser.
- Vi venter ikke.
Vi er nødt til at kigge indad og sikre, at vi kan bibeholde vores vækst og arbejdspladser, forklarer han.
Han frygter, at vi ender med at tabe det kæmpe potentiale på gulvet, hvis politikerne ikke prioriterer det nu.
- Vi skal have en national indsats, hvis vi skal gøre det her til et rigtig stort tema for Danmark, mener Thomas Visti.
Lige nu er Danmark verdens bedste til at producere mobile og kollaborative robotter, som kan arbejde sammen med mennesker.
FacebookTwitterKopier linkEmner:Dansk Industri|Uddannelse|Erhverv|Syddansk Universitet|Odense




https://www.dr.dk/sporten/atletik/toptraenere-slaar-alarm-spiseforstyrrelser-bruges-som-genvej-til-succes

Spiseforstyrrelser i elitesportSe temaAtletikToptrænere slår alarm: 'Spiseforstyrrelser bruges som genvej til succes'Dansk Atletik Forbund har de seneste 14 måneder set seks tilfælde af spiseforstyrrelser på talent- og eliteniveau.
Der er en problemstilling, erkender forbundet.
Af Kresten Mosbæk Gravesen25.
apr.
2019 kl.
11.
35Læs opDansk Atletik Forbund skal gøre mere i kampen mod spiseforstyrrelser.
Sådan lyder opfordringen fra to af Danmarks mest profilerede trænere på mellem- og langdistanceløb, Sonni Thelmark og Heidi Whitehead, der begge var en del af landstrænerteamet ved VM i cross.
Til dagligt står de for elitetræningen i henholdsvis Odense og Sparta, og det er netop ude i klubberne, at trænerne ofte står rådvilde hen, når de har en atlet, som har udviklet eller viser tendenser til en spiseforstyrrelse.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Jeg kender flere trænere, hvor der er stor frustration over, man ikke har den nødvendige viden.
Det er forfærdeligt at stå med en atlet, som er kommet så langt ud, siger Heidi Whitehead.
Forskning viser, at elitesportsudøvere inden for sportsgrene, hvor det er en fordel at have en lav vægt, har større risiko for at udvikle en spiseforstyrrelse end ’almindelige’ mennesker.
I mellem- og langdistanceløb kan man sågar opnå gode resultater på kort sigt ved at tabe sig over en kort periode.
Sonni Thelmark og Heidi Whitehead oplever især piger i teenagealderen, der udvikler anoreksi eller gør selvskade på sig selv gennem overtræning.
Hvis ikke vi er opmærksomme på det, kan vi være med til at fastholde dem i det billede, og vi kan gøre dem mere syge, end de erSonni Thelmark, atletiktræner, OdenseOfte bliver det gjort i jagten på umiddelbare resultater, men metoden er ’et uforsvarligt quick-fix’ og kan få store konsekvenser for atletens fremtidig karriere.
- Det er frustrerende, for vi har nogle atleter, hvor en del af dem kan blive rigtigt gode.
Men historikken viser, at de ikke når det sidste skridt, fordi de bliver skadet inden, siger Sonni Thelmark.
- Hvis ikke vi er opmærksomme på det, kan vi være med til at fastholde dem i det billede, og vi kan gøre dem mere syge, end de er.
Som træner er det ikke forsvarligt bare at sole sig i resultaterne og tage den kortsigtede gevinst.
Heidi Whitehead mener, at der er udviklet en præstationskultur i ungdomsatletikken, hvor der mange steder kun bliver kigget på de unges rekorder og resultater, fremfor hvordan atleten har opnået gode løbetider.
Ifølge hende bliver flere af atleternes spiseforstyrrelser skabt, fordi hverken trænere eller atleter ved nok om baggrunden for at skabe en god løbekarriere.
- Jeg synes, vi i talentudviklingen kan have et forkert fokus på, hvornår man er god.
Spiseforstyrrelserne kan blive en genvej til succes.
Det er et rigtig stort problem.
Også større end folk aner.
Der er ekstremt mange på den internationale scene, som har spiseforstyrret adfærd.
Sara Slott Petersen, OL-sølvvinder- Der er mange atleter, der går ude i klubberne og får ros, men der bliver ikke kigget på, hvordan de er kommet til resultaterne.
Der er kæmpe forskel på at være en ung løber og en løber på seniorniveau, siger Heidi Whitehead.
Denne holdning deler OL-sølvvinder Sara Slott Petersen, der i sin karriere er stødt på mange atleter med spiseforstyrrelser.
Ifølge hende er det vigtigt, at de unge atleters sind og krop får tid og ro til at udvikle sig.
- Jeg havde selv en helt anden fysik, da jeg var teenager.
Jeg havde håndtag og større bryster.
Man skal altså ikke have en fysik som en 27-årig, når man er 17 år gammel, siger Sara Slott Petersen.
- Det handler om at skabe et miljø med en forståelse for, hvilke parametre vi kan justere på.
Og det gælder også en forståelse for, at man ikke kan veje for lidt i lange perioder, siger Sara Slott Petersen.
- Det er et rigtig stort problem.
Også større end folk aner.
Der er ekstremt mange på den internationale scene, som har spiseforstyrret adfærd, siger Sara Slott Petersen.
Hos Dansk Atletik Forbund anerkender man, at spiseforstyrrelser er en problemstilling, der skal gøres mere ved og italesættes mere, end man gør i dag.
Det må ikke blive et tabu, og vi skal tale om det, uden det bliver stigmatiseret.
Bo Overgaard, elitechef, Dansk Atletik ForbundElitechef i forbundet Bo Overgaard har siden sin ansættelse i februar 2018 set seks konkrete sager med spiseforstyrrelser.
Alle sammen har været piger og kvinder i talent- eller elitemiljøet.
- Kost og spiseforstyrrelser er helt klart et område, hvor vi kan gøre mere.
Det må ikke blive et tabu, og vi skal tale om det, uden det bliver stigmatiseret.
For det gør det lige nu, og det her tema skal vi hele tiden vende tilbage til, erkender Bo Overgaard.
- Vores kultur i atletikken er i høj grad præget af at være en præstationskultur, hvor alt bliver målt.
Der skal vi i stedet være en læringskultur og ikke så meget fokus på det enkeltstående resultat.
Det er også noget, vi har truffet beslutning om i år, siger han.
Han siger samtidig, at det i den nuværende kultur kan være svært for mandlige atletiktrænere at konfrontere piger og kvinder, som har symptomer på en spiseforstyrrelse.
- Langt de fleste trænere på topniveau er mænd.
De skal kunne tale med vores kvindelige atleter om ting som trivsel og menstruationscyklus, for det kan være signaler til, at der er en problemstilling, siger Bo Overgaard.
Sonni Thelmark og Heidi Whitehead håber, at forbundet i fremtiden vil udstikke retningslinjer og redskaber til klubberne, så både trænere og atleter ved, hvordan sagerne skal håndteres.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkPå den måde vil tilfældene af spiseforstyrrelser ifølge dem blive færre, og man vil samtidig udnytte potentialet for flere talenter.
- Jeg kunne godt tænke mig, at der er en form for drejebog, så vi ved, hvad vi gør i de her situationer.
På den måde har vi ikke cases, hvor vi fægter i blinde, siger Sonni Thelmark.
- Vi kan ikke løse alt, men jeg mener, at vi skal gribe det mere professionelt an.
Det virker for tilfældigt, siger han og bliver bakket oppe af Heidi Whitehead.
- Forbundet skal helt konkret have et sted, hvor man kan henvende sig, hvis man har spørgsmål om spiseforstyrrelser og har en atlet, hvor man ikke ved, hvad man skal gøre.
- Derudover skal der være information ude i klubberne.
Især i forhold til den kritiske alder omkring 14-18 år, for i den alder mister vi mange, fordi de ikke kommer tilbage fra deres spiseforstyrrelse, siger Heidi Whitehead.
FacebookTwitterKopier linkEmner:Sara Slott Petersen (atlet)|Spiseforstyrrelser|Dansk Atletik Forbund|Atletik|Odense




https://www.dr.dk/nyheder/indland/forsker-om-mangelfuld-behandling-drab-kunne-formentlig-have-vaeret-undgaaet

IndlandForsker om mangelfuld behandling: Drab kunne 'formentlig have været undgået'Ny rapport kæder mangelfuld behandling sammen med kriminalitet begået af psykisk syge.
I 2017 blev en kvinde dømt for drabet på sin ni-årige datter.
En retspsykiatrisk gennemgang af sagen viser, at drabet med stor sandsynlighed kunne være undgået, hvis moren havde fået en tilstrækkelig behandling for sin psykiske sygdom.
Og det samme gælder i mange andre sager omkring kriminalitet begået af psykisk syge, konkluderer ny rapport.
Af Lars Lindevall25.
apr.
2019 kl.
11.
02Bemærk: artiklen er mere end 30 dage gammelLæs op- Jeg har lige slået min datter ihjel, og jeg har skåret håndleddet over, og jeg har brug for hjælp.
Sådan lød ordene fra en 27-årig psykisk syg kvinde fra Nordjylland, der den 15.
Juni 2016 ringede 112.
Moren, der få dage tidligere havde været indlagt med en psykose, blev i 2017 dømt for drabet på sin datter.
Men den dengang 9-årige pige kunne måske være i live i dag, hvis moren havde fået tilstrækkelig behandling, konkluderer forskerne bag en ny stor undersøgelse, der er udarbejdet af Retspsykiatrisk Klinik under Justitsministeriet.
Der er ikke et finmasket net til at opfange dem, der er så syge, at de har brug for yderligere behandling.
Retspsykiater Gitte Ahle, Retspsykiatrisk Klinik.
Og den tragiske sag er langt fra et enestående tilfælde, fastslår rapporten, der kæder mangelfuld behandling sammen med kriminalitet begået af psykisk syge, skriver Politiken.
Retspsykiatrisk Klinik har undersøgt i alt 218 sager omkring kriminalitet begået af psykisk syge.
- Det, vi finder frem til, er, at i 74 procent af tilfældene kunne man formentlig have undgået, at patienterne begik kriminalitet, hvis de havde fået tilstrækkelig psykiatrisk behandling, siger retspsykiater Gitte Ahle, som står bag undersøgelsen, til DR Nyheder.
Hun vurderer på baggrund af undersøgelsen, at mindst seks drab og fem drabsforsøg med stor sandsynlighed kunne have været undgået, hvis patienterne havde fået den rigtige behandling i det psykiatriske system.
Svigt på flere områderRapporten peger på flere områder, hvor behandlingen af psykisk syge er mangelfuld.
Nogle af de svigt, forskerne peger på, er blandt andet, at patienterne ikke har været indlagt længe nok eller er blevet udskrevet for tidligt, at de har fået forkert medicin, eller at der ikke er blevet fulgt op - eksempelvis med behandling i hjemmet.
- Der er hele tiden en afvejning af, hvem man kan udskrive, for at give plads til nogle, der er mere syge.
Og når man er udskrevet, er der ikke et ambulant system til at tage sig af de mennesker, efter de er blevet udskrevet.
Der er ikke et finmasket net til at opfange dem, der er så syge, at de har brug for yderligere behandling, siger retspsykiater Gitte Ahle fra Retspsykiatrisk Klinik.
Hun slår fast, at der ikke er et "quick fix" på problemet, og at det dels er et økonomisk spørgsmål omkring prioriteringen i sundhedsvæsenet.
Utilstrækkelig psykiatrisk behandlingI 162 ud af de 218 undersøgte sager omkring kriminalitet begået af psykisk syge, var der tale om utilstrækkelig psykiatrisk behandling:I 70 af sagerne: Manglende relevant diagnosticeringI 56 af sagerne: Ikke iværksat behandling trods kontaktI 15 af sagerne: Ophør af planlagt behandlingI 3 af sagerne: Ophør af ikke-planlagt behandlingI 146 af sagerne: Manglende indlæggelse / for tidlig udskrivelseI 107 af sagerne: Utilstrækkelig opfølgning, f.
eks.
ved udeblivelseI 132 af sagerne: Utilstrækkelig medicinsk behandlingI 3 af sagerne: Ophør med antipsykotisk behandling inden for den sidste månedI 3 af sagerne: Ophør med antipsykotisk behandling inden for det sidste år Kilde: Retspsykiatrisk KlinikForsker: Brug for en omstruktureringMen det handler ikke alene om flere penge, understreger forskeren.
- Der er også brug for en omstrukturering.
Vi kunne godt tænke os, at der kom en 10-årig plan, som var finansieret på finansloven, og at der blev nedsat en form for fagligt råd, der kan se på, hvad man kan gøre, siger Gitte Ahle.
Sundhedsminister Ellen Trane Nørby (V) erkender, at der er en gruppe af psykisk syge, som ikke bliver hjulpet godt nok i systemet:- Dem skal vi hjælpe med en mere intensiv behandling, end de har fået hidtil, og derfor har vi som noget nyt sat midler af til at oprette intensive senge i psykiatrien, udtaler sundhedsminister Ellen Trane Nørby til Politiken.
Hos Danske Regioner er formand Sophie Hæstorp Andersen (S) enig i, at der skal fokus på problemet.
- Tiden er til at se på, om nogen ikke har brug for ikke bare et længere ophold, men også om vi ikke bør øge kvaliteten i det, vi tilbyder hele vejen rundt.
Både når de er indlagt, men også på de socialpsykiatriske botilbud, siger Sophie Hæstorp Andersen til Politiken.
FacebookTwitterKopier linkEmner:Ellen Trane Nørby (politiker)|Socialdemokraterne|Sophie Hæstorp (politiker)|Kriminalitet|Jylland




https://www.dr.dk/nyheder/penge/swedbank-erkender-ikke-gode-nok-til-forhindre-hvidvask

PengeSwedbank erkender: Ikke gode nok til at forhindre hvidvaskMyndigheder i USA har taget fat i Swedbank, der er hvirvlet ind i sag om hvidvask i Baltikum.
Swedbank mistænkes for at være brugt til hvidvask i milliardklassen.
)25.
apr.
2019 kl.
11.
46Bemærk: artiklen er mere end 30 dage gammelLæs opDen svenske bank Swedbank erkender, at den ikke har haft et stærkt nok værn mod hvidvask.
Derfor har banken lavet en ny afdeling, der skal forhindre kriminelle i at bruge Swedbank til at vaske sorte penge hvide.
Det oplyser banken i sit regnskab for første kvartal.
De nye tiltag vil samlet koste omkring en milliard svenske kroner.
Læs også:Swedbanks bestyrelsesformand går af efter hvidvasksagSwedbank har de seneste måneder været hvirvlet ind i en potentiel sag om hvidvask i Baltikum.
Det svenske medie SVT har oprullet de seneste måneder.
Afsløringerne har indikeret hvidvask i milliardklassen.
Sagen er blevet kædet sammen med Danske Bank, hvis estiske afdeling har været centrum for formodet hvidvask for op mod 1500 milliarder kroner.
Sag har kostet flere topfolk jobbetFor Swedbank har sagen kostet topchef Birgitte Bonnesen jobbet.
Desuden har bestyrelsesformanden trukket stikket.
Banken har søsat en undersøgelse, der skal belyse sagen.
Et eksternt firma er hyret ind til at hjælpe med at nå til bunds.
Swedbank oplyser, at myndigheder i Sverige, Baltikum og USA stiller spørgsmål til sagen.
De amerikanske myndigheder har historisk været skrappe til at uddele store bøder for banker involveret i hvidvask.
Midlertidig direktør Anders Karlsson erkender, at banken har en stor opgave.
Tilliden til banken skal genoprettes.
- Bankens omdømme har lidt et knæk.
Som fungerende direktør er min højeste prioriteret at søsætte tiltag, der vil gøre os i stand til at genoprette tilliden fra kunder, ejere og andre interessenter, siger han i regnskabet.
/ritzau/FacebookTwitterKopier linkEmner:Swedbank|Baltikum|Økonomisk kriminalitet|USA|Birgitte Bonnesen (erhvervsleder)




https://www.dr.dk/nyheder/regionale/sjaelland/danmarks-stoerste-anlaegsprojekt-nogensinde-skrappe-krav-om-loen-paa

Valg til Europa-ParlamentetSe temaSjællandDanmarks største anlægsprojekt nogensinde: Skrappe krav om løn på Femern-byggeriArbejdere på tunnel-byggeriet mellem Danmark og Tyskland skal have danske løn- og arbejdsvilkår.
Det vurderes, at byggeriet af Femern-forbindelsen kan skabe helt op mod 6000 arbejdspladser.
(© Femern A/S)Af Per Gade Gyldenkærne og Julie Würtz25.
apr.
2019 kl.
11.
00Bemærk: artiklen er mere end 30 dage gammelLæs opNår byggeriet af Femern Bælt-forbindelsen til over 50 milliarder kroner for alvor går i gang på den danske side fra efteråret, skal arbejdet foregå til dansk løn og på danske arbejdsvilkår.
Sådan lyder det fra bygherren, Femern A/S, som stiller klare krav til entreprenørerne.
- Det er det største byggeprojekt i Danmark nogensinde, og vi vil gerne have ordnede forhold på byggepladsen.
Derfor har vi stillet firkantede krav i kontrakterne, så der ikke er noget at diskutere, siger kontraktdirekør Jens Ole Kaslund fra Femern A/S.
LO: Et historisk skoleeksempelDe skarpe krav til entreprenørerne giver tilfredshed hos fagforeningerne, der har været inddraget i arbejdet med at forberede byggeriet.
- I stedet for at stå uden for hegnet og råbe op over forhold inde på byggepladsen, er vi nu i dialog med bygherre og entreprenører om at løse problemerne, siger formand for LO Lolland-Falster, Jørgen Erik Kozak Nielsen.
LO Lolland-Falster og Femern A/S har aftalt, at der løbende skal være en stærk dialog mellem de to parter.
(© Signe Heiredal)- Den åbenhed, der er lagt frem her, synes jeg, er historisk for store byggerier i Danmark, og det bør være et skoleeksempel på, hvordan det skal foregå, siger Jørgen Erik Kozak Nielsen.
De fleste medarbejdere, der skal være med til at bygge Femern-forbindelsen, kommer til at arbejde på Bygge- og Anlægsoverenskomsten mellem 3F og Dansk Byggeri.
Det gælder blandt andet jord- og betonarbejdere, jernbindere, anlægsstruktører og maskinførere.
Her er mindstelønnen i 2019 126,15 kroner i timen, og medarbejderen har ret til at forhandle lønnen i forhold til arbejdsevner og -opgaver.
Ekspert: Social dumpingsag i metrobyggeri skærper kravKontrakterne i Femern Bælt-byggeriet indeholder nogle af de skrappeste krav, der er stillet til entreprenører ved sådan et internationalt projekt.
Det skyldes blandt andet, at sporene fra byggeriet af Metro-ringen skræmmer, lyder det fra en forsker.
- Det er helt klart den store uro omkring metrobyggeriet, der har været med til at bane vejen for mere præcise krav til entreprenørerne, vurderer arbejdsmarkedsekspert Jens Arnholtz fra Københavns Universitet.
Femern-forbindelsenFemern-tunnellen bliver med sine 18 km verdens længste sænketunnel.
Tunnellen skal indeholde fire motorvejsspor og to jernbanespor og gå fra Rødbyhavn i Danmark til Femern.
Efter de seneste planer skal tunnellen stå færdig i 2028.
Danmark betaler for at bygge tunnellen.
Prisen bliver ifølge de seneste beregninger 53 milliarder kroner.
Dertil kommer landanlæg i Danmark.
Tyskland betaler for landanlæg på den tyske side.
Kilde: Femern A/SJens Arnholtz henviser til metrobyggeriet, hvor blandt andet en italiensk entreprenør af Højesteret blev dømt for at have snydt sine polske, italienske og rumænske metroarbejdere for løn gennem to år.
- Selv om virksomhederne formelt set var dækket af en overenskomst, overholdt de dem ikke altid, siger han.
Kravene i Femern-kontrakterne kan få afsmittende virkning på større byggerier i fremtiden, men det er ikke nok at stille krav om gode arbejdsvilkår, for det koster.
Derfor kan samtidige krav om meget lave priser på byggerier presse entreprenørerne, siger Jens Arnholtz.
- Offentlige myndigheder vil på den ene side sikre, at løn- og arbejdsvilkår er ordentlige, men de vil også gerne have, at det bliver gjort billigt.
Det lægger et pres på entreprenørerne, påpeger han.
FacebookTwitterKopier linkEmner:Bygge- og anlægsvirksomhed|Femern A/S|LO|Femern|Lolland-Falster




https://www.dr.dk/nyheder/regionale/oestjylland/efter-forsinkelse-paa-forsinkelse-sidste-etape-af-letbane-aabner-paa

Aarhus LetbaneSe temaØstjyllandEfter forsinkelse på forsinkelse: Sidste etape af letbane åbner på tirsdagEfter flere forsinkelser kan letbanen endelig køre mellem Grenaa og Aarhus.
Fra på tirsdag kører letbanen mellem Aarhus og Grenaa samt Lisbjerg og Lystrup.
Af Emma Lichscheidt25.
apr.
2019 kl.
10.
11Bemærk: artiklen er mere end 30 dage gammelLæs opFra på tirsdag, den 30.
april, kan passagerer efter lang tids venten endelig tage letbanen til og fra Djursland.
Aarhus Letbane har nemlig modtaget den endelige godkendelse af letbanestrækningen mellem Aarhus og Grenaa samt mellem Lisbjerg og Lystrup fra Trafik-, Bygge- og Boligstyrelsen.
Læs også:TIDSLINJE Forsinkelser og bump på vejen: Nu kører letbanen uden for AarhusMed godkendelserne af de to strækninger er arbejdet med etape 1 af Aarhus Letbane dermed også afsluttet.
- Med åbningen af den sidste delstrækning kan vi nu for alvor drage fordel af Letbanen i Østjylland.
Titusindvis af østjyder vil opleve, at store dele af Djursland nu bliver tæt forbundet med Aarhus og Odder, siger regionsrådsformand i Region Midtjylland Anders Kühnau (S) i en pressemeddelelse.
Letbane-projektet er den første af sin art herhjemme og har kostet godt fire milliarder kroner og spænder over 110 kilometer letbane i Østjylland fra Odder i syd til Grenaa i nord.
Projektet har mødt flere forsinkelser på sin vej, og oprindeligt var det meningen, at letbanen til Grenaa skulle være begyndt at køre allerede i efteråret 2017.
I mellemtiden har pendlerne været nødt til at tage busser for at komme frem.
Men nu kan borgerne på Djursland altså se frem til at kunne køre med letbanen med første afgang tirsdag den 30.
april klokken 05.
51 fra Aarhus H til Grenaa, mens første tur den modsatte vej afgår klokken 05.
14.
Den første tur fra Lystrup over Aarhus Universitetshospital til Aarhus H klokken 05.
12.
Aarhus Letbane har fået godkendelsen med 12 vilkår, der alle er kendte og vil blive håndteret, skriver Aarhus Letbane i en pressemeddelelse.
FacebookTwitterKopier linkEmner:Anders Kühnau (politiker)|Jylland|Socialdemokraterne|Aarhus|Togtrafik




https://www.dr.dk/nyheder/regionale/oestjylland/aarhus-vil-goere-nationale-tests-frivillige-de-maaler-forkert-og

ØstjyllandAarhus vil gøre nationale tests frivillige: De måler forkert og presser børneneEt flertal i byrådet vil søge om dispensation til at folkeskolerne kan droppe testene.
De nationale test blev indført i 2010 og kostede ifølge Undervisningsministeriet 110 millioner kroner at udvikle.
Foto: Martin Sylvest Andersen/Scanpix 2013.
Af Asger Rosenberg og Emma Lichscheidt25.
apr.
2019 kl.
09.
15Bemærk: artiklen er mere end 30 dage gammelLæs opDe nationale tests skal være frivillige for folkeskoler i Aarhus.
Det mener et stort flertal i byrådet i Aarhus.
Onsdag aften besluttede byrådet, at kommunen som et forsøg under frikommune-ordningen skal søge om en dispensation, der gør det muligt for skolerne at droppe de nationale tests.
Det skabte røre, da forskere tidligere på måneden konkluderede, at de nationale tests gav misvisende resultater.
Derfor vil et flertal bestående af Socialdemokraterne, SF, de Radikale, Enhedslisten og Alternativet altså gøre dem frivillige.
National test måler forkertDe nationale tests i matematik og dansk er såkaldt adaptive tests.
Det betyder, at spørgsmålene bliver lettere eller sværere alt efter, om eleven svarer rigtigt eller forkert.
Ifølge en ny rapport fra to forskere er prøverne for startafhængige.
Hvis eleverne svarer forkert - eller rigtigt - i starten, er der ikke mulighed for at arbejde sig op eller ned i sværhedsgrad undervejs.
Rapporten dokumenterer, at en elev, der er en almindeligt dygtig læser og dermed burde få resultatet ‘god præstation’, kan få et resultat, der ligger et trin over eller under det reelle niveau.
De nationale tests blev indført i 2010.
Alle elever i folkeskolen møder prøverne på computerskærme 10 gange i løbet af skoletiden.
Det tager 45 minutter at gennemføre en test.
Kilde: Aarhus Universitet.
- Testene måler forkert og presser rigtig mange børn og unge, som har det dårligt med de her tests, og så er de også næsten umulige at bruge til læring og undervisning, fordi resultaterne kommer ud på en måde, der er svær at bruge, siger SF's børn- og ungerådmand Thomas Medom.
Beslutningen i aftes er en skærpelse af et byrådsforslag om, at skolerne burde kunne fritage elever i indskolingen for testene.
- Enhver lærer måler sine elever hele tiden.
Der er en række andre målinger: Elevplaner, sprogscreeninger, afgangsprøver og masser af daglige tests, der er meget bedre, siger Thomas Medom.
Før skolerne kan droppe testene, skal Aarhus Kommune først have et "ja" til sin dispensationsansøgning.
Der er ansøgningsfrist til oktober.
Får kommunen et "ja", forventer Thomas Medom, at det kan gælde allerede fra foråret næste år.
Frikommuner•At være frikommune handler om at gøre tingene på en anden måde i et forsøg på at finde mere effektive løsninger, der kan sikre mere kvalitet for pengene og bedre velfærd til borgerne.
•Hvis forsøgene i de enkelte kommuner er en succes, kan de være inspiration til forenkling og forbedring af de statslige regler til glæde for alle kommuner.
•Emner kan være eksempelvis beskæftigelse, integration, boligløsninger og frivillighed.
•Eksempelvis har nogle frikommuner i en periode fået lov til at overvåge demente borgere om natten uden tilladelse fra den demente selv.
•Frikommunerne skal først ansøge om at få lov til at omgå de eksisterende regler.
•I den seneste runde med frikommuneforsøg blev 44 kommuner udvalgt og organiseret i otte netværk.
Kilde: Økonomi- og IndenrigsministerietFacebookTwitterKopier linkEmner:Økonomi- og indenrigsministeriet|Thomas Medom (politiker)|Lokalpolitik|Aarhus Kommune|Aarhus




https://www.dr.dk/nyheder/politik/ep-valg/foerste-maaling-foer-europa-parlamentsvalg-dansk-folkeparti-staar-til-stor

Valg til Europa-ParlamentetSe temaEP-valgFørste måling før Europa-Parlamentsvalg: Dansk Folkeparti står til stor tilbagegangDet tyder på en halvering af DF-mandater og det første EP-mandat til Enhedslisten.
Dansk Folkepartis retsordfører, Peter Kofod, erstatter Morten Messerschmidt som spidskandidat, der fik hele 465.
758 personlige stemmer i 2014.
Til sammenligning fik andenpladsen, Socialdemokratiets Jeppe Kofod, 170.
739.
Af Peter Boier25.
apr.
2019 kl.
11.
53Bemærk: artiklen er mere end 30 dage gammelLæs opEn måned og én dag.
Så lang tid er der tilbage, før der skal tælles stemmer og sendes folkevalgte til Bruxelles og Strasbourg.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Og den første måling foretaget af Epinion for DR Nyheder må regnes for dårligt nyt for Dansk Folkeparti, der går fra fire til to mandater.
Ved valget i 2014 red partiet på en bølge af succes med stemmeslugeren Morten Messerschmidt som spidskandidat.
Han fik suverænt flest personlige stemmer af alle, og partiet fik 26,6 procent af stemmerne - flest af alle.
I mellemtiden har partiet og Messerschmidt været rodet ind i svindelsager om EU-penge, der endnu ikke er afsluttet, og spidskandidaten hedder nu Peter Kofod.
Han tager målingen med ophøjet ro.
- Vi vidste godt, vi ville gå tilbage.
Vi fik jo et helt fantastisk valg i 2014, så 15,9 procent er ikke et dårligt udgangspunkt.
Det harmonerer med vores forventninger, og nu går valgkampen i gang, og der vil vi selvfølgelig gøre alt, hvad vi kan, for at danskerne bliver klogere, siger han.
Dansk Folkeparti har tidligere luftet interessen for en folkeafstemning om det danske EU-medlemskab.
Men så langt vil Peter Kofod ikke gå denne gang.
Før han kender konsekvenserne af Brexit, er han ikke klar til at ville kræve en folkeafstemning.
- Men jeg tror, der er stor klangbund i den danske befolkning, for at vi vil bestemme noget mere i nationalstaten og mindre i EU.
Og det er det, vi går til valg på.
En tredjedel har ikke besluttet sigI målingen har hele 33,7 procent endnu ikke besluttet, hvad de vil stemme, og derfor viser målingen ikke nødvendigvis et endeligt billede af, hvordan fordelingen ender med at være.
Hvis man veksler mellem mandatfordelingen for dette valg og valget i 2015 i grafikken herover, kan man også se, at der faktisk er et mandat mere i år - fra 13 til 14 mandater.
Det skyldes, at Storbritannien er på vej ud af EU.
Og derfor skal Danmark vælge et mandat mere.
13 af de valgte indtager deres pladser den 2.
juli, mens nummer 14 må vente med at indtage sin plads til det øjeblik, hvor Storbritannien forlader EU.
Ifølge Epinion er det i målingen det konservative mandat, der tilfalder spidskandidat Pernille Weiss, der sandsynligvis først vil gælde, når Storbritannien engang har ført Brexit ud i livet.
Et historisk mandat?
Der kan også blive skrevet historie ved det kommende valg til Europa-Parlamentet.
Enhedslisten har nemlig aldrig stillet op til parlamentet, da de er EU-kritiske og helst har holdt sig uden for.
De har i stedet støttet Folkebevægelsen mod EU, som de nu er i valgforbund med.
Og de står i målingen til deres første mandat nogensinde.
Et mandat, der vil sende spidskandidat og nuværende folketingsmedlem Nikolaj Villumsen i Europa-Parlamentet.
Og det er han selvfølgelig 'ekstremt' glad for.
- Når jeg er rundt til valgmøder, oplever jeg, at mange gerne vil sætte kryds ved Enhedslisten og vores rød-grønne politik.
Og mandatet skal bruges til især én ting.
- At sætte absolut førsteprioritet på at redde klimaet.
Vi står over for en katastrofe, og hvis ikke vi får skabt et progressivt flertal, er det svært at gøre noget, inden det er for sent.
Han oplever, at mange synes, at klima er det vigtigste.
- Men indsatsen skal være på en socialt retfærdig måde, der ikke sender regningen til samfundets svageste.
Og det er vores politik, siger Nikolaj Villumsen.
Alternativet har på samme måde aldrig stillet op, da partiet ikke fandtes i 2014.
Men der er altså intet mandat til spidskandidat Rasmus Nordqvist i den første måling.
Både Peter Kofod og Nikolaj Villumsen glæder sig over de mange tvivlere, da det giver grobund for en valgkamp, der rent faktisk kan rykke noget.
Europaparlamentsvalget finder sted søndag den 26.
maj.
Her kan du møde alle de danske spidskandidater:FacebookTwitterKopier linkEmner:EU|Europa-Parlamentet|Morten Messerschmidt (politiker)|Storbritannien|Valg og folkeafstemninger




https://www.dr.dk/nyheder/kultur/har-svinet-film-og-serier-groft-til-i-aarevis-nu-lukker-populaer-podcast

KulturHar svinet film og serier groft til i årevis - nu lukker populær podcastDen populære podcast 'Dårligdommerne' lukker efter knap fem år og mere end 100 afsnit.
Jacob Hinchely, Troels Møller og Christopher Leo H.
Andersen har siden 2015 været værter på den uafhængige podcast 'Dårligdommerne'.
Nu drejer de nøglen om.
Af Henriette Stisen25.
apr.
2019 kl.
11.
52Bemærk: artiklen er mere end 30 dage gammelLæs opAlt fra danske 'Rich Kids' til amerikanske 'Bird Box' har været igennem en hudløst ærlig, brutal og ikke mindst humoristisk behandling hos 'Dårligdommerne'.
Podcasten har gjort en dyd ud af at pille film såvel som serier så gennemgribende fra hinanden, at det er meget svært at tage de behandlede titler alvorligt ved et senere gensyn.
Men efter knap fem år, mere end 100 afsnit og flere liveevents er det nu slut.
Det skriver trioen bag podcasten, Jacob Hinchely, Christopher Andersen og Troels Møller, i en længere besked på deres Facebook-side.
- Ærede jury.
Det er med tungt hjerte, at vi meddeler, at vi efter næsten fem år drejer nøglen om.
Jep.
'Dårligdommerne' stopper.
Det er ikke en joke eller en forsinket aprilsnar.
Det er ikke på grund af interne stridigheder eller andet.
- Bandet går i opløsning på grund af manglende økonomisk indkomst.
Efter fem år må vi sande, at vi ikke tjener nok til at retfærdiggøre al den tid, vi bruger på det, og al den dårligdom, som vi udsætter vores helbred for.
At alle tre værter har fuldtidsjob ved siden af den tidskrævende podcast, og at to af dem desuden har små børn, har også været en afgørende faktor for beslutningen, skriver de.
Dårligdommerne har ofte haft gæster på besøg i studiet.
Her ses de sammen med Jakob Stegelmann, der ellers er kendt for 'Troldspejlet'.
(Foto: Christopher Leo H.
Andersen © Dårligdommerne)Ærgerligt, mener podcast-ekspertDet er ærgerligt, siger podcastredaktør i DR, Karen Straarup Møller.
- Først og fremmest fordi det er en rigtig god podcast.
Der findes også eksempler på podcasts med tre venner, der snakker og hygger sig, som slet ikke fungerer.
Som bare er internt og kedeligt.
- Netop derfor synes jeg, det er ærgerligt, at vi nu mister den kvalitet og grundighed i det uafhængige podcastlandskab, som jo primært er drevet af passion og lyst.
Netop Hinchely, Andersen og Møllers evne til at gøre snakken mellem tre venner interessant for folk uden for deres studie har været afgørende for deres succes, mener Karen Straarup Møller.
- 'Dårligdommerne' er først og fremmest virkelig godt selskab.
Og det er ret afgørende for, om man gider at hænge på efter det første minut af en podcast.
Uanset om det er en podcast om dårlige film, krigshistorie eller fredagsslik, siger hun.
- De tre værter Jacob, Troels og Christopher er gode venner og har en skøn intern jargon og kemi, og selvom man ikke kender dem privat, føler man sig 100 procent som en del af deres fællesskab, hver gang man lytter med.
Selv hvis man ikke har set den dårlige film, de snakker om.
Pionere i podcast-landskabetDa 'Dårligdommerne' 1.
januar 2015 udkom med deres første afsnit, var de blandt de første i Danmark, der fik succes med en såkaldt 'samtalepodcast', hvor man mødes om en mikrofon og snakker om et emne, mener Karen Straarup Møller.
Med 2,7 millioner downloads på tværs af alle afsnit, har 'Dårligdommerne' indtaget en stærk position i podcastlandskabet.
En position, der har inspireret mange af de danske podcasts, du i dag kan lytte til, mener hun.
- 'Dårligdommerne' er med tiden også blevet én af landets største uafhængige podcasts og har derfor helt naturligt inspireret en masse andre til at kaste sig ud i at podcaste og vist, hvor sjovt det er at lave radio, siger hun.
- De har vist, at man rent faktisk kan lave et virkelig godt program, der har mange dedikerede lyttere, udenom de store mediehuse.
I dag findes der mange lignende podcasts, hvor der bliver nørdet alt fra 'Dahlgårds Tivoli' til 'Klovn' og 'Tin Tin'-bøger i rigtig godt selskab.
Et sidste farvelDet er dog ikke heeelt slut endnu.
'Dårligdommerne' har nemlig stadig to planlagte liveevents i kalenderen.
Det er værten Christopher Andersen lettet over.
- Når man laver en podcast i et lukket studie, er det altid ret rørende at møde de folk, der har lyttet til ens program.
Folk, der fortæller, at vi har været en del af deres hverdag, uden vi selv var klar over det.
Som eksempelvis en ung kvinde, der ved et liveevent kom på krykker og fortalte, at hun havde lyttet til os i tiden efter et voldsomt biluheld.
Et uheld, hvor hun som eneste passager var overlevet.
Det er jo helt vildt.
- Så vi er rigtig glade for, at vi i den kommende tid får mulighed for at sige ordenligt farvel og tak til vores trofaste lyttere.
Du kan opleve 'Dårligdommerne' en allersidste gang til deres liveevents i henholdsvis Aarhus den 11.
maj og København den 30.
maj.
Læs også:Radiovært langer ud efter populær podcast: 'Rigtige mord er ikke underholdning'FacebookTwitterKopier linkEmner:København|Dahlgårds Tivoli|Facebook|Aarhus




https://www.dr.dk/nyheder/politik/johanne-schmidt-nielsen-ny-generalsekretaer-red-barnet

PolitikJohanne Schmidt-Nielsen ny generalsekretær for Red BarnetEnhedslistens Johanne Schmidt-Nielsen tiltræder i stillingen efter det kommende valg.
Johanne Schmidt-Nielsen går fra 12 år på Christiansborg til Red Barnet efter folketingsvalget.
Af Emil Søndergård Ingvorsen25.
apr.
2019 kl.
14.
36Bemærk: artiklen er mere end 30 dage gammelLæs opEfter mere end 10 år i politik for Enhedslisten bliver partiets tidligere politiske ordfører Johanne Schmidt-Nielsen ny generalsekretær for Red Barnet i Danmark.
Det skriver organisationen i en pressemeddelelse.
Politikeren tiltræder stillingen efter folketingsvalget, hvor hun ikke genopstiller på grund af Enhedslistens rotationsprincip.
I pressemeddelelsen fremgår det, at det er en enig hovedbestyrelse, som har valgt Johanne Schmidt-Nielsen til posten.
Red Barnet mener nemlig, at hun er en markant profil, er en naturlig og karismatisk leder og en stærk kommunikatør.
Læs også:Red Barnet fyrer dansk generalsekretær- Vi har store forventninger til samarbejdet med Johanne Schmidt-Nielsen, og jeg er sikker på, at hun er den helt rigtige til at styrke Red Barnets position og løfte vores nye og ambitiøse strategi for indsatsen for de mest udsatte børn i Danmark og ude i verden, siger Red Barnets formand, Lars Svenning Andersen.
'Ingen sag er vigtigere'En af den kommende formands opgaver bliver at styrke organisationens synlighed og hermed skabe bedre vilkår for de allermest udsatte børn.
Og Enhedslisten-politikeren er helt bevidst om, at det er en meget vigtig rolle, hun påtager sig.
- Der findes simpelthen ikke en vigtigere sag end Red Barnets.
Nemlig at alle børn skal have det godt.
Alt for mange børn lever liv, som slet ikke er for børn, siger hun i pressemeddelelsen.
Johanne Schmidt-Nielsen afløser Jonas Keiding Lindholm på posten, efter at han blev fyret i december sidste år.
Den kommende generalsekretær blev valgt til Folketinget i 2007.
Fra 2009 til 2016 var hun politisk ordfører for partiet.
FacebookTwitterKopier link




https://www.dr.dk/nyheder/politik/sf-vil-haeve-straffen-trusler-fra-til-fire-aar

PolitikSF vil hæve straffen for trusler fra to til fire årFlere partier i Folketinget melder sig positive over for forslaget.
"Hvad er forsamlingsfrihed, ytringsfrihed og frie valg, hvad er det værd, hvis det ender med at være truslernes tyranni, der ligesom overtrumfer demokratiet," siger retsordfører for SF, Karsten Hønge.
Af Thomas Klose Jensen25.
apr.
2019 kl.
10.
06Bemærk: artiklen er mere end 30 dage gammelLæs opDet er gået "grassat med trusler" mod personer, som blander sig i den offentlige debat.
Sådan lyder det fra SF's retsordfører, Karsten Hønge, der håber at kunne bidrage til at sætte en stopper for truslerne med et beslutningsforslag, der skal førstebehandles i folketingssalen i dag, skriver Berlingske.
- Vi foreslår helt konkret, at strafferammen går fra to år og op til fire år.
De her trusler er i flere situationer klart at sammenligne med vold – det er bare psykisk vold.
Og så foreslår vi også, at man tager bedre hånd om ofrene, uddyber Karsten Hønge til DR Nyheder.
Både Socialdemokratiets retsordfører, Trine Bramsen, og Dansk Folkepartis retsordfører, Peter Kofod, fortæller til Berlingske, at de er positivt stemt for forslaget.
Karsten Hønge selv mener, at fire års fængsel for trusler er fair, fordi der er tale om psykisk vold.
- I de værste tilfælde giver det her ar for livet for de mennesker, det går ud over.
Det er det ene argument.
Men det andet er også, at vi skal værne om kernen i demokratiet – altså hvad er forsamlingsfrihed, ytringsfrihed og frie valg.
Hvad er det værd, hvis det ender med at være truslernes tyranni, der overtrumfer demokratiet, siger han.
Venstre er positiveHos regeringspartiet Venstre gør retsordfører Preben Bang Henriksen det klart, at partiet også er positivt stemt for at kigge på straffen for trusler.
Derfor vil partiet nu gå åbent ind i dialogen, når forslaget når Folketingets retsudvalg.
- Det eneste forbehold er, at der allerede sidder en ytringsfrihedskommission, som vi er lidt bange for at træde over tæerne.
For det hjælper jo ikke at sætte den i sving med at kigge på netop de her forhold og så gå ind og lovgive henover hovedet på dem, siger han.
- Men det er teknik, og det tror jeg, at vi finder ud af, siger han.
FacebookTwitterKopier linkEmner:Karsten Hønge (politiker)|Socialistisk Folkeparti|Folketinget|Kriminalitet|Retspolitik




https://www.dr.dk/nyheder/regionale/nordjylland/bombetrussel-mod-teknisk-gymnasium-flere-adresser-evakueret

NordjyllandBombetrussel mod teknisk gymnasium: Flere adresser evakueretPolitiet er talstærkt til stede efter mail sendt til skole i Aalborg.
Betjente uden for det tekniske gymnasium på Øster Uttrup Vej.
Af Klaus Videbæk og Robin Patrick Stampe Seierby (Video)25.
apr.
2019 kl.
08.
37 | opdateret 25.
apr.
2019 kl.
10.
37Bemærk: artiklen er mere end 30 dage gammelLæs opTorsdag morgen er elever ved Techcollege i Aalborg og Aalborg Tekniske Gymnasium blevet bedt om at blive væk fra undervisningen.
Det sker efter en bombetrussel sendt via mail til skolens ledelse tidligt i morges.
Det oplyser Nordjyllands Politi, der i øjeblikket er på flere af skolens adresser.
Det gælder blandt andet skolens afdelinger på Øster Uttrup Vej i det østlige Aalborg og ved indkøbscentret Friis på Nyhavnsgade i midten af Aalborg, som nu er helt afspærret.
Følgende adresser er evakueretAalborg Tekniske GymnasiumØster Uttrup Vej 1, 9000 AalborgØster Uttrup Vej 5, 9000 AalborgNyhavnsgade 14, 9000 AalborgTechcollege i AalborgRørdalsvej 10, 9000 AalborgStruervej 70, 9220 Aalborg ØstSigrid Undsets Vej 3, 9220 Aalborg ØstTeglværket 2, 9400 NørresundbyAalborg Tekniske Gymasium har i alt 800 elever og 65 medarbejdere og er et af Danmarks største tekniske gymnasier.
Beslutningen om at spærre skolens adresser af er truffet i samarbejde med skolens ledelse, fortæller politiinspektør ved Nordjyllands Politi Ole Kristensen.
- Du skal forlade skolen!
Elev Susanne Henriksen var her til morgen kørt fra Thisted for at få undervisning på skolen og var fremme allerede ti minutter over syv.
På det tidspunkt var skolen ikke spærret af endnu, og der gik rengøringspersonale rundt på gangene.
- Lige pludselig kom der en lærer farende ind midt i det hele, og sagde, at jeg skulle forlade skolen, og at det var nu, fortæller hun.
- Så gik jeg ned til min bil, for jeg vidste ikke, hvad jeg skulle gøre, siger Susanne Henriksen til DR Nordjylland.
Tænker på Sri LankaHun og flere andre elever blev derefter gennet hen til Aalborg Erhvervskollegium, hvor man har indrettet et lokale til dem, der ikke umiddelbart kan komme hjem igen.
Susanne Henriksen er stadig i området, da hendes bil nu befinder sig bag politiets afspærring.
Også Martin Trimarco, der læser til vingeoperatør, var på vej til skolen her til morgen, da han fik besked om at vende om.
- Det er meget tæt på Sri Lanka-ulykken.
Så man gør sig da sine tanker og bliver lidt bekymret, siger han.
Kan ikke udelukke noget alvorligtTruslen, som skolerne har modtaget, er ifølge politiet ikke særlig konkret, forstået på den måde, at man ikke kan afgrænset truslen til en enkelt bygning eller adresse.
Alligevel tager man truslen meget seriøst, understreger politiinspektør Ole Kristensen.
- Vi er i en situation, hvor vi ikke på nogen som helst måde kan udelukke, at det her kan være meget alvorligt, og derfor tager vi det, som vi altid gør med den her slags, meget alvorligt, siger han.
Bombehunde skal nu hjælpe med afsøge området for mulig sprængstof.
Politiet har mandskab og hunde ved de berørte områder, og politiets it-eksperter leder efter tekniske spor, der kan pege på en afsender af mailen med bombetruslen.
Politiet ønsker ikke at kommentere yderligere på selve indholdet af mailen.
Udover bygninger i Aalborg og Nørresundby holder man desuden øje med Techcollege Aalborgs afdeling i Hobro.
FacebookTwitterKopier linkEmner:Aalborg|Jylland|Nordjyllands Politi|Politi|Uddannelse




https://www.dr.dk/nyheder/politik/ep-valg/pawel-og-joanna-kan-let-faa-arbejde-i-hele-verden-derfor-valgte-de-danmark

Valg til Europa-ParlamentetSe temaEP-valgPawel og Joanna kan let få arbejde i hele verden: Derfor valgte de DanmarkEt stigende antal højt kvalificerede østeuropæere kommer til Danmark for at arbejde.
Pawel Checinski og Joanna Wisniewska er blandt de mere end 6.
000 højt specialiserede medarbejdere, som er kommet til Danmark fra Østeuropa.
Af Nis Kielgast25.
apr.
2019 kl.
08.
52Bemærk: artiklen er mere end 30 dage gammelLæs opHun er civilingeniør, han er it-projektleder.
De er begge fra Polen, og de kunne let få fede jobs i hjemlandet eller resten af verden, for der er mangel på folk med deres kompetencer.
Men de har valgt at arbejde i København.
Jeg var i Danmark som lille dreng for mange år siden.
Jeg var i Legoland, og jeg kan huske, at jeg var virkelig imponeret over Danmark.
Da jeg blev spurgt, om jeg kunne tænke mig at komme til København, virkede det naturligt at sige ja.
Pawel Checinski, it-projektleder fra Polen- Jeg kunne da sagtens få et godt arbejde i Polen, men i Danmark kan jeg få en sund balance både i arbejdslivet og livet som helhed.
Her får man fuldstændig tillid fra firmaet, og det er super unikt for Danmark.
Hvis jeg for eksempel skal til tandlægen i arbejdstiden, gør jeg det bare.
Det er mere unikt, end I aner, siger Joanna Wisniewska.
Den 34-årige civilingeniør arbejder hos Rambøll og styrer store infrastrukturprojekter på rette vej for det danske firma.
Hun har været i Danmark i 11 år nu, og hun er kommet til at elske den danske virksomhedskultur.
Læs også:Flere højtuddannede østeuropæere kommer til Danmark- Der er meget højt til loftet.
Jeg spiser frokost med mine chefer, og jeg tiltaler dem ikke hr.
og fru.
Jeg siger bare ”hej Morten” eller ”hej Pernille, jeg har en idé” – og det er rigtig vigtigt for mig som medarbejder.
Det tror jeg er noget af det vigtigste for højtuddannede.
At man kan blive hørt af ledelsen, og at man kan vise, hvad man kan.
Flere højt kvalificerede østeuropæereDer bliver flere og flere som Joanna Wisniewska ved skrivebordene i danske virksomheder.
En opgørelse fra Danmarks Statistik viser, at der ved afslutningen af 2017 var 6.
525 personer fra de seks største østeuropæiske lande, der havde højt specialiserede stillinger eller chefjob i Danmark.
Det er tre gange så mange som for 10 år siden.
En af de nyeste er polakken Pawel Checinski, der har været her i 9 måneder.
Han er specialist i databaser, netværk, kunstig intelligens og arbejder nu med ledelse af komplekse it-projekter i det store danske firma Netcompany.
Med 20 års erfaring i it-branchen kunne han få et godt job i de fleste lande, men han valgte at sige ja, da Netcompany spurgte, om han ville flytte fra firmaets polske afdeling til det danske hovedsæde.
- Jeg var i Danmark som lille dreng for mange år siden.
Jeg var i Legoland, og jeg kan huske, at jeg virkelig var imponeret over Danmark.
Da jeg blev spurgt, om jeg kunne tænke mig at komme til København, virkede det naturligt at sige ja til, fortæller Pawel Checinski.
’Mit liv er i Danmark nu’I dag er det dog ikke længere Legoland, der trækker i it-projektlederen.
- Jeg har overvejet at blive her, hvis jeg bliver bedt om det.
Jeg har ikke bestemt mig endnu, men både jeg og min familie har nydt at være her.
Det er et smukt land.
Jeg kan virkelig godt lide både menneskene og stemningen, siger Pawel Checinski.
Joanna Wisniewska har haft noget længere til at tænke over fremtiden i Danmark, og hun er ikke længere i tvivl.
- Jeg har kæreste og venner her, og jeg har verdens bedste arbejde.
Jeg rejser selvfølgelig til Polen for at besøge min familie, men mit liv er i Danmark nu, siger hun.
FacebookTwitterKopier linkEmner:København|Legoland|Polen|Netcompany|Erhverv




https://www.dr.dk/nyheder/indland/nej-tak-til-dansk-gebyr-faar-udlaendinge-til-droppe-sprogkursus

IndlandNej tak til dansk: Gebyr får udlændinge til at droppe sprogkursusOmkring 10.
000 færre internationale studerende og lønmodtagere lærer dansk, fordi de selv skal betale for undervisning.
Af Kåre Kildall Rysgaard og Signe Heiredal25.
apr.
2019 kl.
08.
15Bemærk: artiklen er mere end 30 dage gammelLæs opOpdateret 30.
04.
2019 med kommentar fra udlæninge- og integrationsminister Inger Støjberg.
Internationale studerende og udlændinge, der arbejder i Danmark, siger i stor stil nej tak til at lære dansk.
Siden sommer er 10.
000 færre udlændinge i gang med at lære sproget.
Forklaringen er især, at regeringen, Dansk Folkeparti og Socialdemokratiet i sommer besluttede, at det ikke længere skal være gratis for dem at lære dansk.
Det første halve år af 2018 var undervisningen stadig gratis, og 22.
328 kursister lærte dansk.
Så kom loven om brugerbetaling på op til 12.
000 kroner for at lære det danske sprog.
Derefter dykkede antallet af kursister med mere end 10.
000 den sidste halve del af året.
Det viser tal fra Danskuddannelsesdatabasen, som DR har fået aktindsigt i.
På AOF Job og Dansk i Esbjerg har forstander Betina Johansson arbejdet med at undervise udlændinge i cirka 25 år.
Aldrig før har hun oplevet, at udlændinge i så stort omfang stopper med at lære dansk.
- Det her svarer til, at man lukker en stor fabrik, så meget lukker vi.
Folk vil ikke betale for danskundervisningen.
Det er virkelig en katastrofe, siger hun.
Sprogcentret i Esbjerg har sagt farvel til 30 medarbejdere og opsagt lejemål i to byer, fordi der er så få kursister.
Så mange udlændinge får undervisning i danskDansk Folkeparti mener, at når færre lærer dansk, viser det, at udlændingene ikke har den store lyst til at blive en del af det danske samfund.
- Der kommer udlændinge til Danmark, som ikke vil Danmark.
For når de først skal have penge op af lommen, så gider de ikke, siger udlændingeordfører Martin Henriksen (DF).
Socialdemokratiet mener, at det er nødvendigt at justere velfærdssamfundet, så udenlandske studerende og arbejdere selv betaler for at lære dansk.
- Som samfund skal vi overveje, hvad vi vil bruge skattekronerne på.
Vi kan ikke bare betale alt for alle, der kommer hertil, men bliver nødt til at bede folk om at spytte lidt i kassen, siger udlændingeordfører Mattias Tesfaye (S).
Han peger på, at statskassen stadig betaler klart den største del af danskundervisningen.
- Det er rimeligt, at udlændinge betaler et mindre beløb selv.
Danskere betaler også selv, hvis de vil lære sprog i udlandet eller på aftenskole, siger han.
Udlændinge- og integrationsminister Inger Støjberg (V) mener også, at udenlandske arbejdere og studerende selv skal biddrage for at lære sproget.
Men der er tale om stå stort fald i studerende, at det er vigtigt at følge udviklingen.
- Jeg vil ikke afvise, at det kan blive ændret på i fremtiden, men det står ikke lige for i dag, siger ministeren.
Østeuropæiske studerende har ikke råd til at lære danskDet er især internationale studerende, som ikke længere modtager danskundervisning, lyder meldingen fra Lærdansk, som er et af de største sprogcentre i landet.
Før brugerbetalingen læste 1.
500 internationale studerende dansk hos Lærdansk.
Siden er tallet faldet til 300-400.
- En del internationale studerende fra især Østeuropa har ikke flere penge end til husleje og til at få mad på bordet.
De kan ikke tage tusindvis af kroner ud af deres budget hvert år til at lære dansk, fortæller Gerhard Korbo, chef for Lærdansk.
Hvad koster undervisningen i dansk?
Loven om brugerbetaling for studerende og udenlandske arbejdere, der vil lære dansk, trådte i kraft fra første juli 2018.
Brugerbetalingen er på 2.
000 kroner per modul, og der skal bestås op til seks moduler.
Prisen vil derfor være 12.
000 kroner, hvis alle moduler gennemføres.
Dansk er stadig gratis for flygtninge og familiesammenførte.
Argumenterne for loven var blandt andet, at det var rimeligt, at udlændinge selv betalte for danskundervisning.
Samtidig gav forslaget en besparelse, som skulle bruges til lavere skat på arbejdsindkomst (læs debatten i folketingssalen).
Kilde: Udlændinge- og IntegrationsministerietDansk Erhverv mener, at det er dårligt købmandskab at indføre brugerbetaling for danskundervisning.
Det kan blive en dyr besparelse.
- Danmark bruger allerede mange penge på at give internationale studerende en gratis uddannelse.
Det er ærgerligt, at vi ikke giver dem det sidste nyk, så de lærer dansk og kan få et job i Danmark.
Det er det, som skal til, for at de bliver i landet og betaler skat, siger Mads Eriksen uddannelses- og forskningspolitisk chef for Dansk Erhverv.
Han pointerer, at Danmark har behov for de højtkvalificerede internationale studerende.
Det er vigtigt at ”gøre sig lækre” over for dem.
Regeringen er enige i, at flere internationale studerende bør blive i Danmark.
I august var overskriften på en rapport fra Uddannelses og Forskningsministeriet netop: "Flere internationale studerende skal blive og arbejde i Danmark efter studierne.
" I går gentog uddannelses- og forskningsminister Tommy Ahlers (V) budskabet:- Danmark er et internationalt studieland, men mange skal også gerne blive her bagefter.
Ellers giver det ikke mening for os.
Udlændinge og integrationsminister Inger Støjberg (V) mener, at en del studerende lærer dansk, selvom de ikke får undervisning.
Men det er vigtigt at holde øje med området, så Danmark ikke mister internationale studerende, fordi de ikke har lært dansk.
- Vi har en fælles interesse for, at studerende bliver i Danmark efter endt studie.
Det er gode folk, der kommer hertil, og vi mangler dem i høj grad, siger hun.
Mattias Tesfaye (S) forstår godt, at arbejdsgivere kan være bekymrede over, at samfundet ikke betaler 100 procent danskundervisning til udlændinge.
Men det drejer sig om at bruge skattekroner så godt som muligt.
Brugerbetaling giver en besparelse på cirka 150 millioner kroner om året, skønnede Udlændinge- og Integrationsministeriet.
- De penge kan vi bruge til hjemmehjælp, flere politibetjente og forbedre vores samfund, siger han.
Læs også:Farvel og tak for uddannelsen: Én ud af 17 rykker til udlandet efter dimission´Dårlig dansk´ kan blive et problem senereDer er også mange udenlandske arbejdere, der ligesom de internationale studerende, dropper at lære dansk.
Brancheorganisationen De Danske Sprogcentre er bekymret for, om der sker det samme, som dengang gæstearbejdere i 60´erne og 70´erne kom til Danmark og en del ikke lærte tilstrækkeligt dansk.
- Vi har mange ældre tyrkere, som er nedslidte og ikke kan omskoles, fordi de ikke kan nok dansk.
Vi er bekymret for, om historien gentager sig, men nu hedder det rumænere og polakker, siger Lars Nordbord, formand for De Danske Sprogcentre.
Han peger på, at hvis udlændinge får børn, slår sig ned i Danmark og ikke lærer dansk, bliver manglen på sprog en stor ulempe.
Både i forhold til samtaler med børnehave, skole, på arbejdspladsen og i forhold til at hjælpe børnene godt på vej.
Dansk Folkeparti er enig i, at historien med gæstearbejdere, der ikke lærte tilstrækkeligt dansk, er i færd med at gentage sig.
Men løsningen er ikke gratis danskundervisning, siger Martin Henriksen.
- Danmark har ikke behov for mere udenlandsk arbejdskraft.
Vi har behov for mindre.
Der er behov for at reducere indvandringen, mener udlændingeordføren, som gerne vil have begrænset arbejdskraftens fri bevægelighed i EU.
Mattias Tesfaye (S) mener, at Danmark har forbedret integrationen siden gæstearbejderne.
I dag er der krav om at tale dansk for at få permanent opholdstillladelse.
Danskuddannelsen er bedre, og det er lettere for udlændinge at tage et sprogkursus.
- Jeg er ikke så bekymret for, at de udenlandske studerende og østarbejdere, der bosætter sig her ikke får lært dansk, siger han.
FacebookTwitterKopier linkEmner:Inger Støjberg (politiker)|Martin Henriksen (politiker)|Uddannelse|Venstre|Esbjerg




https://www.dr.dk/nyheder/politik/justitsminister-rad-skal-se-pa-lovaendring-om-samtykke-sex

PolitikJustitsminister: Råd skal se på lovændring om samtykke før sexDe nye medlemmer af Straffelovrådet skal som det første se på straffelovens voldtægtsbestemmelse.
Det er langt fra alle voldtægter, der begås under et overfald.
Nu skal de nye medlemmer af Straffelovrådet se nærmere på området om samtykke inden sex.
25.
apr.
2019 kl.
08.
59 | opdateret 25.
apr.
2019 kl.
09.
13Bemærk: artiklen er mere end 30 dage gammelLæs opHøjesteretspræsident Thomas Rørdam er blevet udpeget som ny formand for Straffelovrådet.
Og justitsminister Søren Pape Poulsen (K) har som det første bedt den nye formand og de andre nye medlemmer af rådet om at se på straffelovens voldtægtsbestemmelse.
Det skal ske med henblik på en lovændring om samtykke før sex.
Læs også:Trods minister-udtalelser: Venstre er ikke klar til at stemme for samtykkelov- Sex skal altid være frivilligt, og der er i mine øjne behov for, at vi får set på, om det på tilstrækkelig vis er afspejlet i vores nuværende voldtægtslovgivning, siger Pape i en pressemeddelelse.
Vigtig med høj grad af retssikkerhedStraffelovrådet skal komme med konkrete forslag til, hvordan voldtægtsbestemmelsen kan udformes, så det tydeligt fremgår, at alle seksuelle handlinger skal bygge på gensidig frivillighed.
- Det er samtidig vigtigt, at en lovændring bliver grundigt forberedt, så vi fastholder en høj grad af retssikkerhed og sikrer, at en ny lov vil virke efter hensigten, siger Pape.
- Derfor har jeg bedt Straffelovrådet om at komme med konkrete forslag til, hvordan vi kan udforme en ny frivillighedsbaseret bestemmelse om voldtægt, siger ministeren.
I november var der ikke flertalTilbage i november kunne Enhedslisten ikke samle flertal i Folketinget for en ny lovgivning, der definerer sex uden samtykke som voldtægt.
Men siden hen ser det ud til, at der alligevel er mandater nok for at indføre regler, som svarer til dem, man også har i Storbritannien og Sverige.
Som reglerne er i dag, må man ikke tvinge nogen til samleje eller sex, hvis de gør modstand eller ikke er i stand til at sige fra.
Straffelovrådet skal blandt andet overveje, hvordan betingelsen om frivillighed kan defineres.
Herunder i relation til bevisvurderingen.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Straffelovrådet|Seksualitet|Storbritannien




https://www.dr.dk/nyheder/regionale/trekanten/thea-er-blind-men-kan-nu-spille-scrabble-med-familien-legoklodser-laerer

TrekantområdetThea er blind, men kan nu spille Scrabble med familien: Legoklodser lærer blinde børn at læseKlodserne kan bruges som punktskrift og få blinde og seende til at lege sammen.
Thea Hermansens far er også blind, men med de nye klodser i huset kan alle - også de seende i familien - være med til Scrabble.
(© dr)Af Joshua Ursin Hollingdale, Miriam Leegaard Jacobsen og Peter Frandsen Siggaard25.
apr.
2019 kl.
07.
57Bemærk: artiklen er mere end 30 dage gammelLæs opDen klassiske legoklods har otte knopper, og den punktskrift, som blinde læser, har seks punkter.
Ved at fjerne nogle af knopperne på klodserne har Dansk Blindesamfund sammen med Lego udviklet et system, der laver klodserne om til bogstaver i punktskrift.
På den måde bliver klodserne meget mere end legetøj, fordi de kan lære blinde at læse.
Knopper ligner punkterLego Braille Bricks hedder systemet, der gør knopperne på legoklodserne til et punktskriftalfabet.
Klodserne er testet af 60 børn i Danmark, Brasilien, Storbritannien og Norge.
Både seende og blinde kan læse, hvilket ord klodserne danner.
13-årige Thea Hermansen kan nærmest intet se, og hun er en af dem, der har haft klodserne i hænderne.
Hun glæder sig især over, at klodserne både kan bruges af blinde og seende, da der samtidig er trykt et bogstav på hver af dem.
- For mig ville det have været en mere spændende måde at blive introduceret til punktskrift på.
I stedet for at skulle læse på et støvet papir, siger hun.
Sådan funger punktskriftPunktskrift har eksisteret i sin nuværende form siden 1825, hvor franskmanden Louis Braille udviklede grundfiguren til punktskrift.
Grundfiguren består af to kolonner med tre punkter i hver.
Grundformen giver mulighed for at danne i alt 64 kombinationer af punkttegn.
Heraf bruges de 63 tegnkombinationer til både bogstaver og tegnsætning, mens der er 1 tegn, der er helt blankt.
Det blanke tegn svarer til et mellemrum.
Kilde: Dansk BlindesamfundDe nyudviklede klodser kan bruges af hendes seende kammerater, og det gør det nemmere for hende at forklare de seende, hvordan hun læser.
- Jeg tror, at dem i min klasse ville have opfattet den måde, jeg gør tingene på, anderledes, end de gør nu.
De har flere gange spurgt mig, om jeg ikke kunne lære dem det.
Hvis jeg havde haft klodserne, ville vi kunne gøre det sammen, siger Thea Hermansen.
Seende må også være medHendes far, Nils Bo Hermansen, glæder sig over, at klodserne kan bruges af hele familien, så både blinde og seende medlemmer af familien får mulighed for at bruge klodserne - for eksempel til at spille Scrabble.
Det er Lego Fonden, der har betalt for udviklingen af klodserne, og håbet er, at de skal gøre det nemmere for blinde børn at lære at læse, fortæller lederen af projektet, Stine Storm.
- Det geniale er, at børnene har mulighed for at lave fejl.
Klodserne kan bare flyttes rundt, så du hurtigt kan rette fejlene.
Traditionel blindskrift laves på en skrivemaskine.
Så når fejlen først er lavet, kan du ikke rette den, forklarer hun.
Alle kender legoFormanden for Dansk Blindesamfund, Thorkild Olesen, synes, at det er helt oplagt at bruge legoklodserne til undervisning i punktskrift.
- Det er udbredt i hele verdenen, og det er helt logisk, at dupperne ovenpå kan bruges til punktskrift, siger han.
Ved at bruge legoklodser giver det også helt nye muligheder for at lære.
- Børn bruger det til at lege og lære med - og når man leger, mens man lærer, så lærer man bedst, siger han.
Legoklodserne med punktskrift kommer ikke til salg.
Kasserne bliver tilgængelige og bliver uddelt gratis via Dansk Blindesamfund og synskonsulenterne fra anden del af 2020.
FacebookTwitterKopier linkEmner:Lego Group|Dansk Blindesamfund|Storbritannien|Lego Fonden|Brasilien




https://www.dr.dk/sporten/badminton/anoreksi-knaekkede-danmarks-stoerste-badminton-talent-vi-kunne-have-fanget-det

Spiseforstyrrelser i elitesportSe temaBadmintonAnoreksi knækkede Danmarks største badminton-talent: 'Vi kunne have fanget det før'18-årige Mathilde Cramer havde ifølge Badminton Danmark potentialet til at blive verdens bedste singlespiller, men en spiseforstyrrelse har bremset en lovende elitekarriere.
Af Kresten Mosbæk Gravesen25.
apr.
2019 kl.
07.
01Læs opAlle kan se, hun ikke er den samme.
Det sædvanlige overskud i slagene er væk, og energien er sluppet op.
Hun taber kampen i tre sæt.
Helt uhørt, når man så, hvordan hun dominerede sin franske modstander i første sæt.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Ud fra hendes krop er det svært at se, at noget er galt med Mathilde Cramer.
Godt nok er muskelmassen blevet mindre, men fedtprocenten har altid været lav på den lange og slanke krop.
Og i badmintonhallen ved ungdoms-VM er det ikke en kropsbygning, der springer i øjnene.
Men Mathilde Cramer har ikke flere kræfter, fordi hun ikke har spist nok.
- Jeg var overhovedet ikke åben om det, for jeg vidste det knap nok selv.
Jeg snakkede ikke med nogen om det, fortæller hun.
Jeg var overhovedet ikke åben om det, for jeg vidste det knap nok selv.
Jeg snakkede ikke med nogen om det.
Mathilde Cramer, badmintonspillerDet er først efter den kamp, i november 2016, at Mathilde Cramer fortæller forbundet, at hun har en spiseforstyrrelse.
Inden da har ingen omkring klub eller landshold bemærket, at hun ikke spiser nok.
- Jeg opdagede det ikke hos Mathilde før U-VM, og hvis jeg skal være helt ærlig, er jeg mange gange i tvivl, fordi mange badmintonspillere i forvejen har den kropsbygning, de har, fortæller Bo Ømosegaard, der har været talentudviklingschef i Badminton Danmark siden 2005.
Tidligere på året er det da heller ikke til at se på banen, at Mathilde Cramer er ved at udvikle en spiseforstyrrelse.
I februar 2016 vinder hun U15-EM, og med knyttet næve efter matchbolden og smil på toppen af podiet tegner hun et billede af en elitespiller i balance - men sandheden er en anden.
Glæden ved at vinde badmintonkampe, som hun altid har gjort, er væk.
Jeg opdagede det ikke hos Mathilde før U-VM, og hvis jeg skal være helt ærlig, er jeg mange gange i tvivl, fordi mange badmintonspillere i forvejen har den kropsbygning, de har.
Bo Ømosegaard, talentudviklingschef, Badminton Danmark- Der gik det op for mig, at jeg ikke blev glad for at vinde.
Jeg kunne kun skuffe og var meget nervøs, fordi jeg og alle omkring mig forventede, at jeg vandt, fortæller hun.
Det er også til at forstå, hvorfor både hun selv og andre har set en stjerne i Mathilde Cramer op igennem ungdomsårene.
Inden sin spiseforstyrrelse er hun som bare 15-årig begyndt at træne jævnligt med hos seniorlandsholdsspillerne i Brøndby.
- I de 14 år, jeg har arbejdet i forbundet, har jeg aldrig set et større kvindeligt talent end Mathilde Cramer.
Det er helt klart.
Hun havde på alle måder forudsætningen til at blive blandt verdens bedste spillere, siger Bo Ømosegaard.
Derfor er det også et slag for Badminton Danmark, da de finder ud af, at deres største talent har udviklet en spiseforstyrrelse.
- I første omgang er det fuldstændigt ligegyldigt med badmintonkarrieren.
Vi ved, at spiseforstyrrelser kan udvikle sig til en livslang ting og i værste fald handle om liv eller død.
Derfor er det vigtigste at redde Mathilde fra hendes anoreksi, fortæller Bo Ømosegaard.
Efter ungdoms-VM følger et år, hvor Badminton Danmark stiller alle nødvendige resurser til rådighed for Mathilde Cramer.
Men forløbet har ingen effekt.
Hverken diætister, psykologer eller trænere kan hjælpe, og i sidste ende bliver hun indlagt i to omgange på Bispebjerg Hospital i sammenlagt fire måneder.
Med den rette viden kunne vi have klædt trænere og forældre bedre på.
Vi kunne formentlig ikke have forhindret det, men vi kunne have fanget før, og det er pisse ærgerligt.
Bo Ømosegaard, talentudviklingschef, Badminton DanmarkI dag er Mathilde Cramer i bedring, men hun spiller ikke længere badminton på eliteniveau.
Ville være den bedste - også til sin spiseforstyrrelseSpørgsmålet er så, hvordan et af dansk badmintons største talenter gennem tiderne pludselig udviklede en spiseforstyrrelse?
Og hvor meget badmintonmiljøet har med det at gøre?
Selv har Mathilde Cramer ikke noget konkret svar, men hun beskriver især overgangen fra folkeskolen til en elitesports-gymnasieklasse som en svær tid.
- I folkeskolen havde jeg et frirum uden for badminton, men i gymnasiet handlede alting pludselig om elitesport.
Jeg havde mange bolde i luften og begyndte også at spille med hos seniorerne.
Det er i denne periode, at hun begynder at fokusere meget på sin krop, og det bliver en mission for hende at spise de rette fødevarer.
Perfektionismen, som hun altid har haft, bliver i den grad sat i scene.
Handlede det om at skabe en bedre krop til badminton eller var det af æstetiske årsager?
- Det var begge dele.
Jeg tænkte, det hjalp mig til at blive bedre, men det var ikke sådan, at jeg bare ville være tynd.
Jeg blev bare vildt optaget af mad og tænkte over det konstant, siger Mathilde Cramer, der også beskriver sig selv som værende perfektionistisk.
- Jeg tror også, det kan handle om konkurrence.
Jeg ville hele tiden nå det bedste som badmintonspiller.
Når man så har fået en spiseforstyrrelse, vil man pludselig være den bedste til at spise mindst.
Som singlespiller i dag har du ikke en chance for at klare dig, medmindre du er helt fit.
Der er flere af vores spillere, som har udviklet sig positivt, efter de har smidt nogle kilo.
Bo Ømosegaard, talentudviklingschef, Badminton DanmarkIfølge psykolog og forsker Mia Beck Lichtenstein, der i 10 år har forsket i træningsafhængighed og spiseforstyrrelser, har elitesportsudøvere som Mathilde Cramer typisk en indstilling, der gør dem mere udsatte for spiseforstyrrelser.
- Det ligger i sportens verden, at man hele tiden skal blive bedre.
Derfor er det en risikofaktor, hvis man er meget perfektionistisk i sin personlighed, at man aldrig bliver tilfreds med den krop, man har.
- Nogle ved ikke, at de begynder at underpræstere, når de bliver for tynde, træner for meget eller ikke restituerer nok.
Det er en viden, som nogle elitemiljøer er klar over, men atleter, der bliver ramt af en spiseforstyrrelse, hører det enten ikke eller vil ikke høre det, forklarer Mia Beck Lichtenstein.
Danske topspillere er blevet tyndereForskning viser, at kvindelige elitesportsudøvere har en øget risiko for at udvikle en spiseforstyrrelse – især i sportsgrene, hvor vægten har en betydning.
Det samme gælder i højere grad end tidligere i badminton, hvor højere intensitet og tempo samt længere kampe har gjort, at der er sket en markant udvikling i de fysiske krav i badminton, fortæller Bo Ømosegaard.
- Som singlespiller i dag har du ikke en chance for at klare dig, medmindre du er helt fit.
Der er flere af vores spillere, som har udviklet sig positivt, efter de har smidt nogle kilo.
- Line Kjærsfeldt blev bedre, da hun blev mere trimmet, og vores damedouble med Christinna Pedersen og Kamilla Rytter Juhl tog det sidste skridt i verdenseliten, da de fik en lavere fedtprocent, siger talentchefen, der også fremhæver Mia Blichfeldt og Line Christophersens slanke og veltrænede fysik.
Kravene til kvindelige topspilleres fysik er vokset over de seneste årtier.
Her er det singlespilleren Mia Blichfeldt.
Christinna Pedersen er et eksempel på en spiller, der er blevet tyndere i løbet af sin karriere.
Talentfulde Line Christophersen er ligesom Mathilde Cramer høj og naturligt slank bygget.
Danmarksmesteren i single Line Kjærsfeldt er ifølge Bo Ømosegaard blevet en bedre spiller, efter hun de seneste år har fået en lavere fedtprocent.
1 / 4Kravene til kvindelige topspilleres fysik er vokset over de seneste årtier.
Her er det singlespilleren Mia Blichfeldt.
1 / 4Christinna Pedersen er et eksempel på en spiller, der er blevet tyndere i løbet af sin karriere.
2 / 4Talentfulde Line Christophersen er ligesom Mathilde Cramer høj og naturligt slank bygget.
3 / 4Danmarksmesteren i single Line Kjærsfeldt er ifølge Bo Ømosegaard blevet en bedre spiller, efter hun de seneste år har fået en lavere fedtprocent.
4 / 4Også i ungdomseliten bliver der sat store krav til spillernes fysik, og her er det især piger i teenageårene, der kan være i risikogruppen for at udvikle en spiseforstyrrelse.
Ifølge Mia Beck Lichtenstein er der derfor behov for, at der kommer en langt større viden om emnet ude i klubberne, så man tidligt kan se symptomerne hos spillerne.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Trænerne ude i klubberne skal klædes bedre på.
Det værste, man kan gøre, er at tie det ihjel.
Spiseforstyrrede trives enormt godt i tavshed.
Det er der, sygdommen får fat, og man ved fra forskning, at prognosen bliver dårlig, hvis vi griber ind for sent, siger hun.
Forbund kunne have opdaget det førI Mathilde Cramers tilfælde blev faresignalerne ikke opfanget før ungdoms-VM, og her erkender forbundet, at man skulle have været opmærksom tidligere.
- Med den rette viden kunne vi have klædt trænere og forældre bedre på.
Vi kunne formentlig ikke have forhindret det, men vi kunne have fanget det før, og det er pisse ærgerligt, når vi kigger bagud, siger Bo Ømosegaard.
Hvor meget har badminton været kilden til Mathilde Cramers spiseforstyrrelse?
- Mit instinktive svar er, at vi ikke har.
Men når jeg tænker over det, har vi jo.
Vi har en kultur med, at man skal træne og være opmærksom på sin krop.
Jeg anede ikke noget.
Vi har aldrig talt om spiseforstyrrelser, da jeg var ungdomsspiller i badminton.
Jeg tror, det er vigtigt, at der bliver skabt en viden og fortalt, at kan ske.
Mathilde Cramer, badmintonspillerTror du, der er nogle spiseforstyrrede som Mathilde Cramer ude i klubberne, som ikke bliver opfanget af trænerne?
- Ja, det tror jeg da.
Der er mange måder, hvor man kan gemme sig i systemet, så der kan godt være nogle derude, siger Bo Ømosegaard.
- Vi skal blive endnu bedre til at tale om de forventninger og krav, vi har til træningsmængde og kost.
Vi skal have guidelines til vores klubtrænere, så de ved præcis, hvad de skal kigge efter, og hvad de skal gøre.
Mathilde Cramer har ikke på noget tidspunkt skudt skylden mod Badminton Danmark, og især støtten efterfølgende har været stor.
Men ser hun tilbage på tiden før sit anoreksi-forløb, var spiseforstyrrelser ikke noget, hun hørte omtalt i hverken klub eller på landsholdet.
- Jeg anede ikke noget.
Vi har aldrig talt om spiseforstyrrelser, da jeg var ungdomsspiller i badminton.
Jeg tror, det er vigtigt, at der bliver skabt en viden og fortalt, at det kan ske.
Man fokuserer meget på kosten i elitesport i en ung alder, men der er ikke kun fordele ved det.
Mathilde Cramer fortæller her, hvorfor hun har valgt at stå frem og fortælle sin historie.
FacebookTwitterKopier linkEmner:Badminton|Badminton Danmark|Kamilla Rytter Juhl (badmintonspiller)|Line Christophersen (badmintonspiller)|Brøndby




https://www.dr.dk/nyheder/udland/putin-og-kim-jong-un-moedes-foerste-gang-nogensinde

UdlandPutin og Kim Jong-un mødes for første gang nogensindeDe to ledere skal blandt andet diskutere situationen på Koreahalvøen.
Af Sally Frydenlund Larsen25.
apr.
2019 kl.
07.
48Bemærk: artiklen er mere end 30 dage gammelLæs opNetop nu mødes to af verdens mest markante ledere - nemlig Nordkoreas Kim Jong-un og Ruslands Vladimir Putin.
Det er første gang, de to mødes, selvom grænsen mellem deres lande er kort.
Vladimir Putin inviterede tidligere i april sin sydlige nabo på visit, og de to skal diskutere forholdet mellem Nord- og Sydkorea, men også forholdet mellem Nordkorea og USA.
Kim Jong-un til velkomstceremoni ved togstationen i Vladivostok.
Mødet falder nemlig samtidig med, at den amerikanske regering kæmper med at forhandle atomnedrustninger med Nordkorea, efter topmødet mellem Trump og Kim endte uden resultater tidligere i år.
Ni timer i togKim Jong-un ankom tidligere i dag til den russiske havneby Vladivostok efter en køretur på omtrent ni timer i sit pansrede tog.
Her blev han modtaget af blomsterpiger og et hornorkester, men ikke af Vladimir Putin selv.
- Jeg kommer til Rusland med vores folks varme følelse, sagde Kim Jong-un til det statslige medie Rusland 24, da han trådte af toget.
Vi skal diskutere, hvad Rusland kan gøre for at støtte den positive proces.
Vladimir Putin, Ruslands præsident.
- Jeg håber, at dette vil være vellykket og nyttigt, og at jeg under forhandlingerne med præsident Putin, vil være i stand til at diskutere spørgsmålet om at løse situationen på den koreanske halvø og udvikle vores bilaterale relationer, fortsatte han ifølge CNN.
Inden det diplomatiske topmøde udtalte Vladimir Putin, at han støtter Kim Jong-uns forsøg på at normalisere forholdet mellem Nordkorea og USA.
- Jeg har stor tiltro til, at dit besøg i Rusland i dag vil hjælpe os til bedre at forstå, hvordan vi kan løse situationen på Den Koreanske Halvø, sagde Putin til Kim Jong-un, inden forhandlingernes start ifølge nyhedsbureauet Reuters.
- Vi skal diskutere, hvad Rusland kan gøre for at støtte den positive proces, der i øjeblikket foregår, fortsatte præsidenten.
Topmødet mellem de to ledere ventes ikke at munde ud i nogen decideret aftale.
FacebookTwitterKopier linkEmner:Kim Jong-un (politiker)|Nordkorea|Rusland|Vladimir Putin (politiker)|CNN




https://www.dr.dk/nyheder/kultur/film/dar-salim-braender-igennem-som-desperat-far-men-kan-ikke-redde-ny-dansk-film

FilmlandSe temaAf Filmanmelder og vært på FilmlandPer Juul CarlsenFilm og serierDar Salim brænder igennem som desperat far - men kan ikke redde ny dansk film aleneSkuespillet er i top, men de rørende øjeblikke mangler i 'Til vi falder', mener anmelder.
Louise (Lisa Carlehed) og Adam (Dar Salim) tackler sorgen over deres forsvundne søn vidt forskelligt i Samanou Acheche Sahlstrøms film 'Til vi falder'.
25.
apr.
2019 kl.
06.
28Bemærk: artiklen er mere end 30 dage gammelLæs opEt øjeblik har forfulgt mig gennem de seneste år.
Det er billederne af skuespilleren Peter Plaugborg, der får en indsprøjtning og dør i løbet af nogle minutter.
Vi er så vant til at se folk dø på film.
En hel narkobande kan blive plaffet ned med maskinpistoler i løbet af få sekunder, fædre og sønner og mænd med hvert deres eget selvstændige liv kan forsvinde for øjnene af os, og vi gider knap nok løfte et øjenbryn.
Hele hære på tusinder af mennesker kan blive udslettet med et par bomber.
Det sker jo hele tiden.
'Til vi falder'Instruktør: Samanou Acheche SahlstrømMedvirkende: Dar Salim, Lisa CarlehedPremiere: 25.
aprilMen at se Peter Plaugborg få en indsprøjtning og derefter gispe efter vejret, indtil hans krop synker livløs sammen, er en helt anden historie.
Mest af alt fordi Plaugborgs figur, Niels, i filmen 'I dine hænder', gerne vil dø.
Det er hele filmens udgangspunkt.
En uhelbredelig sygdom har gjort ham så træt af livet, at han vil gøre en ende på det.
Og uanset hvor meget den livsglade sygeplejerske Maria insisterer på, han skal finde glæden i livet, står Niels fast.
Det er vildt.
Det er trist.
Det er smukt.
Det er alt muligt, vi ikke er vant til at se på.
Forud for den danske premiere på 'Til vi falder' har Dar Salim allerede modtaget en pris for sit portræt af den sorgramte far, Adam.
Således blev han kåret som 'Bedste skuespiller' ved filmfestivalen Tallinn Black Nights i Estland sidste år.
Forsvunden søn er som en slumrende vulkanDet øjeblik forfulgte mig også, mens jeg så den nye film af instruktøren bag 'I dine hænder', Samanou Acheche Sahlstrøm.
Jeg sad og ventede på et tilsvarende særligt øjeblik af skønhed, livsvisdom og overraskelser i historien om et ægtepar på cirka 40 år, der rejser tilbage til deres lejlighed i en spansk badeby, hvor deres lille søn forsvandt sporløst nogle år tidligere.
Politiet vil gerne lukke sagen ved at konkludere, at drengen er druknet.
Det er moderen Louise tilfreds med.
Hun vil videre.
Hun er ikke færdig med sorgen, men orker ikke flere spekulationer om dødsårsag og eventuelle skurke.
Adam, hendes mand, giver ikke op.
Han ser spor overalt, måske fordi han modtager konvolutter med menukort, hvorpå nogen har skrevet 'jeg ved, hvad der skete med din søn'.
Den forsvundne søn er naturligt nok en slumrende orkan mellem de to.
Det ene øjeblik kan de blive optændt af deres gamle kærlighed, mens de leger i strandkanten.
Det næste går Adam amok på et par, der vil købe deres lejlighed.
Så sidder Louise og taler med et dansk par og beskriver deres dreng, som om han stadig er i live.
Senere forfølger Adam en ung mand, som Louise senere ser ud til at indlede en slags affære med.
På et tidspunkt hvisker Louise til Adam, at hvis de går hver for sig, vil deres dreng forsvinde.
Det er kun deres fælles minde, der gør, at han eksisterer.
Den svenske skuespiller Lisa Carlehed, der spiller Dar Salims hustru i 'Til vi falder', har tidligere medvirket i serier som 'The Rain' og 'Bedrag'.
Og så er det også hende, der spiller den svenske politikommissær i Jonatan Spangs kontroversielle parodier på 'Broen', der var indslag i programmet 'Tæt på sandheden med Jonatan Spang'.
Når aldrig ind i øjeblikketDet er netop filmens omdrejningspunkt.
At Louises og Adams liv sammen både bliver holdt oppe af og er ved at gå til grunde takket være sønnen.
Det er en spændende og smuk tanke.
Men øjeblikket, hvor 'Til vi falder' løfter sig, som 'I dine hænder', hvor den rammer et nyt blik på tilværelsen, indfinder sig ikke.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det behøver en film naturligvis heller ikke have, og den behøver ikke have et særligt klimaks som Peter Plaugborg-scenen for at vise karakter, og 'Til vi falder' behøver skam heller ikke blive bedømt efter samme målestok som 'I dine hænder'.
De to film har bare så meget tilfælles, at det virker indlysende at stille dem op over for hinanden.
De handler begge om mennesker, der er helt derude, hvor livet – eller i hvert fald glæden ved livet – er ved at høre op.
Hvor det ikke er til at bære, og hvor et nyt blik på tilværelsen dukker op.
Det er et afsindigt spændende sted at være, nok mere for en historiefortæller og en filosof end for et menneske, og det understregede dansk-franske Samanou Acheche Sahlstrøm med sin debutfilm 'I dine hænder'.
I 'Til vi falder' cirkler han mere omkring emnet og serverer en række scener, der belyser og undersøger, hvordan et par, som på gådefuld vis har mistet deres fælles søn, reagerer.
Men han når aldrig ind i øjeblikket.
Uanset hvor troværdige Lisa Carlehed og Dar Salim er, og Salim er virkelig troværdig som den eksplosive Adam, er det som om, filmen bliver ude i undersøgelsen, i teorien.
Læs også:6 stjerner til ny Trine Dyrholm-film: Provokerende, berusende og helt fantastisk!
(© Scanbox)FacebookTwitterKopier linkEmner:Dar Salim (skuespiller)|Peter Plaugborg (skuespiller)




https://www.dr.dk/nyheder/penge/norwegian-har-milliardunderskud-i-foerste-kvartal

PengeNorwegian har milliardunderskud i første kvartalLavprisselskabet har brug for medvind, hvis der skal tjenes penge igen i fremtiden.
(Arkivfoto).
Økonomien i Norwegian er trængt.
Af Signe Mai Vilsbøll25.
apr.
2019 kl.
10.
21Bemærk: artiklen er mere end 30 dage gammelLæs opFlere passagerer har ikke givet plusser på bundlinjen hos det norske lavprisselskab Norwegian, hvor den økonomiske krise fortsætter med at tynge.
Norwegian kommer ud af første kvartal med et underskud på 1,5 milliarder norske kroner (ca.
1,2 milliarder danske kroner), og det er en kraftig forværring sammenlignet med samme periode sidste år, viser selskabets regnskab, der er blevet offentliggjort i dag.
I første kvartal af 2018 havde selskabet et underskud på 46 millioner norske kroner, hvilket svarer til 35,6 millioner danske kroner.
- Det er et rigtig dårligt regnskab.
Vi ved, at første kvartal er svært, men det er et meget stort underskud, Norwegian leverer, og selvom selskabet skruer på alt, hvad de kan, så kan den her indtjeningsgenrejsning kun komme for langsomt hos Norwegian, siger aktieanalysechef og luftfartsanalytiker i Sydbank, Jacob Pedersen.
NorwegianNorwegian opererer over 500 ruter til mere end 150 destinationer i Europa, Nordafrika, Mellemøsten, Thailand, Singapore, Caribien, USA og Sydamerika, og har en stab på omkring 11.
000 medarbejdere.
Flyflåden i det norske lavprisselskab tæller omkring 170 fly.
18 af flyene har dog i øjeblikket flyveforbud, da de er af samme type som de to fly, der styrtede ned i Indonesien og Etiopien i oktober og marts.
De senere år har Norwegian kæmpet med underskud.
Store kapitalindsprøjninger fra norske rigmænd har dog holdt selskabet oven vande.
Den norske jurist og jagerpilot Bjørn Kjos, der har grundlagt selskabet, er også administrerende direktør.
Reddet af rigmændØkonomien i Norwegian har længe været trængt, og på trods af, at selskabet flere gange er blevet reddet på målstregen af kapitalindsprøjtninger fra investorer, er Norwegians egenkapital helt nede på tre milliarder norske kroner.
Tre milliarder norske kroner, svarende til 2,3 milliarder danske kroner, var netop, hvad Norwegian hentede i januar fra en kreds af investorer anført af den norske skibsreder John Fredriksen.
- Uden aktiemissionen ville egenkapitalen have været nul.
Det er ikke meget i et selskab, der har en gæld på 60 milliarder og som bliver nødt til at udskyde leveringer på fly for at spare 18 milliarder over de næste par år, påpeger Jacob Pedersen.
Tab på flyveforbudLuftfartsanalytikeren understreger, at Norwegian har kritisk brug for medvind, hvis selskabet skal tjene penge igen i fremtiden.
- Norwegian arbejder på det, men effekten af det er ikke tydelig endnu, lyder det fra Jacob Pedersen.
Norwegian oplyser selv i regnskabet for første kvartal 2019, at økonomien presses af tab på sikring af brændstof og hård international konkurrence i en periode, hvor selskabet er vokset betydeligt.
Desuden har "groundingen" af Boeings 737 Max-model ført til et mindre fald i dette kvartal, og med den usikkerhed flyveforbuddet medfører, har Norwegian nedjusteret forveningerne til 2019.
Alene flyveforbuddet forventes at koste en halv milliard norske kroner.
Send flere pengeNorwegian meddelte onsdag, at selskabet udskyder leveringen af fly de næste fem år for at styrke finanserne.
Det er dog ikke Jacob Pedersens vurdering, at Norwegian er i fare for at gå konkurs.
- Norwegian holder fast i, at selskabet skal vokse mellem 5-10 procent i 2019, og det tror jeg godt, de kan håndtere i den situation, de er i nu.
Hvis der kommer mere modvind i markedet, og brændstofpriserne bliver ved med at stige, bliver Norwegian nødt til at intensivere de store besparelsesprogrammer, de er i gang med, siger han og tilføjer:- Men hvis de får brug for flere penge, så er det nok muligt for selskabet at gå ud og hente dem i nye aktiemissioner.
Læs også:Ryanair-boss affyrer igen bredside mod konkurrent: Norwegian er dødsdømtFacebookTwitterKopier link




https://www.dr.dk/nyheder/penge/flere-hoejtuddannede-oesteuropaeere-kommer-til-danmark

Valg til Europa-ParlamentetSe temaPengeFlere højtuddannede østeuropæere kommer til DanmarkVi skal blive bedre til at reklamere for Danmark som et godt arbejdssted, mener direktører.
Vi skal blive bedre til at tiltrække højtuddannede fra Østeuropa, for vi har brug for rigtig mange af dem, lyder det fra Netcompanys CEO, André Rogaczewski Af Nis Kielgast25.
apr.
2019 kl.
06.
06Bemærk: artiklen er mere end 30 dage gammelLæs opDet er ikke bare håndværkere, der kommer fra Østeuropa til Danmark for at arbejde.
Et stigende antal ingeniører, it-folk og andre specialister har også slået sig ned ved skrivebordene på danske virksomheder, viser tal fra Danmarks Statistik.
Østeuropa er et rigtig interessant marked for arbejdskraft, for man uddanner rigtig mange dygtige folk - især inden for de tekniske fag.
André Rogaczewski, CEO i NetcompanyVed udgangen af 2017 var der 6.
525 personer fra de seks største østeuropæiske lande, der havde højt specialiserede stillinger eller chefjob.
En tredobling på ti år.
Og det er typisk arbejde i brancher, hvor danske virksomheder har svært ved at finde kvalificerede folk herhjemme.
- Det er en rigtig god udvikling, for virksomhederne har bestemt brug for kvalificerede medarbejdere.
Der mangler for eksempel mange it-folk og ingeniører i danske virksomheder disse år, og det er rigtig positivt, at vi kan hente nogle af de kompetencer i de østeuropæiske lande, siger underdirektør i Dansk Industri Steen Nielsen.
”Vi er ikke gode nok”Hos ingeniørfirmaet Rambøll har man i øjeblikket 43 højtuddannede medarbejdere fra Østeuropa ansat.
- Vi kommer til at mangle 10.
000 medarbejdere inden for de naturvidenskabelige fag, så det bidrager til, at vi kan løse vores opgaver.
Samtidig kommer de udenlandske medarbejdere med en særlig viden, vi har brug for.
De kan klæde os på til at agere kulturelt som virksomhed i udlandet.
Det er vigtigt i en verden, hvor vi eksporterer mere og mere, siger Rambølls administrerende direktør i Danmark, Ib Enevoldsen.
Han glæder sig over at se statistikken, men han ærgrer sig samtidig over, at antallet af medarbejdere fra Østeuropa ikke er steget endnu mere.
- Jeg synes ikke, vi er gode nok til at tiltrække arbejdskraft.
Vi kan sagtens blive bedre til at forklare, at Danmark er et godt sted at leve, når man er højtuddannet arbejdskraft.
Samtidig er nogle af de debatter, der har kørt om fremmede, for generaliserende, og det hjælper ikke, siger Ib Enevoldsen.
Medarbejderne hos Rambøll synger morgensang med mange forskellige accenter.
Der er 48 nationaliteter ansat.
En global skønhedskonkurrenceHos it-giganten Netcompany er der et særlig skarpt blik på Østeuropa fra chefkontoret.
CEO André Rogaczewski er vokset op i Aalborg, men han har polske forældre og Netcompany har en stor afdeling i Warszawa, der også leverer folk til kontoret i København.
- Østeuropa er et rigtig interessant marked for arbejdskraft, for man uddanner rigtig mange dygtige folk - især inden for de tekniske fag.
Men i Østeuropa har man også vækst, og selv dér er der nu kamp om de gode ressourcer, så der skal noget særligt til at lokke de gode folk hertil, siger André Rogaczewski.
Udfordringen er bare, at der er mange, som lokker.
Ligesom der er mangel på ingeniører og it-folk i Danmark, er der også mangel i for eksempel Tyskland eller USA.
- Der er en global skønhedskonkurrence i gang.
Vækst og velfærd afhænger af kompetencer, og specielt kompetencer inden for teknologi er supervigtigt for danske virksomheder.
Vi skal være bedre til at promovere Danmark i de lande, hvor man uddanner rigtig mange dygtige mennesker, siger André Rogaczewski.
Det handler først og fremmest om at promovere Danmark som et sted, man kan slå sig ned og få et godt liv, både når det handler om arbejde, familie og fritid.
- Vi har nogle unikke fordele i vores land, som vi ikke er særlig gode til at fortælle om.
Vi har et velfærdssamfund, som fungerer.
Vi har en god balance mellem fritid og arbejdsliv, og det er et dejligt land at bo i.
Det er den slags, de dygtige medarbejdere søger, og det kan få dem til at blive her i landet og skabe et liv.
FacebookTwitterKopier linkEmner:Netcompany|Erhverv|Arbejdsmarked|København|Dansk Industri




https://www.dr.dk/nyheder/udland/fn-millioner-af-born-er-ikke-vaccineret-mod-maeslinger

UdlandFN: Millioner af børn er ikke vaccineret mod mæslingerUnicef forklarer stigning i udbrud af mæslinger verden over med manglende vaccinering af børn.
De mange udbrud af mæslinger kan skyldes, at vaccinen ikke er tilgængelig, men i visse tilfælde også skepsis hos forældrene over vacciner.
25.
apr.
2019 kl.
05.
41Bemærk: artiklen er mere end 30 dage gammelLæs opFundamentet for de seneste års udbrud af mæslinger i flere lande er lagt for flere år siden.
Det fremgår af en rapport, som FN's børneorganisation, Unicef, har offentliggjort.
De mange udbrud skyldes, at millioner af børn verden over ikke er blevet vaccineret mod den yderst smitsomme sygdom.
Og antallet af uvaccinerede børn skal tælles i millioner.
Læs også:Mæslinger hærger videre i Europa: Antallet af smittede er tredoblet i 2018Unicef estimerer, at i årene fra 2010 til 2017 er der tale om 169 millioner børn.
Det svarer i snit til over 21 millioner børn i hvert af de otte år, som ikke fik et skud vaccine.
Kan være livstruendeMæslinger er den mest smitsomme af alle børnesygdomme.
Og flere lande har rapporteret om udbrud og spredning af sygdommen, der i værste fald kan være livstruende.
MæslingerMæslinger er en infektion med et virus, der hedder morbillivirus, der sætter sig i snot og svælg.
Det er en af de mest smitsomme virusser, der findes.
Virussen smitter ved små dråber gennem luft og ved direkte kontakt med virusholdigt sekret som snot og spyt.
Virussen er aktiv i dråberne i op til to timer, efter at de har forladt kroppen.
Feber, hoste, rød og løbende næse, hævede lymfeknuder i halsen kan være nogle symptomer på sygdommen.
Patienter med mæslinger kan smitte, fra de første forkølelseslignede symptomer viser sig, og indtil efter fire dage efter fremkomst af udslæt.
Hvis temperaturen ikke falder et par dage efter udslættets start, eller hvis der atter opstår feber, kan det skyldes komplikationer.
De almindeligste komplikationer er mellemørebetændelse og lungebetændelse, men i sjældne tilfælde kan der forekomme alvorligere komplikationer som meningitis (hjernehindebetændelse) og hjernebetændelse.
Kilde: Statens Serum Institut, SundhedsstyrelsenI de tre første måneder af 2019 blev der ifølge Verdenssundhedsorganisationen, WHO, registreret over 112.
000 tilfælde af mæslinger.
Det er næsten fire gange så mange sammenlignet med første kvartal 2018.
Og ifølge CNN har man i år målt det højeste antal mæslingeudbrud siden 2000.
- Mæslingevirus vil altid finde børn, der ikke er vaccinerede.
Fundamentet for det globale udbrud af mæslinger, som vi er vidner til i dag, blev lagt for flere år siden, siger Henrietta Fore, der er direktør for Unicef.
At børn ikke bliver vaccineret kan skyldes flere ting.
Unicef nævner mangel på adgang til vaccinen, ligegyldighed, dårlige sundhedssystemer og i visse tilfælde også en generel skepsis over for vacciner.
••I 2017 døde omkring 110.
000 mennesker af mæslinger.
Hovedparten af dem børn.
Det svarer til en stigning på 22 procent i forhold til det foregående år.
•USA, Filippinerne, Thailand og Tunesien har meldt om udbrud i år.
Også i Europa er antallet af smittede stigende.
I mindre målestok gælder det også Danmark.
•For at beskytte børn mod mæslinger er de to doser af vaccinen nødvendig.
På grund af smittefaren kræves en vaccinationstilslutning på mindst 95 procent for at eliminere mæslinger via såkaldt flokimmunitet.
•Blandt de industrialiserede lande topper USA Unicefs liste over steder, hvor flest børn ikke er vaccineret.
•Fra 2010 til 2017 drejer det sig om over 2,5 millioner amerikanske børn, som ikke fik den første dosis.
Derefter følger Frankrig og Storbritannien med henholdsvis godt 600.
000 og 500.
000 børn.
/ritzau/ReutersFacebookTwitterKopier linkEmner:Unicef|Børnesygdomme|Vaccinationer|Forenede Nationer|Storbritannien




https://www.dr.dk/nyheder/politik/bred-aftale-arbejdstilsynet-tilfoeres-460-millioner-kroner

Længere til pensionSe temaPolitikBred aftale: Arbejdstilsynet tilføres 460 millioner kronerTilsyn skal i højere grad målrettes virksomheder med størst risiko for problemer.
Arbejdstilsynet vil fremover have et øget fokus på arbejdspladser, hvor risikoen for problemer med arbejdsmiljøet er størst.
Af Thomas Klose Jensen25.
apr.
2019 kl.
08.
45 | opdateret 25.
apr.
2019 kl.
08.
58Bemærk: artiklen er mere end 30 dage gammelLæs opEt bredt flertal af partierne på Christiansborg er blevet enige om at styrke arbejdsmiljøindsatsen.
Derfor har regeringen samt Dansk Folkeparti, Socialdemokratiet, Alternativet, Radikale Venstre og SF netop besluttet at tilføre Arbejdstilsynet omkring 460 millioner kroner frem mod 2022.
- Den nye aftale om en ny og forbedret arbejdsmiljøindsats betyder en økonomisk saltvandsindsprøjtning til Arbejdstilsynet med 460 millioner kroner over de næste tre år, siger beskæftigelsesminister Troels Lund Poulsen (V) til DR Nyheder.
Mere målrettede tilsynMed de tilførte millioner skal Arbejdstilsynets tilsyn i højere grad målrettes de virksomheder, hvor der er størst risiko for problemer med arbejdsmiljøet.
Derudover får tilsynet flere redskaber, som skal hjælpe dem med at vejlede virksomhederne i at sikre et sundt arbejdsmiljø.
Partierne bag aftalen er også blevet enige om at skærpe bøderne og sanktionerne over for virksomheder, som overtræder arbejdsmiljøloven alvorligt, ligesom kontrollen med udenlandske virksomheder øges.
Der sættes også fokus på det psykisk arbejdsmiljø, der får sin egen bekendtgørelse.
Aftalen har taget udgangspunkt i de anbefalinger, som regeringens ekspertudvalg for arbejdsmiljø - der blandt andet bestod af arbejdsmarkedets parter - præsenterede i september.
S: Vi er slet ikke i målHos Socialdemokratiet er beskæftigelsesordfører Leif Lahn Jensen glad for den nye brede aftale.
- Vi er slet ikke i mål, men det er første skridt i den rigtige retning.
Der er meget mere at gøre i kontrolindsats og arbejdsmiljøindsats, og det er selvfølgelig noget, som vi vil kigge på, hvis vi er så heldige at blive valgt efter næste valg, siger han.
Set fra Troels Lund Poulsens stol er der ikke behov for yderligere indsats på området.
- Hvis der havde været behov for yderligere, så havde vi jo gjort noget mere med den aftale, som vi har indgået.
460 millioner kroner ekstra til Arbejdstilsynet er jo et markant stort løft.
Jeg har de seneste to år som beskæftigelsesminister sagt, at der er behov for at styrke vores arbejdsmiljøindsats.
Nu er der sat handling bag ordene, siger han.
"Det her er jo ikke enten eller"Arbejdstilsynet har igennem de seneste år været udsat for flere store besparelser.
Med aftalen bliver der nu rettet op på de besparelser, mener Troels Lund Poulsen.
- Det her er jo ikke enten-eller, men både-og.
Arbejdstilsynet skal også blive bedre til at arbejde mere målrettet og gå efter de brancher og virksomheder, hvor der er noget at komme efter.
Det er derfor, vi laver en ny tilsynsindsats, siger han.
- Men derudover er der også brug for at tilføre noget ekstra muskelkraft.
Samme holdning har Leif Lahn Jensen dog ikke.
- Det her er så vigtigt et område, at vi er nødt til at gøre endnu mere.
Det er derfor, vi er gået ind i aftalen, men vi må også sige, at der skal ske mere efter et valg, siger han.
FacebookTwitterKopier link




https://www.dr.dk/nyheder/politik/alternativet-ingen-begraensninger-paa-overnatning-i-det-fri

PolitikAlternativet: Ingen begrænsninger på overnatning i det fri  Ligesom i vores nabolande vil Alternativet indføre allemandsret i Danmark.
Alternativet vil imødekomme de danskere, der i højere grad ønsker at overnatte i det fri.
Derfor vil partiet indføre allemandsret.
Af Issa Jeppesen25.
apr.
2019 kl.
06.
29Bemærk: artiklen er mere end 30 dage gammelLæs opPløkker, teltstænger og liggeunderlag skal fremover kunne anvendes langt flere steder end loven i dag tillader.
På lige fod med både Norge, Sverige og Finland vil Alternativet udvide danskernes mulighed for at færdes frit i naturen og overnatte under åben himmel.
Derfor foreslår partiet, at der ligesom i vores nordiske nabolande bliver indført allemandsret i Danmark.
- Vi skal have mange flere danskere ud og opleve det mirakel, som naturen er.
I dag må man gerne overnatte i statsskove, men nu vil vi udvide brugsretten til de private skove, siger Alternativets leder, Uffe Elbæk.
Strenge regler i privatejde skove18 procent af Danmarks samlede skovareal tilhører staten.
Langt størstedelen af Danmarks skovarealer, omkring 75 procent, tilhører privatpersoner, selskaber eller fonde.
Når man kan gøre det i Norge, Sverige og Finland, så kan vi også gøre det i Danmark.
Uffe Elbæk, leder AlternativetOg her er retningslinjerne, for hvordan offentligheden må anvende områderne, markant strengere sammenlignet med statsskovene.
Eksempelvis må man - i modsætningen til statsejede skove - kun opholde sig i privatejede skove fra klokken seks om morgenen til solnedgang, ligesom man udelukkende må færdes på stier og veje.
Det betyder, at mange naturglade danskere ikke har mulighed for at nyde en frokost i skovbunden eller slå telt op og overnatte i en privatejet skov.
- Når man kan gøre det i Norge, Sverige og Finland, så kan vi også gøre det i Danmark, siger Uffe Elbæk og understreger, at forslaget vil gøre naturen betydeligt mere tilgængeligt for danskerne.
- Med vores forslag femdobler vi muligheden for at komme ud og overnatte i naturen, siger Uffe Elbæk.
Artiklen fortsætter under billedet.
Alternativet vil øge danskernes adgang til naturen ved at indføre allemandsret.
Dansk Skovforening: Dårlig ideFor at sikre at skovejerne ikke risikerer at blive generet af Alternativets forslag understreger partiet, at teltovernatningen skal ske mindst 150 meter fra privat bebyggelse.
Derudover må der maksimalt stå to telte på samme område.
Alligevel dumper brancheorganisationen Dansk Skovforening tanken om allemandsret og kalder forslaget for en ”rigtig dårlig ide”.
- Hvis vi alle sammen udøvede vores spontane lyster i forhold til, hvornår og hvor vi gerne ville opholde os i skovene, ville vi ødelægge det for andre naturbrugere og selve naturen, siger direktør i Dansk Skovforening, Jan Søndergaard.
- Taler vi om teltning, er det jo ikke ligegyldigt, om man slår sit telt op i et område, hvor der gror særlig vigtig natur eller flora, og det kan man ikke som spontan skovgæst nødvendigvis vide.
Derfor er det fornuftigt, at man spørger ejeren af skoven først, siger Jan Søndergaard.
I modsætning til Norge og Sverige har Danmark i forhold til befolkningens størrelse et meget lille skov- og naturareal.
Jan Søndergaard, Direktør Dansk SkovforeningHos Dansk Skovforening mener man i øvrigt ikke, at det giver mening at sammenligne allemandsretten i vores nordiske nabolande med Danmark.
- I modsætning til Norge og Sverige har Danmark i forhold til befolkningens størrelse et meget lille skov- og naturareal, til gengæld har vi rigtig mange, der bruger skovene, siger Jan Søndergaard og mener derfor, at retten til at færdes i danske skovområder tilsvarende bør være forskellig.
I dag skal personer, der vil overnatte eller færdes i privatejede skove uden for døgnets lyse timer, søge om tilladelse hos skovejerne.
Flere vil overnatte i naturenAlternativets forslag kommer i kølvandet på en rekordhøj interesse for overnatninger i naturen.
Sidste år bookede flere end 177.
000 danskere en overnatning i det fri på en af Naturstyrelsens lejrpladser.
Det er en stigning på 68 procent siden 2013.
Og netop den voksende interesse bør politikerne på Christiansborg imødekomme, siger Enhedslistens naturordfører, Øjvind Vilsholm, der bakker op om Alternativets forslag.
- Det ville være rigtig godt, hvis offentligheden sikres adgang til hele den danske natur og de private skove, siger Øjvind Vilsholm og peger på, at man godt kan hente inspiration fra Sverige, selvom naturen ser anderledes ud.
- Vi kan med sindsro bruge erfaringerne fra Sverige især Skåne, som minder om Danmark både i forhold til befolkningstæthed og naturmæssigt.
Der har man jo indført allemandsret uden nogen problemer, siger Øjvind Vilsholm.
Hverken regeringspartiet Venstre eller Folketingets største parti, Socialdemokratiet, bakker op om Alternativets forslag.
Til gengæld hilser begge partier debatten om bedre adgang til naturen velkommen.
Alternativets forslag om dansk allemandsret bliver fremlagt på den anden side af folketingsvalget, som senest skal være afholdt d.
17.
juni.
FacebookTwitterKopier linkEmner:Alternativet (parti)|Øjvind Vilsholm (politiker)|Sverige|Uffe Elbæk (politiker)|Skove




