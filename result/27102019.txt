https://www.dr.dk/nyheder/udland/trump-fik-ram-paa-baghdadi-bagom-ryggen-paa-demokraterne

Abu Bakr al-Baghdadi dræbtSe temaUdlandTrump fik ram på Baghdadi bagom ryggen på DemokraternePræsidenten formodede, at hans politiske modstandere ville lade information om aktionen sive.
Af Malthe Sommerand27.
okt.
2019 kl.
21.
33Læs opObama fik Bin Laden, og Trump fik Baghdadi.
Men efter Osama Bin Ladens død i 2011 tøvede Donald Trump ikke med at lange hårdt ud efter daværende præsident Barack Obama.
Trump mente nemlig, at Obama fik lige lovligt meget kredit for drabet på Al-Queda-lederen:I en perlerække af tweets langede Trump ud efter Obama for at have nølet med beslutningen om at dræbe Bin Laden.
Ligesom han kritiserede Obama for at have sagt "jeg" istedet for "vi", når han omtalte operationen mod Bin Laden.
I dag er det så Donald Trumps tur til at blive kritiseret for sin håndtering af aktionen mod Baghdadi.
Lederen af Repræsentanternes Hus, demokraten Nancy Pelosi, kritiserer præsidenten for ikke at have informeret de demokratiske ledere af Kongressen om operationen.
"En politisk sejr"Det er vel at mærke selvsamme Nancy Pelosi, som har indledt en proces, der kan føre til en rigsretssag mod præsidenten.
(Arkiv) Den demokratiske leder af Repræsentanternes Hus Nancy Pelosi kritiserer Donald Trump for at ikke at have informeret om aktionen mod Abu Bakr Al-Baghdadi.
DR Nyheders USA-korrespondent, Steffen Kretz, vurderer dog, at operationen mod Baghdadi er en politisk sejr for Trump-adminstrationen.
- Baghdadi var verdens mest eftersøgte mand, indtil han blev dræbt.
Han har været jagtet igennem flere år.
Så det kommer på et tidspunkt, hvor præsidenten i den grad har brug for en politisk sejr, siger Steffen Kretz og fortsætter:- Dels fordi han er blevet meget kritiseret også af sit eget Republikanske Parti for at trække amerikanske styrker ud af Syrien, som har ført til voldsomme kampe de seneste uger.
Og fordi han er centrum i en proces, der kan lede til en rigsretssag.
En proces, som Nancy Pelosi i øvrigt også er stærkt involveret i at få gennemført.
"The Gang of Eight"Donald Trump, der under sin tale flere gange sagde, at "jeg" personligt havde været efter Baghdadi i mere end tre år, siger, at han med vilje undlod at fortælle Demokraterne om planerne, fordi han frygtede, at de ville lække det til pressen.
Et satelitefoto af resterne af Abu Bakr Al-Baghdadis skjulested i det nordvestlige Syrien.
Men Nancy Pelosi og demokraten Adam Schiff, der er formand for efterretningsudvalget i Repræsentanternes Hus, siger, at Trump-administrationen skal orientere den såkaldte "Gang of Eight".
© ScanpixHvem var Abu Bakr al-Baghdadi?
Baghdadi menes at være blevet født i Samarra, nord for Bagdad i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen var verdens mest eftersøgte mand.
Baghdadi blev leder af Islamisk Stat i 2010.
I sommeren 2014 udråbte Islamisk Stat et kalifat - en stat ledet efter streng islamisk lov.
Abu Bakr al-Baghdadi var kaliffen, hvilket vil sige "efterfølgeren" efter guds udsendte, profeten Muhammed.
Kilder: AP, BBC, Reuters.
Det er en styregruppe af fremtrædende politikere fra begge partier, der repræsenterer Kongressens to kamre, samt de fire ledere for Kongressens efterretningsudvalg.
Før missionen i 2011, der dræbte Osama bin Laden, gav Obama-administrationen besked til "The Gang of Eight.
"Rusland og Tyrkiet blev indformeretAdam Schiff siger videre ifølge AP, at blot fordi operationen mod Baghdadi var succesfuld, frikender det ikke præsidentens beslutning om at trække de amerikanske styrker ud af Syrien:- Det er en katastrofal fejltagelse at forråde kurderne på denne måde.
Jeg tror, det bare forbedrer den russiske position i Mellemøsten, noget de desperat ønsker, siger han til AP.
Nancy Pelosi bemærker videre, at USA lod Rusland vide, at angrebet var i undervejs.
Til det har Trump sagt, at amerikanske militærhelikoptere fløj over territorium, der kontrolleres af russiske, tyrkiske og syriske styrker, før de landede i nærheden af Abu Bakr al-Baghdadis skjulested.
Og tidligere vicepræsident og frontløber til at blive demokratisk præsidentkandidat, Joe Biden, skriver i en erklæring i rosende vendinger om de amerikanske specialstyrkers indsats, men nævner ikke Donald Trump eller hans administration en eneste gang.
FacebookTwitterKopier linkEmner:Barack Obama (politiker)|Donald Trump (politiker)|USA|Rusland|Repræsentanternes Hus




https://www.dr.dk/sporten/fodbold/fire-spillere-i-soegelyset-i-matchfixing-sag-fra-roskilde

FodboldFire spillere i søgelyset i matchfixing-sag fra RoskildeSpillere har fået endevendt deres personlige økonomi i sag om mulig matchfixing i FC Roskilde.
I sidste uge fandt der et lukket retsmøde sted.
Retten i Roskilde har således pålagt spillernes pengeinstitutter at udlevere spillernes private økonomiske forhold.
Af Michael Sten Jensen og Søren Larsen27.
okt.
2019 kl.
21.
54Læs opEn bombe under dansk fodbold, er sagen om FC Roskilde med god grund blevet kaldt.
Påstande om mulig matchfixing, organiseret af flere af klubbens tidligere spillere, klæber nemlig til klubbens navn, og det ser ikke ud til, at sagen kommer til at gå i sig selv foreløbig.
Således har politiet via dommerkendelse fået adgang til minimum fire tidligere FC Roskilde-spilleres private, økonomiske forhold.
Tip osHar du oplysninger om aftalt spil i sportens verden?
Tip os ved at skrive til mixj@dr.
dk.
Ved retsmøder d.
25.
juli, 2.
september og 15.
oktober, er Midt- og Vestsjællands Politi mødt op i retten og har fået udvidet deres efterforskningsmuligheder i sagen.
Af retsbøgerne kan man læse, at politiet mistænker én person for at være bindeleddet mellem spillerne i FC Roskilde og de egentlige bagmænd.
Allerede d.
25.
juli fik politiet adgang til hans personlige bankoplysninger.
Af retsdokumenterne fremgår det, at politiet d.
2.
september fik adgang til tre spilleres personlige, økonomiske forhold.
Sidste tirsdag, 15.
oktober klokken 15.
00, fandt det seneste retsmøde så sted.
Men modsat de tidligere retsmøder valgte dommeren denne gang at lukke dørene af hensyn til efterforskningens karakter.
Af dombogen kan man dog læse, at der igen drejer sig om et pengeinstitut, der bliver bedt om at give politiet indsigt.
Træner åbner sagen opSagen om mulig matchfixing i FC Roskilde begynder i maj 2019.
I en længere periode har den daværende træner, Christian Lønstrup, haft en følelse af, at flere af hans spillere modarbejder ham på banen.
Den følelse bliver kun forstærket, da han den 11.
maj bliver fortalt, at der foregår matchfixing i klubben.
På en parkeringsplads fortæller en unavngiven mand i detaljer Lønstrup, ifølge BT, hvad der foregår i klubben.
Hvilke spillere, der er involveret, og hvilke beløb, der er tale om.
Oplysningerne får Christian Lønstrup til selv at tage affære.
Tidligere cheftræner i FC Roskilde, Christian Lønstrup, tager selv affære, da han hører om mulig matchfixing i FC Roskilde.
Dagen efter, den 12.
maj, taber FC Roskilde 1-2 til Lyngby.
I omklædningsrummet lufter Lønstrup første gang sin mistanke om, at der er spillere på holdet, som modarbejder ham.
Via dette link kan højdepunkterne fra kampen mellem FC Roskilde og Lyngby ses.
Den 13.
maj, under 24 timer senere efter nederlaget til Lyngby, tager cheftræneren så skridtet videre, da der er holdmøde i loungen på Roskilde Stadion.
Spillerne er sat i en hestesko, så Lønstrup har kan have øjenkontakt med alle spillerne.
Christian Lønstrups medbragte papir til holdmødet på Roskilde Stadion.
Her skriver Christian Lønstrup flere kompromitterende ting på en flip-over.
Blandt andet skriver han 'matchfixing'.
Enkelte spillere er meget fortørnede over Lønstrups opførsel,og beder ham om at være mere konkret.
De vil have sat navne på anklagen fra Christian Lønstrup.
Flere spillere nægter efterfølgende at træne under Lønstrup, mens en gruppe tager kontakt til Spillerforeningen.
Det ender med at assistenttræner John Bredahl står for træningen den dag.
Samme aften tager direktør i FC Roskilde, Carsten Salomonsson, kontakt til Matchfixingsekretariatet og Danske Spil.
FC Roskilde på vej på banen tilbage den 7.
maj mod Silkeborg.
 Carsten Salomonsson, direktør i FC Roskilde.
1 / 2FC Roskilde på vej på banen tilbage den 7.
maj mod Silkeborg.
1 / 2Carsten Salomonsson, direktør i FC Roskilde.
2 / 2Tidslinje over forløbetDen 14.
maj, dagen efter Christian Lønstrup har orienteret spillertruppen om sin mistanke om matchfixing i klubben, vælger FC Roskilde at suspendere cheftræneren.
Sagen når med det samme medierne, og herefter tager tingene fart.
26.
maj 2019Politiken skriver, at der har været mistænkelige spil på en række af FC Roskildes kampe i en række Tipico-spillekiosker i Tyskland.
De samme spillekiosker har tidligere været i fokus i en sag om matchfixing fra FC Vestsjælland.
29.
maj 2019Danmarks Idrætsforbund (DIF) anmelder sagen til Midt- og Vestsjællands Politi.
3.
juli 2019DIF oplyser, at de ikke har fundet grundlag for at køre en matchfixingsag mod spillere fra FC Roskilde.
Politiet efterforsker dog stadig sagen.
25.
juli 2019Den formodede mellemmand får udleveret sine personlige bankforhold til politiet, da Midt- og Vestsjællands Politi beder Retten i Roskilde om yderligere efterforskningsmuligheder.
2.
september 2019Tre spillere fra FC Roskilde får deres personlige bankforhold udleveret til politiet efter et retsmøde ved Retten i Roskilde.
26.
september 2019BT skriver, at tre spilleres bankkonti er blevet udleveret til politiet efter retsmøder ved Retten i Roskilde.
29.
september 2019Christian Lønstrup siger til BT, at han har fundet ud af at matchfixingen har stået på i flere år i FC Roskilde, og at tre-fire spillere er involveret.
Han nævner ingen navne.
15.
oktober 2019Retten i Roskilde har afholder et retsmøde for lukkede døre.
Offentligheden har ikke adgang til mange oplysninger, men af retsbogen kan man læse, at det igen omhandler et pengeinstitut.
19.
oktober 2019Fodboldtræner Carsten Broe fortæller i BT, at han tilbage i 2011 bliver udspurgt af DBU, på baggrund af mistanke om matchfixing i FC Roskilde.
Mistanken involverer en af de personer, der er mistænkt i den verserende sag.
27.
oktober 2019Carsten Salomonsson, direktør i FC Roskilde, fortæller sin version af forløbet til Danmarks Radio.
27.
oktober 2019Midt- og Vestsjællands Politi oplyser til Danmarks Radio, at der stadig pågår en efterforskning, og at de ikke har yderligere kommentarer.
FacebookTwitterKopier linkEmner:Christian Lønstrup (fodboldtræner)|Midt- og Vestsjællands Politi|Retten i Roskilde|Lønstrup|Spillevirksomhed




https://www.dr.dk/sporten/formel1/kevin-magnussen-koert-agterud-i-hamilton-triumf-i-mexico

Formel1Kevin Magnussen kørt agterud i Hamilton-triumf i MexicoKevin Magnussen sluttede langt nede i Mexico, hvor Lewis Hamilton vandt og øgede sin samlede VM-føring.
Kevin Magnussen sluttede som nummer 15 i Mexico.
27.
okt.
2019 kl.
22.
23Læs opVerdensmester Lewis Hamilton triumferede, da der søndag blev kørt Formel 1-grandprix i Mexico.
Mercedes-stjernen vandt grandprixet, men det var akkurat ikke nok til at sikre Hamilton et sjette verdensmesterskab og det tredje i træk, da det gik løs på Autódromo Hermanos Rodríguez-banen.
Det skyldtes, at holdkammeraten Valtteri Bottas sluttede på tredjepladsen efter Sebastian Vettel (Ferrari).
- Jeg elsker bare at køre ræs, og jeg tager ærligt talt et løb ad gangen.
Jeg har i et godt stykke tid forsøgt at vinde her, så jeg er ydmyg omkring de muligheder, vi fik, og over at bilen holdt sig til mål.
Leis Hamilton var bedst i Mexico.
- Jeg havde skader på bilen, så løbet var lidt en kamp at komme igennem, siger Lewis Hamilton i vinderinterviewet efter løbet.
Han vandt senest i Mexico i 2016.
Med sejren fører Hamilton med 74 point ned til teamkollegaen i VM-stillingen, og der er 78 point tilbage at køre om.
Magnussen havde det vanskeligtOgså i Mexico var point dog noget, som danske Kevin Magnussen kun kunne drømme om.
Kevin Magnussen havde det igen vanskeligt i Haas-raceren i sit Formel 1-grandprix nummer 100 i karrieren, og han sluttede som nummer 15, efter at han var oppe og vende som nummer ti på grund af andres pitstop.
Men overhale havde hans bil ikke muskler nok til.
Holdkammerat Romain Grosjean blev nummer 17.
Næste chance for revanche for det udfordrede Haas-team er i USA om en uge.
Her ligger den 34-årige Lewis Hamilton lunt til at passere argentinske Juan Manuel Fangio på listen over flest VM-titler i karrieren.
Fangio vandt i 1950'erne titlen fem gange.
Der resterer i alt tre løb, og Hamilton topper med 363 point, mens Bottas og Charles Leclerc (Ferrari) følger efter med henholdsvis 289 og 236 point.
Hamiltons sejr i Mexico var i øvrigt britens 83.
sejr i Formel 1 og sikrede samtidig Mercedes nummer 100 af slagsen.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Mexico|Ferrari|Formel 1




https://www.dr.dk/nyheder/politik/la-stotter-radikale-onsker-nyt-udbud-om-dabkanal

MedieforhandlingerSe temaPolitikLA støtter Radikale: Ønsker nyt udbud om dabkanalIfølge Alex Vanopslagh, partileder hos Liberal Alliance, bør udbuddet om den nye dabkanal gå om.
Alex Vanopslagh, partileder for Liberal Alliance, vil have udbuddet om den nye dabkanal til at gå om.
(Arkivfoto) 27.
okt.
2019 kl.
23.
30 | opdateret 27.
okt.
2019 kl.
23.
46Læs opLiberal Alliance melder sig nu i det kor, som ønsker, at udbuddet om den nye dabkanal går om.
Det meddeler Alex Vanopslagh, partileder for Liberal Alliance, på Facebook.
- Liberal Alliance støtter, at udbuddet om den nye dabkanal går om, og at Radio24syv således fortsat har en chance for at overleve, skriver han.
Meldingen kommer, efter at De Radikale for nylig også har meddelt, at de ønsker et nyt udbud.
Det var Radio Loud, der i denne uge vandt udbuddet om den nye dabkanal foran Radio24syv og DK4 Radio.
Økonomi det springende punktSpørgsmålet om økonomi var det springende punkt i Radio- og tv-nævnets vurdering af, hvem der skulle få lov til at drive den nye dabkanal.
Et af kriterierne var størrelsen af det samlede tilskud, hvor der maksimalt kunne søges om 280 millioner kroner.
Det er helt uforståeligt, at Radio24syv skal lukke.
Jeg forstår ikke, at det danske samfund har råd til at skrotte dette bidrag til mediebilledet.
Claus Hjort Frederiksen (V)Her søgte Radio24syv om alle 280 millioner kroner, mens Radio Loud søgte om 260,8 millioner kroner.
- Radio- og tv-nævnets afgørelse og bedømmelser er ikke videre imponerende.
- Særligt den tunge vægt på økonomi forekommer besynderligt, så længe, at Radio24syv holder sig inden for den økonomiske ramme og tilmed dækker hele landet.
- Derfor fuld opbakning til De Radikales ønske om, at udbuddet går om, skriver Alex Vanopslagh.
Sent søndag aften melder Venstres Claus Hjort Frederiksen sig også ind i koret af stemmer, der mener, at udbuddet bør gå om.
- Det er helt uforståeligt, at Radio24syv skal lukke, skriver han på Facebook.
- Jeg forstår ikke, at det danske samfund har råd til at skrotte dette bidrag til mediebilledet.
Lad os håbe på politisk mod til at gøre denne beslutning om.
Læs også:Rapport afslører: Radio24syv satte økonomisk barre for højtAfventer en redegørelseForeløbigt er der ikke andre partier, der er kommet med et ønske om et nyt udbud af dabkanalen.
Flere partier har dog stillet spørgsmål til udbuddet, og ifølge kultur- og medieordfører hos De Konservative, Birgitte Bergman, har hendes parti sammen med De Radikale, Venstre, SF og Enhedslisten lørdag sendt et åbent brev til kulturminister Rasmus Prehn (S) vedrørende udbuddet.
Før der er svar på de spørgsmål, kan hun ikke sige, om De Konservative også ønsker et nyt udbud.
- Vi afventer den redegørelse, der kommer fra Kulturministeriet og fra Radio- og tv-nævnet.
Når vi har den redegørelse, så tager vi en endelig beslutning ud fra det, i forhold til hvad der er rimeligt at gøre, siger Birgitte Bergman.
De Radikale, som startede med ønsket om et nyt udbud, har især kritiseret, at Radio Loud kun lægger op til at dække 82 procent af landet.
I selve udbuddet har der dog ikke været krav om, at det skulle være muligt at lytte til kanalen i alle kroge af Danmark.
Radio Loud søgte via det, der hedder blok 1.
Det vil sige, at kanalen forpligter sig til at sende til omtrent 82 procent af landet geografisk set.
Radio24syv søgte via blok 2 og ville dermed nå cirka 97 procent af Danmark.
/ritzau/FacebookTwitterKopier linkEmner:Alex Vanopslagh (politiker)|Birgitte Bergman (politiker)|Radikale Venstre|Radio- og tv-nævnet|Økonomi




https://www.dr.dk/nyheder/indland/danskerne-og-sex-skaeve-penisser-og-skamfuld-onani

IndlandDanskerne og sex: Skæve penisser og skamfuld onaniAlt fra utroskab til utilfredshed med egne kønsorganer er blevet gransket i stor undersøgelse.
Undersøgelsen afslører blandt andet, hvor meget mænd ser porno i forhold til kvinder.
Af Jens Andersen27.
okt.
2019 kl.
20.
46Læs opVerdens største befolkningsundersøgelse om seksualitet og sundhed med deltagelse af 62.
675 personer i alderen fra 15 til 89 år er afsluttet.
Den store undersøgelse er lavet i samarbejde mellem Aalborg Universitet og Statens Serum Institut.
Herunder kan du dykke ned i en række af undersøgelsens resultater.
Nogle er lidt dystre, andre ganske muntre og nogle er decideret overraskende.
Læs også:62.
675 har deltaget i undersøgelse: Mange af os har ondt i sexlivetLige penisser og nye brysterLinse Kessler er indehaver af de vel mest berømte bryster herhjemme.
TV-stjernen er dog langtfra den eneste, der har fået foretaget kosmetisk brystkirurgi.
Der er ingen grund til at føle sig unormal, hvis man render rundt med en lidt skæv diller.
I hvert fald har hele ti procent af mænd en såkaldt krummerik, eller også har de haft en "skævert", som de er blevet opereret for.
En krummerik er en penis, der ved rejsning slår et knæk eller har en udtalt krumning.
En gammel joke siger, at krummerikkens hældning kan afsløre ejermandens politiske orientering, men det har forskerne ikke undersøgt nærmere i denne omgang.
STIL SPØRGSMÅL OM UTROSKABKirstine er 29 år og har to gange oplevet utroskab i et længerevarende forhold, og angsten for, at det skulle ske igen, har belastet forholdet til den nuværende kæreste, Adrian.
Derfor har Kirstine og Adrian været i parterapi.
Klokken 19 i aften svarer Kirstine og Adrian på spørgsmål her på dr.
dk.
Du kan allerede stille spørgsmål her.
Hos kvinderne har seks procent fået foretaget brystkirurgi på grund af kræft eller anden sygdom i brysterne.
Tre procent har fået foretaget kosmetisk brystkirurgi, uden at der har været sygdom.
Kosmetisk brystkirurgi er hyppigst hos kvinder mellem 25 og 54 år.
13 procent af kvinderne i undersøgelsen er utilfredse med udseendet af deres bryster.
Andelen er størst hos de yngste.
For begge køn gælder det, at seks procent er utilfredse med udseendet af deres kønsorganer.
Homoseksuelle har det hårdereLangt de fleste danskere identificerer sig som heteroseksuelle.
Her et billede fra Copenhagen Pride Parade.
Hvis du synes, at livet er en lang pride parade, og at hele verden efterhånden er indhyllet i regnbueflag, så tager du ifølge undersøgelsen temmelig meget fejl.
Langt de fleste danskere identicerer sig nemlig som heteroseksuelle (93 procent af mænd, 90 procent af kvinder).
Mænd og kvinder - sex er vigtigt88 procent af mænd og 73 procent af kvinder mener, at det er vigtigt, meget vigtigt eller særdeles vigtigt at have et godt sexliv.
Blandt seksuelt aktive personer har 49 procent af mænd og 46 procent af kvinder i høj eller meget høj grad oplevet deres sexliv inden for det seneste år som meningsfuldt og berigende.
54 procent af mænd og 58 procent af kvinder har haft et godt eller særdeles godt sexliv i samme periode.
For begge køns vedkommende falder disse andele med alderen.
75 procent af mænd og 70 procent af kvinder har en ægtefælle, fast partner eller kæreste.
Kilde: Projekt Sexus - en befolkningsundersøgelseBlot 1,5 procent af mænd identificerer sig som homoseksuelle, mens tallet er 0,6 procent hos kvinderne.
Så er der dem, der svinger til begge sider (1,8 procent blandt mænd, 2,6 procent blandt kvinder), mens det hos begge køn er ganske få, der betegner sig selv som aseksuelle (0,2 procent af mænd, 0,3 procent af kvinder).
Tre procent af mænd og seks procent af kvinder kan ikke placere sig, er uafklarede eller ved ikke, hvad deres seksuelle identitet er.
57 procent af homoseksuelle mænd og 37 procent af homoseksuelle kvinder har oplevet at blive mobbet eller chikaneret på grund af deres seksuelle orientering.
Livet er i det hele taget ikke nødvendigvis nogen dans på roser for mange homo- og biseksuelle.
Syv procent af homoseksuelle mænd og 13 procent af biseksuelle mænd har forsøgt at begå selvmord.
For heteroseksuelle mænd er det to procent.
Hos kvinderne er det 11 procent af de homoseksuelle og 18 procent af de biseksuelle, der har forsøgt selvmord, mod fire procent af de heteroseksuelle kvinder.
Homoseksuelle og biseksuelle bliver ifølge undersøgelsen i det hele taget i højere grad ramt af angst, ensomhed og selvmordstanker end heteroseksuelle.
Mange ordner det selv - nogle skammer sig over detOnani kan naturligvis udføres ved almindelig håndkraft, men der findes også spændende udstyr på markedet.
Næsten alle mænd - 96 procent - har prøvet at onanere, mens tallet hos kvinderne er 87 procent.
Til gengæld kunne det tyde på, at kvinderne har større fornøjelse af det.
Selvgjort er i høj grad velgjort.
I hvert fald mener 36 procent af kvinderne, at deres orgasmer er mere intense ved onani end ved samleje, mens det blot gælder for 11 procent af mænd.
Inspiration i form af porno kan 93 procent af mændene nikke genkendende til, mens en del færre kvinder - 63 procent - har erfaring med at se porno.
Hver femte mand ser mere porno, end vedkommende egentligt har lyst til, mens det samme gør sig gældende for hver 20.
kvinde.
Skammen over onani er nogenlunde ens for de to køn.
Otte procent af mændene og ti procent af kvinderne skammer sig over at onanere.
En af de mest markante forskelle på mænd og kvinder i undersøgelsen er erfaringen med køb af seksuelle ydelser.
Her svarer mere end hver femte mand (22 procent) ja til at have betalt for seksuelle ydelser, mens det hos kvinderne blot er 0,2 procent.
9 procent af kvinderne har opsøgt en sexpartner på internettet, mens 22 procent af mændene har gjort det samme.
Utroskab og dyresexUtroskab betragtes som mindre moralsk acceptabelt end dyresex ifølge undersøgelsen.
Mænd er bare mere utro end kvinder.
Det er konklusionen i undersøgelsen, der viser, at næsten hver fjerde mand (23 procent) i parforhold har været partneren utro mindst én gang.
Hos kvinderne er det 14 procent, der har været deres partner utro.
Fem procent af mændene har haft sex med én og kun én person i deres liv, mens 10 procent af kvinderne har haft én og kun én seksuel partner i livet.
På tværs af de to køn er det kun tre procent, der finder utroskab moralsk acceptabelt.
Dermed er utroskab mindre acceptabelt end sex med dyr, som 96 procent af de adspurgte betragter som moralsk uacceptabelt.
FacebookTwitterKopier linkEmner:Seksualitet|Homoseksualitet|Parforhold|Aalborg Universitet|Statens Serum Institut




https://www.dr.dk/sporten/fodbold/erdogan-bliver-aeresmedlem-af-dansk-landsholdsspillers-klub

FodboldErdogan bliver æresmedlem af dansk landsholdsspillers klubDer blev både drøftet fodbold og millitæraktion, da den tyrkiske præsident talte til Fenerbahces generalforsamling.
Tyrkiets præsident Erdogan er blevet æresmedlem af fodboldklubben Fenerbahce.
Af Martin Leer Scharnberg27.
okt.
2019 kl.
22.
25 | opdateret 29.
okt.
2019 kl.
09.
11Læs opInden Fenerbahce lørdag vandt 5-1 over Konyaspor i den tyrkiske liga, blev det offentliggjort, at klubben har fået et nyt æresmedlem.
Og det er ikke hvem som helst.
Det er nemlig den tyrkiske præsident Recep Tayyip Erdogan.
Præsident Erdogan har været medlem af Fenerbahçe i 25 år, og dermed bliver han medlem af klubbens Yüksek Divan Kurulu.
Et medlemskab, som alle kan få når de har udfyldt 25 år som medlem i klubben.
I en pressemeddelelse på klubbens hjemmeside lykønskes Erdogan med sin nye titel af Fenerbahces klubpræsident, Ali Kocs.
- Alle ved, hvor meget De (præsident Erdogan, red.
) elsker fodbold.
Alle ved også godt, hvor meget De har hjulpet hele Tyrkiet og den tyrkiske liga.
Alle ved også, hvor god en Fenerbahce-mand De er.
Fenerbahce er den mest vindende klub i tyrkisk fodbold.
Fenerbahce har vundet 28 tyrkiske mesterskaber.
Andre tyrkiske præsidenter har før været erklærede Fenerbahce-fans, men Recep Tayyip Erdogan er den første, der bliver medlem af Yüksek Divan Kurulu.
Præsident Erdogan udtaler i Fenerbahces pressemeddelelse, at han har været Fenerbahce-fan, siden han var lille.
Men han understreger, at det ikke kommer til at betyde politisk forskelsbehandling i den tyrkiske liga.
- Jeg har under min tid som præsident altid forsøgt at handle fair mellem alle de tyrkiske klubber.
Sådan har det altid været, og sådan kommer det altid til at være.
Men personligt vil Fenerbahce altid have en speciel plads i mit hjerte.
Fenerbahce støtter militæraktionErdogans deltagelse ved Fenerbahces generalforsamling i forbindelse med sit som 25-årig medlemskab kommer i kølvandet på, at ti spillere fra Fenerbahce i sidste weekend lod sig fotografere i nogle opsigtsvækkende t-shirts.
Læs også:Dansk landsholdsspiller varmede op i t-shirt med støttende hilsen til det tyrkiske militærUnder opvarmningen til kampen mod Denizlispor i den tyrkiske liga bar Fenerbahce-spillerne trøjer, som afbildede en soldat, der gjorde honnør, mens der på teksten under stod: "Fædrelandet er taknemmelige over jer".
Danske Mathias Zanka Jørgensen og ni medspillere fra tyrkiske Fenerbahce lod sig fotografere i nogle opsigtsvækkende t-shirts før sidste weekends opgør i den tyrkiske liga mod Denizlispor.
Ved lørdagens præsentation af præsident Erdogans æresmedlemsskab, udtalte Fenerbaches klubpræsident, Ali Kocs, sig om Tyrkiets militære situation.
Læs også:Spillerforeningen om Zankas politiske hilsen: ’Nogle steder er det frie valg væk’- Også i dag støtter vi af hele vores hjerte, som vi allerede erklærede fra første færd til omverdenen, Operation Peace Spring (Tyrkiets militæraktion i Syrien, red.
).
I den anledning ønsker vi vores martyrer guds velsignelse og ønsker vores sårede soldater god bedring.
Også præsident Erdogan benyttede lejligheden til at udtale sig om Tyrkiets millitæraktion.
- Med Operation Peace Spring har vi i den centrale del (langs grænsen) etableret endnu et sikkert område på 4220 tusinde kvadratkilometer.
Og med den aftale vi har lavet med Rusland, kommer vi til at rense et område på 10.
200 kvadratkilometer for terrorister, siger præsident Erdogan i pressemeddelelsen på Fenerbahces hjemmeside.
Fenerbache-spillere bar t-shirts med militærhilsen.
Tidligere på måneden har det europæiske fodboldforbund, Uefa, åbnet en sag mod det tyrkiske fodboldforbund, efter spillerne lavede en lignende militærhilsen under en EM-kvalifikationskamp.
FacebookTwitterKopier linkEmner:Fenerbahce|Recep Tayyip Erdoğan (politiker)|Tyrkiet|Istanbul|Fodbold




https://www.dr.dk/sporten/fodbold/england/paa-trods-af-droemmestart-eriksen-og-tottenham-tabte-i-liverpool

EnglandPå trods af drømmestart: Eriksen og Tottenham tabte i Liverpool Liverpool kom bagud efter et minut, men vendte det til en 2-1-sejr hjemme mod Tottenham søndag.
Mohamed Salah scorede til 2-1 på straffespark og blev matchvinder.
27.
okt.
2019 kl.
20.
14Læs opIngen har slået Liverpool i denne sæson i Premier League, og søndag forsatte stimen som ubesejret.
Her forsøgte Tottenham sig med en lynscoring efter under et minut, men presset blev for stort, og Liverpool udlignede i anden halvleg.
Efter et dumt straffespark kunne Mohamed Salah så med et kvarter igen sikre Liverpool en 2-1-sejr i hjemmekampen.
Dermed topper Liverpool rækken med 28 point efter ni sejre og en enkelt uafgjort kamp, mens Manchester City er seks point efter.
Drømmestart for TottenhamDer var ellers blot spillet 47 sekunder, så havde Harry Kane bombet Tottenham til en overraskende 1-0-føring.
Moussa Sissoko erobrede bolden og iværksatte en kontra med et sololøb.
Han fandt Son Heung-min, som trak ind i banen og fyrede kanonen af.
Bolden gik via Dejan Lovrens hoved på overliggeren, sprang i spil igen og landede lige foran snuden på Kane, der headede Tottenham foran.
Tottenham kom foran 1-0 ved Harry Kane.
 Jordan Henderson udlignede for Liverpool i anden halvleg.
 Mohamed Salah blev matchvinder for Liverpool med sin scoring på straffespark.
1 / 3Tottenham kom foran 1-0 ved Harry Kane.
1 / 3Jordan Henderson udlignede for Liverpool i anden halvleg.
2 / 3Mohamed Salah blev matchvinder for Liverpool med sin scoring på straffespark.
3 / 3Herefter blev første halvleg intens.
Liverpool var på bolden hele tiden, og Tottenham forsvarede sig massivt og satsede på omstillinger og hurtige pasninger.
Liverpool fortsatte presset fra første fløjt i anden halvleg, og reservekeeper Paulo Gazzaniga i Tottenhams mål måtte atter præstere en fornem redning, da Roberto Firmino forsøgte sig på et hovedstød.
Liverpool vender det til sidstKort efter var Son tæt på endnu en lynscoring i den anden ende, da han knaldede bolden på træværket efter Gazzanigas aflevering på et udspark.
Lovren knaldede en albue i hovedet på Harry Kane, og intensiteten var maksimal.
Christian Eriksen var med og havde det svært på midtbanen, og efter 51 minutter blev presset mod Tottenham for stort.
Bolden ramte Danny Rose i hovedet og strøg hen til Jordan Henderson, der skovlede den i mål til 1-1.
Med en time igen tog gæsterne imod og høvlede bolde væk i Liverpools stormløb.
Med lidt under et kvarter igen begik Serge Aurier så et klodset straffespark, da han nedlagde Sadio Mané, og Mohamed Salah bankede Liverpool på 2-1.
Tottenham forsøgte at skabe chancer til en udligning i slutfasen, men det lykkedes ikke.
FacebookTwitterKopier link




https://www.dr.dk/sporten/fodbold/superliga/aab-punkterer-soenderjyske-med-tre-sene-maal

SuperligaAaB punkterer Sønderjyske med tre sene målAaB scorede tre gange i slutminutterne mod Sønderjyske og vandt dermed 3-1 på udebane i 3F Superligaen.
Kasper Kusk scorede til 2-1 mod Sønderjyske.
27.
okt.
2019 kl.
20.
07Læs opAaB vendte med tre mål i slutminutterne et nederlag til sejr, da holdet vandt 3-1 over Sønderjyske på udebane i 3F Superligaen.
Med ét minut tilbage af kampen scorede kantspilleren Kasper Kusk sejrsmålet på et straffespark, og få minutter efter lukkede Mikkel Kaufmann kampen med sit andet mål.
AaB var ellers bagud, da stadionuret rundede 80 minutter, men så udlignede Kaufmann med sit første mål.
Sønderjyske havde ført en stor del af kampen, efter Mart Lieder bragte holdet foran i første halvleg.
Med sejren ligger AaB, der søndag var uden cheftræner Jacob Friis, hvis datter torsdag fik konstateret leukæmi, på femtepladsen med 22 point, mens Sønderjyske er på tiendepladsen med 18 point.
Sønderjyske startede bedstFørst efter 20 minutter kom den første mulighed, da AaB's venstreback Patrick Kristensen kom først på et fladt indlæg, men skuddet blev reddet.
Efter 25 minutter bragte Sønderjyske sig foran, da Mart Lieder headede Christian "Greko" Jakobsens skarpe indlæg i nettet til 1-0.
Efter målet trykkede AaB hjemmeholdet længere tilbage på banen, men selv om nordjyderne havde meget spil på Sønderjyskes halvdel, blev det ikke til mere end et par ufarlige hjørnespark.
Sønderjyskes velorganiserede forsvar holdt godt stand og sørgede for, at AaB ikke kunne finde holdets bedste offensive kort, anfører Lucas Andersen, i farlige positioner.
Netop Andersen måtte lade sig udskifte i pausen med en skade.
AaB vender det til sidstI anden halvleg slap begge hold tøjlerne, og kampen blev anderledes chancerig.
Både Rilwan Hassan, som ramte stolpen, og Kasper Kusk var tæt på flere gange, men det var først i slutminutterne, at målene kom.
Med ti minutter tilbage af kampen udlignede Mikkel Kaufmann med sit hovedstødsmål.
AaB sikrede sig alle tre point i Haderslev.
Og med to minutter tilbage sparkede Kasper Kusk et straffespark op i nettaget.
I dommerens tillægstid lukkede AaB kampen, da Mikkel Kaufmann fik plads til at løbe ned mod Sønderjyske-målet og sparke bolden fladt i mål.
/ritzau/FacebookTwitterKopier linkEmner:AaB|SønderjyskE|Fodbold|3F|Kasper Kusk (fodboldspiller)




https://www.dr.dk/sporten/formel1/minut-minut-magnussen-manglede-fart-i-mexico

Formel1MINUT FOR MINUT Magnussen manglede fart i MexicoDen danske Formel 1-kører havde en skidt kvalifikation, og nu gælder det om at præstere bedre i selve løbet.
27.
okt.
2019 kl.
19.
51Læs opFacebookTwitterKopier linkEmner:Mexico




https://www.dr.dk/sporten/fodbold/fc-roskilde-ejer-bryder-tavsheden-i-matchfixing-sag-det-er-som-en-kraeftbyld

FodboldFC Roskilde-ejer bryder tavsheden i matchfixing-sag: 'Det er som en kræftbyld'Carsten Salomonsson tror på sine tidligere spilleres uskyld, og så håber han, at der snart kommer en afklaring, så FC Roskilde kan komme videre.
FC Roskildes ejer, Carsten Salomonsson, har været direktør i klubben siden 1.
april.
Kun lidt over en måned inden matchfixing-sagen brød ud.
Af Michael Sten Jensen og Søren Larsen27.
okt.
2019 kl.
21.
55Læs opFC Roskildes ejer, Carsten Salomonsson, kalder det for 'Lønstrup-sagen', da han søndag eftermiddag inden kampen mod Næstved orienterer gæsterne i loungen på Roskilde Stadion om de anklager, der har klæbet til klubben siden maj.
Matchfixing.
Det er dog ikke den tidligere træner, Christian Lønstrup, der undersøges for at skulle have matchfixet.
Tværtimod.
Lige nu er det nemlig fire tidligere FC Roskilde-spillere, der af politiet undersøges for at skulle have medvirket til at påvirke FC Roskildes resultater på negativ vis - i bytte for en økonomisk gevinst, som er blevet sat op af en mellemmand, der også undersøges.
Matchfixing er som en kræftbyld; det skal bare væk.
Skulle nogen fra FC Roskilde have været involveret i det, så kan de blive spærret inde og nøglen smidt væk.
Carsten Salomonsson, ejer, FC RoskildeChristian Lønstrup var derimod manden, der selv tog bladet fra munden tilbage i maj, og konfronterede klub og spillere med den mistanke, som han over længere tid havde haft.
Blandt andet efter et 1-4 nederlag til Næstved.
Nogen i spillertruppen arbejdede aktivt imod at skabe de resultater, som der blev knoklet på træningsbanen for at få, ifølge Christian Lønstrup.
Den tidligere cheftræner har ikke ønsket at medvirke i denne artikel.
Til BT har han dog tidligere givet sin version af sagen.
Surrealistisk beskyldningNederlaget til Næstved bliver få dage efter fulgt op med et bittert nederlag til Lyngby, og det får Christian Lønstrup til at åbne op for de rygter, han dagen forinden har hørt.
I omklædningsrummet efter kampen, hvor Carsten Salomonsson også er til stede, bliver der sagt mange ting mellem spillere og træner, men ikke noget, som Carsten Salomonsson tænker har mere på sig.
I nederlagets stund er lunten jo som ofte fedtet ind i krudt.
Christian Lønstrup hiver dog fat i Carsten Salomonsson, mens sidstnævnte stadig er på stadion, ifølge Salomonsson.
Cheftræneren fortæller ham, at der muligvis er en bombe på vej i dansk fodbold, at den involverer FC Roskilde, og at han ringer til ham senere.
Ifølge Carsten Salomonsson ringer Christian Lønstrup dog aldrig.
I stedet holder cheftræneren dagen efter, mandag den 13.
maj 2019, det møde, hvor spillertruppen og Carsten Salomonsson er til stede, som sidenhen er blevet katalysator for sagen om mulig matchfixing i FC Roskilde.
Billede af Christian Lønstrups tavle fra mødet med spillertruppen.
- Der bliver meget stille, da Lønstrup med sprittusch skriver matchfixing på en tavle, siger Carsten Salomonsson.
- Han mener, at der er tre-fire spillere, som han spiller på vores egne kampe.
At der er spillet for høje summer på vores kampe.
At der er spillet på bet365 og forskellige steder.
Til sidst står der så, at I må ikke spille på de to næste kampe.
De kampe er afgørende i forhold til nedrykning.
Det er surrealistisk, for det er alle jo klar over, siger Carsten Salomonsson.
Håndteret forkertChristian Lønstrups anklager skaber en ophidset stemning på mødet, hvor flere spillere kræver at få at vide, hvilke navne, cheftræneren hentyder til.
Navne, som Lønstrup ikke vil frem med, ifølge Salomonsson.
Tip osHar du oplysninger om aftalt spil i sportens verden?
Tip os ved at skrive til mixj@dr.
dk.
Mens spillertruppen fortsætter ud med træningsbanen, sætter Carsten Salomonsson sig sammen med Christian Lønstrup.
Assistenttræner John Bredal står i stedet for træningen.
Da Carsten Salomonsson forlader FC Roskilde ringer han som det første til Danske Spil og DBU's afdeling for matchfixing.
Resten af dagen går med at tale frem og tilbage med diverse instanser, inden punktet Christian Lønstrup skal vendes for FC Roskilde-ejeren.
Han ser kun en løsning.
At suspendere cheftræneren.
- De fleste vil ikke spille under ham.
Det svarer til at blive kaldt ned i kantinen for at høre, at fire har stjålet fra kassen, men at man ikke vil sige, hvem det er.
Det var uholdbart.
Vi manglede de to vigtigste kampe i klubbens historie.
Christian Lønstrup bliver suspenderet af Carsten Salomonsson.
- Matchfixing er som en kræftbyld; det skal bare væk.
Skulle nogen fra FC Roskilde have været involveret i det, så kan de blive spærret inde og nøglen smidt væk.
- Men at Lønstrup får de her informationer om lørdagen inden kampen mod Lyngby, og ikke orienterer mig om det, er mig stadig ubegribeligt.
Det er mig også ubegribeligt, at man søndag stiller et hold med flere af de spillere, som skulle være involveret, og at jeg stadig intet hører, siger Carsten Salomonsson.
Handler ikke om ret eller uretFC Roskilde-ejeren er selv blevet afhørt af politiet, på samme måde som flere tidligere spillere.
Carsten Salomonsson har samtidig været i dialog med de fire spillere, som af politet får gennemset deres privatøkonomi.
At Retten i Roskilde har givet politiet adgang til spillernes private konti, betegnes som et klart tegn på, at politiet har mere end blot rygter at præsentere.
FC Roskilde-ejer Carsten Salomonsson giver high five til spillerne fra FC Roskilde, da de løber på banen til kampen mellem FC Roskilde og Silkeborg den 7.
maj.
Alligevel holder Carsten Salomonsson fast i, at spillerne har hans fulde støtte, og at han ikke skulle have håndteret suspenderingen af Christian Lønstrup anderledes.
Det handler om klubben, og FC Roskilde har været nok igennem allerede, lyder det fra ejeren, der kun har siddet i sædet siden den 1.
april.
Lidt over en måned før sagen tog fart.
Skulle du ikke have holdt hånden over Christian Lønstrup?
Hvis nu det viser sig, at han har ret?
- Nej, det mener jeg ikke.
Det handler ikke om at have ret eller uret.
Det handler om håndtering, og man stiller sig ikke op og anklager folk, uden at have beviser eller navne.
Det har jeg aldrig hørt om.
Han skulle være gået direkte til mig eller politiet.
- Han gjorde det eneste rigtige, men han kunne have gjort det på en måde, som ikke ville have skadet FC Roskilde.
Vi elsker jo alle sammen fodbold.
Hvis det her griber om sig, hvem skulle så interesse sig for fodbold?
Det kan jo smadre alt, man elsker, siger Carsten Salomonsson.
Hvad siger det dig, at politiet har fået adgang til flere tidligere spilleres privatøkonomi?
- Enten er det fordi, der ikke er nogen beviser, eller så har man fundet noget, der gør, at man bliver ved med at undersøge.
Uanset hvad, så håber jeg, at man snart kommer til bunds i det, så vi kan få fred i FC Roskilde.
- Spillerne har garanteret mig, at der intet er.
Og så længe, der ikke er beviser, så vil jeg tro på spillerne.
Så vil jeg ikke håbe, at jeg ikke får ret.
Hvis vi har haft medarbejdere, der skulle have gjort noget kriminelt, er det ikke klubbens skyld, lyder det fra Carsten Salomonsson.
Søndag kunne FC Roskilde-ejeren, sammen med et jublende hjemmepublikum, se sit hold hente en 4-0 sejr mod Næstved.
Næstved, der altså var med til at starte hele 'Lønstrup-sagen', som de kalder det i FC Roskilde.
FacebookTwitterKopier linkEmner:Christian Lønstrup (fodboldtræner)|FC Roskilde|Lønstrup|Næstved|Spillevirksomhed




https://www.dr.dk/nyheder/politik/politikere-faar-ferieorlov-med-loen-til-lange-rejser-til-caribien-nepal-vietnam-og

PolitikPolitikere får ferieorlov med løn til lange rejser til Caribien, Nepal, Vietnam og New ZealandEn once in a lifetime-mulighed for at sejle i båd i Caribien, lyder det fra politiker, som fik orlov til ferie.
Det var en gammel drøm, der gik i opfyldelse, da Niels Clemmensen fik orlov fra byrådet for at sejle i Caribien.
Af Anders Byskov Svendsen, Ida Nathan og Rasmus Bøttcher Christensen27.
okt.
2019 kl.
19.
01Læs opMandag den 29.
april var der møde i kommunalbestyrelsen i Hørsholm.
Der blev debatteret istandsættelse af veje og årsregnskabet fra brandvæsenet.
Men på dagsordenen var også et punkt om indkaldelse af stedfortræder for Morten Bast Hall.
Ifølge referater fra byrådet kunne den 19-årige konservative politiker ikke varetage sit hverv som byrådsmedlem på grund af en udlandsrejse frem til den 24.
juli 2019.
Derfor skulle der indkaldes en stedfortræder i stedet.
Det blev der sagt god for, så i de kommende tre måneder skulle kommunen både betale løn til Morten Bast Hall og hans stedfortræder.
Sådan er reglerne for byrådspolitikere nemlig.
En politiker kan få orlov med løn i op til tre måneder, og de kan ikke sige nej til at modtage pengene.
Referatet fra byrådet fortæller ikke noget om, hvad det var for en udlandsrejse, der krævede orlov fra byrådet.
Det afslører et besøg på politikerens offentlige profil på Instagram i stedet.
Den 20.
juni lægger han et billede op, der viser, at han sammen med to venner har været i Ha Long Bay i Vietnam.
- Et lille billede fra starten af rejsen, skriver han.
Siden er der billeder fra Laos, som Morten Bast Hall begejstret kalder for 'rejsens bedste land'.
Ifølge Hørsholm Kommune modtog Morten Bast Hall 35.
628 kr.
i de tre måneder, hvor han rejste rundt i Asien.
DR Nyheder ville gene have talt med Morten Bast Hall om, hvordan han har det med at få løn, mens han er ude at rejse med venner.
Det har han afvist.
I en mail skriver han:- Jeg synes, at reglerne på området bør ændres.
Jeg mener ikke, at det giver mening, at politikere har den type privilegier.
Det er en underlig regel, at man er tvunget til at modtage pengene.
© ScanpixHvad siger eksperten?
Michael Christiansen var formand for den kommission, der i 2016 undersøgte politikeres løn-, pension- og arbejdsvilkår.
Han ved derfor meget om politikerløn, og hvad det betyder for befolkningens tillid til politikere.
Kommissionen kom frem til, at selve lønnen til politikere ikke er specielt høj, men ved siden af er der en række uigennemskuelige goder, som har en stor værdi.
Det svækker tilliden til politikerne med de mange goder.
Kommissionen anbefalede, at politikeres løn skulle være lettere at gennemskue - anbefalingerne blev dog skudt ned af Folketinget.
Michael Christiansen stiller sig kritisk overfor, at byrådspolitikere kan tage orlov til ferie med løn.
- Jeg synes ikke, at det hører nogle steder hjemme.
Det er helt unormalt.
Det må være mærkeligt for en borger i en kommune at opleve, at ham eller hende, de stemte på, er taget til Nepal.
Hvorefter en anden kommer ind og også får løn samtidig.
Det kan jeg ikke forstå, at de vil være bekendt, siger han.
Enestående mulighedDR Nyheder har kortlagt brugen af orlov i alle landets byråd i denne valgperiode, der begyndte den 1.
januar 2018.
194 politikere har haft orlov med løn - heraf har begrundelsen i 13 tilfælde været ferie.
Der er ikke byrådsmøder i skolenes ferieperioder, så når politikere beder om orlov for at holde ferie, er det, fordi der er tale om længere rejser uden for de normale ferieperioder.
Niels Clemmensen er landmand og sidder i byrådet i Vejle for Venstre.
Kort inde i den nye valgperiode valgte han at bede om orlov.
- Vi fik en once in a lifetime invitation til at komme med nogle venner, der var på vej jorden rundt i egen båd, ud at sejle i Caribien.
Jeg har altid drømt om at sejle på sådan en båd, så der slog vi til, og for første gang i min tid i byrådet tog jeg orlov.
Hvilke overvejelser havde du i forhold til at tage orlov?
- Det havde jeg ingen overvejelser om.
Jeg fik jo en suppleant ind, som overtog min post, så der var jeg dygtigt dækket ind, siger Niels Clemmensen.
Han beholdt sin løn på cirka 18.
000 kr.
den måned, han var ude at rejse.
Og hans stedfortræder fik et tilsvarende beløb for at passe posten i byrådet, mens Niels Clemmensen sejlede.
- Da jeg søgte orlov, tænkte jeg slet ikke på det, for jeg anede ikke, at man fik vederlag, når man har orlov.
Det var først, da det kom frem i medierne, at der var en person i København (Ninna Hedeager Olsen, red.
), der havde haft orlov i en længere periode, at jeg tjekkede min lønseddel og kunne se, at jeg også havde fået vederlag, siger Niels Clemmensen.
På bjergvandring i NepalPernille Bendixen fra Dansk Folkeparti sidder i Odense Byråd.
Den 26.
februar sidste år skrev hun på Facebook.
- Så er det ganske vist, jeg rejser til Nepal sidst i marts.
Planen er en bestigning af Mera Peak på 6475 m.
(min første bjergbestigning) Derudover skal jeg naturligvis besøge Mount Everest basecamp.
Samlet går vi ca.
280 km.
Håber jeg overlever, har heldigvis en meget dygtig guide med.
Den 21.
marts bad hun om orlov fra den 28.
marts til 14.
maj.
Det fik hun.
Der blev indkaldt en suppleant, og både Bendixen og suppleanten fik løn i perioden.
Pernille Bendixen får godt 16.
000 kr.
om måneden for sit arbejde i byrådet.
Pernille Bendixen har ikke reageret på DR Nyheders henvendelser om sin orlov.
Men et kig på hendes offentlige profiler på Facebook viser flere billeder fra vandreturen til Nepal.
Og hun nåede også til Indien, inden hendes orlov var slut.
Fiskede i New ZealandHenrik Leth repræsenterer Socialdemokraterne i Randers Byråd.
Han har også haft orlov til ferie, og han vil gerne tale om det.
Han kom ind i byrådet i efteråret 2018.
På det tidspunkt havde han planlagt en længere rejse til New Zealand sammen med sin kone, hvor de skulle besøge deres datter og børnebørn.
Henrik Leth var også på et madlavningskursus i New Zealand.
Henrik Leth er ivrig fisker, så han havde også fiskegrej med.
For, som han siger: Man tager ikke til New Zealand uden at fiske.
Men der var ikke kun fiskestang med i bagagen, hans løn fra byrådet kunne han også tage med.
Socialdemokraten siger, at han var taget af sted, uanset om han havde fået løn med eller ej.
Men han synes, det er et problem, at der bliver givet løn til ferier.
- Jeg synes, at man skal ændre de regler, så når man tager orlov, er det uden vederlag.
Det er det, der gør, at folk bliver trætte af politikere.
Det skal selvfølgelig være sammenligneligt med arbejdsmarkedet.
Det har jeg altid ment - det er ikke noget, jeg lige finder på nu, siger Henrik Leth.
© ScanpixHvad siger ministeren?
Social- og indenrigsminister Astrid Krag (S) er ansvarlig for de love, der styrer lønnen til politikerne ude i de enkelte byråd.
Hun kan godt se, det kan virke mærkeligt, at politikere holder ferie og tager på lange rejser med løn.
- Jeg kan sagtens forstå, at man undrer sig over, at man på den ene side har påtaget sig et hverv og en meget vigtig opgave, og at man på den anden side så fravælger at løfte den opgave og det hverv.
Og så samtidig modtager vederlag for det, siger hun.
Sammen med kommuner og regioner vil hun derfor gå reglerne igennem.
- Vi har nu sat gang i et servicetjek, som vi forhåbentlig kan konkludere på meget snart.
Så kan vi få sikret nogle tydeligere regler, så vi slipper for de her trælse historier i pressen.
Men også så vi slipper for, at der er kommunalpolitikere, der ikke ved, hvad der egentlig er op og ned i forhold til deres egen situation, siger hun.
FacebookTwitterKopier linkEmner:Pernille Bendixen (politiker)|Nepal|New Zealand|Facebook|Lokalpolitik




https://www.dr.dk/sporten/fodbold/superliga/broendby-leverer-fornemt-comeback-i-dramatisk-maalfest

SuperligaBrøndby leverer fornemt comeback i dramatisk målfestRanders fik en drømmestart og var foran 2-0, men Brøndby kom flot tilbage og vandt 5-2 i 3F Superligaen.
27.
okt.
2019 kl.
18.
08Læs opEt uhyre seværdigt og dramatisk opgør i 3F Superligaen endte søndag aften med en 5-2-sejr til Brøndby hjemme mod Randers.
Kronjyderne kom ellers foran 2-0 i kampens begyndelse, men Brøndby kæmpede sig flot tilbage; godt hjulpet på vej af en udvisning til Randers-målmand Patrik Carlgren.
Med sejren er Brøndby tilbage som nummer tre i Superligaen og har nu 25 point efter 14 kampe.
Randers tabte for anden kamp i streg og er derfor på en foreløbig sjetteplads.
Drømmestart for RandersEfter en åben indledning bragte Randers sig i front efter ti minutter på mål af Marvin Egho efter fornemt forarbejde af Emil Riis.
Endnu bedre blev det for Randers en håndfuld minutter senere, da Erik Marxen i en lettere bizar situation scorede til 2-0 på et direkte hjørnespark.
Brøndby kom dog bedre og bedre med, og de blågule skulle sætte gang i et forrygende comeback.
I det 25.
minut sparkede Kamil Wilczek 1-2-reduceringen i mål, og kort efter fik Brøndby-topscoreren chancen fra straffesparkspletten.
Randers-målmand Patrik Carlgren kom nemlig for sent og ramte Simon Hedlund i hovedet, hvilket gav rødt kort til Carlgren, hvorefter Wilczek udlignede til 2-2.
Randers FCs Patrik Carlgren får rødt kort for at bokse Brøndbys Simon Hedlund i hovedet.
Værterne fortsatte trykket, og Simon Hedlund ramte stolpen og brændte en gigantisk hovedstødsmulighed før pausen, men heldet var med Randers.
Rødt kort til topscorerI første halvlegs overtid dukkede Dominik Kaiser dog op i feltet og stangede Brøndby på 3-2 med et kraftigt hovedstød.
20 minutter før tid bankede Hany Mukhtar bolden i kassen til 4-2, og i overtiden blev det 5-2 på et selvmål af Randers' Simon Piesinger.
I de døende sekunder fik Kamil Wilczek direkte rødt kort efter en konfrontation med Kevin Conboy, der kort forinden havde nedlagt polakken bagfra.
Den polske bomber har derfor karantæne i Brøndby næste superligakamp, der er mod Silkeborg.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Hany Mukhtar (fodboldspiller)|Randers|Fodbold




https://www.dr.dk/nyheder/udland/200000-fordrevet-af-flammerne-californiske-hjem-og-vingaarde-aedt-af-ilden

Udland200.
000 fordrevet af flammerne: Californiske hjem og vingårde ædt af ildenGuvernøren i Californien har erklæret staten i nødtilstand, efter voldsomme brande fortsætter med at hærge.
Vingården "The Soda Rock Winery" i Healdsburg, Californien, er en af de bygninger, der allerede er blevet ædt af flammerne.
Af Jens Andersen27.
okt.
2019 kl.
21.
54Læs opDet nordlige Californien er hårdt ramt af en serie tilsyneladende ustoppelige brande, der har sendt over 200.
000 mennesker på flugt og har raseret adskillige hjem og flere vingårde.
Forsyningsfirmaet Pacific Gas & Electric har slukket for strømmen til 2,3 millioner mennesker i det ramte område, hvor flere tusinde brandfolk kæmper en utrættelig kamp for at få bugt med flammerne.
Et hjem bliver ædt af flammerne i Healdsburg, der er et yndet feriemål for vinkendere.
 Vinrækker er blevet spist af flammerne i Healdsburg Californien.
 En udbrændt truck i Healdsburg, Californien.
 Kraftige vinde gør brandene svære at kontrollere, for ilden spreder sig hurtigt.
 Brandmænd forsøger at stoppe ilden ved at gøre vinrækkerne drivvåde.
 Vingården Soda Rock i Healdsburg er en af de ramte vingårde i området.
1 / 6Et hjem bliver ædt af flammerne i Healdsburg, der er et yndet feriemål for vinkendere.
1 / 6Vinrækker er blevet spist af flammerne i Healdsburg Californien.
2 / 6En udbrændt truck i Healdsburg, Californien.
3 / 6Kraftige vinde gør brandene svære at kontrollere, for ilden spreder sig hurtigt.
4 / 6Brandmænd forsøger at stoppe ilden ved at gøre vinrækkerne drivvåde.
5 / 6Vingården Soda Rock i Healdsburg er en af de ramte vingårde i området.
6 / 6Myndighederne frygter dog, at de kraftige vinde over området kan gøre brandene utæmmelige.
Californiens guvernør, Gavin Newsom, har erklæret hele staten i nødtilstand og lovet at sætte alle ressourcer ind for at bekæmpe brandene.
Sidste år omkom 86 mennesker i de dermed dødeligste skovbrande i de sidste 100 år i det nordlige Californien.
Brandene endte med at koste over 59 milliarder kroner for beboere og virksomheder i det ramte område.
Stort set hele Sonoma County, der er et kæmpe vinområde nord for San Francisco, er en del af det område, der er blevet beordret til at evakuere.
Flere af vingårdene i området er allerede brændt ned, mens der kæmpes for at holde flammerne ude af andre.
Læs også:Fly og helikoptere bekæmper flammerne i CalifornienFacebookTwitterKopier linkEmner:Californien|Brande|Planteavl|Vin|San Francisco




https://www.dr.dk/musik/kan-du-huske-dengang-vi-alle-var-lidt-emo-her-er-00er-stjernerne-fra-evanescence-i-dag

Boogie-listens legenderSe temaMusikKan du huske, dengang vi alle var lidt emo?
Her er 00'er-stjernerne fra Evanescence i dagEfter succesen aftog, har forsanger Amy Lee blandt andet lavet et album med børnesange.
Af Christian Ellegaard27.
okt.
2019 kl.
18.
27Læs opUden at have dykket ned i statistikkerne så fristes man til at tro, at det globale salg af eyeliner og knaldsort mascara steg eksplosivt omkring starten af det nye årtusinde.
Det var nemlig i 00'erne, at goth- og emo-bølgen for alvor rullede ind over verdens hitlister, og navne som My Chemical Romance, Tokio Hotel og Panic!
At The Disco hittede stort.
I den endnu mere hårdtslående ende af spektret var bandet Evanescence, der med sine melodiske metalsange bragte mørket helt til tops på hitlister verden over.
Gennembrudshittet 'Bring Me Back To Life' kickstartede bandets karriere og gjorde dem til ét af 00'ernes mest populære rocknavneMen hvor blev Evanescence egentlig af, og hvordan er det gået dem siden storhedstiden?
Evanescence passede med sit mørke og dystre look godt ind i tidens trends med emo- og goth-kultur.
Superhelte-hit blev gennembrudetEvanescence blev dannet i 1995, da forsanger Amy Lee og guitaristen Ben Moody mødte hinanden på en kristen ungdomslejr.
De to faldt i hak og begyndte at opræde rundt omkring på caféer i hjembyen Little Rock i Arkansas, USA.
Årene gik og endnu et medlem, pianisten David Hodges, sluttede sig til gruppen, som i 2000 udgav sin første demo-CD, 'Origin', der blev trykt i sparsomme 2.
500 eksemplarer.
Det var dog debutalbummet 'Fallen', der tre år senere skulle vise sig at vende op og ned på gruppens tilværelse.
På skiven gemte sig nemlig ét helt særligt nummer, førstesinglen 'Bring Me to Life'.
Hør kæmpehittet her, mens du læser videre:Evanescence - Bring Me To LifeNummeret blev udsendt som en single i foråret i 2003, hvor den også kom med på soundtracket til superheltefilmen 'Daredevil' - du ved, den med Hollywood-bøffen Ben Affleck iført en stram, rød heldragt.
Eva-hvad-for-noget?
Det er svært at udtale og næsten lige så svært at forstå.
For hvad dælen betyder Evanescence egentlig, og hvad er meningen bag navnet?
Ordet ’evanescence’ stammer fra engelsk.
Til dansk kan det bedst oversættes som 'flygtighed', 'forsvinden' eller 'kortvarighed'.
Idéen til navnet kom, da Amy Lee og Ben Moody sad og kiggede i en engelsksproget ordbog.
- Jeg synes, det er mærkeligt og smukt – og det synes jeg også passer på vores musik.
Vi ville have noget mystisk og usædvanligt, fordi vi nok har lige så svært ved at beskrive vores musik og smide et prædikat på det, som folk har ved at forstå meningen ved vores navn, forklarede Amy Lee i 2003.
Sangen - og den tilhørende højdramatiske musikvideo - blev et stort hit over hele verden, også her i Danmark, hvor den tilbragte 20 uger på den danske hitliste og kravlede helt op på listens andenplads.
- 'Bring Me To Life' kommer på et tidspunkt, hvor rockmusikken for alvor er blevet populær.
Grunge har været rigtig stort i 90'erne, og der er en arv fra den genre, der lever videre ind i det nye årtusinde, hvor metalgenren også vinder indpas, siger radiovært Mads Gundersen, der i programmet 'Absolute Absolute Music' på P7 Mix har gransket de største hits fra 80'erne, 90'erne og 00'erne.
- Linkin Park havde for eksempel et stort hit med 'In the End', der også nåede helt til tops på 'Boogie Listen', og det banede vejen for, at de her mere hårdtslående sange kunne mænge sig på hitlisterne herhjemme, siger han.
Kristen konflikt-rap skabte problemerMen selvom der på overfladen var al mulig grund for gruppen til at juble, så var minerne mere mugne bag kulissen.
Frontkvinden Amy Lee var nemlig langt fra tilfreds med den debutsingle, gruppen havde sendt på gaden.
De karakteriske rap-råb ('Wake me up!
Can't wake up!
') i nummerets omkvæd, der blev leveret af den kristne rapper Poul McCoy, var nemlig ikke gruppens egen idé.
Pladeselskabet troede ikke på, at et rocknummer med en kvindevokal var nok til at få radiokanalerne til at spille gruppens musik.
Derfor truede pladeselskabet med slet ikke at udgive 'Bring Me to Life', medmindre Evanescence adlød deres ordre om at få en mandlig gæstesanger med på nummeret.
Derfor kom Poul McCoy med på singlen.
- Jeg fik at vide: 'Du er en pige, der synger i et rockband.
Der er ingen andre som jer derude, ingen kommer til at høre jeres musik.
I skal få en mand med på nummeret, hvis det skal blive en succes', har Amy Lee fortalt ifølge mediet Kerrang.
I et interview med DRs 'Boogie' i 2003 beklagede Amy Lee sig over musikvideoen til 'Bring Me to Life':Amy Lee slog i 2017 fast, at rappen ikke var bandets egen idé, og at hun var bange for, at folk ikke ville forstå, hvem Evanescence egentlig var, fordi førstesinglen i hendes øjne ikke var repræsentativ for gruppens musik.
- Det var vores første single, så på det tidspunkt var det et stort problem.
Jeg ville have folk til at forstå, hvem vi var.
Hvis vi kun havde haft det ene hit, hvis ingen nogensinde hørte noget fra os igen, så ville ingen jo forstå, hvem vi var, sagde hun dengang til australske News.
com.
au.
I 2017 genindspillede Evanescence deres debuthit - denne gang helt uden rap:Evanescence - Bring Me To Life (2017)© Getty ImagesGik i krig med de 'falske' popdullerSelvom rock var populært, så skilte Evanescence sig ud fra mængden på den internationale hitscene tilbage i start-nullerne, hvor navne som Christina Aguilera og Britney Spears sad hårdt på poptronen.
Med singlen 'Everybody's Fool' langede bandet for alvor ud efter de knapt-så-uskyldige popprinsesser, som forsanger Amy Lee mildt sagt ikke havde meget til overs for.
- For fem år siden blev min lillesøster vild med… Hvordan skal jeg sige det uden at fornærme nogen… nogle virkelig fake, cheesy, slutty, strømlinede kvindelige artister.
Hun er otte år gammel og begyndte at klæde sig som dem, og det pissede mig virkelig af.
(…) Den ('Everybody's Fool') handler om at afsløre, at det hele er falsk, fortalte hun i 2003 til MTV.
Mistede grebet om succesenI kølvandet på debuthittet udsendte Evanescence hitsingler som 'Everybody's Fool' og 'My Immortal', og i 2004 modtog de den prestigefyldte Grammy-pris i kategorien 'Årets nye navn'.
Det skulle dog siden hen vise sig, at gruppen ville få svært ved at leve op til sin egen succes.
I 2006 - tre år efter hitdebuten og flere bandmedlemmer senere - udsendte gruppen opfølgeren 'The Open Door' til halvlunkne anmeldelser.
På trods af den succesfulde førstesingle 'Call Me When You're Sober' mistede Evanescence grebet om hitlisterne og gled langsomt ud i glemslen.
- Den der rockmetalbølge forduftede lidt med tiden, og så tror jeg Evanescence på en måde satte sig mellem to stole, fordi de både lavede de her meget mørke, hårde sange, men også havde hang til storladne ballader som 'My Immortal'.
Det talte nok til to lidt for forskellige grupper af fans, siger Mads Gundersen.
Gruppens selvbetitlede tredjeplade, 'Evanescence', fra 2011 blev heller ikke nogen stor succes og peakede på en knap så imponerende 22.
plads på den danske hitliste.
Bandet fortsatte med at spille koncerter rundt omkring i verden, mens Amy Lee også begyndte at fokusere på sin solokarriere, som i 2014 affødte solopladen 'Aftermath'.
Fra goth til godnatsangeAmy Lee fortsatte i 2016 sin solofærd med albummet 'Dream Too Much', men den tonstunge tudemascara og selvpineriet var blevet pakket væk til fordel for blødsødne godnatsange og børnerim.
Pladen, der indeholdte titler som 'Donkey And Chicken', 'Bee And Duck' og et cover af Ben E.
King's karaokeklassiker 'Stand By Me', var nemlig ikke tiltænkt tvære teenagere og mørke sjæle, men en helt anden målgruppe: børn.
- Jeg kan virkelig godt lide at lave ting, der er anderledes for mig.
Det hele skal ikke være negativt, vredt, deprimerende.
Jeg nyder virkelig at træde ud af min komfortzone og overraske folk, fortalte Amy Lee i 2017 til metalmediet 'Loudwire'.
Hør Amy Lee synge 'Stand By Me' her, mens du læser videre:Amy Lee - Stand By MeBørnepladen lavede hun samme med sin far, søstre og onkel, og det var ifølge sangerinden fødslen af hendes egen søn Jack i 2014, der inspirerede hende til at lave et album rettet mod børn.
- Da jeg gik ud af hospitalet med min søn, var det, som om jeg havde et helt ny syn på livet og kunne mærke et stykke af mit hjerte, jeg ikke tidligere havde mærket.
Jeg fik en masse ny inspiration, som også er en stor del af det her album, fortalte hun til Loudwire.
Evanscence som de tager sig ud i dag.
Bagerst fra venstre ses forsanger Amy Lee, bassist Tim McCord og guitarist Jen Majura.
I sofaen fra venstre ses trommeslager Will Hunt og guitarist Troy McLawhorn.
De fem har udgjort Evanscence siden 2015.
Hvor er de i dag?
Godnatsange og hård rock harmonerer måske umiddelbart ikke, men sidder du nu som gammel Evanescence-fan og gruer for, at de gode, gamle goth-dage er ovre, så frygt ej.
For to år siden udsendte gruppen albummet 'Synthesis', hvor de nyfortolkede en række af deres største hits (.
.
.
altid et smart marketingtrick, hvis det kniber med at skrive nye successange), som også sendte dem på en stor verdensturné.
Selvom gruppen også har været på turne i år, blandt andet i store dele af Europa, har Evanescence dog ikke gæstet dansk jord, siden de gav koncert i KB Hallen i København i 2003.
Men måske får du chancen for at genoplive dine aflagte goth-gevander og igen skråle med på linjerne 'Wake me up!
Can't wake up!
' til næste år.
Ifølge Amy Lee er der nemlig 'forhåbentlig' et nyt album i vente fra gruppen i 2020.
Men betyder det så, at vi igen kommer til at se Evanscence toppe hitlister verden over?
- Nej, nej, nej.
Det her hører så særlig en tid til, og det er så klichefyldt for den periode, at det ikke ville fungere i dag, slår Mads Gundersen fast.
- Hvis de satte en koncert op i Danmark, ville der sikkert være folk, der ville tage derind for genhøre de gamle numre, men et nyt album tvivler jeg bestemt på, ville få høje streamingtal herhjemme.
De dage er ovre.
Amy Lee fra Evanescence på scenen i 2003 i KB Hallen i København og i 2019 ved en koncert i Budapest, Ungarn.
Er du kommet i det nostalgiske hjørne?
Så dyk ned i musikken fra din ungdom her:FacebookTwitterKopier linkEmner:Ben Affleck (skuespiller)|Pop og rock|USA|København|Call me




https://www.dr.dk/nyheder/viden/klima/oekonom-amazonas-kan-kollapse-i-2021

KlimaØkonom: Amazonas kan kollapse i 2021Regnskoven kan snart ikke længere lave sit eget regnvejr, advarer forsker.
Andre mener, at det vil tage 15-20 år.
Det brænder stadig i Amazonas.
Og fortsætter det, kan regnskoven være tabt for altid.
Billedet her er taget i september i år.
Af Søren Bjørn-Hansen27.
okt.
2019 kl.
18.
08Læs opFor et par måneder siden fulgte verden chokeret med, mens verdens største regnskov, Amazonas, stod i brand.
Og den brænder faktisk stadig.
Nu peger et såkaldt policy brief på, at Brasiliens præsident, Bolsonaros, politik om at bruge regnskoven til økonomisk vækst, i stedet for at bevare den, kan skubbe regnskoven over et "tipping point" allerede i 2021.
Det er et punkt, hvorfra den ikke kan komme sig igen, fordi regnskoven ikke længere producerer nok regn til at vedligeholde sig selv.
Hvad er et "tipping point"Tipping point er et engelsk udtryk, det også kaldes væltepunkt.
Det er et punkt, hvor noget ryger ud over kanten, fordi det ikke kan vippe længere og får overbalance.
Det bruges i klimasammenhænge til at beskrive, når et helt system ryger ud af balance.
Ofte kædes det også sammen med begrebet "point of no return" - altså en grænse der overskrides, hvor en udvikling ikke længere kan stoppes.
Kilde: Peter Ditlevsen, NBI- Fortsætter det nuværende afskovningsniveau gennem 2019 og over de kommende år, vil det bringe Amazonas farligt tæt på det estimerede "tipping point" så tidligt som i 2021, hvorefter regnskoven ikke længere kan generere nok regn til at opretholde sig selv, står der i rapporten, et såkaldt policy brief.
De dystre forudsigelser kommer fra økonomen Monica de Bolle, der er senior fellow ved Peterson Institute for International Economics - og leder af latinamerikastudier ved Johns Hopkins University i USA.
Monica de Bolle fremskriver afskovningen af Amazonas fra 2019 sådan her.
(© Peterson  Institute  for  International Economics)Klimaforskere siger 15-20 årIfølge The Guardian har beregningen skabt kontroverser blandt klimaforskere, fordi mange mener, at det omtalte "tipping point" ligger 15 til 20 år ude i fremtiden.
Men Monica de Bolle skriver i sit brief, at den aktive regnskovsdestruktion i Brasilien og en tiltagende tørke på grund af klimaforandringerne betyder, at katastrofen skal fremskrives.
Ifølge klimaforsker Peter Ditlevsen, der er lektor ved Niels Bohr Instituttet og til dagligt forsker i tipping points, er det svært at gisne om, præcist hvornår det sker for Amazonas.
- Det her tipping point er afhængig af to ting.
Klimaforandringer, der kan ændre nedbørsmængden, og øget afskovning, siger han.
- Bliver Bolsonaro og hans typer siddende, er skoven helt væk om 50 år.
Det er en frygtelig tanke.
- Hvis vi kan holde temperaturstigningerne på kloden under to grader, har vi en chance for, at klimaforandringerne ikke påvirker skoven i voldsom negativ retning, forklarer han.
Skoven bliver til tør savanneBliver skoven reduceret, så den ikke længere kan levere regn til sig selv, vil den ifølge Monica de Bolle langsomt forfalde til mere tør savanne, som også lettere kan brænde og lukke milliarder tons CO2 ud i atmosfæren.
Hun kalder det en tikkende "CO2 bombe".
En bombe, der ser ud til at blive udløst, da afbrændingen fortsætter.
Hvordan regner det i Amazonas?
Verdens største regnskov er et lukket økosystem, der producerer sit eget nedbør.
Vand fordamper fra skoven og falder andre steder i skoven.
Kun i den vestlige del af Amazonas regner det uanset hvad, fordi skyerne tvinges op ad Andesbjergene.
Det ved vi, fordi analyser af mængden af tungt vand i regnvandet viser, at regnen langt inde i regnskoven har været genbrugt op til fem-seks gange efter det oprindeligt fordampede fra havet.
Regnskoven regner så at sige på sig selv, fordi den tætte skov er i stand til at holde på fugtigheden - i modsætning til det afskovede land.
Bliver skoven for lille, kan dens fordampning ikke længere understøtte den nødvendige mængde regn.
Derfor er det et stort problem, at afskovningen i Amazonas sker østfra og ikke vestpå, hvor der regner uanset.
Kilde: Peter Ditlevsen, NBIBolsonaro har svoret, at han vil udnytte Amazonas ressourcer og tillade afskovning, så bønder og mineselskaber kan komme til.
Ifølge det brasilianske rumagentur INPE var afskovningen 222 procent højere i august 2019 end i samme måned sidste år.
Til The Guardian siger en af Brasiliens ledende klimaforskere, Carlos Nobre, at han tvivler på Monica de Bolles beregninger.
Men han medgiver, at afskovningen foregår.
I en analyse, han skrev sidste år sammen med biologen Thomas Lovejoy, fremrykkede han selv tipping point for Amazonas med fem år.
- Amazonas er allerede 17 procent afskovet, så når vi medtager den nuværende afskovningsrate, når vi 20-25 procent om 15-20 år, siger han til avisen.
- Jeg håber, hun tager fejl.
Hvis hun har ret, er det jordens undergang.
Klimaforandringerne skubber også til balancen.
I takt med at der kommer mere tørke, bliver det lettere for de påsatte brande at sprede sig.
Regnskoven kommer ikke igenPræsident Bolsonaros styre ser ikke ud til at ændre den første politik, og derfor brænder Amazons fortsat.
Brasiliens præsident Bolsonaro henviser ofte til, at Europa selv har fældet sine store skove, mens vi opbyggede vores velfærdssystemer.
Og det er også rigtigt, medgiver Peter Ditlevsen.
- Og det giver os en forbandet pligt til at sørge for, at det ikke sker igen, siger han.
- Men der er altså også forskel på skov.
Hvis vi forsvandt fra Europa, ville skovene være tilbage efter 100 år.
Det ville Amazonas ikke.
Hvis den forsvinder, kommer den ikke igen.
Han mener, at vi skal give lande som Brasilien nogle alternativer.
For eksempel ved at vise dem hvordan man kan omstille landbruget, bruge moderne teknologi og på anden måde gå forrest og vise vejen.
Jordens skove brænderDet Europæiske Rumagentur ESA sendte fredag et opdateret satellitkort over skovbrande på Jorden ud.
Skovbrande er en vigtig del af naturens cyklus.
Men brandene er tiltagende og for længst forbi et naturlige niveau.
Særligt i de tropiske områder i Sydamerika, Afrika og Asien, hvor jagten på ressourcer og udvidelsen af palmeolieplantager fjerner stadigt større områder af regnskov.
Se kortet her.
FacebookTwitterKopier linkEmner:Skove|Sydamerika|Brasilien|The Guardian|Jair Bolsonaro (politiker)




https://www.dr.dk/nyheder/udland/kinas-tech-konge-i-krig-med-trump-jeg-vil-hellere-lukke-huawei-end-spionere

UdlandKinas Tech-konge i krig med Trump: "Jeg vil hellere lukke Huawei end at spionere"Mød en af Kinas mest magtfulde forretningsmænd, som er hovedperson i handelskrigen med USA.
Ren Zhengfei (t.
h.
) er normalt mediesky, men konflikten med USA har fået ham frem på banen.
Af Philip Khokhar27.
okt.
2019 kl.
20.
22Læs opDet er nok de færreste danskere, der kender Ren Zhengfei.
Men grundlæggeren af televirksomheden Huawei er en af Kinas mægtigste forretningspersoner, hvis indflydelse rækker langt udover landets grænser.
© Type 1DR’s Asien-korrespondent Philip KhokharPhilip Khokhar er Asien-korrespondent for DR, hvorfra han dækker så forskellige lande som Nordkorea, Bangladesh, Afghanistan og Singapore.
Til dagligt bor han i Kina.
Læs mereFaktisk mener USA’s præsident, Donald Trump, at Huawei er så stor en trussel, at virksomheden er blevet en vigtig del af handelskrigen mellem verdens to største økonomier.
Situationen er endda så tilspidset, at Ren Zhengfeis datter er tilbageholdt i Canada og muligvis bliver udleveret til retsforfølgelse i USA.
Men hvad er Huawei egentlig for en virksomhed, og hvem er personen bag?
DR Nyheder har fået en unik mulighed for at møde den kinesiske tech-konge i handelskrigens øje.
Se mødet med Ren Zhengfei i 21Søndag på DR1 eller på DR TV i aften.
Fra lille virksomhed til imperiumHuawei begyndte i slutningen af 80'erne som en lille kinesisk tele-virksomhed, der producerede telefon-omstillinger i det sydlige Kina.
I dag bygger Huawei gigantiske hovedsæder til de næsten 190.
000 ansatte, der med en årlig omsætning på størrelse med Danmarks statsbudget er med til at forme fremtidens internet.
Huawei-bygninger ligner ofte slotte.
Men ifølge USA's præsident er virksomheden en sikkerhedstrussel.
- Huawei er en meget farlig størrelse, hvis man ser på, hvad de har gjort fra et sikkerhedsperspektiv - fra et militært perspektiv, er det meget farligt, sagde Trump i maj.
Huaweis telenetværk er forbudt i USA, da amerikanerne mener, at Kina kan spionere igennem virksomheden.
USA har dog aldrig fremlagt konkrete beviser for påstanden, men i de senere år har amerikanerne lagt pres på andre lande for at fravælge Huawei.
Den kinesiske virksomhed var med til at udvikle 4G-netværket i Danmark.
Men TDC valgte i foråret svenske Ericsson til at udvikle 5G-netværket.
Mediesky entreprenør åbner opHuaweis grundlægger, Ren Zhengfei, var ind til for nylig yderst mediesky.
Den magtfulde mand ankommer i afslappet påklædning og med et stort smil.
Mødet med ham foregår i en bygning, der minder om en kinesisk efterligning af et europæisk slot eller palads i byen Shenzhen.
Sådan ser der ud indenfor i Huawei-slottet.
Ren Zhengfei afviser alle anklager om, at Kina skulle spionere på resten af verden gennem virksomhedens telenetværk via det, man i fagsprog kalder bagdøre.
- Vi ville aldrig installere bagdøre i vores udstyr.
Set fra vores perspektiv ville sådan en forkert handling som denne spredes i hele verden, og vores forretningsimperium ville kollapse, siger Ren Zhengfei.
Præsident kræver fuld loyalitetFor at forstå Ren Zhengfeis magt og begrænsninger, skal man kende det politiske system i Kina.
Landet er siden 2013 blevet styret af præsident Xi Jinping, der har skaffet politiske rivaler af vejen én efter én, og som kræver, at alle dele af samfundet adlyder kommunistpartiet.
Det er Huaweis medarbejdere og Ren Zhengfei, der ejer og styrer selskabet.
Men også private virksomheder i Kina får diktater fra staten, og ofte er båndene mellem store virksomheder og det offentlige i Kina tætte.
Ren Zhengfei siger dog, at han hellere vil lukke virksomheden end at adlyde en ordre om at spionere.
Det er åbenlyst, at Kina har en meget magtfuld præsident, der ikke tolererer uenighed.
Hvordan ville du i praksis lukke Huawei og sikre, at der ikke kommer en statslig overtagelse?
- Den kinesiske regering har aldrig bedt Huawei om at spionere på deres vegne.
Før i tiden vidste de ikke engang, at netværk havde bagdøre.
Siden USA begyndte på grundløse anklager imod Huawei, er den kinesiske regering begyndt at tage cybersikkerhed alvorligt.
Det har taget noget tid for Kina at komme til dette niveau af opmærksomhed, siger Ren Zhengfei.
Huawei har forvandlet byen Shenzhen fra en søvning fiskerby til Kinas tech-hovedstad.
Fortid i Folkets BefrielseshærNår omverden er skeptisk overfor Huawei, skyldes det også Ren Zhengfeis baggrund.
Før han grundlagde virksomheden, arbejdede han nemlig som ingeniør i Folkets Befrielseshær.
Siden har han beholdt sit medlemskab af kommunistpartiet.
Kritikere siger, at han aldrig kunne have opbygget sin enorme virksomhed uden hjælp fra staten.
Du startede din karriere i den kinesiske hær, PLA.
Senere skabte du dette imperium.
Forstår du, hvorfor nogle personer udenfor Kina er meget forvirrede?
- Enhver soldat, der vælger at forlade hæren, bliver nødt til at lede efter et nyt job.
Den kinesiske hær har skillet sig af med millioner af soldater.
Det ville være latterligt for alle dem blot at blive hjemme og undlade at arbejde.
Jeg var blot en af disse soldater.
Førende på 5G-netværkHuawei er i dag verdens næststørste producent af mobiltelefoner kun overgået af sydkoreanske Samsung, målt i antal telefoner.
Men endnu mere opsigtsvækkende er nok Huaweis udvikling af 5G-netværk – afløseren for 4G, der vil betyde, at mobile netværk bliver omkring ti gange så hurtige som i dag.
De teknologiske fremskridt, når 5G-netværk når sit fulde potentiale, vil være enorme.
Førerløse biler er ét af de mest kendte eksempler.
USA har ingen virksomheder, der leverer udstyr til 5G-netværk som Huawei.
Derfor mener en del, at handelskrigen i virkeligheden er en kamp om fremtidens teknologi, hvor amerikanerne frygter, at Kina kommer til at dominere.
- Hvis vi laver en aftale (om handel, red.
), kunne jeg godt forestille mig, at Huawei bliver inkluderet i en del af aftalen, udtalte Donald Trump i maj til amerikanske medier.
Datter i centrum af konfliktHandelskrigen tog en uventet og personligt drejning, da Huaweis finansdirektør, Ren Zhengfeis datter, blev arresteret i december i Canada.
USA anklager Meng Wanzhou for at have overtrådt internationale sanktioner ved at handle med Iran og for hvidvask af penge.
I dag er hun tilbageholdt i Vancouver, hvorfra amerikanerne ønsker hende udleveret til retsforfølgelse.
Meng Wanzhou iført elektronisk fodlænke før et retsmøde i Vancouver, Canada.
Donald Trump har antydet, at hendes skæbne kan blive en del af fremtidige handelsforhandlinger.
Den udtalelse får mange til at tro, at datteren i virkeligheden er tilbageholdt i Canada for at presse den kinesiske regering og Huawei.
Ren Zhengfei siger, at han savner sin datter, men at krisen vil hærde hende.
- Min datter er en voksen kvinde, og hun kan klare modstanden.
Jeg har tre børn, og de er alle uafhængige og viljestærke.
Jeg tror ikke, at det vil skade børnene at lade dem møde nogle udfordringer, siger Ren Zhengfei og understreger, at han ikke vil have, at Kina giver indrømmelser til USA for at hjælpe hans familie.
Handelskrigen har haft personlige konsekvenser for Ren Zhengfei.
Roser TrumpTrods den åbenlyse strid mellem Trump og Huawei roser Ren Zhengfei faktisk den amerikanske præsident og siger, at Trumps kritik af virksomheden blot har fået medarbejderne til at arbejde endnu hårdere, da de frygter at miste deres arbejdsplads og gode lønninger.
- I den forstand mener jeg ikke, at Trump er en dårlig mand, siger Ren Zhengfei.
Men du må have nogle dage og nætter, hvor du drømmer bare en lille smule om, at Donald Trump taber det næste valg?
- For det første har Trump aldrig vist sig i mine drømme.
Så meget savner jeg ham ikke.
For det andet: Om han bliver genvalgt vil ikke påvirke os synderligt.
Uanset hvem, der bliver den næste præsident, forventer vi ikke, at Huawei bliver fjernet fra forbudslisten.
Ingen i USA vil forsvare Huawei, udtaler tech-kongen fra Sydkina.
FacebookTwitterKopier linkEmner:Kina|USA|Erhverv|Canada|Kriminalitet




https://www.dr.dk/sporten/fodbold/superliga/tidlig-badebillet-og-comeback-sejr-i-lyngby

SuperligaTidlig badebillet og comeback-sejr i LyngbyAndré Riel scorede sine første to mål i Lyngby, da han sørgede for sejren i en livlig bunddyst mod AC Horsens.
27.
okt.
2019 kl.
16.
15Læs opLyngby tog søndag eftermiddag en uhyre vigtig sejr i Superligaen, da holdet på hjemmebane vandt 2-1 over AC Horsens, som spillede i undertal i 74 minutter af kampen.
Gæsterne virkede ellers mest oplagte og kom også foran på et kanonmål i undertal.
Til sidst slap kræfterne dog op, og Lyngby kunne efter en svag kamp prise sig lykkelig over, at angriberen André Riel åbnede sin målkonto for klubben.
Han sørgede med to scoringer for at vende opgøret, og sejren betyder, at Lyngby på niendepladsen har en afstand på fem point til søndagens modstander, der er nummer 11, i den tætte bundkamp i Superligaen.
Kampen fik en eksplosiv indledning, da AC Horsens-keeper Michael Lansing efter et kvarter endte på mellemhånd og kom alt for sent i sit indgreb mod André Riel.
Lansing fik direkte rødt, og dermed måtte Horsens-træner Bo Henriksen foretage sin anden udskiftning i kampen, da angriberen Nicolai Brock-Madsen kort forinden havde pådraget sig en skade.
Michael Lansing får rødt kort efter et kvarter.
På trods af undertallet kom Horsens uventet i front efter 25 minutter ved kantspilleren Louka Prip, der førte bolden fremad og fra en umulig position bragede han på kassen med venstrebenet.
Kuglen knækkede indefra og helt ud i målhjørnet, hvor Lyngby-målmand Thomas Mikkelsen blot kunne se til, at Horsens røg på 1-0 - en føring som på grund af en svag Lyngby-offensiv holdt til pausen.
Comeback fra LyngbyLyngby-træner Christian Nielsen benyttede turen i omklædningsrummet til at foretage to offensive indskiftninger, der skulle bidrage i det intensiverende Lyngby-overtag i anden halvleg.
Horsens blev presset langt ned i eget felt, og det blev dyrt efter 69 minutter.
Lyngby fik et frispark på kanten af feltet, som Riel placerede flot i det nærmeste hjørne til en fortjent udligning.
Målet var Riels første i Lyngby-trøjen, og kun syv minutter senere kom han igen på tavlen, da han fik bolden foran mål og uden gener kunne sparke Lyngby på 2-1.
Til slut var Horsens centimeter fra at udligne, men Lyngby-målmand Thomas Mikkelsen afviste en flugter fra tæt hold.
/ritzau/FacebookTwitterKopier linkEmner:Lyngby|Horsens|AC Horsens|Fodbold




https://www.dr.dk/sporten/fodbold/superliga/sander-svendsen-show-sikrer-ob-sejr-over-fc-nordsjaelland

SuperligaSander Svendsen-show sikrer OB-sejr over FC NordsjællandSander Svendsen scorede to mål og lagde op til et, da OB søndag slog FC Nordsjælland i Superligaen med 3-1.
27.
okt.
2019 kl.
16.
01Læs opMed to mål og en assist spillede Sander Svendsen en stor rolle, da OB søndag vandt 3-1 over FC Nordsjælland i Superligaen.
Første lagde den norske angriber op til Bashkim Kadriis åbningsmål, og scorede efterfølgende til 2-0 og 3-1.
Mikkel Damsgaard stod for gæsternes scoring.
OB var ellers skades- og karantæneramt til opgøret, hvilket blandt andet betød, at angriberen Anders K.
Jacobsen måtte spille den noget uvante plads for ham på højre wingback.
Spillet bølgede frem og tilbage kampen igennem, og begge hold havde chancer nok til at lave flere mål.
Efter sejren har OB nu 23 point og er inden kampen mellem Brøndby og Randers på tredjepladsen.
FC Nordsjælland har fortsat 20 point på syvendepladsen.
Skarp Sander SvendsenOB-angriberen Bashkim Kadrii kunne nemt sende hjemmeholdet i front efter ni minutter, da han helt fri i feltet fik bolden serveret af Sander Svendsen, og sparkede den i højre side af målet.
Efter 33 minutter fik OB udbygget føringen.
FC Nordsjælland-keeper Nicolai Larsen fik ikke clearet et hjørnespark og sendte i stedet bolden ud i det lille felt, hvor Svendsen var hurtig og fik sendt bolden i mål.
Sander Svendsen og Bashkim Kadrii jubler efter sejren mod FCN.
FC Nordsjælland fik reduceret otte minutter inde i anden halvleg, da et fladt indlæg endte hos angriberen Mikkel Damsgaard, der helt fri sparkede bolden i kassen.
Svendsen scorede sit andet mål i kampen efter 63 minutter, da han trak ind i feltet fra venstre og med en inderside sendte bolden ind nær den fjerneste stolpeKort før tid blev FC Nordsjælland reduceret til ti mand, da Clinton Antwi fik rødt kort.
/ritzauFacebookTwitterKopier linkEmner:FC Nordsjælland|Odense Boldklub|Fodbold|Brøndby|Nicolai Larsen (fodboldspiller)




https://www.dr.dk/mitliv/ammar-med-saksen-vil-ikke-styres-af-sine-mareridt-det-jeg-har-oplevet-skal-ikke-definere-hvem

Hvem er vi, de og os?
Se temaMit LivAmmar med saksen vil ikke styres af sine mareridt: 'Det, jeg har oplevet, skal ikke definere, hvem jeg er'Han måtte flygte fra hjemlandet med sin familie.
Efter mange års søgen har han fundet mening med livet.
Af Malene Koops Grønborg, Michael Drost-Hansen (foto) og Signe Heiredal (grafik)27.
okt.
2019 kl.
19.
14Læs opJeg vågnede med et sæt af lyden af bomber og lavtflyvende flyvemaskiner.
Forvirret og i chok løb jeg over til min mor og søskende.
Hun krammede os alle og sagde, at det nok skulle gå.
Irakkrigen var brudt ud.
Der var nu mangel på vand, føde, strøm - og ikke mindst tryghed.
Vi solgte alt, hvad vi ejede, og gjorde klar til at komme ud af Irak.
Jeg er født i Fallujah i Irak og kom til Danmark, da jeg var 11 år.
Min far tog af sted tre år før min mor, mig og mine fire søskende.
Jeg vidste ikke, hvor han skulle hen.
Han ringede en gang om måneden eller hveranden til naboer eller andre, der kunne komme i kontakt med os.
Vores egen telefon virkede ikke mere.
Da krigen startede, 'døde' mange af tingene i landet.
Nogle gange fik jeg lov at snakke med ham i et par minutter.
Han var kommet til Europa.
Mere vidste jeg ikke.
Planen var, at vi skulle følge efter ham, men vi kunne ikke komme ud af Irak.
Vi boede i Baghdad på det tidspunkt, men vi skulle hjem til Fallujah for et få stemplet nogle papirer til vores pas.
Derefter tror jeg, vi kom til grænsen ti eller 11 gange, hvor vi blev afvist og måtte rejse hjem igen.
Hver gang pakkede vi vores tasker og håbede, vi kunne komme væk.
Hvorfor vi blev afvist, ved jeg ikke.
Til sidst lykkedes det heldigvis.
Vi kom over grænsen til Syrien.
Vi kom til en lille landsby, hvor vi blev taget imod med åbne arme af en familie, der havde fået kendskab til, vi var på vej.
Vi fik lov at bo hos dem, indtil vi selv fik et sted at bo.
Jeg husker tydeligt en af mændene i familien.
Han hjalp os med alt - helt til den dag, hvor vi kunne komme videre.
Vi var der i fem måneder, tror jeg, inden vi kunne komme til Aleppo i Syrien og med et fly videre.
Vi mellemlandede et sted - måske var det Athen.
Jeg kan ikke huske det.
Men til sidst kom vi til København.
Det var i 2003.
Vi blev familiesammenført, så der var en sagsbehandler, der ventede på os i København og hjalp os videre til Billund, hvor min far ville hente os.
Jeg kan huske, da vi ankom i lufthavnen.
Jeg så min far stå der, og der var kun en glasrude mellem os.
Jeg var så vred på ham, fordi han var rejst fra os, men jeg var også glad, for jeg havde savnet ham.
På det tidspunkt var der gået tre år, siden jeg sidst havde set ham.
Kilde: Danmarks Statistik (Tabel FOLK2).
Læs mere om metoden her.
Vi startede med at bo i en lille lejlighed i Nørre Nebel.
Det var vinter, da vi kom, og jeg havde aldrig set sne før.
Efter få dage tog min far os med ud for at bygge en snemand, og jeg vidste ikke, hvordan man gjorde.
Vi startede også hurtigt i skole.
Jeg kom i modtagerklassen, inden jeg startede i en almindelig 6.
klasse.
Jeg følte mig udstødt.
Ingen ville tale til mig eller med mig.
De ville kun hilse, hvis der ikke var andre, der så det.
En gang var der nogen, der spyttede på mit tøj til gymnastik.
Jeg var i forvejen en genert fyr, så jeg tog afstand fra det hele, satte høretelefoner i ørerne og passede mig selv.
Jeg gik der heldigvis kun i et par år.
Efter det flyttede vi til Horsens.
Jeg blev færdig med folkeskolen, og jeg kom også i 10.
klasse og derefter VUC, inden jeg startede på HF.
Jeg blev først færdig med HF tredje gang, jeg startede på uddannelsen.
Der var jeg vist 23 år.
Jeg mistede motivationen mange gange, og jeg faldt i søvn i timerne og lavede ingenting.
Jeg har også været i gang med at uddanne mig til frisør og til sygeplejerske flere gange.
Men jeg er droppet ud, fordi jeg har fundet ud af, at det ikke er det, jeg vil på den lange bane.
Da jeg følte, det hele så håbløst ud, begyndte jeg at søge efter mening.
Jeg begyndte blandt andet at lytte til podcasts og foredrag på Youtube med den amerikanske radiovært og forfatter Earl Nightingale.
Det har virkelig udviklet mig - og gør det stadig.
Jeg har indset, at jeg har spildt en del af min tid på ting og mennesker, jeg ikke betyder noget for.
Min tid er det mest værdifulde, jeg har, og hvis jeg spilder den, har jeg intet tilbage.
Nu arbejder jeg fuld tid i min brors frisørsalon.
Det er ham, der ejer den, men vi styrer den sammen.
Når jeg har fri om mandagen, klipper jeg hjemløse i salonen gratis.
Det var en idé, jeg fik i starten af året, for hvis jeg kan give noget af mig selv og gøre andre mennesker glade, vil jeg gerne det.
Jeg har fundet ud af, at det ikke er uddannelse, der er lykken for mig.
Jeg har lavet en Facebook-side, der hedder 'Gør Noget'.
Den skal inspirere og motivere os alle sammen til at handle.
Jeg lægger en video ud hver dag, hvor jeg taler til følgerne.
Hvis jeg gør det hver dag i fem år, bliver det til over 1.
800 videoer.
Og så skal jeg nok blive en dygtig taler.
Det er mit mål, og og en gang vil jeg gerne stå på en scene over for flere millioner mennesker og inspirere til handling og til at gøre noget godt for sig selv og resten af verden.
For jeg drømmer om en verden, hvor vi støtter hinanden og hjælper dem, der sulter.
En verden, der stopper vold, krig og udryddelsen af os som mennesker.
Jeg drømmer om en verden, der er oplyst, hvor man har et valg og stiller spørgsmål til alt.
Du kan se en af Ammars vidoer herunder.
Du kan også lytte til hans podcast DenmarkReal her.
Det er ikke så længe siden, jeg fandt ud af, at jeg har ptsd (posttraumatisk stresslidelse, red.
).
Jeg vågner tit med mareridt om natten, og jeg har fået hjælp til at bearbejde de ting, jeg har været igennem.
Det har hjulpet, og for nylig er jeg stoppet i behandling.
Det, jeg har oplevet, skal ikke definere, hvem jeg er.
Og jeg ved, at jeg ikke vil tilbage til Irak.
Der er ikke noget at komme tilbage til.
Jeg risikerer at blive taget til fange eller slået ihjel.
Så jeg er taknemmelig for, at min mor alene beskyttede sine fem børn gennem ild og vand for at bringe os i sikkerhed i Danmark.
Og for min far, der ofrede alt, hvad han havde af familie, venner, job og sprog for at give os muligheden for at leve.
Nu håber jeg, at mine børn og familie kan starte deres liv med bedre vilkår, ligesom min far gav mig muligheden.
FacebookTwitterKopier linkEmner:Irak|København|Uddannelse|Folkeskolen (Danmark)|Danmarks Statistik




https://www.dr.dk/nyheder/kultur/laes-svarene-sylvester-byder-en-gave-spille-den-introverte-og-angstramte-kasper






https://www.dr.dk/nyheder/udland/kriseramt-argentina-gaar-til-valg-mange-har-ikke-raad-til-de-mest-basale-ting

UdlandKriseramt Argentina går til valg: Mange har ikke råd til de mest basale tingAlt tyder på, at vælgerne tager et stort skridt til venstre ved præsidentvalg.
Argentinere i kø i et suppekøkken i Buenos Aires.
Af Kristian Almblad27.
okt.
2019 kl.
18.
22Læs opKlokken er 12.
03.
Vi er i en forstad i den vestlige del af Argentinas hovedstad, Buenos Aires.
Den tunge røde metallåge går op og 200 sultne argentinere aser og maser sig ind i den store hal, der nu udgør et lokalt gadekøkken.
© Type 1DR’s Sydamerika-korrespondent Kristian AlmbladKristian Almblad dækker nyhedstrømmen fra det sydamerikanske kontinent for DR med base i Brasilien.
- Rolig rolig, siger vagten i sort t-shirt, mens flere mødre med små børn i den ene hånd og tomme tallerkener eller metaldåser i den anden, forsøger at komme først i køen til dagens suppe.
Inflation over 50 procentEn pænt klædt ældre dame lader sit navn notere hos vagten udenfor hallen.
Det er første gang, hun er her.
En inflation, der nu ligger over 50 procent, har gjort det svært for mange argentinere at få råd til selv de mest basale ting.
Ikke mindst madvarer er blevet væsentligt dyrere det seneste år.
Mens suppen bliver hældt op, fortæller 21-årige Jorge, at han kommer her hver dag.
- Der er rigtig mange her i området, der er afhængige af maden her, siger Jorge og sætter sig sammen med kæresten Maria ved et af træbordene i hallen.
De slubrer lystigt suppen i sig og glæder sig til, at der også kommer lidt kød på bordet.
Det gør der onsdag og fredag.
Der er rift om pladserne i suppekøkkenet.
Ude i køkkenet væltes rundt med pander, og der røres i gigantiske gryder.
Alene i det her gadekøkken laver de over 2.
000 måltider hver eneste dag – og flere og flere gadekøkkener dukker op i den argentinske hovedstad som et slags negativt symbol på den gigantiske krise, Argentina befinder sig i.
Mange madvarer er næsten dobbelt så dyre nu i forhold til prisen for et år siden.
De argentinske lønninger er slet ikke fulgt med, så mange mennesker både i de lavere sociale lag, men også i den argentinske middelklasse, har svært ved at få pengene til at række.
Faktisk står det så slemt til, at den argentinske regering i september var nødt til at gennemføre en fødevarer-nødpakke, der blandt andet gav flere penge til suppekøkkener, som det vi sidder i her.
Travlhed i suppekøkkenet.
Presset præsidentI dag skal argentinerne så til valgurnerne.
Og både primærvalgene i august og samtlige meningsmålinger de seneste måneder tyder på et dundrende nederlag til landets borgerlige præsident, Maurico Macri.
Han står til cirka 30 procent af stemmerne, mens hans modkandidat, centrum-venstre kandidaten Alberto Fernandez, ligger omkring 50 procent.
Den succesfulde erhvervsmand Macri overtog roret i 2015.
Nu skulle Argentinas underdrejede økonomi rettes op.
Men sådan gik det ikke.
Tværtimod er Argentina nu midt i en gigantisk krise selv efter argentinsk målestok – landet har nærmest befundet sig i en konstant krise, siden det store argentinske krak i 2001-2002.
Næsten hver tredje argentiner lever i dag i fattigdom.
De seneste uger og måneder har både almindelige argentinere og store internationale investorer solgt ud af deres pesos, og den argentinske centralbank har måttet foretage store opkøb af pesos fra landets dollarreserve.
Og det i sådan en grad at flere økonomer har advaret om, at et statsbankerot kan være lige om hjørnet.
Det er ikke det bedste udgangspunkt for en ny præsident, som også arver en argentinsk gæld til udlandet i omegnen af 280 milliarder amerikanske dollar.
Et svimlende beløb, der kun er steget under Macri.
Comeback til KirchnerMen hvem er han så – manden, der skubber Mauricio Macri ud af præsidentpaladset i dag?
Alt tyder på, at det bliver 60-årige Alberto Fernandez.
Han har været stabschef under både tidligere præsident Nestor Kirchner og dennes kone, Cristina Kirchner, der overtog præsidentembedet efter sin mand.
Kirchner-parret tegnede argentinsk politik fra 2003 til 2015 og er en institution i Argentina.
Faktisk er Cristina Kirchner nu Alberto Fernandez' vicepræsident-kandidat, så på mange måder ligner Fernandez en håndplukket mand, der skal føre Kirchner-dynastiet tilbage til magten.
Læs også:Valg i Argentina kan give comeback til omstridt lederDet vil sige, at hvis det går som meningsmålingerne prædiker, skifter Argentina i dag en borgerlig præsident ud med noget, der efter dansk målestok nok nærmere ligger i feltet omkring Socialdemokraterne.
Dog med endnu mere vægt på staten og nationalisme.
Og her kan vi nok finde forklaringen på, at de store udenlandske investorer og det argentinske erhvervsliv håber på, at Macri kan levere et mirakel i dag.
Her frygter man, at Argentina vil lukke sig mere økonomisk og blive langt mere statsreguleret.
Præsidentkandidat Alberto Fernandez lytter til Cristina Fernandez de Kirchner på et vælgermøde.
Macris lille håb klynger sig til det argentinske valgsystem.
Det siger, at en kandidat vinder jobbet som præsident, hvis han eller hun opnår over 45 procent af stemmerne – eller får over 40 procent, men med en margin på mindst 10 procent ned til nærmeste forfølger.
Sker det ikke, skal de to bedste kandidater ud i en helt ny runde 24.
november, og det vil kunne skabe ny spænding om resultatet.
Men både i meningsmålingerne og i suppekøkkenet i det vestlige Buenos Aires ligner Alberto Fernandez en vinder.
- Ud med Macri, ud med Macri, begynder en lille gruppe af mændene i køen ved suppegryderne af synge, da de får øje på den danske journalist.
Det dufter af magtskifte i Argentina.
FacebookTwitterKopier linkEmner:Argentina|Valg og folkeafstemninger|Fødevarer|Socialdemokraterne|Mauricio Macri (politiker)




https://www.dr.dk/nyheder/udland/danske-politikere-bifalder-drabet-paa-abu-bakr-al-baghdadi

Abu Bakr al-Baghdadi dræbtSe temaUdlandDanske politikere bifalder drabet på Abu Bakr al-BaghdadiUdenrigsminister Jeppe Kofod kalder drabet på IS-lederen for 'et vigtigt skridt mod terrorisme'.
Udenrigsminister Jeppe Kofod skriver 'Vi må aldrig lade al-Baghdadis rædsler vende tilbage'.
27.
okt.
2019 kl.
17.
12Læs opFlere danske politikere har kommenteret drabet på Abu Bakr al-Baghdadi på de sociale medier.
Fælles for reaktionerne er, at det er et vigtigt skridt, der er taget, i kampen mod terrorisme.
På Twitter reagerer den danske udenrigsminister, Jeppe Kofod (S), på nyheden om, at lederen af Islamisk Stat, Abu Bakr al-Baghdadi, er død i et amerikansk angreb.
- Vigtigt skridt i kampen mod ISIL (Islamisk Stat, red.
) og terrorisme.
Vi må aldrig lade al-Baghdadis rædsler vende tilbage, skriver udenrigsministeren.
- Danmark er stadig engageret i den fortsatte kamp mod ISIL's umenneskelige og ekstremistiske ideologi, fortsætter han i det korte tweet.
Baghdadi udråbte i 2014 et kalifat i store dele af Irak og Syrien.
Islamistiske krigere havde under lynoperationer fordrevet de officielle styrker i Irak og Syrien.
Islamisk Stat etablerede en hovedstad i byen Raqqa i det vestlige Syrien.
Læs også:Donald Trump: Vi har dræbt IS-lederSøren Pape: 'Vigtig begivenhed'Ud over udenrigsministeren har andre Christiansborg-politikere også reageret på drabet på Abu Bakr al-Baghdadi.
En af dem er politisk leder for De Konservative, Søren Pape Poulsen.
- En vigtig begivenhed i kampen mod Islamisk Stat.
Lederne skal sættes ud af spillet, og for hver gang, det sker, kommer vi skridtet tættere på at bekæmpe dem, skriver han på Facebook.
Det er en stor skalp, de amerikanske specialstyrker tilsyneladende har fået ram på i nat.
Verdens mest eftersøgte terrorist.
Peter Skaarup, gruppeformand (DF)Også Inger Støjberg, næstformand for Venstre, har været ved tasterne for at udtrykke sin glæde over drabet.
- Det er en stor og meget glædelig nyhed for den demokratiske verden, at selve symbolet på alt det ondskab, som Islamisk Stat står for, endelig er væk, skriver hun på Facebook.
Dansk Folkepartis gruppeformand, Peter Skaarup, tager ligesom sine kolleger nyheden med stor glæde.
- Det er en stor skalp, de amerikanske specialstyrker tilsyneladende har fået ram på i nat.
Verdens mest eftersøgte terrorist, lederen af Islamisk Stat, Abu Bakr al-Baghdadi, rapporteres nu dræbt, skriver han på Twitter.
På et pressemøde har den amerikanske præsident, Donald Trump, søndag eftermiddag dansk tid fortalt om angrebet, som fandt sted lørdag i det nordvestlige Syrien.
Ifølge Trump døde Baghdadi i en tilstand af "panik".
Han havde et bombebælte spændt til kroppen, som han udløste, efter han var kravlet ind i en tunnel uden udgang.
Han havde tre børn med sig, som døde ved eksplosionen.
Et antal islamister blev dræbt under aktionen.
/ritzau/FacebookTwitterKopier linkEmner:Dansk Folkeparti|Donald Trump (politiker)|Inger Støjberg (politiker)|Syrien|Terrorisme




https://www.dr.dk/sporten/fodbold/superliga/hobro-og-silkeborg-spiller-uafgjort-i-intenst-bundbrag

SuperligaHobro og Silkeborg spiller uafgjort i intenst bundbragEmmanuel Sabbi gav Hobro en drømmestart på søndagens bundbrag hjemme mod Silkeborg, men måtte nøjes med 1-1.
27.
okt.
2019 kl.
14.
13Læs opSilkeborg fik en frygtelig start på opgøret, men endte med at hive et enkelt point med fra Hobro, da det intense bundbrag i 3F Superligaens 14.
spillerunde endte 1-1.
Emmanuel Sabbi bragte Hobro foran få minutter inde i kampen, men Nicolai Vallys fik udlignet for Silkeborg inden pausen.
Med det uafgjorte resultat ligger Hobro fortsat nummer 12 nu med 13 point, mens Silkeborg på sidstepladsen med syv point.
Drømmestart i bundbragMeget var altså på soil i bundbraget, men hvis man på forhånd frygtede, at det ville blive et låst opgør, så blev man overrasket.
Hobro fik en drømmestart på opgøret, da Emmanuel Sabbi sendte hjemmeholdet i front efter to minutter, da han prikkede bolden ind efter et langt indkast.
Emmanuel Sabbi fejrede sin scoring i kampen mellem Hobro IK og Silkeborg IF på akrobatisk vis.
Efter scoringen var Silkeborg mest på bolden, og Hobro ventede på at straffe gæsternes fejl.
Silkeborg forsøgte sig primært fra distancen, men Jesper Rask i Hobro-målet leverede stærkt.
Rask blev dog efterladt chanceløs fem minutter inden pausen.
Nicolai Vallys blev spillet helt fri på kanten af feltet, hvor kantspilleren kunne se sin afrettede afslutning trille i mål.
Dermed kunne de to hold gå til pause med 1-1, der afspejlede halvlegens udvikling meget fint.
Brændt dobbeltchanceAnden halvleg startede afvekslende, hvor begge mandskaber især angreb over kanterne, hvilket skyldes flere svaghedstegn i løbet af kampene hos backerne.
Men holdene havde svært ved at finde den sidste kvalitet frem i spillet.
Efterhånden som kampen skred frem, så blev nervøsiteten for at tabe kampen større.
Begge hold stillede sig derfor tilfreds med uafgjort og tog ingen chancer i spillet, og da Hobro brændte en oplagt dobbeltchance i sidste minut, så endte kampen 1-1.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|Silkeborg|3F|Jylland




https://www.dr.dk/nyheder/udland/live-tv-trump-afsloerer-stor-nyhed






https://www.dr.dk/nyheder/politik/194-politikere-paa-orlov-med-loen-jeg-troede-det-var-en-fejl-da-min-loenseddel-kom

Politik194 politikere på orlov med løn: 'Jeg troede, det var en fejl, da min lønseddel kom'Se her, hvor mange politikere der har været på orlov i din kommune.
Af Anders Byskov Svendsen, Ida Nathan og Rasmus Bøttcher Christensen27.
okt.
2019 kl.
19.
00Læs opOrlov til at rejse tre måneder til Asien.
Orlov til at føre valgkamp.
Orlov til andet arbejde.
Orlov til at flytte.
Orlov til jobsøgning.
Og det hele med fuld løn fra kommunen.
Det er virkeligheden for de lokale politikere i Danmarks 98 byråd.
DR Nyheder har afdækket brugen af den orlovsordning, som gælder for kommunalpolitikere.
Det er sket gennem aktindsigt hos alle landets kommuner.
Kortlægningen viser, at 194 politikere har været på orlov med løn i denne valgperiode, som begyndte den 1.
januar 2018.
Det har betydet en ekstra udgift til kommunerne på mere end 10 millioner kroner, da der skal indkaldes en stedfortræder, som også skal have løn, mens en anden er på orlov.
Byrådsmedlemmer er deltidspolitikere og tjener mellem 100.
000 og 350.
000 kr.
om året alt efter, hvor stor kommunen er, og hvilke poster de har.
Og som reglerne er i dag, har de ikke mulighed for at sige nej til løn, mens de er på orlov.
Orlovsordningen kom i fokus tidligere på året, da Københavns teknik- og miljøborgmester, Ninna Hedeager Olsen fra Enhedslisten, gik på sygeorlov med løn, efter en fest i hendes lejlighed endte med en anmeldelse om voldtægt mod en af festens deltagere.
Siden skabte det debat, da socialdemokraten Camilla Fabricius tog orlov med løn fra Aarhus Byråd, da hun blev valgt til Folketinget.
Herunder kan se hovedårsagerne til, at politikerne holder orlov.
Orlov til lange rejserMen de to er altså langt fra de eneste, der har taget en pause fra arbejdet i byrådet, men beholdt lønnen.
Grundlæggende kan politikerne få orlov med løn i tre eller ni måneder.
Tre måneders orlov bliver givet til ferie, studier, travlhed på et andet arbejde eller andre ting.
Ni måneder er ved sygdom og barsel.
I begge tilfælde kræver en orlov godkendelse fra de øvrige medlemmer i byrådet.
DR's afdækning viser, at der bliver givet orlov til mange forskellige ting.
Politikere har fået orlov til lange ferierejser uden for den normale feriesæson.
Det er blandt andet blevet brugt til rejser til Nepal, Asien, Caribien og New Zealand.
Her kan du læse mere om politikere, der får orlov til at tage på lange ferierejser.
Der er givet orlov til at flytte.
Flere politikere med dobbeltmandater har fået orlov til at føre valgkamp til Folketinget eller EU-Parlamentet.
En har fået orlov med løn til at bruge kræfter på at søge nyt job og forlod byrådet, da et nyt job kom i hus.
Og flere har allerede kort inde i valgperioden taget orlov, fordi de har for travlt på det civile arbejde til at passe jobbet i byrådet.
Men lønnen fortsætter med at tikke ind.
Får aldrig nej til orlovRoger Buch har i mange år forsket i kommunalpolitik.
Han siger, at behandlingerne i byrådet altid ender med et ja til orlov med løn.
- Hvis det ligger inden for de tre måneder, så tror jeg ikke, der nogensinde er nogen, der har fået et nej.
Det er en ret, man har, siger Roger Buch.
Det står i skarp kontrast til de regler, som gælder borgere.
- Det er meget nemt, og der er heller ingen kontrol med om de begrundelser, man giver, er rigtige.
Så sammenlignet med almindelige borgere er det nogle meget lempelige regler.
Især i betragtning af, at kommunerne på mange områder er meget nidkære og holder øje med borgerne på alle mulige måder, siger Roger Buch.
Michael Christiansen, der blandt andet er tidligere departementschef, var formand for den kommission, der i 2016 undersøgte politikeres løn-, pension- og arbejdsvilkår.
Kommissionen kom frem til, at selve lønnen til politikere ikke er specielt høj, men ved siden af er der en række uigennemskuelige goder, som har en stor værdi.
Kommissionen anbefalede, at politikeres løn skulle være lettere at gennemskue - anbefalingerne blev dog skudt ned af Folketinget.
Han synes, det er fint, at de lokale politikere kan tage orlov.
Men det skal kun være med løn, hvis det er relevant i forhold til arbejdet i byrådet.
- Jeg synes bestemt ikke, man skal begrænse mulighederne for orlov, men man skal ikke betale for en orlov, når den ikke har nogen som helst betydning for kommunen.
- Det med at få orlov for at passe et andet arbejde, men samtidig få løn, det forekommer mig at være i strid med almindelig sund fornuft, siger Michael Christiansen.
Troede ikke, jeg fik lønClaus Kulmbach og Klaus Kildemand sidder begge i byrådet i Vejen Kommune.
Den ene for Venstre, den anden for Socialdemokraterne.
De har begge haft orlov til at passe et andet job, da de begge arbejder i Forsvaret og bliver udsendt.
Og de forstår faktisk ikke helt, hvorfor de skal have løn, når de er på orlov.
- Første gang jeg opdagede, at min lønseddel stadigvæk kom, kontaktede jeg HR, fordi jeg troede, at det var en fejl.
Jeg ville ikke stå i en situation, hvor jeg skulle betale penge tilbage.
Så fik jeg at vide, at sådan var det, og det var ikke noget, der kunne laves om på.
Det var først efter tre måneder, at pengene stoppede med at gå ind, og det undrede mig meget, siger Klaus Kildemand.
Som menigt byrådsmedlem får han 16.
000 kr.
om måneden.
Claus Kulmbach har haft orlov to gange.
- Første gang jeg var udsendt, var det en overraskelse for mig, at at jeg stadig fik min ydelse.
Det synes jeg ikke, man bør have.
Men det er ikke noget, jeg kan lade være med, for jeg skal passe mit arbejde.
Synes du, det er fair, du stadig får løn, mens du er udsendt og har orlov?
- Nej, jeg synes, Folketinget skulle afskaffe det, siger Claus Kulmbach.
Han er formand for udvalget for skoler og børn og får derfor 37.
000 kr.
om måneden i løn for sit byrådsarbejde.
Klaus Kildemand og Claus Kulmbach har begge haft orlov fra byrådet for at være udsendt for Forsvaret.
De forstår ikke, hvorfor de skal have løn, når de holder orlov.
Så meget tjener en byrådspolitikerGrundbeløb:I kommuner med under 80.
000 indbyggere: 94.
883 om året.
I kommuner med mere end 80.
000 indbyggere: 113.
861 kr.
om året.
I København: 132.
836 kr.
om året.
Tillæg for hjemmeboende børn under 10 år: 14.
680 kr.
om året.
Derudover gives der tillæg for at sidde i udvalg, være udvalgsformand eller for at være viceborgmester.
Det kan variere fra kommune til kommune.
Eksempel på kommune under 80.
000 indbyggere:Fredensborg Kommune:26.
072 kr.
om året pr.
udvalgsplads.
Udvalgsformænd: 208.
578 kr.
om året - næstformænd: 52.
144 kr.
om året.
Tillæg til viceborgmester: 104.
684 kr.
om året.
Eksempel på kommune over 80.
000 indbyggere:Næstved Kommune:35.
128 kr.
om året pr.
udvalgsplads.
Udvalgsformænd: 220.
286 kr.
om året.
Tillæg til viceborgmester: 117.
173 kr.
om året.
Minister ser på reglerDe regler og love, som bestemmer lønnen til byrådspolitikerne, hører hjemme i Social- og Indenrigsministeriet, hvor Astrid Krag (S) er minister.
Hun er ikke overrasket over, at orlovsordningen til byrådspolitikere skaber debat.
- Jeg kan godt forstå, at mange af de eksempler, der har været fremme på det seneste, kan undre.
Det kan også ligefrem støde nogle folk, at det er muligt på den måde at fravælge at passe sit arbejde, kan man sige, og stadig få vederlag og betaling for det, siger hun.
Derfor er hun i gang med at se reglerne efter i sømmene.
Og så længe det arbejde står på, vil hun ikke sige konkret, hvad der eventuelt skal ændres.
- Jeg har sat gang i et arbejde sammen med Danske Regioner og Kommunernes Landsforening for at kigge de her regler igennem og se, om vi kan gøre noget, så vi får strammet op på den del.
- Det er noget, jeg regner med, at vi kan konkludere på relativt snart, siger hun.
FacebookTwitterKopier linkEmner:Camilla Fabricius (politiker)|Klaus Kildemand (politiker)|Lokalpolitik|Valg og folkeafstemninger|Vejen




https://www.dr.dk/nyheder/regionale/midtvest/xp-point-bonuskort-og-levels-gaming-rykker-ind-i-konfirmandstuen

Midt- og VestjyllandXP-point, bonuskort og levels: Gaming rykker ind i konfirmandstuenVestjysk præst har gjort konfirmandundervisningen til ét stort spil, inspireret af bræt- og computerspil.
Præst Carsten Riis Jensen i Bækmarksbro fortæller, at det giver glade og motiverede konfirmander, når eleverne spiller sig gennem undervisningen i den kristne tro.
Af Mia Vognstoft Vad og Mette Skov-Jensen27.
okt.
2019 kl.
15.
44Læs op- Har nogen brug for at købe bonuskort, spørger præsten, mens kan kigger ud over gruppen af konfirmander.
Vi er til konfirmandforberedelse i Bækmarksbro ved Lemvig.
En ikke helt almindelig forberedelse.
For eleverne er inddelt i klaner og er på en mission for den romerske kejser Konstantin i år 306 efter Kristi fødsel.
Her i konfirmandstuen spiller eleverne sig gennem undervisningen i den kristne tro.
Deres præst, Carsten Riis Jensen, har forvandlet konfirmandundervisningen til ét stort spil med titlen 'Mission Konstantin'.
Jeg kan se på deres øjne, at de synes, at det her er fedt.
De får en undervisning, der motiverer dem 100 procent.
Carsten Riis Jensen, præst- Jeg kalder det at gamificere undervisningen.
Jeg motiverer eleverne gennem elementer, vi kender fra brætspil og computerspil, fortæller Carsten Riis Jensen.
Han er selv vild med at spille.
Derfor var det umiddelbart oplagt at bruge spilverdenen til at udvikle konfirmandundervisningen.
Især fordi spil fylder rigtig meget hos børn og unge i dag.
- Jeg kan se på deres øjne, at de synes, at det her er fedt.
De får en undervisning, der motiverer dem 100 procent, siger præsten.
Det bekræfter tre af konfirmanderne, der er i gang med dagens mission med titlen 'Meningen med livet', hvor de skal svare på spørgsmål om, hvad de tror på.
Undervejs kan de tjene point ved at løse opgaver.
Point, som kan veksles til bonuskort, som de kan bruge på at 'købe' sig til for eksempel fem minutters pause eller springe over at sige trosbekendelsen højt.
- Det er en fed måde og meget anderledes.
Normal undervisning kan nemt blive kedeligt.
Det her er meget sjovere, siger Christoffer Nielsen, der bakkes op af kammeraterne Jacob Bak og Ludvig Hald.
- Vi glæder os til at komme til konfirmandundervisning, lyder det fra de to.
Konfirmanderne kan veksle optjente point til forskellige muligheder, der skal gøre det sjovere at gå til konfirmandforberedelse.
Eleverne lever sig ind i historienDet er sød musik i præst Carsten Riis Jensen ører.
- For mig handler det først og fremmest om motivation.
Point og konkurrencer er ikke det vigtigste, men at vi er i en historie, som de lever sig ind i, siger han.
Det var en dokumentar om den romerske kejser Konstantin, der for alvor satte ham i gang med at udvikle spillet.
Konstantin var manden, der indførte religionsfrihed i Romerriget og banede vejen for kristendommens udbredelse.
- Hans livshistorie er genial og kan deles op, så man kan putte konfirmandundervisningen ned over historien.
Da jeg så tilfældigt i år stod med en ren drengegruppe, skulle spillet prøves af, fordi jeg vidste, at mange af drengene spiller konsolspil, siger Carsten Riis Jensen.
På en pointtavle noterer præst Carsten Riis Jensen de point, som elevgrupperne tjener ved at løse missioner og opgaver.
Mange præstekolleger ønsker nu at gøre Carsten Riis Jensen kunsten efter.
Derfor har han lagt en række introduktionsvideoer på sin hjemmeside og tager gerne rundt i landet for at undervise i spillet.
Præsten i Bækmarksbro har også modtaget Viborg Stiftsråds Initiativpris 2019 for at tænke kirken ind i en moderne sammenhæng.
Perspektiverne i at gøre undervisningen til et spil rækker dog videre end kirken, mener præsten.
- Lærere og pædagoger kan også gamificere deres undervisning.
Nogle gange kan man have arbejdet med et materiale i et stykke tid og have brug for nye idéer til, hvordan man når lige præcis de generationer, der er her nu.
Her er spil en rigtig god motivationsfaktor, siger Carsten Riis Jensen.
FacebookTwitterKopier linkEmner:Uddannelse|Kristendom|Computerspil|Lemvig|Viborg




https://www.dr.dk/nyheder/udland/portraet-fra-juradroemme-til-verdens-mest-eftersoegte-mand

Abu Bakr al-Baghdadi dræbtSe temaUdlandPortræt: Fra juradrømme til verdens mest eftersøgte mandNatten til søndag blev lederen af Islamisk Stat, Abu Bakr al-Baghdadi, dræbt i et angreb i Syrien.
Lederen af Islamisk Stat, Abu Bakr al-Baghdadi, er dræbt.
Det har USA's præsident, Donald Trump, fortalt på et pressemøde.
27.
okt.
2019 kl.
14.
30Læs opHan er blevet kaldt "spøgelset" og "den usynlige sheik", og USA har udlovet en dusør på op mod 25 millioner dollar for oplysninger, der kan føre til hans pågribelse.
Som leder af den militante bevægelse Islamisk Stat er irakeren Abu Bakr al-Baghdadi verdens mest eftersøgte mand.
Eller var.
USA's præsident Donald Trump har for kort tid siden erklæret IS-lederen dræbt i et amerikansk ledet angreb i Syrien.
Angrebet skete i et område i det nordvestlige Syrien få kilometer fra den tyrkiske grænse.
Noget som Donald Trump i nat dansk tid udsendte et lettere kryptisk tweet om.
Selvom Abu Bakr al-Baghdadi nu er erklæret død, er det ikke første gang, at hans død er blevet annonceret.
I begyndelsen af 2017 meddelte det russiske forsvarsministerium, at Baghdadi var dræbt i et luftangreb mod byen Raqqa i Syrien, der var hovedby i Islamisk Stats selvudråbte kalifat.
Måske født i 1971IS-lederen, som har formået at holde sig godt skjult for offentligheden, er omgærdet af mystik, for det er sparsomt med informationer om hans liv og levned.
Mange mener dog at vide, at Baghdadi blev født i Samarra, nord for Bagdad i Irak, i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
Ifølge nyhedsbureauet TT var hans gymnasieeksamen ikke nok til at komme ind på jurastudiet, og han kunne heller ikke rekrutteres til militæret, fordi hans syn var for dårligt.
Han flyttede derfor til den irakiske hovedstad for at studere islam.
Radikaliseret i fangelejrNogle mener, at Baghdadi allerede var militant islamist under Saddam Husseins styre, som sluttede i 2003.
Ifølge TT grundlagde Baghdadi sin egen islamistiske bevægelse det år.
Andre mener dog, at han blev radikaliseret i de fire år, hvor han var fange i den berygtede fangelejr Camp Bucca i Irak.
Lejren har siden fået tilnavnet "jihad-universitetet".
Ifølge TT svor Baghdadi i 2005 troskab til Abu Musab al-Zarqawi, den brutale leder af al-Qaedas irakiske gren.
Udråbte kalifatÅret efter blev Zarqawi dræbt i et amerikansk droneangreb, og Baghdadi overtog som leder i 2010.
Han genoplivede terrorgruppen IS, som blev udvidet til Syrien i 2013.
I samme omgang erklærede han sig uafhængig af al-Qaeda.
I 2014 udlovede USA en dusør på 10 millioner dollar for informationer, der kunne lede til anholdelse af Abu Bakr al-Baghdadi.
 Et af de sjældne billeder af Abu Bakr al-Baghdadi, som i april 2019 viste sig offentligt for første gang i fem år.
1 / 2I 2014 udlovede USA en dusør på 10 millioner dollar for informationer, der kunne lede til anholdelse af Abu Bakr al-Baghdadi.
1 / 2Et af de sjældne billeder af Abu Bakr al-Baghdadi, som i april 2019 viste sig offentligt for første gang i fem år.
2 / 2I sommeren 2014 udråbte IS et kalifat - en stat ledet efter streng islamisk lov.
Abu Bakr al-Baghdadi blev kaliffen, hvilket vil sige "efterfølgeren" efter guds udsendte, profeten Muhammed.
Baghdadi har ry for at være en mester i organisation og for at være en hensynsløs taktiker.
/DR Nyheder/FacebookTwitterKopier linkEmner:al-Qaeda|Donald Trump (politiker)|Islamisk Stat|Syrien|Islam




https://www.dr.dk/nyheder/kultur/film/sylvester-paa-20-er-midt-i-sit-store-gennembrud-helt-vildt-langt-ude-spille

Fred til landsSe temaFilm og serierSylvester på 20 er midt i sit store gennembrud: 'Helt vildt langt ude' at spille sammen med Danmarks største skuespillerePå blot to år er Sylvester Byders verden blevet vendt fuldstændig på hovedet.
© drAf Kasper Madsbøll Christensen27.
okt.
2019 kl.
15.
02Læs opFor kun to år siden var Sylvester Byder en ganske almindelig gymnasieelev, der gik i 2.
g på Gammel Hellerup Gymnasium.
Men så kom han til casting på teaterforestillingen 'Skam' på Aveny-T, hvor han landede én af hovedrollerne.
Spol så tiden frem til 2019: Nu har Sylvester Byder sin egen lejlighed midt i København, han har spillet over for både Trine Dyrholm og Ulrich Thomsen, og så har han én af de store, bærende roller i DR-dramaserien 'Fred til lands'.
© Ritzau ScanpixOm Sylvester ByderFødt 14.
august 1999.
Søn af skuespillerne Anne Sofie Espersen og Søren Byder.
Droppede ud af gymnasiet efter 2.
g for at hellige sig karrieren som skuespiller.
Har medvirket i teaterforestillingen 'Skam' og er aktuel i tv-serien 'Fred til lands'.
Kan næste år opleves i filmene 'De forbandede år' og 'Erna i krig'.
- Mit liv er vendt 180 grader på nul sekunder.
Det er helt sindssygt, starter skuespilleren med den drengede udstråling, mens han tænder en cigaret.
Jeg har sat ham stævne på Christianshavn i det centrale København for at høre mere om rollen som den psykotiske Kasper i 'Fred til lands', og om hvordan det egentlig er at stå midt i sit store gennembrud i en alder af blot 20 år.
- Rollen som Kasper er jo en drømmerolle at få, uanset hvor man er i sin karriere.
Og så er det ovenikøbet en stor rolle, det er på DR, og det er klokken 20 søndag aften.
Det er sindssygt.
Sylvester Byder holder en pause, mens han tager et sug mere af sin cigaret.
Ligesom for at tage det hele ind.
- Jeg forstår det ikke selv endnu.
Det er så mærkeligt at gå ind på DRTV og så se et billede af mig selv - det er fantastisk.
Sylvester Byder spiller blandt andet over for Marijana Jankovic i 'Fred til lands', hvor Jankovic spiller hans mor.
- Vi blev lidt ligesom en lille familie, da vi optog serien, fortæller Sylvester Byder.
'Jeg er helt på røven over det'Han gestikulerer begejstret, mens han fortæller.
Gymnasiet er droppet for længst, men det er tydeligt, at han stadig er ved at vænne sig til sin succes.
Og historien om Sylvester Byders raketfart mod stjernehimlen vil da med stor sandsynlighed også kunne tage pusten fra selv hans mest erfarne kollegaer.
Inden alt det her var jeg jo bare en gymnasieelev, der ikke rigtig havde prøvet noget som helst.
Sylvester Byder, skuespillerUd over hovedrollen i 'Fred til lands' er han snart aktuel i filmen 'De forbandede år', som er instrueret af Anders Refn og kommer ud i januar 2020.
Og så er han netop blevet færdig med optagelserne til filmen 'Erna i krig', hvor han spiller over for danske superstjerner som Trine Dyrholm, Ulrich Thomsen og Anders W.
Berthelsen.
- Det der med at skulle svare: 'Jeg er skuespiller', når folk spørger: 'Hvad laver du til hverdag?
' – det er bare mærkeligt.
Jeg har altid drømt om at kunne sige den sætning, og tænk så, at jeg rent faktisk kan sige den nu.
Jeg er helt på røven over det.
Jeg går nogle gange i seng og griner, fordi mit liv er så drømmeagtigt.
- Inden alt det her var jeg jo bare en gymnasieelev, der ikke rigtig havde prøvet noget som helst.
Nu er jeg tilbage i København og har min egen lejlighed.
Det er ret crazy.
Rollen som Kasper har også været crazy at forberede sig på for den unge skuespiller.
- Kasper er en vild rolle, og jeg har taget den meget seriøst, fordi han har det så dårligt.
Hvis der nu er nogen, der har det bare lidt som Kasper, så skal de kunne spejle sig i ham.
Sylvester Byder har brugt sig selv meget i rollen som Kasper: - Jeg har hevet alt muligt frem fra mine egne teenageår, hvor jeg var enormt usikker på mig selv og lavede al mulig ballade i gymnasiet.
Her ses han over for Morten Hee Andersen, der spiller Mike i serien.
Lukkede af for damer og vennerDa vi første gang bliver introduceret til karakteren Kasper i 'Fred til lands', er han lige kommet tilbage fra en indlæggelse på et psykiatrisk hospital.
Hans bedste ven Aksel er blevet myrdet, men forbrydelsen er ikke blevet straffet.
'Fred til lands'Dramaserie i otte afsnit, der bliver sendt på DR1 i løbet af efteråret.
Serien er skabt af manuskriptforfatterne Christian Torpe og Marie Østerbye og har blandt andre Morten Hee Andersen, Lene Maria Christensen og Anders Juul i hovedrollerne.
Serien kan ses hver søndag klokken 20 på DR1, og når det passer dig på DRTV.
Sylvester Byder spiller rollen som Kasper med lige dele galopperende grundangst og stammende, teenageagtig akavethed.
Han har med egne ord 'været meget alene' for at forberede sig.
- Jeg har også haft et par byture med mine venner, hvor jeg så tog ti minutter som Kasper.
Så prøvede jeg at skifte alt fra min kropsholdning, til hvordan jeg så ud.
Så jeg lærte ham at kende i små bidder.
- Jeg har prøvet at lukke ret meget af for damer og venner - jeg har cuttet næsten alting for at blive i den der psykotiske ensomhedsting.
Det var meget interessant for mig at opleve min egen reaktion i den forbindelse.
Kaspers 'psykotiske ensomhedsting' bliver ikke bedre af, at hans eneste ven i den fiktive by Ebberup er psykopaten Mike, der bliver spillet af Morten Hee Andersen.
Jeg tror, Kasper er meget betaget af Mike, fordi han indeholder alle de ting, han selv mangler.
Sylvester Byder, skuespiller- Det er et lidt mærkeligt kærligheds-/storebror-forhold, de har.
Der er også noget seksuelt imellem dem.
Der er en vibe, man ikke kan placere, forklarer Sylvester Byder.
- Jeg tror, Kasper er meget betaget af Mike, fordi han indeholder alle de ting, han selv mangler.
Og det samme gør sig gældende den anden vej rundt.
Kasper har alle de fine kvaliteter, Mike mangler.
De er på en måde hinandens yin og yang.
Og Morten Hee Andersen og Sylvester Byder har brugt meget tid på at snakke om den fornemmelse, de gerne vil have frem, når man ser Mike og Kasper sammen på skærmen:- Man skal hele tiden tænke: 'Hvad sker der nu?
Kommer de op at slås?
Begynder han at græde?
Kysser de?
Skriger de?
Råber de?
' Det skal hele tiden sitre mellem dem, siger Sylvester Byder.
Se et klip fra andet afsnit af 'Fred til lands', inden du læser videre:Kommer selv fra en skuespillerfamilieSylvester Byder fortæller om sin rolle på en måde, der giver et indtryk af en skuespiller, som er langt mere eftertænksom og erfaren, end hans 20 år tilskriver ham.
Han kommer da også fra en familie med skuespil i blodet.
Han er søn af skuespillerne Anne Sofie Espersen og Søren Byder og har med egne ord vidst, at han selv ville være skuespiller, siden han var helt lille.
Nu er rollen som forældrenes påhæng dog skiftet ud med en rolle helt i centrum – og lige over for kollegaer, han har kendt og set op til siden barnsben.
- Det har været helt vildt langt ude at spille over for så store skuespillere.
Jeg var helt starstruck de første to-tre uger.
De har allesammen mødt mig, da jeg var lille; det har jeg prøvet masser af gange.
Men lige pludselig var jeg ikke en hangaround med min mor eller far mere.
- Men jeg fik nerverne på plads, og jeg følte mig hurtigt godt tilpas.
Det eneste, jeg gik op i, var at spille godt op imod mine medspillere.
Sylvester Byder og Morten Hee Andersen i 'Fred til lands'.
- Det vildeste, jeg har fundet ud af, er, at man kan leve af at være skuespiller.
Jeg ville jo gøre det hele gratis.
Det giver ingen mening oppe i mit hoved - jeg er jo bare Sylvester, der er 20 år gammel.
Og Sylvester Byders medspillere har også været klar med gode råd til den unge stjerne, når der var en pause mellem optagelserne.
- De andre skuespillere vil så gerne give.
De giver det ene gode råd efter det andet.
Så hvis du bare slår lyttelapperne ud og lader være med selv at snakke, så bliver du bombarderet med helt vildt gode råd.
Og jeg vil bare gerne suge til mig.
Chat med Marijana JankovicSøndag aften efter 'Fred til lands' chatter Marijana Jankovic med brugerne her på dr.
dk.
Stil dit spørgsmål til hende allerede nu.
Sylvester Byder vil ikke så gerne kigge ind i fremtiden, da jeg spørger ind til hans næste projekt.
Han sætter i stedet stor pris på de roller, han allerede har fået lov til at spille – ikke mindst rollen som Kasper.
Han tror, nøglen til succesen ligger i, at han forbereder sig 'ti gange så meget som alle andre'.
- Det skylder jeg dem, der har givet mig en chance.
Læs også:Anders vælter sig i smøger, alkohol og kvinder i ny rolle: 'Man tænker da, sikke en idiot!
'FacebookTwitterKopier linkEmner:Anne Sofie Espersen (skuespiller)|Trine Dyrholm (skuespiller)|Teater|København|Aveny-T




https://www.dr.dk/nyheder/udland/donald-trump-abu-bakr-al-baghdadi-doede-som-en-kujon-som-en-hund

Abu Bakr al-Baghdadi dræbtSe temaUdlandDonald Trump: Abu Bakr al-Baghdadi døde som en kujon.
Som en hundTerrorlederen af Islamisk Stat, Abu Bakr al-Baghdadi, er dræbt i Syrien.
Af Jakob Busk Olsen, Jakob Lyders Tarpgaard og Malthe Sommerand27.
okt.
2019 kl.
14.
21Læs opLederen af terrorgruppen, Islamisk Stat, Abu Bakr al-Baghdadi er død.
Det har USA's præsident, Donald Trump, netop bekræftet på et pressemøde.
- Abu Bakr al-Baghdadi er død, sagde præsidenten som det første.
Donald Trump fortæller, at Abu Bakr al-Baghdadi døde ved at detonere en selvmordsvest, der også dræbte tre af hans tre børn.
- Han (al-Baghdadi, red.
) døde, efter at han var løbet ind i en blind tunnel.
Han klynkede og græd og skreg hele vejen.
Huset var blevet ryddet på dette tidspunkt for folk, der enten overgav sig eller blev skudt og dræbt.
Elleve småbørn blev evakueret fra huset og er uskadte.
De eneste, der var tilbage, var Baghdadi i tunnelen, og han havde trukket tre af sine små børn med sig.
De blev ført til den visse død.
Han nåede slutningen af tunnelen, da vores hunde jagtede ham derned.
Han detonerede sin vest og dræbte sig selv og de tre børn.
Hans krop blev lemlæstet af eksplosionen, og tunnelen brast sammen, siger præsidenten og fortsætter:- Han døde som en kujon, som en hund.
Verden er i dag et mere sikkert sted.
Dagens begivenhed viser, at vi vil blive ved med at smadre Islamisk Stat og andre terrororganisationer.
Præsident Trump under søndagens pressemøde.
Ingen sårede amerikanereDonald Trump siger, at den amerikanske mission fandt sted i det nordvestlige Syrien, og at den varede i cirka to timer.
Trump og amerikanerne har - efter præsidentens udsagn - eftersøgt ham i tre år.
Den usynlige sheikBaghdadi menes at være blevet født i Samarra, nord for Bagdad i Irak i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
IS-lederen er verdens mest eftersøgte mand.
USA har udlovet en dusør på op til 25 millioner dollar for oplysninger, der kan føre til hans pågribelse.
Irakeren er blevet kaldt "spøgelset" og "den usynlige sheik", da han i høj grad har formået at holde sig skjult for offentligheden.
Udover Abu Bakr al-Baghdadi og hans tre børn, var der flere IS-krigere tilstede i det hus, hvor IS-lederen gemte sig.
Trump-administrationen vil inden for de næste 24 timer fortælle, hvor mange IS-krigere, der omkom ved angrebet.
Trump fortæller, at han fulgte angrebet live på en skærm sammen med vicepræsident Mike Pence.
Ikke én amerikansk soldat kom noget til under aktionen, men en sporhund kom ifølge præsidenten til skade.
Trump takker Rusland, Tyrkiet og syriske kurdere for at have bidraget til, at det er lykkedes at få ram på BaghdadiRygter siden i natRygterne om al-Baghdadis død har svirret siden natten til søndag, efter nyhedsmagasinet Newsweek som det første fortalte om operationen mod IS-lederen.
Siden har en lang række andre medier bragt historien på baggrund af unavngivne kilder i både USA og i Syrien.
Billeder fra nyhedsbureauet AFP, der angiveligt viser ruinerne efter helikopterangrebet.
Lederen af oprørsgruppen Syrian Democratic Forces (SDF), Mazloum Abdi, skriver på Twitter, at SDF de seneste fem måneder har deltaget i en fælles operation for at eliminere Abu Bakr al-Baghdadi.
- Vi takker alle, som har bidraget til dette fantastiske arbejde, skriver Mazloum Abdi.
Læs også:Portræt: Fra juradrømme til verdens mest eftersøgte mandMest eftersøgte mandSom leder af terrorgruppen Islamisk Stat var irakeren Abu Bakr al-Baghdadi verdens mest eftersøgte mand.
Trump nævner i sin tale nogle af ofrene for Islamisk Stat blandt andre journalisten James Foley, nødhjælpsarbejdere Peter Kassig og Kayla Mueller, samt en jordansk pilot, der blev brændt levende.
Al-Baghdadi har haft en lang karriere som militant islamist.
I 2005 svor han troskab til al-Qaedas leder i Irak, men omkring 2013 brød han med terrorbevægelsen og ændrede navnet på sin egen gruppe til Islamisk Stat i Irak og Levanten.
Gruppens mål var at lave en stat - eller kalifat - i Irak og Syrien, og i flere år kontrollerede gruppen et stort landområde i de to lande.
Både under og efter Islamisk Stats storhedstid var al-Baghdadi kendt for at tage ekstreme sikkerhedsforanstaltninger.
FacebookTwitterKopier linkEmner:Donald Trump (politiker)|Islamisk Stat|Mike Pence (politiker)|Syrien|Terrorisme




https://www.dr.dk/nyheder/regionale/trekanten/vejdirektoratet-har-brugt-halvandet-aar-paa-lokke-rovfugle-til-skraemme

TrekantområdetVejdirektoratet har brugt halvandet år på at lokke rovfugle til at skræmme rotter: Der er ikke kommet en enesteVejdirektoratets forsøg med at få rovfugle til at udrydde rastepladsernes rotter går ikke som smurt.
Conny Brokholm fra Dansk Ornitologisk Forening foran en af kasserne på Skærup Rasteplads.
Af Steffan Axelsen og Rasmus Dyrberg Hansen27.
okt.
2019 kl.
13.
27Læs opDer er opstået boligkrise i rovfugleverdenen.
For i foråret 2018 satte Vejdirektoratet i samarbejde med Dansk Ornitologisk Forening 30 redekasser op på ti udvalgte rastepladser på Fyn og i Jylland.
Formålet var rottebekæmpelse.
Rovfugle som tårnfalke og natugler skulle flytte ind og sørge for at bekæmpe rotter og mus på rastepladserne.
Men her halvandet år efter er der bare et problem.
- Der er ikke rigtig flyttet nogle fugle ind.
Eller jo, nogle duer, men der er ikke flyttet ugler eller tårnfalke ind.
Det er jeg da lidt ærgerlig over, siger Benny Hougaard Sørensen, entreprisestyrer i Vejdirektoratet.
Faktisk er der ikke blevet set så meget som en eneste ugle eller tårnfalk i de 30 kasser i løbet af det seneste halvandet år.
Mere fri indflyvningHos Dansk Ornitologisk Forening i Sydøstjylland er afdelingsleder Conny Brokholm derfor begyndt at kigge på, hvordan redekasserne kan gøres mere indbydende - blandt andet ved Skærup Rasteplads mellem Vejle og Kolding.
Kasserne sidder i cirka fem meters højde.
Ifølge Conny Brokholm fra Dansk Ornitologisk Forening skal der være bedre indflyvningsmuligheder for, at eksempelvis natugler flytter ind.
1 / 2Kasserne sidder i cirka fem meters højde.
1 / 2Ifølge Conny Brokholm fra Dansk Ornitologisk Forening skal der være bedre indflyvningsmuligheder for, at eksempelvis natugler flytter ind.
2 / 2- Jeg synes, der er for mange træer lige foran kassen – det kunne godt være, at man skulle fjerne nogle af de tyndere træer, så der er mere fri indflyvning, siger hun.
Her er kasserne sat opDer er sat fuglekasser op på otte forskellige rastepladser, og der er 30 i alt.
* Ejer Bavnehøj Øst* Ejer Bavnehøj Vest* Kildebjerg Nord* Kildebjerg Syd* Skærup Nord* Skærup Syd* Pedersminde* NørremarkKilde: VejdirektoratetIndtil rovfuglene på et tidspunkt flytter ind i redekasserne, sender Vejdirektoratet skadedyrsbekæmpelse afsted, når der registreres rotter ved rastepladserne.
Men målet med forsøget er faktisk i sidste ende at gøre rastepladserne helt fri for sprøjtegift.
Det skal ske med blandt andet klapfælder og andre tiltag, som fuglekasserne er et af.
'Kasserne skal helst være gamle'Benny Hougaard Sørensen fra Vejdirektoratet er endnu ikke bekymret over, at der ikke er flyttet rovfugle ind i kasserne, men denne vinter må de gerne komme.
- Når kasserne er helt nye, er fuglene ikke så vilde med dem.
De skal helst være lidt gamle og grå og lugte lidt.
Jeg satser på, at der flytter nogen ind til vinter, siger han.
Men tålmodigheden er ikke ved at slippe op.
- Vi har faktisk ubegrænset tålmodighed.
Hvis der ikke flytter nogen fugle ind, må vi tage kasserne ned og flytte dem lidt og se, om det hjælper.
Men det er jo blot et af flere tiltag for at få rotterne væk fra rastepladserne, siger Benny Hougaard Sørensen.
FacebookTwitterKopier linkEmner:Vejdirektoratet|Fugle|Vejtrafik|Dansk Ornitologisk Forening|Jylland




https://www.dr.dk/nyheder/indland/62675-har-deltaget-i-undersoegelse-mange-af-os-har-ondt-i-sexlivet

Indland62.
675 har deltaget i undersøgelse: Mange af os har ondt i sexlivetHver tredje kvinde og hver fjerde mand opfatter sit sexliv som dårligt eller ikke-eksisterende.
75 procent af mændene og 70 procent af kvinderne har en ægtefælle, fast partner eller kæreste - men det er ingen garanti for et godt sexliv.
(© (c) Colourbox)Af Helgi Ólafsson, Oliver Batchelor og Gitte Olsgaard27.
okt.
2019 kl.
13.
33Læs opHvis du er frustreret over et manglende eller ikke-fungerende sexliv, så er du langt fra alene.
- Jeg ville jo gerne have en kæreste igen.
Og det er jo sin sag at skulle starte med at forklare, at man har altså et problem.
Ole Krog Hansen, diabetikerDet viser Projekt Sexus, verdens største befolkningsundersøgelse om seksualitet og sundhed nogensinde, hvor flere end 62.
675 personer i en alder fra 15 til 89 år har svaret på et spørgeskema i deres e-boks.
Undersøgelsen er lavet i samarbejde mellem Aalborg Universitet og Statens Serum Institut.
- Der er rigtig mange mennesker, der ikke har det sexliv, de drømmer om, og en hel del af dem har det ikke, fordi de har seksuelle problemer, vanskeligheder, dysfunktioner, siger Christian Graugaard, professor i sexologi ved Aalborg Universitet.
Så mange som hver fjerde mand og hver tredje kvinde angiver, at de har et dårligt eller et ikke-eksisterende sexliv.
Læge og sexologiprofessor Christian Graugaard er en af forskerne bag den store undersøgelse af danskernes seksualliv.
(© (C) DR Nyheder)For eksempel er det problemer som manglende rejsning og fugtighed, manglende lyst eller smerter i forbindelse med samleje, der sætter en stopper for udfoldelserne i sengen.
Og lider man samtidig af fysisk og psykisk sygdom, er problemet endnu mere markant.
Her angiver over halvdelen af de adspurgte mænd og kvinder, at sexlivet ikke fungerer.
- Der er et meget, meget tæt samspil mellem seksualitet på den ene side og sundhed og livsstil på den anden side, siger Christian Graugaard.
Sexlivet er vigtigt for sundheden© ScanpixMænd og kvinder - sex er vigtigt88 procent af mænd og 73 procent af kvinder mener, at det er vigtigt, meget vigtigt eller særdeles vigtigt at have et godt sexliv.
Blandt seksuelt aktive personer har 49 procent af mænd og 46 procent af kvinder i høj eller meget høj grad oplevet deres sexliv inden for det seneste år som meningsfuldt og berigende.
54 procent af mænd og 58 procent af kvinder har haft et godt eller særdeles godt sexliv i samme periode.
For begge køns vedkommende falder disse andele med alderen.
75 procent af mænd og 70 procent af kvinder har en ægtefælle, fast partner eller kæreste.
Kilde: Projekt Sexus - en befolkningsundersøgelseHvis man har problemer i sexlivet er det vigtigt at tage det alvorligt.
Det kan nemlig være tegn på sygdom.
- Nedenunder det seksuelle problem kan der være et decideret helbredsproblem.
Det kan være første tegn på type 2-sukkersyge eller første tegn på en depression, siger Christian Graugaard.
Et velfungerende sexliv forbedrer omvendt livskvaliteten og hjælper til bedre at leve med eller overkomme sygdommen.
- Seksualitet kan have en beskyttende effekt, når vi bliver ramt af modgang.
Vi bliver måske bedre til at håndtere en krise, kronisk sygdom eller andet, hvis vi har mere overskud fra vores intime liv, siger Christian Graugaard.
Ifølge professoren i sexologi er der grundlæggende tre barrierer, man skal igennem, når man har et seksuelt problem.
- Den ene er at erkende, at her har man brug for hjælp, den anden er at tale med sin eventuelle partner om det, og den tredje, som i mange tilfælde er den værste, det er, at det skal lykkes en at finde en sundhedsperson, som både har lyst og tid til og interesse for at tale med en om seksuelle emner, siger han.
Kronisk syge hårdt ramtEn af de mange danskere, der har oplevet problemer med seksualiteten, er 54-årige Ole Krog Hansen fra Køge syd for København.
Han er ramt af diabetes og oplevede, at sygdommen for fire-fem år siden satte en brat stopper for sexlivet.
- Jeg havde rejsningsproblemer.
Jeg kunne ikke gennemføre et samleje.
På det tidspunkt var Ole Krog Hansen nyskilt, og rejsningsbesværet gav sine udfordringer i datinglivet.
- Jeg ville jo gerne have en kæreste igen.
Og det er jo sin sag at skulle starte med at forklare, at man har altså et problem.
Diabetiker Ole Krog Hansen har haft problemer med sexlivet.
(© (C) DR Nyheder)Rejsningsproblemer er den hyppigste seksuelle komplikation af diabetes hos mænd.
Og det var ingen trøst for Ole Krog Hansen, at rejsningsproblemerne kunne skyldes sygdommen.
- Det gør det jo endnu sværere at erkende, fordi diabetes er en livslang følgesvend, når først man har fået det.
STIL SPØRGSMÅL OM UTROSKABKirstine er 29 år og har to gange oplevet utroskab i et længerevarende forhold, og angsten for, at det skulle ske igen, har belastet forholdet til den nuværende kæreste, Adrian.
Derfor har Kirstine og Adrian været i parterapi.
Klokken 19 i aften svarer Kirstine og Adrian på spørgsmål her på dr.
dk.
Du kan allerede nu stille spørgsmål her.
Han tog kontakt til sin læge og fik en recept på potensmidlet Viagra, men det gav ikke andet end hjertebanken.
I stedet valgte han at fokusere på fysisk aktivitet, og det gjorde en stor forskel.
- Det betød, at jeg kunne få en fin rejsning igen, hvor jeg næsten ikke kunne tidligere, fortæller han.
I forløbet er han også blevet opmærksom på, at et velfungerende sexliv ikke kun handler om rejsning.
Nydelse, berøring og intimitet på andre måder har stor værdi, mener han, og han synes, sexlivet nu er bedre end nogensinde.
- Det kan jo ske, at det glipper.
Og jeg har stadig en recept på Viagra, men jeg vil helst undgå at tage piller i det omfang, jeg kan, siger han.
Sexolog: Tal åbent om problemerneEn af de personer, der har indgående kendskab til danskernes problemer med sexlivet, er Marie Thjellesen.
Hun er klinisk sexolog og parterapeut.
Hun er tilknyttet Diabetesforeningens rådgivning, og er også i kontakt med klienter med sygdomme som kol, gigt og hjerte- karsygdomme, men også dem, der lider af angst og depression.
Klienterne kommer ofte til hende, fordi de ikke kan tale med deres partnere om problemerne med sexlivet.
- Rigtig mange par taler aldrig om det her.
De har ikke et sprog til det.
Og derfor har vi som sundhedspersonale en kæmpe opgave i at invitere til, at det kan vi godt tale om, siger Marie Thjellesen.
Sexolog og parterapeut Marie Thjellesen driver sin praksis i København.
(© (C) DR Nyheder)- Ideen om ikke at kunne præstere går så meget ud over identitetsfølelsen, at det i sig selv gør, at mange meget hurtigt vælger at trække sig fra deres partner.
Og derved opstår ensomhedsfølelsen og rigtig mange andre problematikker, fortæller hun.
Det med at finde en sundhedsperson at tale med er ofte en stor hindring for Marie Thjellesens klienter.
Mange af dem har taget tilløb til det i årevis.
- Ofte ved de ikke, at man kan tale om det her i det offentlige system.
De ved ganske enkelt ikke, hvor de skal gå hen.
Og det er et kæmpe problem.
Marie Thjellesen mener, at det offentlige sundhedsvæsen må spille en mere aktiv rolle i forhold til danskernes seksuelle sundhed.
- Som sundhedspersonale har vi et ansvar for at invitere til at tale om det her som et helt almindeligt aspekt af livet, fordi rigtig meget kronisk sygdom påvirker seksualiteten.
FacebookTwitterKopier linkEmner:Seksualitet|Sygdomme og lidelser|Aalborg Universitet|Christian Graugaard (professor)|København




https://www.dr.dk/sporten/formel1/lewis-hamilton-kan-koere-sig-endnu-laengere-ind-i-historieboegerne

Formel1Lewis Hamilton kan køre sig endnu længere ind i historiebøgerneRacerkøreren er favorit til at vinde sit sjette verdensmesterskab i Formel 1, og dermed nærmer han sig legendes rekordLewis Hamilton skal slutte på podiet, hvis han vil gøre sig forhåbninger om at vinde VM allerede søndag.
27.
okt.
2019 kl.
10.
46Læs opBriten Lewis Hamilton har bragt sig i en favorabel position til at vinde verdensmesterskabet i Formel 1 for sjette gang.
Faktisk kan han sikre sig titlen allerede søndag, når sæsonens fjerdesidste grandprix køres i Mexico.
Det kræver, at Hamilton får mindst 14 point flere end teamkammerat Valtteri Bottas, der ligger nummer to i VM-stillingen.
Hamilton har optjent 338 point og skal mindst blive nummer tre søndag for at blive verdensmester.
En tredjeplads udløser nemlig 15 point, mens de øverste på podiet får 25 og 18.
Bemærk at der også er et point for hurtigste omgang.
Der er point til de ti bedste (25-18-15-12-10-8-6-4-2-1)Mercedes-køreren Lewis Hamilton jagter i denne sæson sit sjette verdensmesterskab i Formel 1.
Kan køre sig tættere på SchumacherLewis Hamilton har allerede sikret sig en plads i Formel 1's historiebøger.
Han er blandt andet indehaver af rekorderne for flest pole positions og flest VM-point nogensinde i Formel 1.
Lykkes det ham at sikre sig denne sæsons VM-titel i aften i Mexico, vil det være hans sjette verdensmesterskabtitel i karrieren.
Og dermed vil han komme et skridt nærmere den ultimative Formel 1-rekord for flest VM-titler.
Rekordindehaveren han jagter, er den tyske motorlegende Michael Schumacher, der står noteret for syv verdensmesterskaber i Formel 1.
Lige nu deler Lewis Hamilton andenpladsen på rekordlisten for flest verdenmesterskaber i Formel 1 med den tidligere argentinske kører Juan Manuel Fangio.
Grandprixet i Mexico begynder klokken 20.
10 dansk tid.
/DR Nyheder/FacebookTwitterKopier linkEmner:Lewis Hamilton (racerkører)|Michael Schumacher (racerkører)|Mexico|Formel 1|Motorsport




https://www.dr.dk/sporten/tennis/holger-rune-efter-foersteplads-paa-verdensranglisten-det-betyder-alt-mig

TennisHolger Rune efter førsteplads på verdensranglisten: 'Det betyder alt for mig'En skadet ankel undervejs i turneringen gjorde kun Holger Runes glæde over triumf i sæsonfinalen større.
Tidligere på året vandt han French Open, og nu kan han med verdensranglistens førsteplads bryste sig af endnu en triumf af de helt store i 2019.
27.
okt.
2019 kl.
12.
30Læs opDen danske tennisspiller Holger Rune kan kalde sig verdens bedste junior, efter han søndag triumferede i sæsonfinalens slutkamp og overtog verdensranglistens førsteplads i sin sidste juniorturnering, inden han fokuserer fuldt ud på senior.
Søndag vandt han finalen med 7-6, 4-6, 6-2 over franske Harold Mayot, og den samlede bedrift blev kun større af, at Rune troede, at det var slut, da han fredag vred om på anklen.
- Efter jeg vred om, tænkte jeg, at jeg ikke var i stand til at fortsætte, men min træner sagde, at jeg bare skulle have fire partier mere for at gå videre (til semifinalen fra gruppespillet, red.
), og dem fik jeg.
- I semifinalen (lørdag, red.
) gjorde det meget ondt i starten, men det blev bedre og bedre, og jeg er glad for, at jeg kunne fortsætte, siger Holger Rune i sejrsinterviewet på banen efter søndagens finalesejr.
Holger Rune vandt sæsonfinalen i en kamp i tre sæt.
Stor triumf igenHer måtte han slide hårdt for sejren, inden kampen tippede over i hans favør med servegennembruddet til 3-1 i tredje sæt.
- Jeg er så stolt af mig selv.
Jeg slog min gode ven Mayot, der har spillet sit livs tennis i denne uge.
Vi var begge nervøse, men sådan skal det være i en finale, siger Rune.
Som sidegevinst snupper den 16-årige dansker altså førstepladsen på verdensranglisten.
- Jeg blev lidt ekstra nervøs over udsigten til førstepladsen.
Det betyder alt for mig at få førstepladsen, siger Rune.
Tidligere på året vandt han French Open, og nu kan han altså bryste sig af endnu en triumf af de helt store i 2019.
- Jeg har været fokuseret hele året og arbejdet på alle detaljer.
Det er nok det, der betaler sig.
Jeg kan kun takke mit hold, mine trænere og min mor for det hele, lyder det fra tenniskometen.
'En vanvittig flot præstation'Sportschef i Dansk Tennis Forbund Jens Anker Andersen er fuld af beundring over Holger Runes bedrift.
- Hele Holgers sæson taler virkelig for sig selv.
I en meget ung alder har han nået mange milepæle, som vi også ville klappe i vores hænder over, hvis han var to år ældre, siger Jens Anker Andersen i en pressemeddelelse.
- Det er en vanvittig flot præstation, som Holger har leveret.
Alle modstandere ved ITF Junior Finals er fra allerøverste hylde, så man skal virkelig være klar til hver kamp.
Danmark havde senest en verdensetter hos juniordrengene i 1999, da Kristian Pless nåede til tops.
/ritzau/FacebookTwitterKopier linkEmner:Tennis|Dansk Tennis Forbund




https://www.dr.dk/sporten/tennis/osaka-vinder-maratonkamp-i-saesonfinale

TennisOsaka vinder maratonkamp i sæsonfinaleEfter to timer og 40 minutter vandt Naomi Osaka over Petra Kvitova i åbningskampen med WTA Finals.
Naomi Osaka slog Petra Kvitova i tre sæt.
27.
okt.
2019 kl.
12.
45 | opdateret 27.
okt.
2019 kl.
15.
48Læs opJapaneren Naomi Osaka fik søndag formiddag dansk tid en god start på kvindernes WTA Finals i tennis, der tæller sæsonens otte bedste spillere.
I turneringens åbningskamp i kinesiske Shenzhen slog hun Wimbledon-mesteren fra 2011 og 2014, Petra Kvitova.
Osaka, der vandt US Open i 2018 og Australian Open i år, vandt med cifrene 7-6, 4-6, 6-4 i en kamp, der strakte sig over to timer og 40 minutter.
Kvitova havde sine chancer i første sæt.
Hun missede to chancer for at bryde til 3-0 og formåede blot at udnytte seks ud af syv breakbolde.
Det gav Osaka chancen for at komme tilbage, og hun slog til ved at vinde den afgørende tiebreak med 7-1.
Det slog dog ikke tjekken ud.
Hun kom foran 2-0 i andet sæt, men derefter brød Osaka to gange i træk og kom foran 3-2.
Kvitova brød dog prompte tilbage til 3-3 og endnu engang til sætsejr 6-4.
Petra Kvitova er Wimbledon-mester fra 2011 og 2014.
Missede matchboldeKvitova servede sig også på 1-0 i tredje sæt, men herfra fik Osaka momentum og kom foran med et dobbeltbrud og 5-2.
I det næste parti servede Osaka sig til to matchbolde, men Kvitova forlængede kampen og brød til 3-5 ved at vinde fire bolde på stribe.
Hun holdt også serv til 4-5 og lagde yderligere pres på Osaka.
Denne gang stod Osaka dog for presset og servede sejren hjem i den første gruppekamp i den røde gruppe.
Den tæller desuden Belinda Bencic og verdensetter Ashleigh Barty, der mødte hinanden senere søndag.
Det opgør endte med en australsk sejr, da Barty slog Bencic i tre sæt med cifrene 5-7, 6-1, 6-2.
/ritzau/FacebookTwitterKopier linkEmner:Osaka|Petra Kvitova (tennisspiller)|Tennis|Wimbledon Championships|Australian Open




https://www.dr.dk/sporten/golf/danske-golfkvinder-henter-flotte-resultater-i-korea

GolfDanske golfkvinder henter flotte resultater i KoreaNanna Koerstz Madsen og Nicole Broch Larsen endte begge i toppen ved BMW Ladies Championship.
Nanna Koerstz Madsen endte i top seks ved BMW Ladies Championship i Korea.
Af Anders Keld Messer27.
okt.
2019 kl.
13.
06Læs opDe danske golfspillere Nanna Koerstz Madsen og Nicole Broch Larsen hentede topplaceringer ved golfturneringen BMW Ladies Championship i Korea.
Nanna Koerstz Madsen blev bedste dansker med sin placering i top seks, 11 slag under par.
Inden finalerunden lå Koerstz Madsen ellers i top-23 med seks slag under par, men seks birdies (et slag under par på et hul) og en bogey (et slag over par på et hul) i finalerunden var med til at sende den 25-årige dansker i top seks.
Nicole Broch Larsen spillede sig i finalerunden i top-16 med syv birdies og tre bogeys.
Hun endte otte slag under par.
Koerstz Madsen blev bedste europæerKoerstz Madsen endte desuden som bedste europæer i turneringen.
Hun blev ligeledes den næstbedste spiller i top ni med anden nationalitet end koreansk.
Turneringen blev vundet af koreanske Ha Na Jang, der efter omspil mod amerikaneren Danielle Kang, kunne trække sig sejrrigt ud efter tredje hul i omspillet.
Læs også:Dansker falder tilbage i portugisisk golfturneringI herrernes turnering i Portugal er Joachim B.
Hansen og Nicolaj Højgaard de eneste danskere tilbage ved Portugal Masters i weekendens runder.
FacebookTwitterKopier linkEmner:Golf|BMW|Portugal




https://www.dr.dk/nyheder/udland/mestervaerk-fra-middelalderen-hang-i-kvindes-kokken-solgt-180-millioner-kroner

UdlandMesterværk fra middelalderen hang i kvindes køkken: Solgt for 180 millioner kronerFransk kvinde havde det dyrbare maleri hængende i sit hus i årevis.
Dette lille maleri, der måler 20 gange 26 centimeter, blev det dyreste middelaldermaleri, der nogensinde er solgt på auktion.
27.
okt.
2019 kl.
18.
07Læs opEt sjældent maleri fra middelalderen er søndag blevet solgt for 24 millioner euro - svarende til 180 millioner kroner - på en auktion.
Det var omkring fem gange mere end maleriets vurdering.
Det oplyser det franske auktionshuset Acteon.
Det lille mesterværk, der måler 20 gange 26 centimeter, er malet af den italienske kunstner Cimabue i det 13.
århundrede.
Det har titlen "Christ Mocked" ("Kristus bliver hånet", red.
).
En kvinde i den nordfranske by Compiegne havde i årevis maleriet hængende i sit køkken, inden hun af uvisse årsager valgte at få det vurderet.
Renæssancekunstneren Cimabue levede fra 1272 til 1302 og var også kendt under navnet Cenni di Pepo.
Det er første gang i flere årtier, at et af hans malerier er blevet solgt på en auktion.
Salgsprisen var den højeste nogensinde på en auktion for et maleri fra middelalderen, oplyser auktionshuset Acteon til nyhedsbureauet AFP.
Det er ikke oplyst, hvem der står bag købet.
Et stykke til verdensrekordFundet af maleriet blev annonceret i september, efter at den franske kvinde havde bragt det til vurdering.
Maleriet var i god stand, selv om det var blevet dækket i sod af at have hængt i kvindens køkken i en årrække.
Kunsteksperter i Paris har ved hjælp af infrarød teknologi bekræftet, at maleriet er et af otte værker, som Cimabue malede i 1280.
Alle malerierne tog udgangspunkt i korsfæstelsen af Jesus.
Selv om salgsprisen søndag løb op i 180 millioner kroner, så var der stadig er stykke vej op til verdensrekorden for et salg på auktion.
Den blev sat i 2017, da Leonardo da Vincis "Salvator Mundi" ("Verdens Frelser", red.
), blev solgt for 450 millioner dollar - cirka 2,7 milliarder kroner.
/ritzau/AFPFacebookTwitterKopier linkEmner:Billedkunst|Auktionshuse|Frankrig|Leonardo da Vinci (billedkunstner)|Paris




https://www.dr.dk/nyheder/regionale/fyn/verdenskendt-krimiforfatter-rykker-hjem-til-fyn-og-tager-sine-hovedpersoner

FynVerdenskendt krimiforfatter rykker hjem til Fyn og tager sine hovedpersoner medDer skal opklares fynske mord i opfølgningen til Mads Peder Nordbos bestseller-trilogi.
Af Agnes Dalhoff og Erik Nielsen 27.
okt.
2019 kl.
09.
00Læs opDet er ikke sikkert, navnet Mads Peder Nordbo får en klokke til at ringe.
Men måske skal vi snart vænne os til at nævne fynboen sammen med Sara Blædel, Stieg Larsson og Jussi Adler-Olsen.
Hans tre krimiromaner har nemlig oplevet stor succes særligt uden for Danmark, da de er udgivet i mere end 40 lande.
Det hele startede, da han for fem år siden tog til Grønland, efter hans kone fik job der og tog hele familien med.
- Jeg havde ikke en klar plan om at skrive de her bøger.
Der var bare så mange indtryk, da jeg kom derop; lyset og mørket, isen og kulden.
Der er også nogle meget mørke sider ved Grønland, der inspirerede mig, siger Mads Peder Nordbo.
Deltidsforfatteren tog et job på rådhuset i Nuuk.
Her fik han indsigt i en side af Grønland, han ikke kendte.
Et Grønland, der er præget af alkoholisme, høje selvmordsrater, og hvor hver tredje pige bliver seksuelt forulempet, inden hun fylder 15.
Her voksede den første krimiroman, 'Pigen uden hud', frem i forfatterhovedet.
- Det var et ønske om at beskrive, hvor smukt Grønland er, men også at være grønlændernes stemme og fortælle verden om alle de grimme ting, der sker, forklarer Mads Peder Nordbo og ryster på hovedet.
Han føler, at vi allerede i Danmark taler meget mere om de ting, end da han begyndte på sine bøger.
17 sprog og 40 landeEfter den første bog fulgte 'Kold angst' og 'Kvinden med dødsmasken'.
At triologien skulle ende som bestseller og udkomme i mere end 40 lande, lå ikke i kortene, for det var en helt anden forfatter, der satte sine fødder og flyttekasser på den store iskappe for fem år siden.
- Jeg kunne knap tjene en månedsløn på at skrive en bog, siger Mads Peder Nordbo og griner.
Blå bog Født den 6.
maj 1970Opvokset i Tommerup på FynKandidat i nordisk sprog, litteratur og filosofiFraskilt og far til en datter på 17 årForfatterskab: Kvinden med dødsmasken (2019) Kold angst (2018) Pigen uden hud (2017) Gudspartiklen (2015) Thuleselskabet (2014) Odins labyrint: et glasbarns fortællinger (2012)Et alvt årti og tre bøger senere kan han bryste sig af titlen 'international bestseller-forfatter', men det er også en anden Mads, der vender hjem til Tommerup.
- Jeg tænker anderledes nu.
Man får nok bearbejdet et par ting af at skrive om folk, der bliver slået ihjel i Grønland.
De barske 'noir'-krimier fra Nuuk er gået verden rundt.
Mere end 20 lande har dem i boghandlerne, og filmrettighederne er allerede solgt.
Bøgerne har ifølge Mads Peder Norbo allerbedst fat i Østeuropa og Australien.
- Østeuropa kan godt lide den lidt barske skrivestil, som det grønlandske landskab og samfund inviterer til.
For folk i Australien er det meget eksotisk i forhold til deres egen natur, forklarer Mads Peder Nordbo.
Fynboens historier har bragt ham rundt i verden, når han tager på krimimesser, signerer bøger og bliver interviewet af udenlandske journalister.
- Jeg er næsten for nervøs til at høre, hvad de spørger mig om, men det har også givet rigtigt mange fede oplevelser og rejser, så jeg er meget taknemmelig, siger han.
Hør om Mads Peder Nordbo og hans hovedpersoners rejse tilbage til Fyn.
Hør om Mads Peder Nordbo og hans hovedpersoners rejse tilbage til FynTommerupdrengen vender hjemDet ser ud til, at Mads Peder Nordbo må vænne sig til både nerverne og de mange forbindelser til udlandet.
De næste krimier i serien er nemlig allerede på tegnebrættet, selv om postnummeret ikke længere hedder 3900 Nuuk.
- Hvis jeg vil blive ved med at være stor i udlandet, skal jeg helst skrive videre på den samme serie, så mine bærende karakterer skal med til Tommerup, forklarer forfatteren.
Sidste år satte Mads Peder Nordbo igen næsen mod Danmark.
Fraskilt og med en datter, der skulle starte i gymnasiet, vendte han hjem til Tommerup.
Nu bor han og datteren under 100 meter fra forfatterens barndomshjem.
Nissen flytter som bekendt med, og i Mads' tilfælde hedder nissen Matthew Cave og har den bærende hovedrolle i hans bøger.
Da de udenlandske forlag begyndte at sende Mads Peder Nordbo eksemplarer af hans bog, voksede de ham hurtigt over hovedet.
Nu har de deres egen reol i hans nye hjem i Tommerup.
)- Hverken mig eller mine hovedpersoner kan give slip på Grønland.
Matthews kæreste er jo grønlænder, så meget af det hænger ved.
Der kommer også til at gå seks år i deres liv, før vi møder dem igen på Fyn.
Jeg tror sågar, der er en, der når at uddanne sig til præst, fortæller Mads Peder Nordbo, men han kan altså ikke løfte sløret for mere end det.
Mens gule og røde blade på træerne overgiver sig til kulden og daler mod jorden, har Mads Peder Nordbo stadig shorts på.
Og mens mange danskere bander frost, sjap og mørke langt væk, har forfatteren det helt modsat.
- Jeg er nordbo i hjertet, og jeg elskede det kolde klima i Grønland, så jeg glæder mig til temperaturen falder, og jeg skal i gang med at skrive igen, siger han.
Ud over at være koldt, er Grønland som bekendt et meget stort land, mens Tommerup er en lille by, men det skal ikke begrænse Mads Peder Nordbos kreativitet.
- Der er trods alt 1600 mennesker i Tommerup, og hvis jeg når at slå dem alle sammen ihjel, er jeg nok også færdig med at skrive bøger, siger han med et grin.
Hvilken hovedperson, der skal dø i Tommerup, og hvem der får hvilke uddannelser i de næste tre bøger, må vi vente med at finde ud af.
Mads Peder Nordbo forventer først at have sin næste bog færdigskrevet om 14 måneder.
FacebookTwitterKopier linkEmner:Grønland|Jussi Adler-Olsen (forfatter)|Sara Blædel (forfatter)|Litteratur|Tommerup




https://www.dr.dk/nyheder/regionale/fyn/boernene-manglede-lommepenge-familiens-vejbod-forvandlede-sig-pludselig-til

FynBørnene manglede lommepenge: Familiens vejbod forvandlede sig 'pludselig' til fyldt caféMor, far og fire børn lever i dag af deres café på landet.
Af Lukas Bjerg og Sine Skott27.
okt.
2019 kl.
11.
31Læs opDen lille by Måle ligger nord for Kerteminde.
Tæt på bølgeskvulp og marker står 20-25 huse.
Ét af dem er fyldt med mennesker.
I bedste klichéstil summer der af liv, og i bedste københavnerstil koster en stor café latte 45 kroner, og menuen står på farverig brunch og vegansk dadelkage - uden gluten.
Her finder du Måle Bagerbod, hvor mor bager, far organiserer, og de fire børn servicerer gæsterne.
En uskyldig leg førte til et helt nyt livDet hele startede i sommerferien for fire år siden, da børnene manglede lommepenge til en tur til Paris.
- Mor, vil du ikke bage?
Så laver vi en bod ude på vejen, spurgte ungerne.
Efter en lokal journalist skrev om vejboden i avisen i 2015, gik det stærkt for familien.
(© Måle Bagerbod)Boden blev sat ud til vejen og fyldt op med mors bagværk.
- Der kommer én!
Der kommer én!
, råbte børnene, hver gang en bil eller cykel holdt ind til siden.
Familiens mindste, Silke Meisl, er i dag 12 år, og hun husker tydeligt, hvordan boden blev større og større.
- Der var virkelig få i starten, men så talte de med deres venner, siger Silke Meisl.
Og det var ikke kun børnene, som blev bidt af den stigende popularitet blandt turister og lokalbefolkning.
- Vi var ved at besvime, hver gang der kom en, fortæller far Sven Haarder og griner.
Sjov detaljeEt smut i arkivet i Viby viste, at huset er bygget i 1880, og at det dengang blev indrettet som et rugbrødsbageri.
Børnene havde vejboden i 14 dage, inden bilen kørte sydpå, og lommerne var tungere end forventet.
- De sagde, at de fik 2.
000 kroner ud af det.
Men de kiggede hemmelighedsfuldt på hinanden, fordi de ikke ville ud med, hvor mange penge de i virkeligheden havde, forklarer faren.
- Tror du, der var mere end det?
- Det ved jeg, der var, siger han og griner.
Invadering af stuenFamilien kom hjem fra Paris.
Og selvom den franske hovedstad var fed, så var det den vibrende telefon i lommen, der fyldte tankerne.
- Hvornår kommer I igen?
, stod der på skærmen, for de sultne bilister kørte forgæves.
Har dine børn løst et problem?
Hvis du eller din familie har løst et problem, som kan inspirere andre - så send en mail til publicservice@dr.
dk.
Familien var knap nok kommet på fynsk jord, før forældrene måtte se hinanden i øjnene: Er vi færdige med det her?
Svaret var nej.
Legen var ikke færdig, så boden kom op igen.
Når blæsten og regnen tog fat, rykkede familien i tørvejr og åbnede vinduet.
- Så blev huset lige så stille invaderet.
Det var en del af legen, men den tog nogle skridt i retning af, at det var alvor.
I starten måtte gæsterne stå udenfor.
I dag er der siddepladser inde og ude, og i højsæsonen er der ofte fyldt.
 © Måle Bagerbod / Foto: (privat) © Måle Bagerbod)Før familien havde set sig om, havde Måle Bagerbod brug for en, to, tre siddepladser, og så røg sofaen.
Og senere hele stuen.
Nu er familien rykket helt ud af huset, for det er en café, som familien i dag lever af.
- Man kan være utroligt mange mennesker herinde, fordi folk kan lide at sidde tæt, forklarer Sven, mens han viser rundt i den fyldte café.
Det havde aldrig været meningen, men det var, som om havgusen skyllede ind, føler Svend Haarder.
- Lige fra dag ét var der noget ekstra medvind.
Vi startede noget, vi ikke havde kontrol over.
Bagerboden har været så populær, at naboer har klaget til kommunen over, at der er for mange kunder og for meget trafik.
Det var ikke en drømMange spørger Sven Haarder, om det ikke er en drøm, der er gået i opfyldelse.
- Næh.
Det skete bare, er det korte svar fra ham.
Og det er da heller ikke uden gnidninger, at en flok teenagere skal samarbejde med mor og far flere timer om dagen.
- Nogle gange kan jeg også afsky det, og tænke, at det er det værste, vi har fundet på, men grundlæggende er det ret sjovt, siger Sven Haarder.
12-årige Silke Meisl er enig i, at det at være sammen om en virksomhed som familie er hårdt, men også rigtig fedt.
- Det er atmosfæren, minderne og det, at kan jeg grine med min familie, siger hun.
FacebookTwitterKopier linkEmner:Fyn|Kerteminde|Paris|Fødevarer




https://www.dr.dk/sporten/tennis/holger-rune-vinder-saesonfinale-og-er-nu-verdensetter

TennisHolger Rune vinder sæsonfinale og er nu verdensetter16-årige Holger Rune triumferede i sæsonfinalen med sejr i tre sæt over franskmand.
Holger Vitus Nodskov Runes førsteplads på verdensranglisten bliver hans punktum som juniorspiller.
Næste sæson vil han udelukkende spille seniorturneringer.
27.
okt.
2019 kl.
11.
34Læs opDen danske tenniskomet Holger Rune kunne ikke få en bedre afslutning på sin juniorkarriere.
Søndag strøg han helt til tops og vandt sæsonfinalen, hvor de otte bedste deltager.
I finalen i kinesiske Chengdu besejrede den 16-årige Rune franske Harold Mayot med 7-6, 4-6, 6-2.
Som en sidegevinst til triumfen rykker Holger Rune op som nummer et på verdensranglisten.
Et perfekt punktum for Rune, der inden turneringen annoncerede, at den ville blive hans sidste som juniorspiller, inden han fuldt ud helliger sig seniorkarrieren.
Med sejren i juniorernes sæsonfinale er Holger Rune nu nummer et på verdensranglisten Samme modstander, samme vinderDa Holger Rune slog 17-årige Mayot i turneringens gruppespil tidligere på ugen, skete det efter to tiebreaks, og denne gang blev det også meget lige, og spillerne var gode til at holde serv.
Mayot tog dog generelt sine partier lidt nemmere end Rune i indledningen, og franskmanden spillede sig da også til kampens første breakbold, da Rune servede ved stillingen 2-3.
Danskeren afværgede dog og udlignede til 3-3.
Ved stillingen 4-4 kæmpede Rune sig endelig til en breakbold efter et par flotte bolde, hvor han blandt andet løb en stopbold op og lavede et passérslag.
Mayot fejlede på breakbolden, og så førte Rune 5-4.
Mayot løftede dog sit spil, da Rune efterfølgende kunne serve sættet hjem, og franskmanden brød prompte tilbage til 5-5, hvorefter der måtte tiebreak til for at finde en sætvinder ved 6-6.
Ingen gummiarmI den kom Mayot foran med 2-0, men Holger svarede tilbage og kom foran 3-2 på et passérslag.
Danskeren holdt stilen og servede tiebreaken hjem til 7-3.
I begyndelsen af andet sæt kom Mayot op med et servegennembrud, men Rune svarede tilbage med det samme.
Rune holdt serv og kom foran 4-3 og havde her to muligheder for at bryde.
Han forpassede dog begge chancer, og i stedet brød Mayot til 5-4 og servede efterfølgende sættet hjem.
I tredje sæt fik Rune momentum, da han efter et langt parti brød til 3-1.
Det skulle blive vitalt, for Mayot lod til at knække, så Rune nemt kunne bryde igen til 5-1.
Så kunne Rune serve triumfen hjem, men han missede et matchbold og blev brudt til 2-5.
Der var dog ingen panik eller gummiarm.
I partiet efter brød Rune rent og sikrede sig triumfen.
/ritzau/FacebookTwitterKopier linkEmner:Tennis|Chengdu




https://www.dr.dk/mitliv/hvordan-fortaeller-man-sin-date-om-sit-handicap-frederik-paa-26-joker-med-han-ikke-kan

Virkelig­hedens 'Doggystyle'Se temaMit LivHvordan fortæller man sin date om sit handicap?
Frederik på 26 joker med, at han ikke kan jonglereFrederik Walter Olsen har cerebral parese, og det kan være udfordrende, når man skal finde kærligheden.
© drAf Morten Bjerregaard og Foto: Sebastian Stokkebro Sørensen27.
okt.
2019 kl.
13.
00Læs opFølg 'Doggystyle'I Virkelighedens 'Doggystyle' dykker vi ned i temaerne fra DR3-serien.
Inspireret af Astas handicappede tvillingesøster Ida ser vi i denne uge på, hvordan det er at date, når man fysisk skiller sig ud på grund af et handicap.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
De fleste singler kan nikke genkendende til, at det kan være ret vanskeligt at finde sig en kæreste i junglen af Tinder, Happn, Badoo og alle de andre datingapps.
Har jeg det helt rigtige tøj på?
Hvad skal jeg sige, hvis samtalen går i stå?
Og har daten lyst til at ses igen?
Alle de ting går også i gennem 26-årige Frederik Walter Olsens hoved, når han går på date.
Men han har også et andet og mere unikt personlighedstræk, han skal præsentere for sine dates.
Frederik har nemlig cerebral parese, som også går under betegnelsen 'spastisk lammelse'.
Og den oplysning kan skræmme dates væk, hvis ikke det bliver sagt på den rigtige måde, har han lært efter flere år på datingmarkedet.
Hvor mange potentielle dates der er faldet fra i årenes løb, er svært for Frederik at huske præcist, men det er sket.
- Da jeg var yngre, var der mange, der faldt fra, når jeg fortalte, at jeg havde CP (cerebral parese).
Jeg tror, det handler om, at man tænker meget over, hvad andre tænker, når man er teenager eller i starten af 20'erne.
Frederik Walter Olsen blev født tre måneder for tidligt, og cirka en time efter fødslen fik han en hjerneblødning.
Den gjorde, at Frederiks højre side blev spastisk, og derfor ikke er lige så stærk som den venstre.
Han husker især tilbage på en date flere år tilbage, som stadig sidder fast i hukommelsen.
Frederik var 20 år og daten et par år yngre.
Allerede kort inde i daten spørger hun om, hvordan han håndterer det, når folk kigger.
Frederik lægger ikke mærke til det.
Han har vænnet sig til folks blikke.
- Det var tydeligt for mig, at hun var ukomfortabel, og ret hurtigt kom hun med en klassisk undskyldning - noget med at hendes veninde pludseligt havde forstuvet foden, og at hendes hund var løbet væk, og at hun derfor måtte hjem.
© drFrederiks råd: Sådan fortæller du om dit handicap til din flirtVær ærlig og brug humor.
Det viser, at du ikke er så berøringsangst for det selv!
Jeg plejer at skrive, at jeg ikke kan jonglere.
Det er ofte med til at få begge parter til at slappe mere af.
Fortæl personen, du skriver med, at vedkommende godt må spørge ind til dit handicap, og at du nok skal sige fra, hvis du ikke har lyst til at svare.
På den måde fortæller du personen, at han/hun godt må være nysgerrig.
Når du har breaket dit handicap, så sørg for, at den resterende samtale ikke kun drejer sig om det, men også om andre emner.
- Jeg havde lugtet den dårlige undskyldning og besluttede mig for at spille med og sige: 'Jeg havde gjort det samme', for at det var mig, der afsluttede daten og ikke omvendt.
- Men siden jeg er kommet på den anden side af 22 år, har jeg de fleste gange oplevet folk sige: 'Og hvad så?
' Nogle har endda efterfølgende selv fortalt om et handicap, de har, og så er svesken ligesom på disken fra begge parter, fortæller Frederik Walter Olsen.
'Vil du helst have noget unikt eller normalt?
'Frederik Walter Olsen blev født tre måneder for tidligt, og cirka en time efter fødslen fik han en hjerneblødning.
Hjerneblødningen gjorde, at Frederiks højre side blev spastisk og derfor ikke er lige så stærk som den venstre.
Han halter lidt på højre ben og bruger primært sin højre hånd som 'støttehånd', fordi den sidder i en 90 graders vinkel, som han forklarer det.
Men udover sit fysiske handicap, der af naturlige årsager får ham til at sænke farten en smule, er der fuld fart på Frederiks tilværelse.
Som 26-årig er han allerede uddannet jurist, og til daglig arbejder han som beskæftigelseskonsulent i København.
Frederik (blå) får startet en Tinder-samtale ved at spørge, om hans match søger 'noget unikt eller normalt'.
Frederik (blå) får startet en Tinder-samtale ved at spørge, om hans match søger 'noget unikt eller normalt'.
Derefter fortæller han, at han har CP ved at bruge humor.
I dette tilfælde ved at skrive, at han ikke kan jonglere.
Frederik forklarer sit handicap til et Tinder-match, uden at det bliver gråt og kedeligt, men ved at skrive, at han 'ikke kan jonglere'.
)Også på datingfronten er der fuld fart over feltet.
Når han matcher med nogen på Tinder, og han skal fortælle, at han har CP, bruger han humor som redskab til at hive daten i land.
- Det er rigtig vigtigt med humor - helt essentielt, faktisk.
Når jeg fortæller om mit handicap, så nytter det ikke at komme med kedelig fakta - jeg er nødt til at vise, at jeg kan tage pis på mig selv og være lidt ironisk, for kan man det, så kan modparten slappe mere af i det.
- Så derfor skriver jeg: 'Hey, du skal lige vide det her, fordi jeg er ærlig', eller også laver jeg enten-eller-legen.
- Vil du have noget originalt og unikt eller noget normalt, ligesom alle andre?
Og tro mig, alle vælger, at de vil have noget unikt.
Og det er så her, jeg breaker, at jeg har CP.
© drFrederiks råd til dig, der er på date med én, som har et handicapDet virker banalt, men 'sit back and enjoy the ride'.
Med andre ord skal du prøve at slappe af, og du skal ikke tænke så meget over, hvad folk tænker.
Og tænk ikke over, om det skal være en kort gåtur, eller om der er langt til toilettet på restauranten.
Vi, som har et handicap, har ofte tænkt alle scenarier igennem, så vi har helt sikkert styr på det.
Vær nysgerrig - både på skrift, og når I mødes.
Vær ikke bange for at spørge, men sørg for at have 'du behøver ikke svare, hvis du ikke vil' med.
For så viser du, at du respekterer den anden, men samtidig er nysgerrig.
Har aldrig haft en kæreste med et handicapDen taktik har siden 2012 gjort, at Frederik Walter Olsen har været på en række dates, hvoraf fire af dem har udviklet sig til kæresteforhold.
Fælles for dem alle er, at ingen af dem har haft et fysisk handicap.
- Min bedste veninde spurgte mig engang: Søger du en kæreste med handicap eller uden?
Jeg svarede, at jeg allerhelst ville have en kæreste, der ikke har et handicap, siger han.
Det handler ifølge Frederik om, at der kan være nogle praktiske udfordringer, hvis han for eksempel skal skubbe én rundt i kørestol, når han i forvejen ikke selv er optimalt gående.
- Men i takt med at jeg er blevet ældre, så skelner jeg ikke mellem, om man har et handicap eller ej.
Potentielle udfordringer skal vi nok kunne løse.
De kærester, jeg har haft, har jeg haft, fordi de har bidt på krogen og holdt fast, griner Frederik.
'Min mest intime kropsdel'For Frederik er det svært at svare på, hvad han tiltrækkes af hos kvinder.
Selvom han rent fysisk ikke har præferencer, så drages han af 'brede hofter og store tænder'.
Men bliver han presset lidt, så indrømmer han, at han tiltrækkes af intelligens.
Han søger en kæreste, som kan se ud over sin egen næsetip, og som ikke er for firkantet.
For Frederik er selv en holdspiller, som søger kompromiser, når han er i et fast forhold.
- Jeg ser ikke om folk kigger ekstra meget, fordi jeg har et handicap.
Jeg har fokus på den person, som sidder overfor mig, når jeg er på date.
Alt andet ville være mærkeligt, siger Frederik Walter Olsen.
Et forhold er for ham en god blanding af 'mig'-tid, 'hende'-tid og 'fælles'-tid.
Det troede han, at han havde fundet i en af sine ekskærester.
Hun var både intelligent, rummelig og havde ingen problemer med hans handicap.
- Jeg har jo den her spastiske arm, og hvis man holder i hånd med den, så er det lige så intimt som at blive taget i skridtet.
Det er en meget, meget intim og privat del af mig.
Tager man min højre hånd, så siger man til mig: 'Du er god nok - her kan du være tryg'.
- Hun tog mig ofte i hånden, og jeg tænkte: 'Hold kæft, hun er dejlig', fortæller Frederik.
Parforholdslykken varede dog ikke ved, og forholdet gik i stykker efter et års tid.
Ekskæresten gik ned med stress og mistede ifølge Frederik forståelsen for hans situation, da hun selv blev syg.
- Det er forståeligt, at fokus ændrer sig, når man bliver syg.
Men det må og kan ikke fylde det hele.
Derfor holdt vores forhold desværre ikke, siger Frederik Walter Olsen.
Frederik om hvordan han præsenterer, at han har cerebral parese: - Jeg plejer at sige, at jeg ikke kan jonglere.
Det er der mange, der finder morsomt, og så siger de: Det kan jeg sgu heller ikke.
'Jeg er ikke den slags person, der har ondt af mig selv'Men kærestesorger har ikke taget modet fra Frederik - snarere tværtimod.
Han er nemlig ikke én, som giver op, når livet er svært.
Faktisk mener han, at hans medfødte handicap har gjort ham bedre til at håndtere modgang og svære tider og gjort ham mere empatisk og viljestærk.
- Jeg er ikke den slags person, der står ovre i hjørnet og græder og har ondt af mig selv.
Jeg er vant til at kæmpe.
Det samme gælder, når det handler om at finde kærligheden.
- Det skal nok lykkes mig at finde den ægte kærlighed.
Det er jeg sikker på, lyder det selvsikkert fra Frederik.
Læs også:Ville du kunne gøre det?
Carolyns kæreste er venner med hendes eksFacebookTwitterKopier linkEmner:København|Sygdomme og lidelser|Samliv og børn




https://www.dr.dk/nyheder/udland/medier-leder-meldes-draebt-i-syrien

Abu Bakr al-Baghdadi dræbtSe temaUdlandMedier: IS-leder meldes dræbt i SyrienIfølge amerikanske medier er IS-leder Abu Bakr al-Baghdadi dræbt, fortæller DR's korrespondent i Mellemøsten.
Ifølge amerikanske medier er IS-leder Abu Bakr al-Baghdadi dræbt, fortæller DR's korrespondent i Mellemøsten, Michael S.
Lund.
Af Jakob Lyders Tarpgaard27.
okt.
2019 kl.
09.
35Læs opNetop nu svirrer rygterne om skæbnen for lederen af terrorgruppen Islamisk Stat, Abu Bakr al-Baghdadi.
Det fortæller DR's korrespondent i Mellemøsten, Michael S.
Lund.
- Alt tyder på, at der i nat har været en militær operation i det nordlige Syrien i en lille by, der ligger tæt på den tyrkiske grænse.
Det bliver både bekræftet af anonyme kilder til amerikanske medier, men også af lokale syriske kilder på landjorden, som fortæller, at der var eksplosioner i det her nordlige område af Syrien.
- Og det, som vi hører fra kilder, der har fortalt det til amerikanske medier, er, at målet for den her operation har været terrorgruppen Islamisk Stats leder, Abu Bakr al-Baghdadi, siger han.
Amerikanske medier: Han er dødPræcist hvad der er sket med Abu Bakr al-Baghdadi, er endnu uvist, siger Michael S.
Lund.
- Det ved vi ikke endnu.
De amerikanske medier skriver, at man regner med, at Abu Bakr al-Baghdadi er blevet dræbt i angrebet.
Men de amerikanske medier skriver også, at man fra amerikansk side er ved at undersøge med DNA-prøver.
Men der er ingen tvivl om, at de amerikanske specialstyrker er gået efter Abu Bakr al-Baghdadi.
Det siger rigtig mange kilder efterhånden, siger han.
Det Hvide Hus har annonceret, at det vil afsløre en stor nyhed i dag klokken 14.
00 dansk tid.
Samtidig har USA's præsident, Donald Trump, klokken 04.
23 natten til i dag dansk tid skrevet på Twitter, at "noget meget stort er netop sket".
Dræbt flere gangeMichael S.
Lund slår fast, at man slet ikke kan være 100 procent sikker på, at Abu Bakr al-Baghdadi er død.
- Det er ikke første gang, at Abu Bakr al-Baghdadi er meldt dræbt i Syrien.
Det, som er anderledes denne gang, er, at det er amerikanske styrker, der har været involveret, og at kilder i det amerikanske forsvarsministerium over for amerikanske medier bekræfter, at operationen havde Abu Bakr al-Baghdadi som mål.
Og de amerikanske journalister plejer at have troværdige kilder, siger Michael S.
Lund.
Han slår dog samtidig fast, at ingen med navn endnu officielt er stået frem med en bekræftelse.
Et af de første billeder af Abu Bakr al-Baghdadi, da han i en propagandavideo i juni 2014 talte i en moske i den irakiske by Mosul.
Et mærkeligt gemmestedHvis det viser sig, at Abu Bakr al-Baghdadi rent faktisk gemte sig få kilometer fra den tyrkiske grænse, er det ifølge Michael S.
Lund et yderst interessant gemmested for IS-lederen.
- Langt de fleste eksperter regnede med, at han gemte sig et eller andet sted i de øde stammeområder mellem Syrien og Irak, hvor han har gode forbindelser.
Så det er overraskende, hvis han har siddet og gemt sig oppe i det nordlige Syrien få kilometer fra den tyrkiske grænse, siger han og henviser til de andre militante grupper, der holder til i netop det område.
- Der findes andre ekstremistiske grupper, som hader Islamisk Stat, og som har været i kamp mod Islamisk Stat.
Så det var ikke i det område, man havde regnet med, at Abu Bakr al-Baghdadi ville gemme sig, siger Michael S.
Lund.
- Så hvis det viser sig, at Abu Bakr al-Baghdadi gemte sig der, åbner det for en masse spørgsmål om, hvordan han endte der.
Fra juradrømme til terror: IS-leder er verdens mest eftersøgte•Han er blevet kaldt "spøgelset" og "den usynlige sheik", og USA har udlovet en dusør på op mod 25 millioner dollar for oplysninger, der kan føre til hans pågribelse.
•Som leder af den militante bevægelse Islamisk Stat er irakeren Abu Bakr al-Baghdadi verdens mest eftersøgte mand.
•Han menes at være blevet dræbt i et luftangreb natten til søndag dansk tid, men det er ikke første gang, at hans død er blevet annonceret.
•I begyndelsen af 2017 meddelte det russiske forsvarsministerium, at Baghdadi var dræbt i et luftangreb mod byen Raqqa i Syrien, der var hovedby i Islamisk Stats selvudråbte kalifat.
•Mange mener at vide, at Baghdadi blev født i Samarra, nord for Bagdad i Irak i 1971.
Han er også kendt under navnene Abu Du’a og sit fødenavn, Ibrahim Awwad al-Badri.
•Ifølge TT svor Baghdadi i 2005 troskab til Abu Musab al-Zarqawi, den brutale leder af al-Qaidas irakiske gren.
•Året efter blev Zarqawi dræbt i et amerikansk droneangreb, og Baghdadi overtog som leder i 2010.
•Han genoplivede terrorgruppen IS, som blev udvidet til Syrien i 2013.
I samme omgang erklærede han sig uafhængig af al-Qaida.
•I sommeren 2014 udråbte IS et kalifat - en stat ledet efter streng islamisk lov.
Abu Bakr al-Baghdadi blev kaliffen, hvilket vil sige "efterfølgeren" efter guds udsendte, profeten Muhammed.
•Baghdadi har ry for at være en mester i organisation og for at være en hensynsløs taktiker.
FacebookTwitterKopier linkEmner:Donald Trump (politiker)|Islamisk Stat|Syrien|al-Qaeda|Terrorisme




https://www.dr.dk/sporten/fodbold/superliga/minut-minut-ob-hentede-solid-hjemmesejr-over-fcn






https://www.dr.dk/nyheder/kultur/kurt-cobains-cardigan-med-cigaretmaerker-solgt-millioner

KulturKurt Cobains cardigan med cigaretmærker solgt for millionerGådefulde Cobain blev modvilligt frontfigur for en ungdomskultur.
Hans berømte cardigan er nu solgt.
Der er tydelige brugstegn, brændemærker og pletter på sweateren, som især blev kendt igennem Nirvanas optræden ved MTV Unplugged i 1993.
27.
okt.
2019 kl.
04.
04Læs opEn cardigan med brændemærker og pletter, som har været Nirvana-forsangeren Kurt Cobains, er blevet solgt på en auktion for 334.
000 dollar.
Det svarer til godt og vel to millioner danske kroner.
Det skriver flere internationale medier, blandt andet CNN.
Kort om Kurt CobainFødt den 20.
februar 1967.
Død den 5.
april 1994.
Sanger, sangskriver og guitarist i Nirvana.
Bandet nåede at udgive studiealbummene 'Bleach' (1989), gennembrudsalbummet 'Nevermind' (1991) og 'In Utero' (1993).
Dannede par med sanger og musiker Courtney Love fra bandet Hole.
De fik en datter sammen.
Den olivengrønne og lasede cardigan havde Cobain på, da han som frontmand for grungebandet Nirvana gav en historisk optræden ved MTV Unplugged i 1993.
Læs også:Kurt Cobains stil var en 'fuckfinger til systemet': Nu er hans beskidte cardigan millioner af kroner værdCardigan ikke vasketKoncerten fandt sted, seks måneder inden at Cobain begik selvmord i en alder af 27 år.
Den er ikke blevet vasket, siden Cobain havde den på.
- Denne cardigan er den hellige gral af alt det tøj, han nogensinde havde på, siger Darren Julien, direktør for Julien's Auctions.
- Kurt skabte grunge-looket, han gik ikke med opvisningstøj.
Kurt Cobain var en af tidens største kunstnere.
(Arkiv) Nirvana skabte udødelige klassikere som "In Bloom" og "Smells Like Teen Spirit".
Bandet var nok det mest kendte inden for grunge-bølgen, der nåede sin popularitetsmæssige højde i begyndelsen af 1990'erne.
Musikgenren, som særligt tilskrives miljøet i den nordvestamerikanske by Seattle, trak på både punk og hård rock.
Laset, løsthængende og hverdagsagtigt tøj blev et tydeligt kendetegn for både musikerne og fans af musikken.
/ritzau/FacebookTwitterKopier linkEmner:Tøj|Pop og rock|CNN|Seattle|Kurt Cobain (musiker)




https://www.dr.dk/nyheder/viden/kroppen/nu-er-det-bevist-der-findes-daarlige-orgasmer

KroppenNu er det bevist: Der findes dårlige orgasmerMere end halvdelen af os har oplevet en ubehagelig en af slagsen, viser forskning.
(© Mxsh / Unsplash)Af Jeppe Kyhne Knudsen27.
okt.
2019 kl.
07.
08Læs opDe fleste af os forbinder nok en orgasme med en rar følelse.
Nogle vil måske sige, at det er noget af det bedste, man kan opleve.
Men ikke alle orgasmer er lige gode, viser ny amerikansk forskning.
55 procent af alle dem, forskerne har spurgt, siger nemlig, at de har oplevet, at det faktisk ikke var særlig rart at få en orgasme.
Om undersøgelsenIfølge de amerikanske forskere er der aldrig nogen, der i forskningsregi har undersøgt, om orgasmer kan føles dårligt - før nu.
For at finde frem til, om dårlige orgasmer var et udbredt fænomen, lavede amerikanerne derfor et spørgeskema på nettet, hvor de bad folk om at svare på en række spørgsmål om deres sexliv.
Forskerne sørgede for at vælge et bredt udsnit af alder, køn, seksualitet og hudfarve og endte på 726 besvarelser.
Af de 726 lavede de så opfølgende interview med 289 personer for at blive klogere på, hvordan og hvorfor de oplevede en dårlig orgasme.
Kilde: When Orgasms Do Not Equal Pleasure: Accounts of“Bad” Orgasm Experiences During Consensual Sexual EncountersOg det kommer ikke bag på Camilla Skovbjerg Paldam, lektor i kunsthistorie og leder af en forskningsgruppe i seksualitetsstudier på Aarhus Universitet.
- De fleste seksuelt aktive mennesker oplever vel, at de orgasmer, de får, har forskellig kvalitet.
Både i den sex man har med sig selv og andre.
Og især hvis det at opnå orgasme opleves som et pres, kan det måske føles dårligt både under og efter orgasmen, siger hun.
Når orgasmen bliver ren mekanikMen hvorfor får man overhovedet en orgasme, hvis man ikke har det rart i situationen?
Ifølge Astrid Højgaard, der er ledende overlæge på sexologisk klinik på Aalborg Universitetshospital, kan både mænd og kvinder sagtens opnå orgasmer rent mekanisk i kroppen uden at tankerne og fantasien er med.
- Man kan godt fremkalde en orgasme rent mekanisk, der ikke er særlig forløsende.
Som kvinde kan du hurtigt opnå det med en vibrator.
Men for de fleste skal der bygges en seksuel spænding op, før det føles godt, siger hun og fortsætter:- Der er jo mænd, der kan få udløsning uden at få en samtidig orgasme.
Det er lidt det samme med kvinder, selvom de ikke får en decideret udløsning.
En udløsning er ikke nødvendigvis koblet til orgasmen.
Både Astrid Højgaard og de amerikanske forskere understreger da også, at nogle voldtægtsofre oplever at få en orgasme, selvom de på ingen måde finder situationen behagelig.
Det kan være en ren kropslig reaktion.
Orgasmen har også sneget sig ind i vores præstationskultur, forklarer forsker i seksualitet Camilla Skovbjerg Paldam.
Hun mener, at vi  i dag forventer af hinanden og os selv, at vi kan levere den gode præstation i sengen.
(© ColourBox)Et resultat af vores orgasmejagtDet kan måske lyde spøjst, at forskningen ikke har undersøgt det her noget før, men ifølge Camilla Skovbjerg Paldam er der en god forklaring på det.
- Orgasme er jo heldigvis oftest noget dejligt, og siden den seksuelle revolution i 60’erne har et aktivt, velfungerende sexliv fyldt rigtig meget i ideen om det gode liv.
Derfor har fokus været på den store andel af især heteroseksuelle kvinder, som ikke opnår orgasme sammen med deres partner.
På grund af det fokus er vi - både mænd og kvinder - begyndt at jagte især den kvindelige orgasme, siger hun og fortsætter:- Og det, vi så ser nu, er bagsiden af medaljen.
Selvom man kommer i mål med en orgasme, kan presset for at nå derhen simpelthen gøre, at det ikke føles særlig godt, siger hun.
For overlæge Astrid Højgaard er der heller ingen tvivl om, at den slags forskning er svær at lave, fordi det er svært at finde penge til det.
- I det hele taget forskes der ikke ret meget i orgasmer - og derfor må det være endnu sværere at få finansiering til at forske i dårlige orgasmer, siger hun.
Forrådt af din egen kropDe situationer, som de amerikanske forskere særligt kigger på, når de undersøger den dårlige orgasme, er situationer, hvor den ene part tvinger den anden til sex, hvor partneren overtaler den anden til at have sex, og hvor begge er optændte af begær.
Og det viser sig, at deltagerne oplever dårlige orgasmer i alle tre situationer.
Især jagten på orgasmen kan være med til at forvandle en ellers god oplevelse til en dårlig orgasme.
Nogle af deltagerne forklarede til forskerne, at de oplevede, at de blev følelsesmæssigt frakoblede, frustrerede, og nogle følte sig endda forrådt af deres egen krop, når de fik orgasme.
Men hvorfor er det, at vi er så forhippede på at få den orgasme, når vores sex bliver dårligere af det?
Ifølge Camilla Skovbjerg Paldam spiller måden, sex fremstilles på i populærkulturen - og i porno ikke mindst - ind i de urealistiske forventninger, vi har til vores sexliv- Vores sexliv er i høj grad påvirket af porno og alle de perfekte kroppe, vi ser overalt.
Man kan sige, at pornoen har givet os et slags manuskript til, hvordan sex skal foregå.
Og det manus harmonerer bare ikke særlig godt med virkeligheden.
Der er for eksempel nogle urealistiske forestillinger om, at mænd altid har lyst og altid kan komme, og at alle kvinder kan komme under vaginalt samleje.
Det er jo langt fra tilfældet, siger hun.
© Sharon McCutcheon / UnsplashEn kort historie om kvinders orgasmeGår du et par hundrede år tilbage, var orgasmer og seksualitet (og især den kvindelige) slet ikke noget, man snakkede om.
I kristendommen var manden traditionelt symbolet på ånd og tanke, mens kvinden på den urene og syndfulde krop.
Hendes kropslige funktioner var man derfor ikke interesserede i.
Da psykologen Sigmund Freud så bragede igennem omkring år 1900, fik piben en anden lyd.
For ham var den vaginale orgasme et tegn på, at en kvinde var seksuelt moden.
Klitorisorgasmer var noget pubertært.
Han mente desuden, at hvis en kvinde ikke kunne få en orgasme, var det et tegn på psykisk sygdom.
Senere begyndte duoen William H.
Masters og Virginia E.
Johnson så at undersøge sex ved at simpelthen at hyre par til at dyrke sex i laboratoriet, mens de målte på deres kroppe.
De fik aflivet myten om, at den vaginale orgasme skulle være anderledes og bedre end en klitorisorgasme.
Nyere forskning har fokuseret på, at orgasmer fører til en sundere krop.
Undersøgelser af mænds orgasmer har blandt andet vist, at den hænger sammen med et længere liv.
I dag er orgasmen altså en vital del af at have et godt liv med harmoni mellem sind, krop og ånd.
Den lille (smertefulde) dødUbehaget ved at få en orgasme behøver ikke kun at stamme fra psykisk pres og uopfyldte forventninger.
Faktisk kan den fysisk set også være smertefuld, forklarer Astrid Højgaard.
- Både mænd og kvinder kan opleve, at det går ondt, når de får en orgasme.
Typisk er det, fordi de har en meget spændt bækkenbund.
Bækkenet trækker sig sammen, når man får en orgasme, og det kan gøre ret ondt, hvis det er spændt op i forvejen, siger hun.
Og faktisk kan en spændt bækkenbund have en række psykologiske årsager, forklarer hun.
Eksempelvis kan kvinder, der tidligere har haft nogle dårligere oplevelser med det andet køn, spænde helt op under sex.
- Man kan jo sige, at en orgasme handler om at give slip.
Det kan være rigtig svært, hvis du har noget i bagagen, der gør, at du ikke tør give slip.
Det kan være, at du er vokset op med en truende far eller har oplevet voldtægt af en tidligere kæreste.
Og så kan det godt være, at du kan få en orgasme, men du slapper nok ikke af på samme måde, siger hun.
Sådan undgår du dårlige orgasmerDen dårlige orgasme er en realitet, og over halvdelen af os har oplevet den.
Men hvordan undgår vi, at vi får flere af den slags oplevelserForskerne bag undersøgelsen mener, at det handler om, at vi er bedre til at kommunikere med hinanden under sex.
Og det er Camilla Skovbjerg Paldam helt enig i.
- Prøv at slappe lidt mere af og snak med hinanden om, at det ikke skal være perfekt hver gang.
Du skal, uden at det føles skamfuldt eller som et nederlag, kunne sige til din partner, at det med en orgasme kommer nok ikke til at ske i dag, siger hun og fortsætter:- Orgasme er ikke noget du ’skylder’ din partner, heller ikke selvom han eller hun har arbejdet nok så hårdt for at prøve at give dig den.
Nogle gange er man bare for træt, for fuld eller kan bare ikke ’nå helt ud over kanten’.
Og det er helt okay, sex kan jo sagtens være dejligt alligevel, siger hun.
I det hele taget handler det om at få tacklet de forventninger, forklarer hun og tilføjer:- Det betyder ikke, at orgasme med denne undersøgelse pludselig er blevet til noget dårligt, man skal undgå.
Slet ikke.
Men vi skal blive bedre til at mærke efter og give udtryk for, hvad vi egentlig har lyst til i situationen, fremfor hvad vi tror, der forventes.
Orgasme er i sig selv ikke lig med et godt sexliv, slutter hun.
FacebookTwitterKopier linkEmner:Seksualitet|Videnskab|Sexologisk Klinik|Astrid Højgaard (læge)|Aalborg




https://www.dr.dk/nyheder/regionale/sjaelland/my-legede-med-barbiedukker-som-barn-nu-styrer-hun-slaget-naar

SjællandMy legede med Barbiedukker som barn - nu styrer hun slaget, når brandalarmen lyderNæsten fire gange så mange kvinder søger ind på beredskabsuddannelsen som for ti år siden.
© DR SjællandAf Per Gade Gyldenkærne27.
okt.
2019 kl.
10.
08Læs opMy Leerbeck Christensen er klar til at hoppe i brandmandsdragten, når alarmen lyder.
På bagsædet af den røde indsatslederbil ved brandstationen i Store Heddinge ligger det tunge antræk.
Støvlerne sidder allerede monteret, så det tager ikke mange sekunder at få dragten på og blive klar til udrykning.
Hun kan også hurtigt få den skinnende hjelm ned over håret, der er sat op, så det ikke sidder i vejen.
My Leerbeck Christensens far, overbrandinspektør ved Københavns Brandvæsen Flemming Christensen, i aktion som indsatschef ved den omfattende brand i Christiansborg Slotskirke i 1992.
Også My Christensens farfar, Erik Christensen, var brandinspektør.
(© (c) privatfoto)My er beredskabsinspektør ved Østsjællands Beredskab.
Til dagligt arbejder hun med at forebygge brande og vejleder borgere og kommuner.
Men to døgn om ugen og i hver fjerde weekend har hun vagt som indsatsleder - og så skal familien være klar på, at hun kan finde på at stikke af midt i juleanden, som hun siger.
Ude på brandstedet planlægger og koordinerer hun indsatsen mod flammerne og bestemmer, hvor brandfolkene skal sættes ind.
Fra Barbiedukker til brandmandskarriereMy har brandmandsblod i årerne, men det lå egentlig ikke i kortene, at hun skulle arbejde inden for beredskabet, fortæller hun.
- Jeg legede med Barbiedukker som barn og tænkte ikke, at jeg skulle være brandmand.
Men det har afmystificeret faget for mig, at min far og farfar begge var brandinspektører.
Så det var ikke så skræmmende - blot en god udfordring, siger hun.
 DR Sjælland)Det var først, da hun fik studenterjob ved Københavns Brandvæsen, at ilden i hende så at sige blev tændt.
Når hun så brandbilerne rykke ud med blå blink og horn med kvindelige indsatsledere, fik hun lyst til at gøre det samme - for man ved aldrig, hvad man kommer ud til, og det er meget afvekslende, siger hun.
Derfor søgte hun ind til Beredskabsstyrelsen og tog brandmandsuddannelsen.
Hun blev 'hængende' og blev befalingsmand og underviste i alt fra røgdykning til skadesstedskommunikation.
Den nu 34-årige kvinde satte sig det mål, at hun ville være beredskabsinspektør, når hun var i midt-tyverne og nåede det, da hun blev ansat ved Stevns Brandvæsen i 2011.
’Jeg er mere end en kvote’I det hele taget handler det for My Christensen om at udfordre sig selv og vise, at hun er berettiget til at være i beredskabet og undersøge, hvor grænserne for hendes formåen går.
- Skulle der være forskel på mig og mine mandlige kolleger?
Er jeg bare en del af en kvote - eller kan jeg noget selv, spørger My og svarer straks:- Jeg kan noget, og jeg føler mig berettiget, og jeg er glad for de opgaver, jeg har.
Ifølge My Leerbeck Christensen skal man som brandmand være modig og kunne tåle at få snavs under neglene, og så skal man i øvrigt ikke lade kønnet være en begrænsning.
- Jeg tror også, at tiden er løbet fra, at kvinder forventer, at de skal gå rundt i kjole på arbejdet.
Selv om man har uniform på og slukker brand til daglig, kan man sagtens være feminin og være kvinde indenunder.
- Jeg føler i virkeligheden ikke, at der er den store forskel på mandlige og kvindelige brandfolk.
Det er en misforståelse, at man skal være særlig hårdkogt for at være brandmand.
Kvinder kan sagtens være med, siger hun og fastslår, at der et fællesskab på tværs af kønnene.
- Der er en samhørighed, og vi støtter hinanden.
Vi går ind sammen og går ud sammen og sørger for, at alle kommer helskindet igennem både fysisk og psykisk, understreger hun.
Flere kvinder vil være brandmændMeget tyder på, at My Leerbeck Christensen i de kommende år kan få selskab af flere kvinder.
Stadig flere kvinder søger nemlig ind som civile værnepligtige, viser tal fra Forsvarets Personalestyrelse og Beredskabsstyrelsen.
På ti år er der sket en flerdobling af antallet af kvinder, der bliver optaget på beredskabsuddannelsen og dermed bliver uddannet som brandfolk.
Ifølge de seneste tal fra 2018 var andelen af kvinder blandt de 449, der startede på Beredskabsstyrelsens værnepligtsuddannelse, på cirka 15 procent, og på de kommende hold ventes omkring 20 procent kvinder.
For ti år siden var andelen under fem procent.
Ifølge Beredskabsforbundet er der kun fem procent kvinder blandt de nuværende brandfolk.
Det svarer til, at én ud af 20 brandfolk er kvinder.
FacebookTwitterKopier linkEmner:Redningsvirksomhed|Beredskabsstyrelsen|Brande|Københavns Brandvæsen|Sjælland




https://www.dr.dk/nyheder/udland/beiruts-ungdom-naegter-flytte-sig-fra-gaden-vi-bliver-her-indtil-regeringen-gaar-af

UdlandBeiruts ungdom nægter at flytte sig fra gaden: "Vi bliver her, indtil regeringen går af"Martyrpladsen i centrum af Libanons hovedstad, Beirut, er fyldt op med små teltlejre og unge studerende, der spiller musik og diskuterer politik.
© Ólafur Steinar Rye GestssonAf Sofie Caroline Rye Gestsson og Ólafur Steinar Rye Gestsson (foto)27.
okt.
2019 kl.
19.
37Læs opMed udsigt til Beiruts største moské Al-Amin ligger Martyrpladsen som byens midtpunkt.
Normalt bliver pladsen brugt til diverse sociale arrangementer og gadesalg, men i disse dage danner pladsen udgangspunkt for de demonstrationer, der de sidste ti dage har præget Libanon.
Hvad der startede med protester mod en ny skat på tjenesten WhatsApp, som bliver brugt af langt de fleste libanesere, har udviklet sig til landsdækkende demonstrationer mod de forringede levevilkår i landet og den stigende korruption blandt magthaverne.
Derfor har en større gruppe unge mennesker slået sig ned i teltlejre her på pladsen for at sende et tydeligt signal til magthaverne om, at de er på gaden alle døgnets 24 timer - indtil de får deres vilje: At regeringen går af.
En gruppe unge demonstranter sidder på en statue midt på Martyrpladsen i Beirut.
Én af dem er Riwad Nassar på 22 år.
Hun gemmer sig under en rød presenning for at slippe for den skarpe sol.
- Jeg er her, fordi vi kræver, at den libanesiske besættelse af det libanesiske folk skal stoppe.
Vores præsident og vores regering besætter vores land og vores folk.
Vi prøver at komme af med dem.
Riwad giver ikke meget for, at præsident Saad Hariri tidligere på ugen har givet en række indrømmelser og lovet ændringer.
Blandt andet har regeringen lovet at gå ned i løn, samt at indføre en ny skat på banksektoren.
22-årige Riwad Nasser har ligesom mange andre unge libanesere mistet enhver tillid til regeringen.
- Giver du en kriminel 15 chancer og forventer, at de opfører sig ordentligt?
De er kriminelle, de er krigsforbrydere.
De skaber en frygt i alle vores hjerter, siger Riwad Nasser og fortsætter:- Du kan ikke stole på sådanne mennesker.
De splitter os for at være på forkant.
Vi er ikke i udvikling, men går baglæns.
Og nu har vi ingen tillid tilbage.
Arven efter borgerkrigenDemonstrationerne i Libanon er de største siden 2005, og de tiltrækker mennesker fra hele landet.
Til protesterne samles unge som ældre og protesterne har fået tilnavnet Rave-revolutionen, da der ofte er musik og dans i alle afkroge af pladsen, når demonstranterne samles.
Hen på aftenen minder det også mere om en byfest end en revolution.
En duft af stegt kød fra de opstillede gadekøkkener fylder luften, og folk danser foran de mange scener på pladsen.
Grupper af ældre mænd sidder rundt omkring og deles om en vandpibe, og i et hjørne af pladsen kan man deltage i politiske debatter i opstillede telte.
Lige fra demonstrationerne begyndte, har kravet været, at regeringen skulle gå af.
En faldefærdig bygning ved pladsen blev besat i starten af demonstranter og fungerer nu som samlested.
"Det ligner noget fra Mad Max", bemærker en fransk turist, mens han kigger på en flok unge libanesere, der vover sig op på taget på en rusten og svingende stålstige.
Bygningen skulle oprindeligt have været en biograf, men byggeriet blev stoppet, da landet røg ud i en 15 år lang borgerkrig i 1975, og den har stået ufærdig siden.
Mange af demonstranter mener ikke, landet er lykkedes med at genrejse sig, siden borgerkrigen sluttede i 1990.
Danny på 27 år står ved sit grønne telt og spejder ud over pladsen.
Han håber, at folk bliver ved med at komme på gaden.
- Jeg er her, fordi jeg tror på mit land, så det er en forpligtelse for mig.
Det er en forpligtelse for alle frie libanesere.
"Vi er fyldt til randen med tom snak fra politikerne," fortæller 27-årige Danny.
Ligesom mange andre libanesere har Danny ikke noget arbejde.
Arbejdsløsheden er oppe på 25 procent.
Landet har også en stor gæld og skylder 150 procent af statskassen væk til andre stater og banker.
- Jeg er ingeniør og har været det i fem år nu.
Jeg har været arbejdsløs de sidste halvandet år.
Jeg har prøvet alting.
Jeg kan ikke finde noget job i mit fag og heller ikke engang noget ufaglært.
Selv hvis jeg havde et job, har det, der er sket i Libanon de sidste 30 år, hobet sig op, og vi kan ikke tage det mere, siger Danny og fortsætter:- Vi er fyldt til randen med tom snak fra politikere og løfter, som aldrig bliver til noget.
Det er altsammen løgne, og vi har fået nok.
"Alle betyder alle"Lige fra demonstrationerne begyndte, har kravet været, at regeringen skulle gå af.
Demonstranternes slagord lyder "alle betyder alle", som de skriver med et hashtag, hver gang de skriver om demonstrationerne på sociale medier.
"Alle betyder alle" henviser til, at det ikke er nok, at en eller to ministre i regeringen går af; demonstranterne vil af med hvert eneste medlem af regeringen.
- Nye ansigter, nye mål, ny retning.
Alt skal bygges op fra grunden, siger 27-årige Danny, der samtidig understreger, at han har tænkt sig at blive ved med at demonstrere, til målet er nået, og regeringen er gået af.
Og han er ikke i tvivl om, at det nok skal lykkes.
- Det kommer til at ske.
Nu eller senere.
Jeg ved ikke, hvor lang tid det kommer til at tage, men vi kommer ikke til at trække os tilbage.
Hvis vi gjorde det, kunne vi lige så godt give op.
Og det vil vi ikke gøre, siger 27-årige arbejdsløse Danny.
Demonstrationerne ser ikke ud til at stilne af foreløbigt.
Som timerne går, fyldes Martyrpladsen af flere og flere demonstranter.
Nogle bærer den karakteristiske Guy Fawkes-maske, andre er malet i ansigtet som Jokeren - andre er mere fredeligt klædt med deres barn på armen og en pepsi i den anden hånd, mens de svinger lidt med hofterne til arabisk popmusik, der strømmer ud af højtalerne over alt på pladsen.
En DJ råber slagord til sit publikum: "kuln yarni kuln" - "alle betyder alle" - og den store samling mennesker gentager: "KULN YARNI KULN".
Ingen af dem ser ud til at gå hjem foreløbig.
FacebookTwitterKopier linkEmner:Libanon|Beirut|Demonstrationer|Arbejdsløshed|PepsiCo




https://www.dr.dk/mitliv/blev-kaldt-perkeren-der-er-mere-dansk-end-danskerne-de-siger-jeg-har-solgt-min-sjael-jeg

Hvem er vi, de og os?
Se temaMit LivBlev kaldt 'perkeren, der er mere dansk end danskerne': 'De siger, jeg har solgt min sjæl.
Jeg siger, jeg har sat den fri''Lad mig nu bare være et menneske,' siger 20-årige Adam El-Matari.
Af Trine Hørlyck Bech, Michael Drost-Hansen (foto) og Signe Heiredal (grafik)27.
okt.
2019 kl.
08.
14Læs op- Du lyver!
Chokket stod malet i deres ansigter.
De troede ikke på, at pølsen fra det pølsehorn, jeg var ved at køre ind i kæften, bestod af kødet af fra et lyserødt, tykt dyr med opstoppertryne.
Jeg blev irriteret.
Det ragede fandeme ikke dem, hvad jeg spiste.
- Det er svinekød, svarede jeg og kunne mærke, at behovet for at vise dem, at de ikke var herrer over, hvad jeg spiste, voksede i takt med, at tvivlen i deres øjne blev til misbilligende blikke.
- Jamen, er du ikke muslim mere?
- Nej.
Kort tid efter kendte hele gymnasiet til min manglende tro, og senere fik jeg øgenavnet: 'Perkeren, der er mere dansk end danskerne.
'Jeg er født og opvokset i 7100 Vejle, men slår du mig op i statistikkerne over den danske befolkning, figurer jeg ikke i 'dansker'-kategorien.
Jeg har fået prædikatet 'efterkommer', fordi mine forældre flygtede fra Libanon for omkring 25 år siden.
Det her er min fortælling.
Jeg har boet i Finlandsparken i Vejle, siden jeg var fem år.
Områdets 11 gule murstensblokke er på den tidligere regerings liste over såkaldte 'hårde ghettoer.
'Og jeg skal være den sidste til at benægte områdets problemer, for jeg mener bestemt her er udfordringer.
Men min opvækst på indersiden af de gule mursten har lært mig mindst én ting: Verden er ikke sort-hvid.
Mennesker eller kulturer er sjældent entydigt gode eller dårlige.
Sådan vil jeg også beskrive det at være barn i Finlandsparken.
Jeg har gode minder som de aftener, hvor vi samledes 15-20 drenge på multibanen for at afgøre, hvem der var bedst til fodbold, og vores gåture hjem fra skole.
Vi kunne bruge en time på at tilbagelægge de 400 meter, der var mellem Novaskolen og Finlandsparken, fordi vi gik og ævlede.
Men 'ghettoernes' blakkede ry er ikke opstået uden grund.
Jeg oplevede også negative sider ved tilværelsen her.
- Hva' fuck vil du?
Der skulle sjældent ret meget til, før folk røg op i ansigtet på dig.
Mange bar sig frem med en gangsterattitude, hvor dresscoden var hængerøv, hættetrøje og cap, og hvor gloser som 'wallah,' 'aiwa,' 'eow' og 'oralé' var blandt de mest anvendte i deres ordforråd.
En harmløs bemærkning som 'hva' så' eller et forkert blik kunne få folk til at spille med musklerne.
Jeg tror, det handlede om, at det var vigtigt at vise, at ingen kunne 'fucke' med dig.
Her var det var hver-mand-for-sig-selv.
Hvis nogen var efter mig, var det sidste, jeg kunne drømme om at sladre til mine forældre.
Jeg ville blive et let offer, hvis andre havde set, at jeg ikke kunne stå op for mig selv.
Den mentalitet var ikke ret betryggende at vokse op i.
Jeg udviklede en vis hårdhed.
En snert bitterhed overfor andre mennesker.
Der rendte altid drenge rundt på områdets svagt skrånende stisystemer.
Ofte var de ude, fra solen stod op, til den gik ned.
Jeg undrede mig tit over, at de ikke havde et tidspunkt, de skulle være hjemme på.
Det fik jeg altid af min mor.
Hun gik meget op i, at jeg passede min søvn og min skole.
Mange af pigerne havde også et fast tidspunkt, de skulle være hjemme på, tror jeg.
De gik i hvert fald ikke rundt uden for til sent.
Jeg fornemmede ret tidligt, at nogle mente, at der var forskel på, hvad piger og drenge måtte.
Jeg kunne også se, at flere af drengene tog til fester og gik i byen.
Mange af pigerne blev hjemme.
Min opfattelse var, at de var bange for, at der blev sladret om dem, hvis de gik i byen.
Pigernes frygt for sladder var ikke uden grund.
Her herskede et rygtesamfund.
Det var i hvert fald min oplevelse.
Foretog du dig noget, som ikke var velset i vores forældres hjemlands kultur, spredte sladderen sig hurtigt.
'Ham dér drikker,' 'hende dér er blevet set med en fyr.
' Latterlige småting, som ikke ragede andre, end de mennesker det vedrørte.
Selvfølgelig var det ikke alle, der rendte med sladder.
Det er vigtigt for mig at slå fast.
Når du har kraftigt, sort hår, hedder El-Matari til efternavn og kommer fra 'ghettoen,' lærer du at sætte pris på, at omverdenen ikke dømmer en hel gruppe for, hvad en mindre skare af personer foretager sig.
Men der var problemer, og dengang spekulerede jeg ikke meget over rimeligheden i den kønsdiskrimination og det rygtesamfund, jeg iagttog.
Jeg kendte jo ikke til andet.
Jeg er opvokset i et religiøst hjem.
På væggene i vores lejlighed hang små indrammede citater fra Koranen.
Rundt om i lejligheden lå små, aflange tæpper, som min mor dagligt vendte mod Mekka for at bede, og om natten tændte vi ind imellem fjernsynet og lod en mandestemme citere Koranen i vores stue.
Natlige koranafspilninger er noget, nogle muslimer bruger, fordi de tror på, det beskytter deres hjem.
Jeg vil bestemt ikke betegne mit barndomshjem som et konservativt religiøst hjem.
Jeg har for eksempel aldrig gået til koranundervisning, men vi var muslimer.
Det har jeg altid vidst.
Vi fastede under ramadanen, spiste ikke svinekød, drak ikke, og selv om min mor aldrig formulerede det direkte, vidste jeg, at der var en forventning om, at jeg ikke havde sex før ægteskab og ikke rendte med kærester.
Som barn stillede jeg ikke spørgsmålstegn ved vores tro.
Jeg tænkte, at sådan var det bare.
Er det ikke ret naturligt?
Du ser dine forældre bede og tænker: 'Det er sådan, man gør.
Hvis de tror på det her, gør jeg også.
'Det ændrede sig dog omkring 8.
-9.
klasse.
En række spørgsmål satte sig på tværs i mit hoved: 'Hvorfor er jeg muslim?
Hvad ved jeg egentlig om Allah og hans profeter?
Hvorfor skal jeg tro på dem?
'Jeg begyndte at læse i Koranen, og jeg kom ikke langt i de 114 kapitler – eller suraer, som de kaldes – før min skepsis havde vokset sig enorm.
Jeg troede ganske enkelt ikke på det, jeg læste.
Hele fortællingen om, hvordan Allah skabte jorden på seks dage og nu havde sendt sine profeter ned for at vejlede og retlede menneskerne.
Jeg troede bare ikke på det.
Desuden var der flere passager, som jeg syntes indeholdt fuldstændig forældede holdninger.
For eksempel flere af udsagnene om kvinders position i samfundet.
Det samme galt i øvrigt for Bibelen, som jeg også læste.
Jeg er med på, at du ikke behøver at tolke et religiøst skrift bogstaveligt.
At du kan praktisere din religion mere moderat, og jeg synes også, at islam indeholdt fine budskaber.
For eksempel bygger den ene af islams fem søjler på, at du skal betale zakat.
En særlig afgift, du betaler til samfundets fattige.
Det synes jeg er en fin tanke, men jeg kunne stadig ikke se meningen i at kalde mig muslim, når der var så meget, jeg ikke troede på og var uenig i.
I 1.
g traf jeg den endelige beslutning; jeg var ikke muslim, men agnostiker.
Det vil sige, jeg tror ikke selv på, at der findes en gud, men jeg kan ikke afvise, at der gør.
Ingen af os kan vel vide det med 100 procent sikkerhed.
- Du har solgt din sjæl!
- Hvorfor er du ikke muslim mere?
- Du er rigtig blevet dansker, hva'Jeg skulle ofte forholde mig til den type bemærkninger på gymnasiet.
Afsenderne var som oftest elever med indvandrerbaggrund.
Jeg valgte at svare igen.
'Ja, jeg er dansker ligesom dig.
Vi er født her,' eller 'jeg har ikke solgt min sjæl, jeg har sat den fri.
'Det lukkede som regel munden på folk.
Igen er det vigtigt at understrege, at det ikke var alle, der smed den type kommentarer i hovedet på mig.
Jeg havde flere muslimske venner, som nøjedes med at sige: 'Jeg forstår ikke dit valg, men hvis du har det sådan, så okay.
'De mennesker er stadig mine kammerater i dag.
Men der var dem, der udsatte mig for et bombardement af spørgsmål.
Deres spørgelyst tog til i takt med, at jeg afveg fra flere af de religiøse normer.
Jeg drak alkohol, festede, fik en etnisk dansk kæreste fra gymnasiet – det var der nu flere, der gjorde – men da jeg også begyndte at spise svin, var det, som om de tænkte: 'Hvad fanden foregår der?
'Jeg kunne have valgt at gå mere stille med dørene.
Havde jeg holdt mig fra pølsehorn og været mindre debatlysten i religionstimerne, er det ikke sikkert, folk havde bemærket mit skifte.
Men jeg ville ikke putte med det.
Jeg ville have lov til at være den, jeg havde lyst til.
Jeg følte en trang til at vise, de mennesker, der rendte med sladder, at de kunne sladre, så tosset de ville.
Jeg var komplet ligeglad.
Jeg ville ikke være den version af et menneske, andre ønskede, jeg skulle være.
Jeg ville være mig selv.
Dem, der ikke kunne lide den version, måtte rende og hoppe.
Kilde: Danmarks Statistik (Tabel FOLK2).
Læs mere om metoden her.
Det var langt sværere at fortælle min mor om bruddet med islam.
Jeg var nærmest skrækslagen for det.
Min mor er et af de mennesker, jeg respekterer og elsker højest.
Hun er årsagen til, at jeg ikke blev en af de drenge fra Finlandsparken, der havnede i noget lort.
Hun har været min klippe.
Men hun har oplevet meget modstand i sit liv.
Hun er født i en flygtningelejr, har mærket borgerkrig på egen krop, har måttet flygte til Danmark, hvor hun startede fra scratch uden at kende sproget, kulturen og menneskerne.
Hun har knoklet i lavtlønnede job som rengøringsassistent og køkkenmedarbejder, siden hun kom hertil.
Og så har der været skilsmissen med min far.
Jeg syntes, min mor havde taget sin del af modgang, derfor ville jeg så nødig såre hende.
Og jeg vidste, hun ville blive ked af det over beskeden.
For hun er praktiserende muslim.
Hun tror på islam, og derfor mener hun jo, at det er bedst for hendes børn at bekende sig til den tro.
Sådan tror jeg også, praktiserende kristne har det med deres børn.
Ligesom et ateistisk dansk ægtepar nok heller ikke klapper i hænderne, hvis deres søn konverterer til islam.
Tro og ikke-tro er bare et følsomt anliggende.
Min mor blev da også ked af det.
Det kunne jeg se.
Jeg kender hende, men hendes respons var kort: 'Hvorfor siger du sådan?
Det passer ikke.
Jeg vil ikke høre om det.
'Som jeg husker det, opsummerer det den korte samtale, vi havde om det.
Hun var også ret afmålt, da jeg som 17-årig fortalte, jeg havde fået en etnisk dansk kæreste.
Hun sagde bare: 'Hvis du har mødt en, du kan lide, kan jeg ikke forhindre det, men hvorfor egentlig ikke en muslimsk pige?
'Jeg tror, det handlede om, at hun var lidt bekymret for det sproglige.
Min mor taler fint dansk, men hun frygtede en form for distance, når hun ikke kunne kommunikere med sin svigerdatter på sit modersmål, tror jeg.
Jeg ved, at nogle unge med indvandrerbaggrund i flere år skjuler, at de har en etnisk dansk kæreste.
Jeg valgte at være ærlig overfor min mor, fordi jeg vil kunne føle mig tryg i mig selv.
Det kan jeg ikke, hvis jeg lever et dobbeltliv.
Jeg er nødt til at være fri til at være det menneske, jeg ønsker at være.
Med det sagt tager jeg da hensyn til de normer, min mor lever efter.
Jeg ville aldrig tage en pige med hjem, jeg kun havde set i 14 dage.
Jeg skal være sikker på, at forholdet er seriøst.
Jeg underholder heller ikke min mor med, at jeg var ude at få en øl i fredags.
Vi er landet der, hvor min mor accepterer, at jeg lever, som jeg vil, men ikke har lyst til at tale yderligere om det.
Det har jeg fuldstændig respekt for.
I dag bor jeg i Aalborg med min kæreste.
Min mor og hende kommer rigtig godt ud af det med hinanden.
Min kæreste og jeg er lige flyttet sammen i en lille lejlighed og er begge begyndt på Aalborg Universitet.
Hun læser sociologi, jeg studerer historie.
Jeg får tit kommentarer fra etniske danskere som: 'Adam, du må være Dansk Folkepartis yndlingsbarn' og 'du er jo 100 procent assimileret.
'De prædikater har jeg det underligt med.
Ligesom jeg var træt af, at nogle af eleverne med indvandrerbaggrund kaldte mig 'perkeren, der er mere dansk end danskerne' i gymnasiet.
Generelt synes jeg, der er alt for meget optagethed, hvem der er dansk og ikke er.
Er ham dér for lidt dansk, er han for meget?
Det gælder både i indvandrermiljøer og blandt etniske danskere.
For helvede mand, lad nu bare folk være mennesker!
Og ja, jeg har taget nogle opgør med de religiøse og kulturelle normer, der hersker i dele af det miljø, jeg er opvokset i.
Ligesom jeg ikke er bange for at udpege, de problemer, jeg mener, der var i den 'ghetto', jeg er barn af.
Men det betyder da ikke, at jeg synes, at alt, jeg har fået med derfra, og alt, hvad der kommer fra min mors hjemlands kultur, er røv og nøgler.
Der er flere ting, jeg har taget til mig.
Gæstfriheden dér er enorm.
Står der gæster på dit dørtrin, disker du op med kage, slik, chips, sodavand, the, kaffe.
Ingenting må mangle.
Og der er altid plads til en ekstra, uanset om det betyder, vi må mase os sammen i en lille lejlighed.
Den mentalitet elsker jeg, og den har jeg kopieret.
For bare at nævne én ting.
Når du vokser op med flere kulturer, vil du altid skulle tage stilling til, hvad du vil have med fra dem hver især.
Lad mig sammenligne det med at stå i en kagebuffet.
Her ville jeg til hver en tid vælge at spise velovervejede bidder af både den arabiske baklava, den belgiske vaffel og den danske kagemand.
I stedet for kun at spise kagemand hele mit liv.
Og så mener jeg i øvrigt, andre skal lade være med at blande sig for meget i, hvilke kagetyper jeg smider på min tallerken.
Pas din egen tallerken, så passer jeg min.
FacebookTwitterKopier linkEmner:Islam|Befolkning|Vejle|Dansk Folkeparti|Danmarks Statistik




https://www.dr.dk/sporten/fodbold/minut-minut-lyngby-hentede-de-tre-point-i-dramatisk-opgoer-mod-horsens






https://www.dr.dk/sporten/fodbold/superliga/minut-minut-silkeborg-og-hobro-delte-i-bundbrag






https://www.dr.dk/sporten/fodbold/superliga/minut-minut-broendby-overvandt-chokstart-mod-randers






https://www.dr.dk/sporten/fodbold/superliga/minut-minut-stor-aab-praestation-da-soenderjyske-formoeblede-foering






https://www.dr.dk/nyheder/udland/militaermanden-journalisten-og-forskeren-vurderer-bliver-leders-doed-kalifatets

Abu Bakr al-Baghdadi dræbtSe temaUdlandMilitærmanden, journalisten og forskeren vurderer: Bliver IS-leders død kalifatets endeligt?
Abu Bakr al-Baghdadi er død.
DR Nyheder spørger, hvad det betyder for Islamisk Stat.
Dette er stedet, hvor Abu Bakr Al-Baghdadi holdt til, da amerikanske specialstyrker stormede ind.
Han døde ved at detonere en selvmordsvest.
Af Malthe Sommerand27.
okt.
2019 kl.
18.
11Læs opAbu Bakr al-Baghdadi udråbte i 2014 et kalifat i store dele af Irak og Syrien.
Islamistiske krigere havde under lynoperationer fordrevet de officielle styrker i Irak og Syrien.
Nu er Baghdadi død, men betyder det, at Islamisk Stat, der har været på retræte i flere år, nu endegyldigt er en saga blot?
Det lader DR Nyheder en militærmand, en journalist, en forsker og par ministre vurdere.
Militærmanden(Arkiv) Her er IS-krigere på vej ind i den syriske by, Raqqa.
Billedet er fra juni 2014.
Mikkel Storm Jensen er major i Forsvarsakademiet og har fulgt med i udviklingen i Syrien, lige siden borgerkrigen brød ud.
Han har også fulgt jagten på Baghdadi:- Man har ledt efter ham i rigtigt mange år.
Det er ikke til at sige, hvilke efterretninger der har ført til, at man kan tage ham.
Der er rigtigt mange mennesker, der har ledt efter ham, så efterretningerne kan være en blanding af folk, der sladrer, sporing af kommunikation, DNA-spor og alt muligt andet.
Nu har amerikanerne så haft noget så konkret, at man har rykket på det.
Baghdadi var den åndelige og operative leder af Islamisk Stat, lige siden grupperingen løsrev sig fra Al-Qaeda.
- Han har levet en meget tilbagetrukket tilværelse.
Det er meget få gange, han har udtalt sig offentligt eller sendt prædikener.
En meget mystik person for folk uden for organisationen og formentligt også for folk i IS.
Baghdadi blev dræbt i det nordvestlige Syrien, og det er særligt interessant, forklarer Mikkel Storm Jensen.
- Idlib-provinsen er kontrolleret af syriske oprørere, hvor mange har tilknytning til Al-Qaeda.
Og de er ærkefjender med IS, så han har været godt skjult.
Hvis de syriske oprørere havde vidst, hvor han var, havde de selv forsøgt at slå ham ihjel.
JournalistenUSA's præsident Trump holder pressemøde om aktionen.
Michael S.
Lund, der er Mellemøstkorrespondent i DR Nyheder, vurderer, at det ikke nødvendigvis er Baghdadis død, der bliver kalifatets og Islamisk Stats endeligt:- Kalifatet var allerede afsluttet.
IS kontrollere ikke nogen områder længere, men det er da et stort nederlag for IS.
De havde planlagt, at Baghdadi skulle være kalif og føre kalifatet til sejr over de vantro.
Men det betyder ikke, at ideologien er glemt, og at de celler, IS har i Mellemøsten og resten af verden, bare går hjem igen, siger han.
IS har endnu ikke meldt noget ud via deres officielle kanaler omkring Baghdadis død.
Men det er muligt, at de vil forsøge at bruge hans død i deres propaganda og fremstille ham som en martyr, der kæmpede til det sidste og blev dræbt af de "vantro" amerikanere.
- Men det kan gå to veje herfra.
Enten bliver det sværere at hverve folk til sagen, da folk ikke ønsker at være på det tabende hold.
Men IS er dygtige til propaganda, så det kan være, at de kan have held til at bruge fortællingen om Baghdadis liv og død til få hverve flere, siger Michael S.
Lund og fortsætter:- Donald Trumps beskrivelser af aktionen var meget detaljerede, og jeg tror, at han med sit sprog, hvor han kalder Baghdadi en klynkende kujon, prøver at forhindre, at Baghdadi bliver en martyr.
Forskeren(Arkiv) Dette billede er udateret og er et af meget få offentligt, tilgængelig billeder af Baghdadi.
Dino Krause, forsker på Dansk Institut for Internationale Studier (Diis), mener, at IS står svækket tilbage uden Baghdadi:- Han har været med, lige siden Islamisk Stat blev oprettet.
Hele tiden har han været lederen, fra før de etablerede kalifatet, mens det eksisterede og efter det faldt.
Hvilke konsekvenser får hans død?
- På den ene side vil det betyde, at IS vil fortsætte med at eksistere og operere, som de gør nu.
De arbejder meget decentralt, det er små celler, der gemmer sig, og deres aktivitet med kidnapning og mindre angreb vil fortsætte.
Det store spørgsmål er, hvem der følger efter.
Det er slet ikke klart på nuværende tidspunkt, siger Dino Krause og fortsætter:- På den måde er det er stort, symbolsk slag.
Han var den store inspirator for organisationen.
Og det kan sagtens tænkes, at man vil bruge hans død i hævnaktioner.
Men IS har ikke været i stand til at udføre aktioner på det seneste.
De er for pressede af antiterroraktioner og er spredt ud over både Syrien og Irak.
Du kan læse meget mere om Abu Bakr al-Baghdadi og Islamisk Stat her:nyhed:Donald Trump: Vi har dræbt IS-lederportræt:Fra juradrømme til verdens mest eftersøgte mandbaggrund:Brutale jihadister med store ambitioner og hård selvjustitsMinistreneHer er et unikt indblik i, hvordan den amerikanske administration sad og fulgte med, da amerikanske specialstyrker udførte aktionen, der blev Baghdadis endeligt.
Ud over et par militærofficerer sidder præsident Donald Trump midtfor, vicepræsident Mike Pence nummer to fra venstre og forsvarsminister Mark Esper nummer tre for højre med i rummet.
I et båndet interview med tv-stationen CNN siger USA's forsvarsminister, Mark Esper, at målet med operationen var at fange Abu Bakr al-Baghdadi - og hvis det ikke var muligt: At dræbe ham.
- Vi prøvede at få ham ud og få ham til at overgive sig.
Han afviste.
Han gik ned i et underjordisk område, og mens vi prøvede at få ham ud, detonerede han en selvmordsvest og dræbte sig selv, siger Esper om IS-lederen.
Forsvarsministeren kalder Baghdadis død for et "ødelæggende slag" for Islamisk Stat.
- Det er ikke bare deres leder, det er deres grundlægger, siger Esper, som lover at gå efter al-Baghdadis efterfølger, når og hvis han en dag dukker op.
På det sociale medie Twitter reagerer den danske udenrigsminister, Jeppe Kofod (S), på nyheden om, at Abu Bakr al-Baghdadi er død i et amerikansk angreb.
- Vigtigt skridt i kampen mod ISIL (Islamisk Stat, red.
) og terrorisme.
Vi må aldrig lade al-Baghdadis rædsler vende tilbage, skriver udenrigsministeren.
- Danmark er stadig engageret i den fortsatte kamp mod ISIL's umenneskelige og ekstremistiske ideologi, fortsætter han i det korte tweet.
Mohammad Javad Azari-Jahromi, der er Irans informationsminister, blev ikke væltet bagover, da han hørte nyheden fra USA.
På twitter skriver han, at det ikke er nogen stor ting, og at USA har dræbt sin egen kreation - en henvisning til en almindelig kendt anklage om, at det er USA, der har skabt Islamisk Stat.
FacebookTwitterKopier linkEmner:Donald Trump (politiker)|Islamisk Stat|Jeppe Kofod (politiker)|Syrien|Islam




