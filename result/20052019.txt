https://www.dr.dk/nyheder/udland/domstol-beordrer-laeger-til-genoptage-pleje-af-lammet-mand

UdlandDomstol beordrer læger til at genoptage pleje af lammet mandAfgørelsen kom få timer efter, at de franske læger havde fået lov til at afbryde plejen af manden, der har været lam siden en ulykke i 2008.
Folk demonstrerer til støtte for at holde Vincent Lambert i live.
"En civilisations kvalitet bliver målt på den respekt, den viser for den svageste", står der på et banner.
Af Jakob Busk Olsen20.
maj 2019 kl.
22.
18 | opdateret 21.
maj 2019 kl.
07.
04Bemærk: artiklen er mere end 30 dage gammelLæs opSiden 2008 har den nu 42-årige franskmand Vincent Lambert ligget i en hospitalseng.
Han er totalt lammet efter en motorcykelulykke, har "minimal bevidsthed" og bliver kun holdt i live af slanger, som forsyner ham med føde og væske.
Han kan dog selv trække vejret.
I går begyndte lægerne ifølge BBC at lukke for slangerne i overensstemmelse med en domstolsafgørelse, der er blevet anket hele vejen til Den Europæiske Menneskerettighedsdomstol.
Sagen nåede så vidt, fordi Vincent Lamberts egne nærmeste er dybt uenige om, hvorvidt han skal leve eller dø.
Sagen har splittet den franske befolkning og har været central i landets debat om aktiv dødshjælp.
Den er dog langt fra slut.
I aftes, blot 12 timer efter lægerne havde indstillet den livsnødvendige behandling af Lambert, besluttede en appeldomstol i Paris, at lægerne skulle genoptage plejen af manden.
Forældre kæmper for sønnens livLamberts forældre har kæmpet til det sidste for at holde deres søn i live, efter hans kone i 2013 i samråd med læger besluttede at stoppe den livsnødvendige behandling.
Pierre Lambert, faderen til Vincent Lambert, har kæmpet for retten til at holde sin søn i live.
Selv efter Menneskerettighedsdomstolens beslutning undlod lægerne i første omgang at lukke for mad og væske til Vincent Lambert, fordi hans far udtrykte frygt for, at der var planer om at bortføre sønnen.
Men efter Den Europæiske Menneskerettighedsdomstol mandag afviste at tage sagen op igen, begyndte processen, der inden længe vil tage livet af Vincent Lambert.
En advokat for franskmandens forældre kalder beslutningen "skammelig", mens Lamberts mor stemplede lægerne som "monstre".
Vincent Lamberts kone, Rachel Lambert, insisterer derimod på, at hendes mand "aldrig ville have ønsket at blive fastholdt i den tilstand", han befinder sig i.
I aftes oplyste Vincent Lamberts forældres advokat, at der igen skal gives mad og vand til den 42-årige franskmand.
- Dette er en stor sejr, og det er kun den første, lød det fra advokaten, beretter Ritzau.
Den overraskende afgørelse fra appeldomstolen kommer, mens myndighederne afventer en vurdering af sagen fra FN's Udvalg for Handicappedes rettigheder.
Artiklen er opdateret med oplysninger om appeldomstolens beslutning.
FacebookTwitterKopier linkEmner:Den Europæiske Menneskerettighedsdomstol|Læger|BBC|Forenede Nationer|Paris




https://www.dr.dk/nyheder/politik/folketingsvalg/ja-eller-nej-med-soeren-pape-prisen-paa-cigaretter-skal-stige

FolketingsvalgJa eller nej med Søren Pape: Prisen på cigaretter skal stigeKåre Quist udfordrer Søren Pape Poulsen med en række hurtige spørgsmål.
Af Stig Haaning Thøgersen20.
maj 2019 kl.
23.
16Bemærk: artiklen er mere end 30 dage gammelLæs opSkal den kriminelle lavalder sænkes?
Skal grænsekontrollen være permanent i Danmark?
Og skal prisen på cigaretter stige?
Formand for Det Konservative Folkeparti, Søren Pape Poulsen, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Søren Pape Poulsen (politiker)|Det Konservative Folkeparti|Prisforhold




https://www.dr.dk/nyheder/politik/folketingsvalg/valgkampen-dag-14-s-smed-laenge-ventet-plan-paa-bordet-og-loekke

FolketingsvalgValgkampen dag 14: S smed længe ventet plan på bordet, og Løkke kræver grænsekontrol for altid Der var politik på hylderne hos både Venstre og Socialdemokratiet i dag.
Af Emil Eller og Stig Haaning Thøgersen (video)20.
maj 2019 kl.
21.
05Bemærk: artiklen er mere end 30 dage gammelLæs opHvis nogle havde troet, at de to statsministerkandidater, Lars Løkke Rasmussen (V) og Mette Frederiksen (S), ville tage en slapper i solen i dag, efter de to tørnede sammen i duel i går aftes, tog de fejl.
For begge sørgede for at præge valgkampen i dag med markante udmeldinger.
Økonomisk planMette Frederiksen brugte dagen på at præsentere Socialdemokratiets længe ventede økonomiske plan, der forklarer, hvordan statens penge skal bruges frem mod 2025 - og hvor de skal komme fra.
Læs også:S vil lade virksomhedsarvinger og banker betale del af velfærdsplanSocialdemokratiet vil i 2025 bruge 37,4 milliarder kroner mere på offentligt forbrug end i dag, viser planen.
Det meste kommer fra det såkaldte økonomiske råderum, mens resten skal finansieres af blandt andet øget skat til virksomhedsarvinger og banksektoren.
Planen var ikke mange timer gammel, før statsminister Lars Løkke Rasmussen indkaldte til pressemøde for at kritisere den.
Socialdemokratiet er nu rykket et godt stykke mod venstrefløjen, mener han.
GrænsekontrolMen inden alt det havde statsministeren allerede sat dagsorden, da han i morges lancerede et nyt grænseudspil.
Nu mener Venstre nemlig, at grænsekontrollen skal gøres permanent.
Og det skal også være muligt at kontrollere folk, der rejser ud af Danmark.
Læs også:Venstre vil indføre permanent kontrol ved grænsenPlanen møder opbakning fra flere partier, men De Radikale er skeptiske og mener, at det vil skade EU's indre marked.
Se det hele i videoen øverst i artiklen.
Det sker i morgen•8.
45 Liberal Alliance lancerer et nyt unge-udspil.
•10.
00 Statsministeren besøger Amager Ressourcecenter sammen med uddannelses- og forskningsminister Tommy Ahlers og New Yorks tidligere borgmester og FN’s generalsekretærs særlige udsending på klimaområdet, Michael R.
Bloomberg.
•15.
00 Flere partier deltager i en stor debat om uddannelsespolitik på Københavns Universitet.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Økonomi|New York




https://www.dr.dk/sporten/fodbold/superliga/broendby-holder-liv-i-europaeisk-haab-efter-solid-sejr-over-fc-midtjylland

SuperligaBrøndby holder liv i europæisk håb efter solid sejr over FC MidtjyllandBrøndby besejrede mandag aften FC Midtjylland 4-1 og kan derfor fortsat drømme om europæisk fodbold.
Sejren betyder, at Brøndby blot har tre point op til OB på fjerdepladsen.
20.
maj 2019 kl.
21.
16Bemærk: artiklen er mere end 30 dage gammelLæs opBrøndby holdt mandag aften liv i drømmen om europæisk deltagelse i næste sæson med en 4-1-sejr over et reservespækket FC Midtjylland-mandskab.
Læs også:HØGHS HØJDEPUNKTER Hobro-keeper blev Vejles bøddelSejren betyder, at Brøndby blot har tre point op til OB på fjerdepladsen, og de to hold tørner sammen på lørdag i mesterskabsspillets sidste runde.
Inden sidste spillerunde er stillingenFC København: 82 pointFC Midtjylland: 71 pointEsbjerg fB: 53 pointOB: 52 pointBrøndby IF: 49 pointFC Nordsjælland: 41 pointNummer fire fra mesterskabsspillet møder den samlede vinder af AGF mod Randers i en direkte duel om en plads i Europa League-kvalifikationen til næste sæson.
Jydernes reserver kom i frontFC Midtjylland havde foretaget hele ti ændringer i startopstillingen i forhold til det hold, der i fredags vandt pokalfinalen mod netop Brøndby.
FCM's eneste genganger mandag aften var brasilianske Evander, og han sparkede gæsterne i front efter 14 minutters spil.
Begge hold havde let ved at skabe chancer i første halvleg, og Brøndby kunne takke målmand Marvin Schwäbe for, at FCM ikke scorede yderligere.
Hjemmeholdet kom tilbageHjemmeholdet kom bedre med, og efter 38 minutter bragte Kamil Wilczek balance i regnskabet med sin scoring til 1-1 efter et hjørnespark.
Kamil Wilczek scorede to gange i kampen og er nu oppe på 21 sæsonscoringer i Superligaen.
Brøndbys Simon Hedlund tog sagen i egen hånd i første halvlegs sidste minut.
Den svenske offensivspiller udnyttede et passivt FCM-forsvar og hamrede Brøndby foran 2-1 på et fremragende langskud.
Brøndby gjorde det færdigtFC Midtjylland satsede hårdt på dødbolde efter pausen, og Manjrekar James fik bolden i mål efter 63 minutter, men scoringen blev annulleret for offside.
Minuttet efter sparkede Brøndbys Simon Tibbling hjemmeholdet foran 3-1, og det tog pusten fra FCM.
Derfor kunne Kamil Wilczek med 11 minutter igen lukke til slutresultatet 4-1 med sit 20.
superligamål i sæsonen.
/ritzau/FacebookTwitterKopier linkEmner:Brøndby|FC Midtjylland|Kamil Wilczek (fodboldspiller)|Fodbold|AGF




https://www.dr.dk/nyheder/politik/folketingsvalg/analyse-s-plan-skal-lukke-munden-paa-venstre-koret-og-glaede-de-roede

Af DR's politiske analytikerJens RingbergFolketingsvalgANALYSE S-plan skal lukke munden på Venstre-koret og glæde de røde vælgereDen skal vise økonomisk ansvarlighed, skriver DR's politiske analytikerSocialdemokratiet med formand Mette Frederiksen i spidsen præsenterede i dag en økonomisk plan.
20.
maj 2019 kl.
21.
50Bemærk: artiklen er mere end 30 dage gammelLæs opBåde Lars Løkke Rasmussen og Mette Frederiksen vil gøre gode tider bedre.
Krisen er afblæst.
© drDR's politiske analytiker Jens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs mereHverken Lars Løkke Rasmussen eller Mette Frederiksen lover dog vælgerne guld og grønne skove - det pointerer de begge.
Men Mette Frederiksen lover lidt grønnere skove og lidt mere velfærd end Lars Løkke Rasmussen.
Han mener til gengæld, at hun lover mere, end hun holder.
Endelig en S-planMen i det mindste har hun nu fremlagt en økonomisk plan.
Og dét var et formål i sig selv, da den måske kommende statsminister Mette Frederiksen mandag trådte frem på et pressemøde, flankeret af Henrik Sass Larsen og Nicolai Wammen og præsenterede "Gør gode tider bedre - for alle".
Mette Frederiksen var flankeret af gruppeformand Henrik Sass Larsen og politisk ordfører Nicolai Wammen under præsentationen af Socialdemokratiets opdaterede 2025-plan 'Gør gode tider bedre - for alle".
På et eller andet tidspunkt var Socialdemokratiet nødt til at gøre noget for at lukke munden på det mangfoldige kor af Venstre-folk, der i månedsvis har hånet Socialdemokratiet for ikke at fremlægge en samlet økonomisk plan.
Når man nu gerne vil styre Kongeriget.
Det gjorde Socialdemokratiet så mandag.
Og Venstre-folkene, hvis formand taler om regeringssamarbejde med Socialdemokratiet, kan så vende deres kritik mod selve indholdet af Socialdemokratiets økonomiske politik.
Hvilket nok også er mere interessant for vælgerne.
Kritikken fra Venstre til at leve medKritikken fra Venstre, med Løkke i spidsen, er hård.
Med planen er Socialdemokratiet ifølge Lars Løkke Rasmussen rykket markant til venstre - og har endegyldigt sluttet sig til venstrefløjen - med en "skattestigningspolitik".
Socialdemokratiets plan var ikke mange timer gammel, før statsminister Lars Løkke Rasmussen og finansminister Kristian Jensen indkaldte til pressemøde for at kritisere planen.
Det er en kritik, Mette Frederiksen lever fint med.
Faktisk er kritikken fra partiet Venstre nærmest med til at understrege det andet, underliggende hovedbudskab fra Socialdemokratiet og Mette Frederiksen i forbindelse med den økonomiske plan.
Nemlig at der er et tale om økonomisk politik med en rød profil.
Bankerne skal til lommerneSkattestigningerne er rettet mod ansigtsløse banker og arvinger til virksomheder eller huse i hovedstadsområdet med anselig friværdi.
Og pengene skal gå til uddannelse af ufaglærte i udkantsdanmark og en række andre ting i velfærden, som skal være mere "tryg og nær".
Og tidlig pension til de nedslidte - en gruppe, der dog stadig ikke er klart defineret.
Læs også:S vil lade virksomhedsarvinger og banker betale del af velfærdsplanDertil kan man lægge et opgør med Finansministeriets omdiskuterede regnemaskine, der opererer med positive og dynamiske effekter, når der er skattelettelser i luften.
Altsammen noget, der giver positiv stemning mellem Socialdemokratiet og venstrefløjen.
Enhedslistens Pernille Skipper fik da også talt om, at der var "store Enhedslisten-sejre at spore" i S-planen.
Hun fik selvfølgelig også pointeret, at Enhedslisten kræver, at kontanthjælpsloftet skal fjernes, og integrationsydelsen sættes op - hvad Socialdemokratiet afviser.
Men der er basis i S-planen for forhandlinger mellem S og venstrefløjen på den anden side af valget.
Lidt friske meldinger i valgkampenValgkampen kan nu fortsætte med en økonomisk plan fra statsministerkandidat Frederiksen.
Og valgkamp er det.
Det betyder også, at der bliver hugget en hæl og klippet en tå i argumentationen, når de to statsministerpartier beder om vælgernes støtte - lidt friskt, kan man sige.
Venstre beskylder således socialdemokraterne for at ville hæve skatten på arbejdsgiverbetalte mobiltelefoner - uagtet at partiet alene vil fastholde den skat, der gælder i dag.
Læs også:Løkke: S rykker til venstre med skattestigningerSocialdemokratiet vil indføre et forsigtighedsprincip, hvor man ikke forlods bruger penge, der er skabt ved dynamiske effekter af skattelettelser - uagtet at partiet selv bruger penge, der er fremkommet ved tidligere beregninger af den slags.
Der er gået økonomi i valgkampen.
FacebookTwitterKopier linkEmner:Henrik Sass Larsen (politiker)|Lars Løkke Rasmussen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/politik/folketingsvalg/gymnasieelev-og-folketingskandidat-20-aarige-nicklas-foerer-valgkamp

FolketingsvalgGymnasieelev og folketingskandidat: 20-årige Nicklas fører valgkamp til gallafestenNicklas Stampe Raabjerg er et af de yngre ansigter på valgplakaterne til folketingsvalget.
Af Thomas Bach Poulsen og Asta Pil Heltborg20.
maj 2019 kl.
21.
02Bemærk: artiklen er mere end 30 dage gammelLæs opEleverne på HTX i Skjern ankommer til årets gallafest i fine biler og limousiner.
Men 20-årige Nicklas Stampe Raabjerg fra Videbæk tager turen på gåben - med valgflyers i inderlommen på sit grønne jakkesæt og en kæmpe version af Alternativets partibogstav under armen.
Med sin unge alder er han en af dem, der skiller sig ud på stemmesedlen til folketingsvalget.
Nicklas Stampe Raabjerg fører nemlig valgkamp samtidig med, han går til sine afsluttende eksaminer på gymnasiet.
- Valgkampen ligger oveni mine eksaminer, men jeg tager det, som det kommer, siger han.
Han har længe været interesseret i politik og er vokset op med, at det har været et samtaleemne ved middagsbordet.
Hans far er nemlig tidligere byrådskandidat, mens hans stedmor stiller op til Europa-Parlamentsvalget.
Begge for det Konservative Folkeparti.
Selvom Nicklas Stampe Raabjerg, der stiller op for Alternativet i Vestjyllands Storkreds, er vant til politiske drillerier og diskussioner på hjemmefronten, er han gået ind i valgkampen med oprejst pande.
- Det er et kæmpe fællesskab, og det er virkelig rart at opleve, siger han og understreger, at særligt hans eget parti, Alternativet, kan noget særligt i forhold til at få forskellige typer med på stemmesedlen.
- Der er plads til alle i Alternativet, og det er meget mangfoldigt.
En kandidat her fra storkredsen har en ph.
d.
i astrofysik, og jeg står her og er gymnasieelev.
Nicklas Stampe Raabjerg er et af de yngre ansigter på valgplakaterne.
Kandidaterne bliver ældreDet er usædvanligt at se så ungt et ansigt på stemmesedlen.
Tal fra Økonomi- og Indenrigsministeriet viser, at gennemsnitsalderen på folketingskandidater var omkring 45 år i 2011 og lidt over 46 år i 2015.
DR Midt & Vests egen undersøgelse af de foreløbige folketingskandidater viser, at gennemsnitsalderen i år er steget til cirka 47,5 år.
Det kan forklares med, at de årgange, der blev født i slutningen af 1960'erne og starten af 1970'erne, er større end dem, der kom efter.
Det fortæller lektor i politik og forvaltning på Roskilde Universitet Flemming Juul Christiansen.
- Dem, der skal erstatte de store årgange, er der færre af, så de store årgange kan faktisk blive siddende på mange af posterne, siger han.
Eftersom det er første gang, Nicklas Stampe Raabjerg stiller op, mener han også, der skal være plads til andet end politik.
Til gallafesten var han i hvert fald fast besluttet på, der også skulle være plads til bare at hygge sig.
- Folk bliver nok lidt trætte af at tale politik, når der kommer nogle øl indenbords, og det skal ikke ødelægge stemningen, siger han.
Klassekammeraterne støtter hamNicklas Stampe Raabjergs politiske engagement smitter også af på klassekammeraterne i 3.
g på HTX i Skjern.
- Jeg synes, det er megafedt, han stiller op.
Det er anderledes fra, hvad man ser til hverdag, siger Emilie Faurby.
Hun har endnu ikke taget stilling til, om hun skal sætte krydset ud for sin klassekammerat på valgdagen.
Selvom Nicklas Stampe Raabjerg også fører valgkamp på skolen, synes Emilie Faurby ikke, han har forsøgt at kapre stemmer i sin omgangskreds.
- Han har ikke bedt os om at stemme på ham, men han siger sin mening, og han har snakket meget om det, både før og efter valget er blevet udskrevet, siger hun.
Selvom Nicklas Stampe Raabjerg gerne vil vise, at unge kandidater også kan få en plads i folketingssalen, bliver han ikke skuffet, hvis han går tomhændet fra valgdagen den 5.
juni.
- Jeg kan bruge erfaringen til kampagner fremadrettet.
Jeg er så glad for, jeg har valgt at stille op, siger han.
FacebookTwitterKopier linkEmner:Alternativet (parti)|Økonomi- og indenrigsministeriet|Valg og folkeafstemninger|Skjern|Gymnasiale uddannelser




https://www.dr.dk/nyheder/kultur/game-thrones-hyldet-af-vor-frelser

KulturGame of Thrones hyldet af Vor FrelserGående på Christianshavn stoppede op for at høre temasangen i klokkespil.
Af Daniel Myrup Pedersen og Video: Tobias Boldt20.
maj 2019 kl.
19.
47Bemærk: artiklen er mere end 30 dage gammelLæs opIndtil i nat klokken tre dansk tid kunne man som fan af tv-serien 'Game of Thrones' se frem til næste afsnit.
Men den glæde er slut nu.
For det absolut sidste afsnit af verdens mest populære serie rundede ottende og sidste sæson af med et ordentligt brag, som vi skal spare jer detaljerne af.
Det er jo ikke alle, som har set afsnittet.
Og med hundredevis af priser og titler til CV'et, så fandt Vor Frelsers Kirke det passende at hylde serien ved at bruge tårnets klokkespil til at give sin version af intromelodien, til glæde for tilskuere og fremmødte.
- Det er en bittersød blanding, fordi man dels har set, hvordan det ender, men samtidig så er det pludselig slut, og min første tanke var, at intet giver mening nu, siger togfører Camilla Mauritzen.
Du kan se Camilla Mauritzen og kirkens klokkespil i videoen herover.
FacebookTwitterKopier linkEmner:Christianshavn




https://www.dr.dk/nyheder/politik/folketingsvalg/pape-blev-forelsket-i-dyrholm-og-dansk-pop-fra-80erne-jeg-bruger

ValgbarSe temaFolketingsvalgPape blev forelsket i Dyrholm og dansk pop fra 80'erne: Jeg bruger musik til at blive gladMusik er med til at lede Søren Pape Poulsens tanker væk fra den alvorlige hverdag.
Af Michael Ørtz Christiansen20.
maj 2019 kl.
20.
02Bemærk: artiklen er mere end 30 dage gammelLæs opTrine Dyrholm og Dansk Melodi Grand Prix har været med til at udstikke den musikalske retning i Søren Pape Poulsens liv.
- Det fås ikke bedre end Dansk Melodi Grand Prix i 1980'erne, siger formanden for Det Konservative Folkeparti.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Som så mange andre 15-årige drenge sad jeg også foran tv’et og blev småforelsket i Trine Dyrholm, da hun sang ”Danse i Måneskin”.
Det var i 1987, og der er ikke sket det helt store i forhold til, hvad musik skal kunne gøre for den nuværende justitsminister.
- Jeg bruger musik til at slappe af og til at blive i godt humør.
Jeg har faktisk sunget i et kor for nogle år siden, og man kan ikke være sur, når man synger.
Så er man bare i godt humør.
Man får lige tankerne lidt væk, siger Søren Pape Poulsen.
Læs også:Kristendemokraterne er andet end gospel: Her er formandens playliste- Når man er justitsminister, så er der masser alvor hver eneste dag.
Folk skulle bare vide, hvad jeg får af fortrolige informationer.
Det er alvorligt at lede et land.
Derfor betyder det noget for mig, at det skal være glad musik.
Det betyder også noget for den 47-årige politiker, at der bliver sunget på dansk.
Det kan du se på hans playliste herunder:Gnags - Mr.
Swing KingGnags - Mr Swing KingSøren Pape Poulsen var 17 år, da Gnags' Mr.
Swing King udkom.
- Jeg har ikke tal på, til hvor mange fester i KU (Konservativ Ungdom, red.
), vi har sunget Mr.
Swing King og noget fra TV-2.
Det er god musik, der var gang i den, og der var et par øl på bordet.
Det var en sorgløs tilværelse.
Vi var glade og havde det godt, husker justitsministeren.
- TV-2 og Gnags fyldte rigtig meget dengang, og det er lyden af mine teenageår, hvor jeg blev dannet, og hvor jeg havde mange oplevelser, så det hænger nok ved på en eller anden måde.
Hjalmer - Hvis Du GårHjalmer - Hvis Du GårDen konservative politiker skal også tilbage til teenageårene for at finde linket til sin næste sang på playlisten.
- Det er en super god sang, og i mine teenageår kom Hjalmers far, Kim Larsen, med nogle fantastiske album.
Han er en del af min ungdom, og Hjalmer er en smuk fortsættelse, siger Søren Pape Poulsen.
- Man kan virkelig se, at han er sin fars søn, men kan samtidig noget andet.
Det er dejlig, positiv musik, og man bliver glad af at høre det.
Shu-Bi-Dua - DanmarkShu-Bi-Dua - DanmarkLyder Shu-Bi-Duas klassiker mest af Nye Borgerlige eller Det Konservative Folkeparti?
Lederen af førstnævnte parti, Pernille Vermund, har tidligere forsøgt at gøre krav på sangen, og nu forsøger lederen af sidstnævnte.
Læs også:Pernille Vermunds playliste er kulørt, politisk ukorrekt og dikteret af sønnerne- Jeg er glad for vores land, og jeg synes, det er vigtigt at være positiv.
For jeg kan godt blive lidt ked af det, når man tænker på den her valgkamp, hvor man ikke kan komme til et møde uden at skulle tale om, hvor dårligt alting er.
Danmark er et fantastisk land, og jeg føler mig privilegeret over at leve og bo på denne skønne plet på jorden, som Shu-Bi-Dua synger om, siger Søren Pape Poulsen.
- Når man lukker øjnene og sætter sig op i fly over Danmark, kan man se de gule kornmarker, der svajer i vinden, og Dannebrog der vajer.
Søren Pape Poulsens playliste:•Hjalmar: Hvis du går•Lady Gaga: Shallow•TV 2: Hele verden fra forstanden•Gnags: Mester Swing King•Kim Larsen: Tiden står stille•Pharrell Williams: Happy•Shu-Bi-Dua: DanmarkFacebookTwitterKopier linkEmner:Lady Gaga (musiker)|Pernille Vermund (politiker)|Shu-Bi-Dua|Gnags|Pop og rock




https://www.dr.dk/nyheder/politik/ep-valg/live-tv-stil-spoergsmaal-om-eu-til-gintberg-og-ryborg-hvorfor-er-ep-valget






https://www.dr.dk/nyheder/detektor/detektor-sundhed-fylder-paa-de-sociale-medier-og-maendene-dominerer-debatten

DetektorDetektor: Sundhed fylder på de sociale medier, og mændene dominerer debattenPolitikerne diskuterer næsten ikke sundhed, men det gør folk på de sociale medier.
Af Nikolaj Arve20.
maj 2019 kl.
20.
32Bemærk: artiklen er mere end 30 dage gammelLæs opI løbet af valgkampen undersøger Detektor i samarbejde med Roskilde Universitet og Infomedia, hvordan valgkampen udspiller sig i både de traditionelle medier og på de sociale medier.
I spidsen for projektet står Mark Blach-Ørsten, professor med særlige opgaver, og studielektor og ph.
d.
-studerende Mads Kæmsgaard Eberholst fra Roskilde Universitet.
Her er tre pointer fra valgkampens anden uge – optalt frem til mandag den 20.
maj klokken 14.
00.
1Sundhed fylder mere på sociale medierSundhedsdebatten har ikke fyldt meget i medierne, siden Lars Løkke Rasmussen (V) udskrev folketingsvalget for små to uger siden.
Emnet har kun fået omkring tre procent af omtalen i de traditionelle medier, viser optællingen fra Roskilde Universitet og Infomedia.
Det er langt efter emner som klima og udlændinge, der hver især har tegnet sig for godt en femtedel af omtalen.
Helt omvendt er det på de sociale medier Facebook og Twitter.
Her kommer sundhed – defineret som opslag om for eksempel hospitaler, sygeplejersker, rygning og kræft – ind på en foreløbig andenplads i de data, Infomedia har indsamlet i løbet af den seneste uge.
Ifølge Mark Blach-Ørsten viser det, at de traditionelle medier i høj grad afspejler politikernes dagsorden og de udspil, der kommer fra partierne hver dag.
Og her har sundhed ikke fyldt meget.
– På de sociale medier kan man se, at det er noget, borgerne går op i og taler om.
Men fordi politikerne ikke taler så meget om det, bliver det ikke afspejlet i de traditionelle nyhedsmedier, siger han.
2Mænd, der diskuterer med mændOptællingen viser også, at den politiske debat på de sociale medier i meget høj grad er domineret af mænd.
De mandlige brugere tegner sig indtil videre for mere end to tredjedele af aktiviteten – og det er faktisk ikke så overraskende ifølge Mark Blach-Ørsten.
– Det spejler det, vi i forvejen ved om de sociale medier.
Mænd er mere aktive end kvinder i forhold til at lave opslag, dele, like og så videre.
Det skal man være opmærksom på, når man henter historier fra de sociale medier om, hvad folk mener.
De repræsenterer ikke nødvendigvis den danske befolkning, siger han.
3Rød blok haler ind på blåI den første uge af valget sad blå blok på cirka 62 procent af omtalen i de traditionelle medier.
I anden uge faldt det en anelse til 58 procent, og på tv og i radio ligger de to blokke endnu tættere: Her tegner blå blok sig kun for 54 procent af omtalen mod 46 procent til rød blok.
– Radio- og tv-medierne har ret klare publice service-krav om upartiskhed, og derfor er der nok et større redaktionelt fokus på at fordele omtalen ligeligt, siger Mark Blach-Ørsten.
Han påpeger også, at Lars Løkke Rasmussen fortsat tiltrækker sig rigtig meget opmærksomhed på egen hånd – først på grund af valgudskrivelsen, så på velfærdsløftet og endelig på den overraskende bogudgivelse midt i valgkampen.
– Han udgør en stor del af blå bloks omtale.
For partilederne har han 31 procent af omtalen, mens Mette Frederiksen ligger på 19 procent, siger Mark Blach-Ørsten.
Sådan har vi gjortVed en systematisk gennemgang af online og trykte nyhedsartikler har Roskilde Universitet i samarbejde med Infomedia og DR kortlagt, hvilke emner der fylder i valgkampen.
Hvert emne er defineret ved en lang række søgeord – eksempelvis vil artikler, der nævner ”finanslov” eller ”bruttonationalprodukt” kategoriseres under emnet ”økonomi”.
I kortlægningen registreres også hver gang, de enkelte politikere nævnes.
Det er derfor muligt at undersøge, hvor mange gange en partileder nævnes i forbindelse med et bestemt emne.
FacebookTwitterKopier linkEmner:Lars Løkke Rasmussen (politiker)|Venstre|Infomedia|Valg og folkeafstemninger|Sundhed og velvære




https://www.dr.dk/mitliv/storm-med-218-sexpartnere-skal-giftes-jeg-tror-stadig-ikke-paa-den-eneste-ene

'Tema - hvor ærlig skal du være, når du dater?
'Se temaMit LivStorm med 218 sexpartnere skal giftes: 'Jeg tror stadig ikke på den eneste ene'- Jeg er en glad mand, hvis vi er sammen fem eller ti år, siger Storm.
(© (c) DR)Af Rikke Bjerge20.
maj 2019 kl.
20.
00Bemærk: artiklen er mere end 30 dage gammelLæs opDet vakte stor debat, da 32-årige Storm Karl Balderson i sidste måned stod frem og fortalte, at han har haft 218 sexpartnere.
Han mener ikke, at vi biologisk set er skabt til kun at være sammen med én partner hele livet.
Date min værste side på DR3Lige nu på DRTV kan du streame DR3-programmet 'Date min værste side', hvor en række singler igennem en lang række dates bliver tvunget til at blotte deres værste sider.
Men nu giver han det et forsøg med nummer 219.
Han har mødt sin drømmekvinde, friet til hende, og ringene er bestilt.
Storm og hans forlovede har bestilt ringe til brylluppet.
(© (c) privatfoto)- Min forlovede er en voksen kvinde i 30'erne og veluddannet med et godt job.
Jeg har scoret opad, hvad det angår, det er stensikkert.
Hun kommer fra en pæn familie, men er en tosse som mig selv på mange måder.
Lad mig sige det sådan.
Jeg kan ikke være sammen med en kvinde, der har et helt normalt liv og livssyn, slår Storm fast.
Friede efter dating-eksperimentStorm mødte sin udkårne i januar og så hende on/off, uden at det var noget seriøst.
Derfor havde han heller ingen skrupler ved at deltage i datingeksperimentet 'Date min værste side' i foråret, som netop nu bliver vist på DR3 og DRTV.
Her skal udvalgte singler tilbringe 48 timer sammen alene i et sommerhus, hvor de skal afsløre hemmeligheder og tabuer om sig selv, der normalt ikke ser dagens lys på første date.
Eksperimentets formål er så at undersøge, om det vil bringe flere følelser frem hos singlerne, når de er tvunget til at vise sig selv uden filter.
For singlen Storm opstod der ingen romantiske følelser med daten i sommerhuset.
Til gengæld voksede forelskelsen til den anden kvinde.
- Mens jeg var i sommerhus, havde jeg følelsen af, at jeg var et helt forkert sted.
Hun var den eneste, jeg tænkte på.
Så efter sommerhus-daten kørte jeg direkte ud til hende og spurgte på godt jysk, om vi ikke skulle slå pjalterne sammen og blive gift.
Det sagde hun ja til, fortæller han.
Storm og hans tv-date Stine under optagelserne til 'Date min værste side'.
I sommerhuset fortalte han blandt andet, at han sidste år havde været gift med en anden kvinde i fem måneder.
(© (c) DR)Går ind for åbne forholdStorm kalder sig selv 'the viking', fordi han lever efter nordisk mytologi og tilbeder Odin.
I den forbindelse har han en del holdninger, han godt vil frem med.
Han går op i, at mennesker skal være frie og går ind for åbne forhold, hvis kvinden deler hans livssyn.
- Jeg følger vikingetroen, og det vil jeg ikke ændre på.
Jeg mener stadig ikke, vi er skabt til at være sammen med den eneste ene for evigt.
Men jeg går ind i dette ægteskab med den holdning, at jeg efterkommer hendes ønsker, og det betyder også, at vi ikke har et åbent forhold.
Personligt tror jeg ikke på, at et ægteskab varer 20-30 år, fortæller Storm, som sidste år var gift med en anden kvinde i fem måneder.
Han vælger i stedet at følge asatro, hvor ægteskabet betyder en ‘håndsrækning’.
Det vil sige, at man tager hinandens hånd og slipper den, når det ikke giver mening mere.
- Hvis jeg for eksempel bliver meget kræftsyg, ønsker jeg, at hun går fra mig.
Jeg ønsker ikke, at min stærke kvinde skal være sammen med en, der er syg, siger han.
Den holdning deler den kommende vikingefrue mildest talt ikke.
- Hun er dybt uenig.
Men hun er så småt begyndt at acceptere den del, der hedder, at man ikke er sammen for evigt.
Som hun siger, så må vi tage de første fem år og se, hvad der sker.
Jeg er en glad mand, hvis vi er sammen fem eller ti år.
'Hun kører mig hårdt'Uanset hvor lang tid de ender med at være gift, har vikingen nu fundet en partner, der kan give ham modspil.
- Hun er en hård kvinde, som jeg ikke kan løbe om hjørner med.
Hun kører mig hårdt, når det skal gøres.
Hun er den stærkeste kvinde, jeg har mødt til dato, siger han.
Derfor krævede det også en 'benhård forhandling', før hun sagde ja til frieriet.
Parret deler en fælles lidenskab for dyr.
Her ses Storm med to ud af deres tre hunde af racen presa canario.
- Hun krævede, at jeg skulle rykke fra Aalborg og over til hende på Sjælland, så jeg er lige flyttet.
Og så skulle jeg droppe mine mange iværksætterier og få en fast indkomst for at være klar til at stifte familie, så jeg har lige fundet et nyt job.
Vi diskuterer stadig, om det skal være kirke eller ej, men mon ikke hun får sin vilje med kirken.
Uanset hvad bliver det bare en lille privat ceremoni.
Og så håber jeg da på, at der kommer nogle små vikinge-'skjoldunger' i 2020, siger han.
Vi er bekendt med navnet på Storms forlovede, men respekterer hendes ønske om ikke at medvirke med navn.
Hun er indforstået med, at vi bringer artiklen.
FacebookTwitterKopier linkEmner:DR3|Parforhold|Bolig|Aalborg|Sjælland




https://www.dr.dk/nyheder/udland/australier-finder-460000-kroners-guldklump

UdlandAustralier finder 460.
000 kroners guldklumpAmatør-guldgraveren fandt klumpen på 1,4 kilo med sin metaldetektor.
Det er klumpen her, som simpelthen er sin vægt værd i guld, og det nyder en australsk amatør-guldgraver nu godt af.
Af Daniel Myrup Pedersen20.
maj 2019 kl.
19.
29Bemærk: artiklen er mere end 30 dage gammelLæs opMan kan kun spå om, hvad der foregik i hovedet på en australsk amatør-guldgraver, da hans metaldetektor bippede i går under en gåtur blandt saltbuske.
Endnu et stykke værdiløst skrotmetal?
Sikkert.
Tre fjerdedele af alt guld i Australien findes i området omkring byen Kalgoorlie.
Grafik: Daniel Myrup Pedersen.
Men tilfældet skulle vise, at det var en guldklump på intet mindre end 1,4 kilo med en markedsværdi på godt 460.
000 danske kroner, skriver BBC.
Fundet skete nær den vestaustralske by Kalgoorlie, og det er ejeren af byens guldgraver-butik, der fortæller om fundet, da finderen selv er anynom:- Han kom gående ind i butikken og viste mig klumpen i sin hånd med et stort smil over ansigtet, siger butiksejer Matt Cook.
- Den er lidt større end en pakke cigaretter, men den er utrolig tung, siger Matt Cook.
Sker få gange om åretDet giver måske lidt sig selv, men et fund af den her størrelse er meget sjældent.
En ekspert siger, at det kun sker få gange om året.
Derimod er små fund af guld meget normale i den del af Australien, og derfor går mange håbefulde guldgravere rundt i området, siger professor Sam Spearing, der er direktør på Western Australia School of Mines på Curtin Universitet.
- Størstedelen af guldklumperne, der bliver fundet i området, er normalt omkring 14-16 gram, siger Sam Spearing til BBC.
Tre fjerdedele af det guld, som bliver minet i Australien, kommer netop fra området omkring Kalgoorlie.
Det nød den anonyme australier altså godt af, da han hørte metaldetektorens bippen; udløst af en berigende sten, 45 centimeter under jordoverfladen.
FacebookTwitterKopier linkEmner:Australien|BBC|Detailhandel




https://www.dr.dk/sporten/badminton/danmark-skuffer-mod-england-i-skidt-aabning-paa-badminton-vm

BadmintonDanmark skuffer mod England i skidt åbning på badminton-VMDanmark var storfavorit i den første gruppekamp ved Sudirman Cup, men blev slået af England.
Viktor Axelsen vandt sin singlekamp 2-1, men det rakte ikke til en samlet dansk sejr.
20.
maj 2019 kl.
19.
15Bemærk: artiklen er mere end 30 dage gammelLæs opDet danske badmintonlandshold indledte mandag Sudirman Cup med et overraskende nederlag på 2-3 til England.
Læs også:Kampen om OL-pladser er begyndt: Stor konkurrence blandt badmintonspillereDermed kan Danmark få mere end svært ved at gå videre fra gruppespillet til kvartfinalerne ved VM for mixhold, der foregår i Kina.
Skal det lykkes, så skal Indonesien besejres på onsdag.
Singlerne sejredeOpgøret mod England udviklede sig til en nervepirrende forestilling efter en skidt dansk indledning, da mixeddoublen med Mathias Christiansen og Sara Thygesen tabte til Marcus Ellis og Lauren Smith i tre sæt.
Viktor Axelsen og Mia Blichfeldt fik Danmark på ret spor ved at vinde deres respektive kampe i herresingle og damesingle, så det igen så lyst ud med en dansk føring på 2-1 i kampe.
Mia Blichfeldt vandt sin kamp i damesinglen 2-1.
Men herredoublen med Kim Astrup og Anders Skaarup indkasserede herefter et knebent nederlag til Marcus Ellis og Chris Langridge i en maratonkamp.
Da danskerne sendte kampens sidste bold i nettet, blev Ellis i samme øjeblik ramt af krampe i det ene ben.
Da England også satsede på Ellis i mixeddouble, var han sammenlagt i kamp mere end tre timer.
Damedoublen blev afgørendeDermed skulle dysten mellem England og Danmark afgøres i damedouble, og her måtte Sara Thygesen og Maiken Fruergaard se sig besejret i tre sæt af Lauren Smith og Chloe Birch.
England åbnede søndag Sudirman Cup med et nederlag til Indonesien.
Med en dansk sejr på onsdag over Indonesien kan Danmark fortsat tage en af de to kvartfinalepladser fra gruppen.
/ritzau/FacebookTwitterKopier linkEmner:Viktor Axelsen (badmintonspiller)|England|Indonesien|Badminton|Kina




https://www.dr.dk/nyheder/politik/ep-valg/video-kom-med-gintberg-i-ryborgs-eu-skole-derfor-rager-ep-valget-ogsaa-dig

EP-valgVIDEO Kom med Gintberg i Ryborgs EU-skole: Derfor rager EP-valget også digKlokken 20.
30 sidder Jan Gintberg og Ole Ryborg klar til at svare på spørgsmål om EU.
Af Kevin Ahrens20.
maj 2019 kl.
19.
30Bemærk: artiklen er mere end 30 dage gammelLæs op760 kilometer.
Så langt er der sådan cirka i fugleflugt fra Christiansborg i København til Europa-Parlamentet i den belgiske hovedstad, Bruxelles.
STIL SPØRGSMÅLHvilke områder har Europa-Parlamentet især indflydelse på?
Og hvad tjener man egentlig som medlem af Europa-Parlamentet?
Det og meget mere kan du spørge Jan Gintberg og Ole Ryborg om.
De sender live fra DR Byen i København fra klokken 20.
30.
Du kan stille dit spørgsmål her - eller sende det i en mail til kevn@dr.
dk.
Derfor er det måske heller ikke så underligt, at en del danskere har lidt lettere ved at forholde sig til folketingsvalget 5.
juni end europaparlamentsvalget 26.
maj.
Jan Gintberg har derfor besøgt danskere, der har bosat sig i Udkants-Europa for at finde svaret på, om vi danskere overhovedet har noget til fælles med vores medborgere i EU?
Og hvad vi egentlig kan bruge EU til?
I de tre udsendelser ’Gintberg på kanten af EU’ rejser han til Italien, Bulgarien og Irland, der alle på hver sin måde har et specielt forhold til EU.
Her møder han blandt andet en salsadansende munk, en gondol-instruktør og en familie, der har slået sig ned i en lille landsby i Bulgarien.
Læs også:Gintberg bevæger sig over grænsen og rundt i EUJan Gintberg er dog ikke alene.
Han får nemlig hjælp af DR's EU-korrespondent Ole Ryborg, der i flere årtier har taget turen til Bruxelles for at dække EU.
For hvorfor er det nu, at vi har et blåt sygesikringskort?
Er det Europa-Parlamentets plan, at der skal være samme lønforhold i alle EU-lande?
Og hvad betyder det, når politikerne bliver ved med at tale om "fri bevægelighed"?
Det svarer Ole Ryborg på i videoen øverst i artiklen.
Send spørgsmål til Gintberg og RyborgMen hvilke områder har Europa-Parlamentet især indflydelse på?
Hvor vigtigt er det, hvilken alliance danske partier er med i?
Og hvad tjener man egentlig som medlem af Europa-Parlamentet?
Det og meget mere kan du spørge Jan Gintberg og Ole Ryborg om.
De sender live fra DR Byen i København fra klokken 20.
30.
Du kan stille dit spørgsmål her - eller sende det i en mail til kevn@dr.
dk.
FacebookTwitterKopier linkEmner:EU|Europa-Parlamentet|København|Bruxelles|EU-forhold




https://www.dr.dk/nyheder/regionale/fyn/biernes-kampdag-fem-simple-raad-til-hvordan-du-selv-kan-redde-bierne

FynBiernes (kamp)dag: Fem simple råd til, hvordan du selv kan redde bierneI dag er 'Biernes Dag", men de små nyttedyr lever under vanskelige kår.
Svend-Aage Sørensen ser til sine bifamilier i Tranekær på Langeland.
Af Jakob Høstrup og Lukas Bjerg20.
maj 2019 kl.
19.
50Bemærk: artiklen er mere end 30 dage gammelLæs op- Vi kan jo nærmest kalde det for 'Biernes Internationale Kampdag', siger Svend-Aage Sørensen med et smil.
Han er formand for Langelands Biavlerforening, og så har han sin egen bigård i Tranekær.
Han har valgt at fejre den 20.
maj ved at se til nogle af de bifamilier, han passer i sine bistader.
Den 20.
maj er nemlig udråbt af FN til at være Biernes Dag.
Formålet er at sætte fokus på biernes vanskelige kår.
- Bierne i Danmark mangler virkelig næring.
Specielt i efteråret når afgrøderne er væk fra høsten.
Så mangler de noget, de kan hente nektar og pollen fra, hvilket er vigtigt for deres livsgrundlag, forklarer Svend-Aage Sørensen.
Bierne har stor betydning for den globale fødevareproduktion.
Ifølge Miljøstyrelsen bidrager biernes bestøvning af afgrøder årligt med en milliard kroner til det landbrugets indtjening i Danmark.
Samtidig anslår FN, at 100 afgrødetyper udgør 90 procent af verdens fødevarer.
Af disse er 71 bestøvede af bier.
- Vi er blevet alt for gode til at rydde op.
De store maskiner i haven har gjort os alt for effektive, mener Svend-Aage Sørensen fra Langeland.
I 2016 slog FN alarm, fordi antallet af bier og andre insekter er faldende på verdensplan.
Vi kan dog alle gå ud i vores baghaver og hjælpe bierne.
Her er Svend-Aage Sørensens fem simple råd til, hvordan du hjælper bierne:1Plant forskellige blomsterPlant forskellige blomster.
- Alle kan hjælpe til.
Vi kan alle blive mere bivenlige, siger Svend-Aage Sørensen.
Hans første råd til haveejere:- Udvælg et stykke jord hjemme i haven og plant en masse forskellige blomster.
Honningurt, krokus og forårsplanten erantis er blandt de planter, som bierne især sætter pris på.
Det er nemlig fra blomsterne, at bierne får sin nektar og pollen.
Vær også sikker på, at du planter blomster, som kan stå i haven lige fra det tidlige forår til sent på efteråret.
2Giv ligusterhækken roGiv ligusterhækken ro - Vi kan også klippe lidt mere bivenligt.
Lige om lidt blomstrer ligusterhækken, men lad den da stå og blomstre færdig, siger Svend-Aage Sørensen.
Det er nemlig ikke kun nede i græsset, bierne kan lide at summe rundt.
Hække og træer bærer også mange blomster, som bierne får sin næring fra.
I stedet for at klippe din hæk, så snart sommerens første stråler viser sig, så vent en måneds tid og lad naturen klare arbejdet selv.
3Lad mælkebøtterne blomstreLad mælkebøtterne blomstre  Du behøver ikke at reservere et helt jordlod og bruge flere timer på at så den ene blomst efter den anden.
Du kan også bare lade være med overhovedet at slå din græsplæne.
- Lad mælkebøtterne stå lidt længere og giv dem lov til at smide frøene, mener Svend-Aage Sørensen.
Hvis du en dag vil gøre lidt ekstra ud af din græsplæne, kan du overveje at skifte den ud med en plæne af kløver.
Det giver endnu flere blomster, som bierne kan besøge hele sommeren, og samtidig er kløver med til at tilføre næring til din græsplæne.
4Skab gode bostederSkab gode bosteder - Lad en bunke sten og grene blive liggende i hjørnet af haven, så du efterlader nogle gode bosteder for de bestøvende insekter, råder Svend-Aage Sørensen.
Mange bier kan bedst lide at yngle i visne stængler og sprækker mellem sten.
Du kan derfor lave stenbunker og flotte stensætninger i din have.
Det eneste, du skal huske på, er at placere bunkerne væk fra den direkte sol.
Vælg også gerne et sted, hvor de er beskyttet mod vind og vejr.
Hvis du ekstra overskud, så kan du endda skabe en såkaldt "bibolig" i din have.
5Undgå sprøjtemidlerUndgå sprøjtemidler Som det sidste peger Svend-Aage Sørensen på sprøjtemidler.
Rigtig mange sprøjtemidler er skadelige for bier.
Det gælder ikke kun de vanlige insektmidler, men også svampe- og ukrudtsmidler.
Sprøjtegifte kan stoppe bierne i at reproducere sig selv, og hvis bi-larver bliver fodret med mad, der indeholder pesticidrester, udvikler de sig ikke ordentligt.
Kilder: Dansk Biavlerforening og Plan BiFacebookTwitterKopier linkEmner:Insekter|Havebrug|Forenede Nationer|Langeland|Miljøstyrelsen




https://www.dr.dk/nyheder/politik/folketingsvalg/her-er-stoettepartiernes-krav-til-mette-frederiksens

FolketingsvalgHer er støttepartiernes krav til Mette Frederiksens udlændingepolitikBørnene på Sjælsmark og integrationsydelsen skal på forhandlingsbordet, lyder det fra støttepartierne.
(© TV2)Af Diana Bengtsen og Andreas Nygaard Just20.
maj 2019 kl.
19.
10Bemærk: artiklen er mere end 30 dage gammelLæs opI gårsdagens tv-duel mellem Lars Løkke Rasmussen (V) og Mette Frederiksen (S) på TV2 gjorde Socialdemokratiets statsministerkandidat det klart, at hun ikke var villig til at overtage regeringsnøglerne for enhver pris.
- Hvis en række mindre partier, som jeg ikke tror kommer til at udgøre flertallet, vil afkræve, at jeg skal begynde at åbne op for en udlændingepolitik, som jeg grundlæggende tror vil være forkert for det danske samfund, så vil jeg ikke være statsminister, lød det fra Mette Frederiksen i tv-duellen søndag aften.
Blandt Socialdemokratiets tre støttepartier, Radikale Venstre, SF og Enhedslisten er man ærgerlig over Mette Frederiksens udmelding.
Vi vil selvfølgelig heller ikke være parlamentarisk grundlag for enhver pris.
Pernille Skipper, politisk ordfører for EnhedslistenHos både Radikale Venstre og Enhedslisten slår man fast, at Socialdemokratiet skal komme med indrømmelser på udlændingeområdet, hvis Mette Frederiksen skal sidde i statsministerstolen på deres mandater:- Vi støtter kun en ny regering, hvis den gør sig uafhængig af Dansk Folkepartis politik, og det betyder blandt andet, at vi skal have en ny udlændinge- og integrationspolitik, siger Morten Østergaard, partileder for Radikale Venstre.
Hos Enhedslisten lyder det, at de kommer til at stille nogle klare og grundlæggende betingelser om "en mere human" udlændinge- og integrationspolitik, hvis de skal lægge stemmer til Mette Frederiksen som statsminister:- Det kan godt være, at hun ikke vil være statsminister for enhver pris, men vi vil selvfølgelig heller ikke være parlamentarisk grundlag for enhver pris, siger Enhedslistens politiske ordfører, Pernille Skipper.
Jeg tror, vi kan få Mette Frederiksen med på mere, end vi kan med Lars Løkke Rasmussen.
Pia Olsen Dyhr, formand for SFHos SF lyder meldingen fra formand Pia Olsen Dyhr, at de peger på Mette Frederiksen som statsminister uanset hvad.
- Enten kan vi støtte Mette Frederiksen eller Lars Løkke Rasmussen, og de kommer begge til at stå på den nuværende udlændingepolitik i store træk.
Jeg tror, vi kan få Mette Frederiksen med på mere, end vi kan med Lars Løkke Rasmussen.
Hun understreger dog, at partiet ikke bare kommer til at give deres mandater uden videre.
- Vi skal selvfølgelig også have indflydelse på den politik, der skal føres.
Der ønsker vi, at Danmark skal tage kvoteflygtninge igen.
Og børnene på Sjælsmark skal have en bedre hverdag.
Det kommer vi til at bruge vores mandater på at kæmpe for.
Børnene på Sjælsmark, integrationsydelsen og kvoteflygtningeSelvom Enhedslisten har en række områder, der for dem er såkaldt hjerteblod, så vil de ikke stille ultimative krav til Socialdemokratiets statsministerkandidat:- Kvoteflygtninge, børnene på Sjælsmark og integrationsydelsen er meget vigtige områder for os.
Men vi kommer ikke med en dosmerliste og siger alt eller intet.
Der er nogle ting, som er rigtig vigtige for os, og vi skal ud med et resultat, hvor vi kan sige, at det går i den rigtige retning på udlændingeområdet, siger Pernille Skipper.
Vi kommer ikke med en dosmerliste og siger alt eller intet.
Pernille Skipper, politisk ordfører for EnhedslistenOgså hos Radikale Venstre og SF mener man, at en kommende regering skal kigge på vilkårene på Sjælsmark.
Og mens kvoteflygtninge er en mærkesag for SF, understreger Radikale Venstre vigtigheden af, at man også får ændret den nuværende integrationsydelse.
- Vi er nødt til at bekæmpe fattigdom.
Det kan ikke nytte noget, at vi bruger de gode tider til at bringe mennesker i en sårbar position, så de dårligt har råd til tre måltider mad om dagen, og det handler jo blandt andet om at få kigget på integrationsydelsen og kontanthjælpsloftet, siger Radikales Morten Østergaard.
Nærmer sig hinandenSelvom Mette Frederiksen i gårsdagens tv-duel var meget modvillig i forhold til at ændre store dele af den nuværende udlændingepolitik, så nævner alle tre partier, at de fornemmer en socialdemokratisk statsministerkandidat, som alligevel kan møde dem et stykke hen ad vejen:- Jeg synes, det er positivt, at Mette Frederiksen åbner op for at kigge på børnene på Sjælsmark.
Det fortjener de, lyder det fra Pia Olsen Dyhr.
Samme melding kommer fra både Morten Østergaard og Pernille Skipper.
Enhedslisten understreger dog, at det ikke betyder, at man så er færdig med at diskutere området.
- Der er jo stor forskel på, om man taler om et gyngestativ mere på Sjælsmark, eller om man vil sørge for at få børnene ud af Sjælsmark, så de kan bo i almindelige boliger og leve et almindeligt liv, indtil den dag de kan udsendes, siger Pernille Skipper.
Inden for rammerne af at de bor på Sjælsmark, så er der absolut plads til at forbedre børnenes forhold.
Mattias Tesfaye, udlændingeordfører for SocialdemokratietSocialdemokratiet åbner op for forhandlingSocialdemokratiets udlændingeordfører, Mattias Tesfaye, siger, at Socialdemokratiet er klar til at møde rød blok ved forhandlingsbordet – i hvert fald når det handler om børnene på Sjælsmark.
- Vi vil ikke give familierne en tilværelse i Danmark, bare fordi de modarbejder myndighederne.
Men inden for rammerne af at de bor på Sjælsmark, så er der absolut plads til at forbedre børnenes forhold, siger Mattias Tesfaye.
Socialdemokratiet er også villige til at kigge på kvoteflygtninge, lyder det:- Danmark skal også på et tidspunkt igen sige ja til kvoteflygtninge.
Om det lige bliver i 2019, vil jeg ikke garantere.
Der er en bestemt gruppe af kvoteflygtningene, som er behandlingskrævende, og vi har i flere år ment, at vi skal tage dem, siger Mattias Tesfaye.
Socialdemokratiet vil imidlertid ikke – som ønsket ellers er fra støttepartierne – rykke ved den brede udlændingepolitik, fortæller Mattias Tesfaye.
- Vi har haft et godt samarbejde med blandt andet Venstre.
Det har vi ikke tænkt os at opgive.
Det bliver det brede samarbejde, der definerer dansk udlændingepolitik, siger han.
FacebookTwitterKopier linkEmner:Enhedslisten|Lars Løkke Rasmussen (politiker)|Mattias Tesfaye (politiker)|Radikale Venstre|Udlændingepolitik




https://www.dr.dk/nyheder/udland/klatrer-lukkede-eiffeltarnet-pagrebet-efter-seks-timer

UdlandKlatrer lukkede Eiffeltårnet: Pågrebet efter seks timerManden er endnu ikke identiceret, og motivet er ikke kendt.
Først efter seks timer på vej op i Eiffeltårnet blev manden pågrebet.
)20.
maj 2019 kl.
17.
54 | opdateret 20.
maj 2019 kl.
22.
54Bemærk: artiklen er mere end 30 dage gammelLæs opEiffeltårnet i den franske hovedstad, Paris, blev tidligere på dagen evakueret, fordi en mand begyndte at kravle op i tårnet.
Først efter seks timer blev manden pågrebet.
Manden er endnu ikke identificeret, og motivet er fortsat ukendt.
Det er fast procedure at evakuere alle og lukket tårnet, når nogen forsøger at klatre op i det, oplyser selskabet, der står for driften af tårnet.
Eiffeltårnet åbner igen for besøgende i morgen med de normale åbningstider.
Brandmænd og specialist i kontakt med klatrerEn talsmand i politiet oplyser, at adskillige brandmænd - heriblandt en klatrespecialist - var i kontakt med klatreren, og efter seks timer blev han anholdt.
Det vides ikke, hvordan han formåede at slippe gennem det strenge sikkerhedssystem i tårnet.
Tilbage i 2015 kravlede britiske James Kingston hele vejen til toppen af Eiffeltårnet uden brug af sikkerhedsudstyr og uden tilladelse.
Eiffeltårnet er 324 meter højt og den højeste bygning i Paris.
/ritzau/FacebookTwitterKopier linkEmner:Paris|Storbritannien




https://www.dr.dk/nyheder/penge/sanjay-shah-i-svar-til-skat-jeg-er-uskyldig

PengeSanjay Shah i svar til Skat: Jeg er uskyldigDen hovedmistænkte i sagen om skattesvindel for 12,7 milliarder kroner afviser alle beskyldninger.
Sanjay Shah skriver, at der ikke er tale om svindel, men kun om udbyttearbitrage- handler, hvor der tjenes på udsving i aktiekurser.
Af Niels Fastrup20.
maj 2019 kl.
18.
31 | opdateret 21.
maj 2019 kl.
09.
36Bemærk: artiklen er mere end 30 dage gammelLæs opAlt er foregået efter bogen, og Skat har intet at komme efter, lyder det fra den britiske finansmand Sanjay Shah, den hovedmistænkte i sagen om svindel for 12,7 milliarder kroner mod Skat.
Skat (i dag Skattestyrelsen) lagde i maj 2018 sag an mod Shah ved en domstol i London med krav om, at den flamboyante finansmand skulle betale de mange milliarder tilbage til Danmark, som han ifølge Skat uretmæssigt er kommet i besiddelse af ved at bedrage Skat.
Parallelt med Skats såkaldte civile søgsmål mod Shah foregår en kriminel efterforskning mod finansmanden, der her i Danmark involverer Bagmandspolitiet i samarbejde med politimyndigheder i Storbritannien, Tyskland, Belgien og USA.
Det har været ventet, at Shah via sine britiske advokater ville komme med et forsvarsskrift, hvilket nu foreligger i form af et 204 siders langt dokument, som DR Nyheder er i besiddelse af.
I dokumentet afviser Shah via sine advokater alle Skats beskyldninger.
Shah: Almindelig aktiehandelIfølge Shah er der ikke tale om svindel, men udelukkende tale om helt almindelige, såkaldte udbyttearbitragehandler, hvor der tjenes på udsving i aktiekurser omkring den dag, hvor store, børsnoterede selskaber som Mærsk og Novo Nordisk udbetaler udbytte.
Ifølge Skat har de amerikanske pensionskasser, som Shah har haft som kunder, slet ikke ejet danske aktier, men det afviser Shah.
De ejede aktierne helt legalt og modtog udbytte, hvorfor de også havde ret til at tilbagesøge dansk udbytteskat, forlyder det fra finansmanden.
Som del af sit forsvar anfører Shah, at han har modtaget juridisk rådgivning fra førende danske advokater.
Det handler ifølge Shah selv blandt andet om advokaten Nikolaj Bjørnholm og advokatfirmaet Plesner.
Men i et skriftligt svar til DR Nyheder skriver partner i Plesner, Tom Kristjánsson:- Jeg kan afvise, at vi har rådgivet Sanjay Shah eller hans selskaber om forhold, der har relation til udbytteskattesagen.
Det har tidligere været fremme, at Nikolaj Bjørnholm i 2012 rådgav Shahs firma i London, Solo Capital.
Nikolaj Bjørnholm selv påpeger overfor DR, at advokatrådet tidligere har vurderet hans rådgivning og ikke udtalt kritik.
Skattestyrelsen vil ikke kommentere Sanjay Shahs uskyldserklæring af hensyn til den verserende retssag, og det samme gælder skatteminister, Karsten Lauritzen (V):- Jeg har for nærværende, og af hensyn til både det strafferetlige såvel som civilretlige søgsmål ingen kommentarer, siger Karsten Lauritzen i et skriftligt svar til DR Nyheder.
Opdateret med kommentar fra advokat Nikolaj Bjørnholm.
FacebookTwitterKopier linkEmner:Karsten Lauritzen (politiker)|Venstre|Storbritannien|Plesner|Økonomisk kriminalitet




https://www.dr.dk/nyheder/politik/ep-valg/fem-unge-europaeere-politikerne-skal-saette-klimaet-foerst

EP-valgFem unge europæere: Politikerne skal sætte klimaet førstI den danske valgkamp fylder klima både blandt politikere og unge.
Men sådan er det ikke i hele EU.
Fra venstre: Anna Katrine Windt Courbin, Artis Krists Mednis, Florentina Cristina Penescu, Marek Azoulay og Alberto Coves - alle fem går op i klimaet.
(© DR Nyheder)Af Sarah Munk Jørgensen (video) og Agnes Amanda Vesth Rasmussen20.
maj 2019 kl.
19.
01Bemærk: artiklen er mere end 30 dage gammelLæs opEn klimaredningspakke, et klima-alfabet og en klima- og miljøpagt - det er kun et udpluk af det, som de danske spidskandidater foreslår på klimaområdet i forbindelse med europaparlamentsvalget den 26.
maj.
Det bestemmer EU om klimaCO2-udledning fra både personbiler og lastbiler skal reduceres i det kommende årti.
Det er EU, der på vegne af alle medlemslandene har skrevet under på Paris-aftalen - den binder Danmark til blandt andet at opdatere vores klimaplaner hvert femte år.
Planerne kan kun opjusteres.
EU begyndte sidste år at udfase halogenpærer og erstatte dem med LED-pærer.
Udfasningen forventes at sænke CO2-udledningen med 15 millioner ton om året.
EU har lavet regler for, hvor meget vand der må bruges, når man skyller ud i toilettet - simpelthen for at spare vand.
Selvom vi her i Danmark måske er overbeviste om, at alle synes, at klima er vigtigt - så ser det en smule anderledes ud, når vi kigger på valgkampen ud over Europa.
Her skal du møde fem unge europæere, der alle går rigtig meget op i klimaet.
For Florentina Cristina Penescu i Rumænien og Alberto Coves i Spanien er det dog svært at stemme grønt - her er klima nemlig ikke øverst på dagsordenen.
Ifølge de nyeste tal fra Eurobarometer, som er Europa-Parlamentets opinionsundersøgelse, mener 68 procent af de unge i Danmark, at klima skal være øverst på dagsordenen, når de nye parlamentarikere tager plads i parlamentet den 2.
juli.
Men i Syd- og Østeuropa peger langt størstedelen af de unge derimod på, at arbejdsløshed og økonomisk vækst betyder mest for dem, viser tallene.
Du kan også høre de unge fortælle i podcasten her.
For os handler EP-valget om klima - men sådan er det ikke i resten af EU1DanmarkMarek Azoulay er 23 år og elev på Krogerup Højskole i Humlebæk.
Marek Azoulay, 23 år.
- Klima er rigtig, rigtig vigtigt for mig.
Klimaet venter ikke - vi bliver nødt til at gøre noget, og det skal gøres nu.
Og Marek er bestemt ikke den eneste unge i Danmark, der mener, at klimaet er det allerførste, som det nye Europa-Parlament skal tage sig af.
Det mener to ud af tre unge danskere nemlig.
Men det er altså ikke nok, at det kun er i Danmark, at vi fokuserer på det, mener Marek.
- Det blå EU-flag skal gøres grønt.
I EU er vi en halv millard mennesker, hvor vi i Danmark kun er 5,8 millioner mennesker.
Selvom det skal begynde hos os selv, så gør det bare en kæmpe forskel, hvis EU rykker på det.
2LetlandArtis Krists Mednis er 20 år gammel.
Han studerer entrepreneurship og management på universitetet.
Artis Krists Mednis, 20 år.
- Alt begynder med den planet, vi lever på - og først efter det, kan vi begynde at tænke på økonomi og vækst, musik og kunst.
Selvom Artis kæmper for klimaet, så bor han i et land, hvor den unge befolkning ikke spekulerer meget over netop det.
I Letland er det kun hver tredje unge, der synes, at klimaet er det vigtigste emne i Europa, viser tallene fra Eurobarometer.
Og faktisk er Letland blandt de lande, hvor færrest unge bekymrer sig om klimaet - i stedet bekymrer de sig om ungdomsarbejdsløshed, økonomisk vækst og immigration.
- Når det kommer til klimaet, er situationen i Letland ret trist.
Jeg tror ikke, folk i Letland ser klimaforandringerne som noget stort endnu - vi har 16 partier, der deltager i valget til Europa-Parlamentet.
Halvdelen nævner det i deres partiprogram, men kun én snakker om det og reelt promoverer klimaet.
3LuxembourgAnna Katrine Windt Courbin er 19 år gammel og er lige nu elev på Krogerup Højskole.
Anna Katrine Windt Courbin, 19 år.
- Klima er det absolut vigtigste lige nu.
Det er fedt, at alle er blevet så grønne, men der skal også handling til nu.
Anna Katrine bor til daglig i Luxembourg - et land, hvor over halvdelen, nemlig 57 procent af de unge, mener, at klimaet bør være det absolut vigtigste for de kommende parlamentarikere i Europa-Parlamentet.
Læs også:Hvem skal du sende til EU?
Tag kandidat-testen her- Det er helt vildt vigtigt, at vi snakker om det inden for EU, fordi EU er så stor en størrelse og har så meget magt inden for det globale samarbejde.
Så hvis vi får skubbet EU i en grøn retning, så kan vi lave kæmpe ændringer, som har stor indflydelse på klimaet.
4RumænienFlorentina Cristina Penescu er 21 år.
Hun går på universitetet, hvor hun studerer både International Relations og European Studies.
Florentina Cristina Penescu, 21 år.
- Klimaforandringerne kommer helt sikkert til at påvirke mit liv.
Det er min generation, der er fremtiden og skal leve i den her verden - og måske også mine børn - så jeg vil gerne give en verden videre, der ikke er ved at falde sammen.
I den sydøstlige del af Europa ligger Rumænien.
Et land, hvor de unges hverdag er fyldt med mange andre udfordringer, end vi er vant til herhjemme.
Her bekymrer de unge sig om ungdomsarbejdsløshed, økonomisk vækst og helt generelle vilkår, der vedrører menneskerettigheder og demokrati.
Kun 27 procent af de unge synes, at klimaet er vigtigt.
Og det er også noget, Florentina mærker - mange af hendes venner går slet ikke op i klimaet, og politisk halter det også bagefter, mener hun.
- Der er ikke rigtig nogen partier, der har en grøn profil.
Der er mere fokus på at oprette politisk stabilitet.
5SpanienAlberto Coves er 25 år gammel og uddannet journalist.
Han arbejder lige nu som freelancer.
Alberto Coves, 25 år.
- Klima påvirker os hver dag, og jeg synes det, Greta Thunberg har sat i gang, er vildt fedt.
I den spanske by Valencia, hvor Alberto bor, er der ikke meget, der handler om klima.
I stedet bliver der diskuteret ungdomsarbejdsløshed og immigration - i Spanien er lige knap hver fjerde ung nemlig arbejdsløs.
Til sammenligning står en ud af ti unge i Danmark uden job.
Det viser tal fra OECD.
Og det afspejler også de spanske unges holdning til klima.
Det er kun 38 procent af de unge, der synes, at klima er det vigtigste emne at diskutere op til Europa-Parlamentsvalget.
- Klima er ikke et stort emne i Spanien.
Det er vigtigt, men vi tænker mere på os selv og individet.
Vi vil gerne kunne tage vare på os selv og finde et job.
De går mest op i klima:•Sverige (85 procent)•Malta (72 procent)•Holland (69 procent)•Danmark og Belgien (68 procent)De går mindst op i klima:•Polen (18 procent)•Bulgarien (19 procent)•Tjekkiet (21 procent)•Estland, Kroatien og Rumænien (27 procent)Kilde: EurobarometerFacebookTwitterKopier linkEmner:Spanien|Letland|Rumænien|Arbejdsløshed|Valg og folkeafstemninger




https://www.dr.dk/nyheder/udland/video-skandale-regeringsparti-traekker-alle-ministre-i-oestrig-efter-fyreseddel

UdlandVideo-skandale: Regeringsparti trækker alle ministre i Østrig efter fyreseddelDen østrigske regering går i opløsning på grund af skjulte optagelser fra 2017.
Sebastian Kurz fortæller pressen om den seneste udvikling i video-skandalen.
Af Jakob Busk Olsen20.
maj 2019 kl.
19.
09 | opdateret 20.
maj 2019 kl.
19.
36Bemærk: artiklen er mere end 30 dage gammelLæs opØstrigs kansler, Sebastian Kurz, meddelte her til aften, at han ønsker at fyre sin indenrigsminister som følge af en video-skandale, der lammer regeringen få dage før valget til Europa-Parlamentet.
Den konservative Sebastian Kurz har indstillet Herbert Kickl fra regeringspartneren Frihedspartiet (FPÖ) til fyring hos Østrigs præsident, som har magten til at afskedige ministre i landet.
Kort tid efter meddelte FPÖ ifølge nyhedsbureauet APA, at det trækker alle sine ministre fra regeringen.
I forvejen var FPÖ's leder og vicekansler Heinz-Christian Strache blevet tvunget til at gå af, efter en video blev offentliggjort i tyske medier.
Videoen viser, hvordan Strache under et hemmeligt møde i 2017 på Ibiza med en påstået rig, russisk arving kom med flere lyssky tilbud.
På et pressemøde forudså Sebastian Kurz, at Frihedspartiet ville forlade regeringen.
Han oplyste, at partiets ministerposter i givet fald ville blive besat med eksperter og embedsmænd indtil det nyvalg, som ventes i nærmeste fremtid.
Læs også:Efter skandale-optagelser: Østrigs kansler vil udskrive valgMødet på IbizaI sidste den uge kunne den tyske avis Süddeutsche Zeitung og nyhedsmagasinet Spiegel afsløre den skandale, som lige nu ryster Østrig.
Skandalen udspringer af skjulte videooptagelser fra 2017.
Videoen viser den nu forhenværende østrigske vicekansler og formand for det højrenationale FPÖ, Heinz-Christian Strache, og hans højre hånd Joachim Gudenus.
Det var midt i den østrigske valgkamp op til et parlamentsvalg, og mændene sidder i et luksuriøst sommerhus på Ibiza i selskab med en kvinde, som udgiver sig for at være en rig niece til en russisk oligark.
Kvinden tilbyder ifølge optagelserne at investere store summer i de højrenationales valgkamp og at overtage en stor østrigske avis, som kan give FPÖ en positiv dækning.
Heinz-Christian Strache udtrykker stor interesse for tilbuddet og taler om, hvordan man kan bruge avisen i valgkampen.
Som modydelse til den russiske hjælp i valgkampen siger Strache, at hvis han kommer i regering, så vil han belønne den russiske kvinde med store statslige ordrer.
Se uddrag af skandale-videoen:Hvem står bag videoen?
Sideløbende med den galopperende regeringskrise i Østrig foregår der en intens gætteleg på sociale og i traditionelle medier om, hvem der står bag de sprængfarlige optagelser fra Ibiza.
Kansler Sebastian Kurz bidrog selv til spekulationerne, da han i går i et stort interview med den tyske avis Bild udtalte, at metoden i høj grad "mindede ham om Tal Silberstein".
Israelske Silberstein er politisk rådgiver og berygtet i Østrig, efter han i 2017 stod bag en usædvanlig grov smædekampagne mod Sebastian Kurz - betalt af Østrigs socialdemokrater, SPÖ.
En anden mistænkt i sagen om videoen fra Ibiza er den tyske tv-vært og satiriker Jan Böhmermann.
Flere dage før optagelsen med Heinz-Christian Strache blev offentliggjort, kom Jan Böhmermann med udtalelser, der mere end antyder, at han kendte til videoens eksistens.
Tv-stationen ZDF, der lægger sendeflade til Böhmermanns tv-program, afviser i dag overfor Bild, at værten står bag optagelserne.
Hovedpersonen selv har dog kun forstærket mistanken om, at noget er i gære.
Han har blandt andet tweetet et link til en hjemmeside med navnet "Do They Know It's Europe", der lige nu kun indeholder et ur, der tæller ned til næste afsnit af Jan Böhmermanns tv-program på onsdag.
FacebookTwitterKopier linkEmner:Østrig|Sebastian Kurz (politiker)|Europa-Parlamentet|Ibiza|Valg og folkeafstemninger




https://www.dr.dk/sporten/fodbold/kvindelandsholdet/pernille-harder-bliver-ved-valgt-til-aarets-hold-i-champions

KvindelandsholdetPernille Harder bliver ved: Valgt til årets hold i Champions League for tredje år i trækUefas tekniske observatører har valgt Wolfsburg-danskeren til en angrebsplads.
I denne sæson endte Harder som Champions League-turneringens topscorer med otte mål.
20.
maj 2019 kl.
17.
33Bemærk: artiklen er mere end 30 dage gammelLæs opDen danske landsholdsstjerne Pernille Harder er endnu en gang blevet valgt til kvindernes All Star-hold i Champions League.
Det oplyser Det Europæiske Fodboldforbund (Uefa) på sin hjemmeside.
Læs også:Pernille Harder tysk mester for tredje gang i træk© ScanpixPernille HarderEr 26 år gammelSpiller offensiv midtbane for VfL WolfsburgBærer anførerbindet for det danske landsholdHar tidligere spillet i Viborg, Skovbakken og LinköpingWolfsburg-danskeren var også en del af det udvalgte hold i de to foregående sæsoner.
I denne sæson endte Harder som turneringens topscorer med otte mål.
Blev slået ud i semifinalenSammen med sin tyske klub måtte hun i kvartfinalerne dog forlade Europas største klubturnering efter to nederlag til franske Lyon, der i weekenden vandt CL-titlen med en finalesejr over Barcelona.
I nederlagene til Lyon udmærkede 26-årige Pernille Harder sig dog med to mål.
I alt 15 markspillere og to målmænd er udvalgt til Champions League-holdet af Uefas tekniske observatører - ni af de udvalgte kommer fra Lyon.
Målmænd: Sandra Panos (Barcelona), Sarah Bouhaddi (Lyon)Forsvarsspillere: Millie Bright (Chelsea), Amel Majri (Lyon), Wendie Renard (Lyon), Irene Paredes (Paris), Lucy Bronze (Lyon), Griedge M’bock Bathy (Lyon)Midtbanespillere: Vicky Losada (Barcelona), Melanie Leupolz (Bayern), Amandine Henry (Lyon), Dzsenifer Marozson (Lyon), Alexia Putellas (Barcelona)Angribere: Erin Cuthbert (Chelsea), Ada Hegerberg (Lyon), Eugénie Le Sommer (Lyon), Pernille Harder (Wolfsburg), Karen Carney (Chelsea)Lyons norske angriber Ada Hegerberg fejrer Champions League-mesterskabet.
/ritzau/FacebookTwitterKopier linkEmner:Lyon|Pernille Harder (fodboldspiller)|UEFA|Barcelona|Fodbold




https://www.dr.dk/sporten/fodbold/kvindeligaen/dansk-landsholdsspiller-skifter-til-den-italienske-storklub-fiorentina

KvindeligaenDansk landsholdsspiller skifter til den italienske storklub FiorentinaPokalvinder Frederikke Thøgersen flytter til Italien efter seks år i Fortuna Hjørring.
Frederikke Thøgersen skal spille i italienske Fiorentina i to år.
Af Anne Hedegaard Petersen20.
maj 2019 kl.
17.
19Bemærk: artiklen er mere end 30 dage gammelLæs opSå sent som i lørdags vandt Frederikke Thøgersen den danske pokalturnering med Fortuna Hjørring, men kampen blev ikke blot sæsonens sidste, den blev også Thøgersens allersidste for nordjyderne.
Jeg glæder mig helt vildt til at spille fodbold på fuldtid i en professionel klub.
Det bliver fedt at kunne leve en hverdag med fuldt fokus på fodboldenFra næste sæson skifter den 23-årige kantspiller til Fiorentina, der sluttede som nummer to i den italienske Serie A, blot ét point efter Sofie Junge og Juventus.
- Den italienske liga er rigtig spændende, og der er flere store klubber på herrersiden, der satser og heriblandt Fiorentina.
- Vi har mødt hinanden et par gange i Champions League, så jeg føler, at vi kender hinanden.
Det er en spændende klub med rigtig gode forhold, og så er der en fed kultur i hele byen, og kvindeholdet har deres egen fanklub, siger Frederikke Thøgersen.
Frederikke Thøgersen har spillet hele sin seniorkarriere i Fortuna Hjørring.
Fiorentina var første prioritetAftalen kom i stand for et par uger siden, og danskeren har underskrevet en kontakt med italienerne på to år.
Efter seks år med flere titler i Fortuna Hjørring er landsholdsspilleren klar til noget nyt.
- Jeg har været i den danske liga længe og været rigtig glad for Fortuna, men nu skal der nye omgivelser til, for at jeg kan udvikle mig endnu mere.
- Jeg glæder mig helt vildt til at spille fodbold på fuldtid i en professionel klub.
Det bliver fedt at kunne leve en hverdag med fuldt fokus på fodbolden, siger Frederikke Thøgersen, der er noteret for 47 A-landskampe for Danmark og et mål.
Læs også:Truppen til England-kamp udtaget: Nadim og Veje sidder overThøgersen, der til dagligt bor i Aalborg, skal fra efter sommerferien finde sig tilrette i Firenze og i en lilla trøje i stedet for grøn, og selv om flere hold har haft budt ind undervejs i Thørgersens karriere, er hun glad for, hvor hun er landet.
- Min første prioritet var Fiorentina, så jeg glæder mig rigtig meget.
Inden turen går til Italien, skal Frederikke Thøgersen samles med det danske landshold, der møder England i en venskabskamp lørdag den 25.
maj.
En kamp, du kan se på DR1 fra klokken 13.
45.
FacebookTwitterKopier linkEmner:ACF Fiorentina|Fortuna Hjørring|Fodbold|Italien|Aalborg




https://www.dr.dk/nyheder/politik/lokke-s-rykker-til-venstre-med-skattestigninger

PolitikLøkke: S rykker til venstre med skattestigningerStatsministeren tager nu afstand fra SV-regering, fordi Socialdemokratiet vil have afgifter for at få velfærd.
V-formand Lars Løkke Rasmussen, og næstformand Kristian Jensen havde ikke mange positive ord til overs for Socialdemokratiets økonomiske plan.
20.
maj 2019 kl.
17.
09Bemærk: artiklen er mere end 30 dage gammelLæs opVenstre tager afstand fra den økonomiske plan frem mod 2025, som Socialdemokratiet har fremlagt efter knap to ugers valgkamp.
Det skyldes, at Socialdemokratiet vil forhøje og genindføre afgifter og skatter for at få råd til velfærd i fremtiden.
Det kalder Venstre et markant ryk til venstre i det politiske spektrum.
Af samme grund tager statsminister Lars Løkke Rasmussen (V) afstand fra ideen om en SV-regering, som han ellers selv fremførte på grund af en frygt for den yderste højrefløjs fremfærd.
- Socialdemokratiet bekender sig entydigt til en skattestigningspolitik, og det er jeg ked af.
- Det kan blive dyrt for Danmark, det handler ikke kun om penge, men også om andre ting.
De prøver at pakke det ind i en retorik om, at det kun er de rigeste, der skal til lommerne, men det forholder sig ikke sådan, siger Løkke på et pressemøde, hvor han kommer med en kommentar til S-udspillet.
Venstre mener, at Socialdemokratiets plan vil gøre Danmark "fattigere ikke rigere".
- Man forsøger at få det til at se ud, som om det kun er højtlønnede, der skal betale.
Men der er 277.
000 ikke-topskatteydere, som skal betale mere for deres mobiltelefon, siger Lars Løkke Rasmussen.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Skatter og afgifter




https://www.dr.dk/nyheder/viden/teknologi/teknologisk-koldkrig-amerikansk-android-forbud-kan-skyde-huawei-i-saenk

TeknologiTeknologisk koldkrig: Amerikansk Android-forbud kan skyde Huawei i sænkVerdens tredjestørste smartphone-producent er havnet på USA's sorte liste og går nu en usikker fremtid i møde.
Den kinesiske teknologivirksomhed Huawei skal i fremtiden klare sig uden software importeret fra USA, Heriblandt Googles app-butik til smartphones.
Virksomheden er nemlig røget på præsident Trumps sorte liste.
Af Chris Lehmann20.
maj 2019 kl.
17.
07Bemærk: artiklen er mere end 30 dage gammelLæs opTidligere på mandagen kunne nyhedsbureauet Reuters fortælle, at den kinesiske teknologivirksomhed Huawei ikke længere må benytte sig af centrale dele af Googles Android-styresystem i sine telefoner.
Det er ret opsigtsvækkende, for Huawei er den næststørste producent af Android-telefoner i verden og sidder på i 17 procent af det globale marked for smartphones.
Læs også:Google begrænser Huaweis adgang til styresystem og appsMen nu bliver Huawei altså ramt af en amerikansk bestemmelse, der forbyder amerikanske virksomheder at sælge teknologi til det kinesiske firma.
Trump sætter Huawei på sort listeDen amerikanske præsident, Donald Trump, har efter sigende placeret Huawei på den såkaldte “Entity”-liste.
Det er en liste over udenlandske virksomheder, som amerikanske virksomheder ikke må sælge teknologi til.
Hvad betyder "open source"?
Open source er en betegnelse for computerprogrammer, hvor alle og enhver kan læse, ændre og videreudgive kildekoden.
Det betyder, at alle og enhver kan tilgå Android-systemets kode og foreslå ændringer til kommende udgaver, selvom det er Google, der ejer det.
Det betyder også, at alle smartphone-producenter frit kan bruge Android til deres telefoner - dog ikke Googles app-butik.
Vil producenten have Googles app-butik (og en række andre funktioner) i sine telefoner, skal den indgå et mere formelt og strikst samarbejde med Google.
Det betyder, at Huawei stadig godt må bruge de mest basale dele af Android-styresystemet i sine telefoner, da det er udviklet som såkaldt open source-software og ikke er underlagt de samme regler som andre produkter.
Men Googles app-butik, Google Play Butik, som de fleste nok regner for at være en naturlig del af en Android-telefon, bliver solgt separat igennem en samarbejdsaftale, som telefonproducenterne kan indgå med Google.
Læs også:Tech-analytiker: Huawei-telefoner uden Android er et problem for forbrugerenDet er her, Huawei kommer i klemme.
For app-butikken bliver solgt som al anden software, og det er omfattet af eksport-forbuddet.
Medmindre der gives en særtilladelse.
Uvis fremtid for verdens næststørste telefonproducentAltså må de telefoner, Huawei producerer fra nu af, ikke have Googles app-butik installeret.
For brugere af vores tjenester vil Google Play og sikkerhedsbeskyttelsen fra Google Play Protect fortsætte med at fungere på eksisterende Huawei-enheder-GoogleDet betyder, at Huawei går en uvis fremtid i møde.
Der er ingen Android-telefoner, der indtil videre har opnået succes, uden at Googles app-butik er installeret.
Faktisk er der kun ganske få virksomheder på verdensplan, der overhovedet har forsøgt at lancere en Android-telefon uden Googles app-butik uden for Kina, som Huawei nu er tvunget til.
Blandt andet har handelsgiganten Amazon tidligere nægtet at gå med på kravene i en samarbejdsaftale for at få Googles app-butik på deres Amazon Fire-telefoner.
Derfor måtte Amazon udvikle deres egen app-butik.
Uden stor succes.
Situationen er dog ikke helt fremmed for Huawei.
Google har nemlig ingen tilstedeværelse i Kina, og derfor findes Googles app-butik heller ikke på smartphones i Kina.
Heller ikke dem, Huawei sælger.
I stedet er der en hel underskov af forskellige app-butikker, man kan købe sine apps igennem.
Men uden for Kina er det altså en anden sag.
Her dominerer Googles egen app-butik landskabet så meget, at EU-kommissionen sidste år uddelte en bøde for misbrug af monopol.
Huawei har derfor heller ikke noget oplagt valg som alternativ leverandør af en app-butik til sine telefoner.
Tyder på, Huawei har været klar over truslenHvis man forestiller sig Huaweis smartphone-forretning som et spil klodsmajor, så er Googles app-butik en af de centrale brikker, der holder tårnet oppe.
Men noget tyder på, at Huawei også selv har kalkuleret med, at der var en risiko i at have så meget af forretningen hvilende på et amerikansk importeret produkt.
Teknologisitet The Verge skrev i marts, at Huawei siden 2012 har arbejdet på sin egen udgave af Android, som kan lanceres, hvis samarbejdet med Google skulle gå i vasken af den ene eller den anden årsag.
Huawei har ifølge nyhesmediet CNBC også arbejdet på at lave sit eget styresystem til bærbare computere.
Forbuddet mod at sælge software til kinesiske virksomheder vil da formentlig også komme til at gælde virksomheder som Microsoft, der laver Windows-styresystemet, som Huawei i dag bruger til sine bærbare computere.
Teknologisk kold krig?
Opgøret mellem den amerikanske stat og Huawei har ulmet siden februar 2018, hvor amerikanske efterretningstjenester advarede mod at bruge virksomhedens teknologi.
Kritikken lød dengang på, at Huawei kunne agere bagdør for overvågning fra den kinesiske regering.
Huawei har lige siden sagens begyndelse stået fast på, at anklagerne ikke holdt vand.
Herhjemme har der været en lignende diskussion om Huawei, der oprindeligt havde fået kontrakt på at bygge det danske 5G-netværk.
Planerne blev dog lavet om efter stor debat om, hvorvidt det ville udgøre en trussel mod vores cybersikkerhed.
Beslutningen om at standse samarbejdet med Huawei stritter imod Googles aktuelle strategi om at nærme sig det kinesiske marked.
Adspurgt om den nye udvikling oplyser Google til DR, at:- Google efterlever myndighedernes beslutning og er ved at undersøge konsekvenserne.
Hvad betyder det for mig?
Men hvad betyder al den her storpolitiske virak så for de mange Huawei-telefoner, der er i omløb, på hylderne og på vej gennem fabrikkerne?
Læs også:Google dropper Huawei: Det betyder det for digEn talsperson fra Huawei udtaler til Reuters:- Huawei vil fortsætte med at levere sikkerhedsopdateringer og support til alle eksisterende produkter.
Både dem, der er solgt, og dem, der er på lagrene i hele verden.
Vi vil fortsætte med at bygge et sikkert og bæredygtigt økosystem for at give den bedste oplevelse til alle brugere i hele verden, siger han.
Og Google oplyser:- For brugere af vores tjenester vil Google Play og sikkerhedsbeskyttelsen fra Google Play Protect fortsætte med at fungere på eksisterende Huawei-enheder.
Både Huawei og Google forsikrer, at eksisterende telefoner, som er i brug, vil fortsætte med at fungere som hidtil.
Samtidig lover begge virksomheder at understøtte telefonerne så godt, de kan.
Men hvis forbuddet mod at sælge amerikansk software til Huawei bliver opretholdt, ser fremtiden for en af verdens største teknologivirksomheder pludselig mærkbart anderledes ud.
FacebookTwitterKopier linkEmner:Donald Trump (politiker)|Google|Huawei|Forbrugerelektronik|Kina




https://www.dr.dk/nyheder/kultur/film/game-thrones-er-slut-hvem-blev-showets-vindere-og-tabere-og-hvad-var-den

BingeSe temaFilm og serierGame of Thrones er slut – hvem blev showets vindere og tabere, og hvad var den største overraskelse?
Sidste afsnit var en en disciplin i at afslutte de individuelle fortællinger om alle vores højtelskede figurer.
Af Frederik Dirks Gottlieb20.
maj 2019 kl.
18.
42Bemærk: artiklen er mere end 30 dage gammelLæs opARTIKLEN INDEHOLDER STORE SPOILERS FRA NATTENS FINALE.
En serie-æra er forbi, og selvom meningerne om de sidste par sæsoner har været delte, så tror jeg, at der er bred enighed om, at Game of Thrones er et seriefænomen, der har beriget vores tilværelse de sidste otte år.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
I nat kom kulminationen på det hele; den endelige kamp om magten over De syv kongeriger.
Efter sidste uges udskældte afsnit, hvor al logik og karaktermotivation tilsyneladende var skubbet til side for især ét WTF-øjeblik, var jeg personligt efterladt apatisk og i tvivl, om hvorvidt Game of Thrones igen kunne hale mig ind som engageret seer og efterlade mig bare nogenlunde tilfredsstillet.
Læs også:Glem al logik!
Game of Thrones styrer direkte mod det ultimative finale-bragDet korte svar er ja.
Der var uden tvivl flere ulogiske hændelser i afsnittet – eksempelvis dragen Drogon, der åbenbart er en del klogere, end vi troede, og vælger at smelte jerntronen.
Men alt i alt fornemmede man, at David Benioff og D.
B.
Weiss havde gjort sig umage og forsøgt at give vores elskede seriekarakterer et værdigt farvel.
Tingene blev måske ikke, som du eller jeg personligt håbede på, men det er simpelthen ikke muligt at indfri alles forventninger.
Slutningen føltes på mange måder som flere slutninger i én og samme finale.
Med flere karakterer, end der er skærmtid til at følge, blev det som så ofte set i komplekse, karakterdrevne serier såsom The Wire og Mad Men mere til en nøje gennemgang af de enkelte figurers skæbner.
Læs også:Game of Thrones er slut - men der er allerede nye serier på vej fra WesterosLad os gennemgå de vigtigste af dem og prøve at forstå, hvad fremtiden byder dem, deres nyfundne magtstatus, og hvordan de er forløst ud fra et fortællermæssigt synspunkt.
TABER Daenerys TargaryenEfter at have været en af seriens store heltinder fra første afsnit, måtte Daenerys lade livet i finale-afsnittet.
(© HELEN SLOAN SMPSP)Dragemoderen, der igennem samtlige sæsoner har været på en mission om at skabe en bedre verden ved at repræsentere folket og en fair behandling af alle, blev endelig sindssyg - præcis som mange havde gættet på.
Ved at slagte tusindvis af beboere i Kings Landing gjorde hun sig uegnet til at indtage Jerntronen, og med mindre vi gik den ultimative pessimist-slutning i møde, var det oplagt, at hun måtte skaffes af vejen.
Det var hårdt at overvære Jon Snow, der med sine udtryksfulde dådyrøjne aldrig har kunnet skjule, hvor meget han elsker Daenerys, være manden, der måtte ende hendes dage.
Selvom vi i sidste afsnit hev vores Khaleesi-plakater ned fra væggene, var det stadig hårdt at se hende blive dræbt af en, hun elsker, og det var efterfølgende tragisk at se Drogon flyve afsted med sin afdøde dragemor.
Dog var det på et dramaturgisk plan på tide, at vi fik et vaskeægte affektdrab – også selvom det melodramatiske tenderede noget fra Dollars.
Daenerys var afsnittets helt store taber, men i det mindste gik hun ud med et brag, og hendes fortælling føles fuldendt – især hvis man forsøger at glemme sidste uges alt for bratte transformation fra sød dragemor til gal dronning.
TABER Jon SnowEndnu engang måtte Jon Snow se sin elskede dø i sine arme – denne gang, da han selv dræbte Daenerys, efter hun brændte King’s Landing ned til jorden.
Mange var sikre på, at Jon Snow ville ende som den ubestridte leder af De syv kongeriger.
Personligt har jeg aldrig købt den.
Det ville simpelthen være for oplagt et valg, og George R.
R.
Martin har aldrig valgt at følge de gængse fantasykonventioner – hvori Jon Snow, Stark-familiens sorte får, der vokser op og bliver til verdens mægtigste mand, ville være det eneste rigtige valg.
Men sådan spiller klaveret ikke i Game of Thrones.
I stedet blev Jon for sit mytteri forvist til Castle Black – et sted, der vel ikke har den store berettigelse længere nu, hvor hverken white walkers eller wildlings er en fare for omverdenen.
Måske derfor vælger Jon at gå med Tormund og resten af hans wildlings, formodentlig for at stable en tilværelse på benene på den anden side af muren.
På mange måder er det en passende afsked med outsideren Jon, selvom det er svært at bære, at en mand med så meget potentiale, de ypperste familienavne og et hjerte af guld ikke får lov at blive i enten Norden eller Kings Landing, hvor henholdsvis hans søster og bror skal regere.
Jon er på mange måder afsnittets næststørste taber efter Daenerys, men måske han igen kan forelske sig i en wildling og finde lykken.
VINDER Tyrion LannisterTyrion har haft et par hårde sæsoner, og selvom det til det sidste så ud som om, at han risikerede en henrettelse, så endte han som en af de store vindere.
Alles yndlingskarakter i de tidlige sæsoner har haft et par hårde år som Hånd for Daenerys, hvor hele hans image som den klogeste mand i kongeriget for alvor blev sat på en prøve.
Faktisk har det virket som om, at han ikke har været i stand til at træffe en eneste klog beslutning, men det blev der heldigvis rådet bod på i afslutningsafsnittet.
Efter at have forrådt Daenerys bliver Tyrion sat i fængsel, men det er i samtale med Jon Snow, at han får overbevist vores allesammens bastardsøn om, at Daenerys er til fare for sine omgivelser.
Endelig ser vi Tyrion træde i karakter, efter han har hængt med næbet i to sæsoner.
Senere i afsnittet er det også ham, der holder en brandtale for Bran og overbeviser de andre overhoveder om, at han er den rigtige konge.
Tyrion selv bliver benådet for sit mytteri og bliver tildelt rollen som Hånd for Bran.
I det første stormøde med de andre ledere står det også klart, at rollen som hånd er mere, end hvad det var, da han arbejdede for Daenerys.
Bran er ikke en traditionel leder og en af de sidste scener, da Bran zoner ud og begynder at lede efter Drogon, ser vi, hvor nemt Tyrion glider ind i, hvad der formentlig bliver den egentlige lederrolle i King’s Landing.
VINDER Bran StarkDet var måske de færreste, der havde gættet, at Brandon Stark skulle blive den nye konge.
Her ses han på Jerntronen - der dog nu er smeltet af Drogon.
I afsnittets måske største overraskelse får vi endelig svaret på, hvem der skal regere.
Selv havde jeg gættet på Sansa (og havde delvist ret), og mange havde regnet med, at det ville blive Jon.
At rollen som overhoved af De syv kongeriger tilfalder Bran, var ikke bare en overraskelse, det var et spøjst valg, da han ikke har fået voldsomt meget skærmtid de seneste sæsoner.
Men set i bakspejlet giver det alligevel ret god mening.
De syv (nu seks) kongeriger har brug for en mytisk galionsfigur med en fascinerende historie, som ikke er alt for svøbt ind i tidligere drama.
Det giver også mening, at Bran hele tiden har vidst, at han skulle regere og derfor gjorde så meget ud af at give Arya den dolk, hun reddede ham med, da The Night King var på nakken af ham.
Bran ender som den mægtigste mand i Westeros og må anses for at være afsnittets helt store vinder.
Mange er skuffede og mener ikke, at Bran har gjort sig fortjent til denne udmærkelse, men det er for mig at se netop pointen med at vælge ham, da det udsender det helt rigtige signal.
VINDERE Sansa Stark og Arya StarkArya, der aldrig har ønsket at være en lady, stak til søs, og Sansa er nu dronning i Norden efter flere hårde sæsoner.
De to stærke søstre er gået fra at være små uskyldige piger til slagskraftige, stategiske giganter.
Sansa som et af de klogeste hoveder i Westeros og Arya som en snigmorder af Guds nåde.
Men deres veje skilles i dette afsnit, hvor Sansa kræver Nordens uafhængighed og bliver tildelt rollen som dronning overfor sit folk.
Sansa er sammen med Bran den helt store vinder og få ting er mere tilfredsstillende efter alt, hvad hun har været igennem.
Arya vælger at gå egne veje og rejse mod vest til en del af verden, hvor ingen før har været.
Aryas afslutning emmer langt væk af en spinoff-serie.
Vi ved dog, at den spinoff-serie, der er længst i udvikling, har et helt andet fokus og foregår cirka 5.
000 år før den tid, som vi vi følger i Game of Thrones.
Personligt er jeg lidt skuffet over Aryas rolle i det sidste afsnit.
Jeg synes, at sidste afsnits slutning lagde op til, at hun skulle spille en større rolle, og selvom det var fedt at se hende give Yara Greyjoy tørt på, og idéen om hendes rejse er spændende, så savnede jeg hendes strategiske evner i et afsnit, hvor Jon åbenbart bare kan charmere sig ind på livet af Daenerys og dolke hende i maven.
Jeg er ikke engang nået forbi endnu en kæmpe vinder, Bronn, som bliver lord af Highgarden, og Brienne, der nedfælder Jaimes mest noble bedrifter i ’The Book of Brothers’.
Det er i sandhed et afsnit, hvor skaberne forsøger at give alle figurerne en passende slutning.
Det lykkes måske ikke i alle tilfælde, men de overodnede rammer er tilfredsstillende, og når vi kigger tilbage, så tror jeg, at vi vil huske Game of Thrones-finalen som en passende en af slagsen.
FacebookTwitterKopier link




https://www.dr.dk/sporten/fodbold/superliga/minut-minut-broendby-har-europaeisk-skaebne-i-egne-haender-efter-sejr-over






https://www.dr.dk/nyheder/politik/ep-valg/laes-svarene-morten-loekkegaard-fra-venstre-forsvarsforbeholdet-skal






https://www.dr.dk/nyheder/penge/aktier-falder-i-usa-efter-huawei-indgreb

HuaweiSe temaPengeAktier falder i USA efter Huawei-indgrebHandelskrigen med Kina giver store bekymringer for teknologiselskaber.
Google begrænser Huaweis adgang til sit Android-styresystem og apps.
Af Jakob Busk Olsen20.
maj 2019 kl.
18.
23Bemærk: artiklen er mere end 30 dage gammelLæs opUSA's fortsatte indgreb mod den kinesiske telegigant Huawei kan direkte aflæses på det amerikanske aktiemarked, der åbner ugen med fald.
Google indstillede natten til i dag dele af samarbejdet med Huawei, efter præsident Donald Trump har indført en national nødretstilstand for teleudstyr, som mange mener er direkte møntet på Huawei.
Det er især aktier i teknologifirmaer, som i dag bliver påvirket negativt af den eskalerende handelskrig mellem USA og Kina.
Nasdaq-indekset, der samler kurserne for en lang række teknologiaktier, er i dag faldet med over en procent.
Negativ stemningAmerikanske selskaber, som er underleverandører til Huawei - for eksempel Qualcomm, Micron Technology og Broadcom - er særligt hårdt ramt af den negative stemning med fald på op til fem procent.
Læs også:Google dropper Huawei: Det betyder det for dig- For mange af disse teknologiselskaber er der ikke noget større marked end Kina, siger Rick Meckler fra investeringsfirmaet Cherry Lane Investments til nyhedsbureauet Reuters.
Analytikeren påpeger, at selskaberne kan blive ramt hårdt på indtjeningen, hvis adgangen til det kinesiske marked bliver begrænset, og Kina selv begynder at udvikle alternativer til de komponenter, man normalt har importeret fra USA.
Aktierne i en af Huaweis største konkurrenter, amerikanske Apple, falder også med over tre procent, efter storbanken HSBC har advaret om, at handelskrigen kan presse prisen på Iphones i vejret på grund af voksende toldmure.
Samtidig ser banken en risiko for, at kinesiske kunder vil vælge lokale smartphonemærker som Huawei og Xiaomi i stedet for Iphone, hvis handelskrigen bliver ved.
Hvad har Trump gjort?
•Den amerikanske præsident, Donald Trump underskrev i sidste uge en ordre, der erklærer national nødretstilstand.
•Nødretstilstanden betyder, at amerikanske selskaber ikke må bruge teleudstyr produceret af firmaer, som udgør en national sikkerhedsrisiko.
•Ordren giver præsidenten ret til at regulere handel som svar på en national nødsituation, som truer USA.
•Handelsministeriet skal udarbejde en plan for håndhævelse af ordren inden for 150 dage.
•Ordren skal forhindre 'udenlandske fjender i at få adgang til nationens information og kommunikationsteknologi', siger USA's handelsminister, Wilbur Ross.
•I ordren bliver der ikke specifikt nævnt nogle lande eller selskaber, som den er rettet imod.
•Huawei blev dog kort tid før Trumps ordre føjet til USA's handelsministeriums liste over firmaer, som det kræver regeringens tilladelse at handle med.
•Amerikanske embedsmænd har tidligere omtalt Huawei som en trussel og har aktivt arbejdet for, at allierede lande ikke skulle bruge Huaweis netværksudstyr ved implementeringen af 5G-netværk.
•I Washington mener man, at udstyr lavet af Huawei kan blive brugt af den kinesiske stat til at udspionere.
Huawei har gentagne gange afvist de beskyldninger.
FacebookTwitterKopier linkEmner:Donald Trump (politiker)|Huawei|USA|Kina|IT-branchen




https://www.dr.dk/nyheder/viden/teknologi/google-dropper-huawei-det-betyder-det-dig

TeknologiGoogle dropper Huawei: Det betyder det for digVi har spurgt DR's egen ekspert til råds.
(© PA Wire/PA Images)Af Anne Klit Øllgaard og Chris Lehmann20.
maj 2019 kl.
16.
25Bemærk: artiklen er mere end 30 dage gammelLæs opGoogle kunne i nat meddele, at det fremover er slut med samarbejdet mellem dem amerikanske it-gigant og kinesiske Huawei.
Som konsekvens af USA's nationale nødretstilstand, må amerikanske virksomheder såsom Google ikke levere teknologi til lande som Kina, der kan udgøre en risiko for USA's nationale sikkerhed.
Det - kombineret med at præsident Donald Trump sidenhen har blacklistet Huawei, så et samarbejde nu kræver de amerikanske myndigheders tilladelse - får altså nu Google til at slå bremserne i, og indstille store dele af samarbejdet med de kinesiske telegiganter.
Læs også:Google begrænser Huaweis adgang til styresystem og appsSpørgsmålene hober sig op - for hvad får Googles skilsmisse fra Huawei af betydning for alle dem, der for længst er hoppet på Huawei-bølgen og for dem, der lige har købt en, eller dem, der overvejer at skifte til Huawei-model?
Google og Huawei holder fortsat kortene tæt til kroppen.
Derfor har DR Nyheder allieret sig med teknologi-journalist og vært på Digitalt på P1, Chris Lehmann:1Hvad betyder det for Huawei-ejere?
Hvad kommer det her til at betyde for dem, der lige nu sidder med en Huawei-telefon i hånden?
- På den korte bane formentlig ikke det store.
Både Google og Huawei har fortalt, at de vil fortsætte med supporten for telefoner, der allerede er produceret og i brug.
- For de telefoner, der kommer til at rulle af samlebåndet i fremtiden, er det dog stadig uvist, hvordan supporten kommer til at se ud.
Her har Huawei sagt, at de vil fortsætte med at lave sikkerhedsopdateringer og så videre, men det er mere uvist, hvad Google kan gøre, siger Chris Lehmann.
2.
.
.
Men kan min Huawei-telefon så bruges?
Huawei fik kastet negativt lys på sig efter af telegiganten fik forbud mod at udrulle deres 5G-netværk i lande som Australien og USA.
Danmark har ikke forbudt Huawei, men har i stedet givet 5G-kontrakten til Ericsson.
Forbuddene skete på mistanke om muliggørelse af spionage.
Hvad kan man bruge sin Huawei-telefon til, hvis den ikke kan følge med, når styresystemet skal opdateres?
- Telefonen kommer formentlig hverken til at dø, eller få mærkbart ringere funktion, end den har i dag.
Men det kan være, man kommer til at gå glip af nye funktioner, som for eksempel nye færdigheder i Google Assistant eller privatlivs-indstillinger.
Det kommer an på, om de funktioner er en del af Google Play App-butikken, eller om de er en del af Android-styresystemets base, siger Chris Lehmann.
3Skal jeg bytte min mobil?
Hvad med eksempelvis konfirmanden, der lige har fået en spritny Huawei-telefon i konfirmationsgave – gør man klogest i at få den byttet i en fart?
- Det er svært at vide lige nu.
Huawei og Google har begge lovet at understøtte telefoner, der allerede er i brug.
Holder de, hvad de lover, burde der ikke være nogle problemer nu og her.
Der er dog et uafklaret spørgsmål i, hvor længe Huawei vil bruge ressourcer på at understøtte telefoner med Googles app-butik på, når de ikke må sælge nye telefoner med den.
Det er endnu uklart, siger Chris Lehmann.
4Hvad med mine rettigheder?
Med de to firmaers skilsmisse, så skal man som forbruger ikke regne med at kunne trykke på Google Play appen, som det er tilfældet her på billedet.
Forestil dig, at jeg for nyligt har købt en ny Huawei-telefon, har hevet folien af og spillet de første spil Candy Crush – hvordan er mine rettigheder, når producenten har lovet noget andet, end det jeg får?
- Det er ikke til at sige endnu.
5Hvad med de telefoner, som ligger klar i butikkerne nu?
Der ligger formentlig mange telefoner Huawei-telfoner på lager lige nu rundt omkring i telebutikkerne, og som allerede er sat op til et Android styresystem.
Vil de fungere normalt?
- Hvis man skal tro de løfter, der er kommet fra Google og Huawei, vil de formentlig fungere som oprindelig tænkt, siger Chris Lehmann.
6Hvordan ser fremtidens Huawei-telefon så ud?
Når skilsmissen mellem Google og Huawei er gået igennem, hvordan vil fremtidens Huawei-telefoner så komme til at fungere?
- De vil formentlig ligne de Android-telefoner, man allerede i dag kan købe i Kina.
Her har Google ingen tilstedeværelse, så man skal i stedet vælge mellem en hel række kinesiske app-butikker.
Udfordringen er, at der ikke er noget etableret alternativ til Googles App-butik uden for Kina, som forbrugerne kan vælge, siger Chris Lehmann og fortsætter:- Det betyder, at man skal ud og finde en tredjeparts-app butik.
Hvis man har en Android-telefon uden Google Play på, kan man godt finde andre app-butikker og putte på den.
Amazon har for eksempel en til deres Fire-telefoner.
Men det kan være lidt bøvlet.
Og hvor Google tjekker apps for sikkerhed og virus og så videre, så skal man stole på nogle langt mindre spillere i markedet, hvis man vælger deres app-butikker i stedet.
FacebookTwitterKopier linkEmner:Donald Trump (politiker)|Google|Huawei|Detailhandel|Kina




https://www.dr.dk/sporten/tennis/kampe-fra-grus-droemmen-torpegaard-slaar-amerikaner-paa-vejen-mod-french-open

TennisTo kampe fra grus-drømmen: Torpegaard slår amerikaner på vejen mod French OpenIkke siden 2012 har en dansk herresinglespiller kvalificeret sig til hovedrunden i en grand slam-turnering.
25-årige Mikael Torpegaard er nu kun to kampe fra hovedturneringen i French Open, Af Kresten Mosbæk Gravesen20.
maj 2019 kl.
15.
19Bemærk: artiklen er mere end 30 dage gammelLæs opTennisspilleren Mikael Torpegaard spillede sig mandag eftermiddag et skridt nærmere hovedturneringen i French Open.
I sin første kvalifikationsrunde slog Torpegaard amerikaneren Noah Rubin, der er rangeret nummer 166 i verden, med cifrene 6-2, 6-2.
Danskeren, der selv er nummer 224 på verdensranglisten, har aldrig kvalificeret sig til en grand slam-turnering før, men hvis han vinder sine to næste kampe, bliver det en realitet.
Han kan dog se frem til hård modstand på det franske grus.
I næste runde skal han møde tyske Yannick Maden, der er placeret som nummer 115 i verden.
Hvis Torpegaard vinder den kamp og den efterfølgende, bliver han den første danske herresinglespiller i en grand slam-turnering siden Frederik Løchte.
Løchte kvalificerede sig i 2012 til Australien Opens første runde, hvor han dog tabte til Kevin Anderson.
Mikael Torpegaard spillede i 2015 mod Rafael Nadal, da Danmark mødte Spanien i Davis Cup.
Selvom danskeren fulgte med i dele af kampen, tabte han med 6-4, 6-3, 6-2.
Dengang lå han nummer 909 i verden.
FacebookTwitterKopier linkEmner:Tennis|Australien




https://www.dr.dk/nyheder/udland/sanktioner-faar-danske-virksomheder-til-holde-sig-fra-iran

UdlandSanktioner får danske virksomheder til at holde sig fra IranDe amerikanske sanktioner mod Iran kan også mærkes i udlandet.
Danske virksomheder holder sig væk fra det iranske marked.
Af Sean Coogan og Jakob Busk Olsen20.
maj 2019 kl.
16.
27Bemærk: artiklen er mere end 30 dage gammelLæs opDet har taget hårdt på den iranske økonomi, at USA sidste maj trak sig ud af atomaftalen med præstestyret og genindførte hårde sanktioner.
Vingeskudt atomaftale- Atomaftalen med Iran blev indgået i juli 2015 med de fem permanente medlemmer af FN's sikkerhedsråd - Rusland, Kina, Storbritannien, Frankrig og USA - samt Tyskland efter mere end to og et halvt års forhandlinger med det iranske styre.
- Den iranske udenrigsminister, Mohammad Javad Zarif, kaldte dengang aftalen "et nyt kapitel for håb".
Den skulle få præstestyret til at afvikle landets atomprogram, mod at det internationale samfund skulle ophæve de omfattende sanktioner, der lagde en enorm økonomisk byrde på Iran.
- Sidste år trak præsident Trump så USA ud af atomaftalen med Iran og genindførte en lang række sanktioner, der har ramt landet hårdt.
USA trak sig ud, selv om det internationale atomenergiagentur (IAEA) under dets inspektioner i Iran har erklæret, at Iran overholder atomaftalen.
- USA kræver blandt andet, at landet stopper med at støtte Hizbollah og den syriske regering og ophører med at udvikle mellemdistanceraketter.
- EU har ønsket at holde liv i atomaftalen, men for to uger siden meddelte Iran, at landet trækker sig delvist fra atomaftalen.
Landets præsident, Hassan Rouhani, har givet EU, Rusland, Kina og de resterende underskrivere af atomaftalen 60 dage til at indfri løfterne, der er givet til Iran inden for olie- og banksektoren.
De amerikanske sanktioner har nemlig fået en lang række internationale virksomheder til at trække sig, da de risikerer amerikanske sanktioner, hvis de handler med Iran.
Læs også:Iran ramt af nye sanktioner: Kina kan næppe redde økonomienDette ses også blandt danske virksomheder, hvor man har trukket følehornene til sig.
Forventningerne var ellers store, dengang atomaftalen med med Iran blev indgået, fortæller Jørn Fredsgaard Sørensen, som er chef for lande, bank og sektorer i Danmarks Eksportkredit, en selvstændig offentlig virksomhed under Erhvervsministeriet.
- Da der blev åbnet, havde virksomheder som FLSmidth og Vestas udset sig, at de skulle sende cementfabrikker og vindmøller derned, fordi det er der efterspørgsel efter, siger Jørn Fredsgaard Sørensen:- Det er altsammen umuliggjort nu, fordi USA har sagt aftalen op og truer med sanktioner mod de virksomheder, som skulle vove på at sælge disse ting til Iran.
Jørn Fredsgaard Sørensen oplyser, at det efterhånden kun er medicinalprodukter, som fortsat kan eksporteres til Iran.
Spirende optimisme forsvandtMed atomaftalen løsnede Obama-administrationen sanktionerne mod Iran.
Mens den danske søfart eksportede for 115 millioner kroner til Iran i 2016, steg tallet til 318 millioner kroner året efter.
Trods stigningen var der tale om et ganske beskedent tal sammenlignet med de omkring 200 milliarder kroner, som den samlede danske eksport inden for søfart lyder på.
- Handlen med Iran er meget begrænset.
Vi kan se, at selvom Iran er et stort land og har den fjerdestørste reserve af olie og store naturgasresurser, så er det blandt de allermindste markeder for danske rederier, forklarer Jacob Clasen, direktør for erhvervspolitik og analyse hos Danske Rederier.
- Vores vurdering er, at den store usikkerhed, der har hersket i flere år i forhold til sanktioner og forholdet til USA og naboerne, fører til, at det for mange rederier ser ud til at være bedre at satse på nogle andre markeder, som vurderes at være mere stabile, forklarer han.
Atomaftalen fra 2015 gav et spinkelt håb om, at der kunne blive åbnet op for et marked med et stort potentiale, siger direktøren.
- Men den spirende optimisme er forsvundet igen gennem det seneste års tid, lyder det fra direktøren.
I 2018 faldt søfartens eksport til Iran igen - til 182 millioner kroner - og der er ikke udsigt til, at det bliver bedre i år, fortæller han.
Iranere demonstrerede tidligere på måneden mod USA's præsident Trump, som sent i går truede med at udradere Iran.
Flere brancher holder sig på afstandOgså hos Danmarks Eksportkredit oplever man, at det iranske marked er blevet for usikkert for mange danske virksomheder.
Danmark eksporterer for omkring to milliarder kroner om året til Iran, men tallet kunne nemt være det dobbelte, fortæller Jørn Fredsgaard Sørensen.
Han mener, at stort set alle eksportbrancher i Danmark kunne have fundet kunder i Iran.
- På grund af de tidligere sanktioner var der et opsparet investeringsbehov i Iran.
Det er en bred palette af ting, som man kunne have solgt til Iran, som nu ikke kan sælges.
FacebookTwitterKopier linkEmner:Iran|USA|Erhverv|Sikkerhedspolitik|Vestas Wind Systems




https://www.dr.dk/nyheder/politik/folketingsvalg/flygtningeboern-boer-baade-laere-dansk-og-arabisk-hvis-de-vil-sende

Regeringens finanslovsudspilSe temaFolketingsvalgFlygtningebørn bør både lære dansk og arabisk: 'Hvis de vil sende os hjem, må de gøre os klar'Organisationer vil have genindført modersmålsundervisning til flygtningebørn.
Abdelsalam Ahmed håber, at Danmark vil hjælpe hans børn med at lære deres modersmål, hvis de skal sendes hjem til Syrien.
(© PRIVATFOTO)Af Klaus Videbæk, Martin Møller Geertsen og Amal Guerdali20.
maj 2019 kl.
16.
36Bemærk: artiklen er mere end 30 dage gammelLæs opBørn af flygtninge skal lære at tale det sprog, der tales i deres oprindelsesland.
Sådan lyder opfordringen fra Børns Vilkår og Dansk Flygtningehjælp, der mener, at regeringens såkaldte paradigmeskifte med stramninger i udlændingepolitiken giver endnu en god grund til at genindføre modersmålsundervisningen i skolen.
Hvis børn bliver sendt hjem til et land, hvor de kan sproget meget dårligt, er deres chance for at klare sig i det hjemland eller oprindelsesland, de bliver sendt hjem til, selvfølgelig forringet.
Rasmus Kjeldahl, direktør, Børns VilkårTilbuddet om modersmålsundervisning til alle tosprogede elever blev afskaffet af VK-regeringen tilbage i 2002, og siden har det været op til kommunerne selv, om de vil have det.
Argumentet for modersmålsundervisning i skolen er, at børnene generelt bliver bedre til sprog, hvis de kan mestre et sprog rigtig godt.
Det kan både være dansk eller det sprog, der tales i hjemmet.
Men i en situation, hvor regeringen og et flertal i Folketinget arbejder for at sende en større del af flygtningene hjem, så er det også vigtigt for en eventuel fremtid i familiens oprindelsesland.
Det siger direktør i Børns Vilkår Rasmus Kjeldahl.
- Hvis børn bliver sendt hjem til et land, hvor de kan sproget meget dårligt, er deres chance for at klare sig i det hjemland eller oprindelsesland, de bliver sendt hjem til, selvfølgelig forringet.
- Så modersmålsundervisningen vil helt klart være en støtte både til den politik, der ligger bag paradigmeskiftet, men også til børnenes udvikling og integration i øvrigt, hvis de bliver i landet, siger han.
Skal kunne læse og skrive arabiskEn af de flygtninge, hvis familie med tiden kan blive sendt hjem som følge af den nye politiske retning, er Abdelsalam Alabbas Ahmed.
Han kom alene fra Syrien til Danmark og Aalborg for tre år siden, men har siden fået sin kone og sine to børn på tre og fem år til landet.
Han mener ikke, det er realistisk, at familien bliver sendt hjem til Syrien lige nu, da situationen i en by som Idlib stadig er meget alvorlig på grund af den verserende borgerkrig.
ModersmålsundervisningI 2002 afskaffede VK-regeringen modersmålsundervisningen til alle tosprogede elever.
Siden har det været frivilligt for kommunerne, om de selv vil tilbyde undervisningen, hvilket en del af kommunerne har valgt at gøre.
I 2013 satte den daværende undervisningsminister Christine Antorini (S) et forsøgsprogram i gang for at undersøge effekterne af modersmålsundervisningen.
Da resultatet af undersøgelsen blev præsenteret i 2017, blev undersøgelsen dog kritiseret fra flere sider, og den nye undervisningsminister Merete Riisager (LA) fandt ikke anledning til at genindføre det landsdækkende tilbud.
Andre steder i hjemlandet tvinges unge mænd til at kæmpe for regimet, og Abdelsalam Alabbas Ahmeds bror er lige nu i fængsel, fordi han nægter.
Alligevel frygter Abdelsalam Alabbas Ahmed, at familien vil blive sendt tilbage på et tidspunkt.
Og i den situation vil det være godt, hvis børnene kan sproget.
- Når vi snakker om hjemsendelse, er det vigtigt for os, at børnene kan arabisk, hvis de skal tilbage til Syrien.
De skal kunne læse og skrive arabisk.
Det kan de ikke lige nu, og det kan de heller ikke om fem eller seks år, hvis de ikke får undervisning på arabisk, siger han.
Må hjælpe børnene til en god fremtidAbdelsalam Alabbas Ahmed fortæller, at det vil være vanskeligt for forældrene selv at undervise børnene, da den dialekt af arabisk, de taler derhjemme, ikke ligner det skriftsprog, som børnene skal kunne for at klare sig i hjemlandet.
Hvis familien skal sendes ud, må Danmark derfor hjælpe børnene til en god fremtid, mener han.
- Når det er statens opgave at sende os tilbage til Syrien, er det også deres opgave at sørge for, at vi er klar til at tage tilbage, siger Abdelsalam Alabbas Ahmed.
Væsentligt for børnenes uddannelseIfølge Anne Holmen, professor i parallelsproglighed ved Københavns Universitet, vil det være væsentligt for børnene, at de får lært sproget i deres hjemland, hvis ikke de skal komme bagefter, når de vender hjem.
- Konsekvensen kan være, at det er meget sværere at komme tilbage i skolesystemet, siger hun.
Abdelsalam Alabbas Ahmeds børn snakker dansk i børnehaven og syrisk derhjemme.
Men hvis børnene lærer begge sprog, når de starter i skole, vil det stille dem betydeligt bedre.
Det gælder, uanset om de skal blive her eller ej, siger Anne Holmen:- Jo flere sprog de kan, desto lettere har børnene ved at udnytte deres kompetencer til brug for dem selv og for samfundet, siger hun.
DF: Vi skal ikke øge udgifternePå Christiansborg er holdningerne til spørgsmålet delte.
Vi skal have begrænset udgifterne til folk udefra.
Vi skal ikke øge dem.
Kristian Thulesen Dahl, Dansk FolkepartiHos Radikale Venstre mener formand Morten Østergaard, at det vil være en god ide at genindføre tilbuddet om modersmålsundervisning.
- Vi ser gerne, at det er et tilbud til alle, fordi det er med til, at man også bliver dygtig til dansk og i øvrigt kan få en god skolegang, siger han.
Det er Dansk Folkepartis Kristian Thulesen Dahl dog lodret uenig i.
- Jeg synes, at det danske samfund bruger rigtig mange ressourcer på at hjælpe mennesker, der kommer hertil fra udlandet, og det er et af de steder, hvor vi så kunne bruge endnu flere ressourcer, hvis sådan et forslag blev gennemført.
Og det synes vi i Dansk Folkeparti ikke, vi skal.
Vi skal have begrænset udgifterne til folk udefra.
Vi skal ikke øge dem, siger han.
I blandt andet Københavns Kommune tilbyder man i dag på egen hånd modersmålsundervisning til tosprogede børn.
FacebookTwitterKopier linkEmner:Kristian Thulesen Dahl (politiker)|Uddannelse|Sprog|Syrien|Børns Vilkår




https://www.dr.dk/nyheder/politik/ep-valg/quiz-kan-du-saette-navn-paa-de-danske-ep-spidskandidater

Valg til Europa-ParlamentetSe temaEP-valgQUIZ Kan du sætte navn på de danske EP-spidskandidater?
På søndag er der valg til Europa-Parlamentet.
Her kan du teste din viden om de danske spidskandidater.
Test din spidskandidat-viden her.
 Emil Thorbjörnsson)Af Per Bang Thomsen20.
maj 2019 kl.
16.
47Bemærk: artiklen er mere end 30 dage gammelLæs opSøndag den 26.
maj skal der vælges 14 danske politikere til Europa-Parlamentet.
I alt 135 politikere fra ti forskellige partier stiller op.
Men kan du sætte navn på danske spidskandidater?
Test dig selv her:FacebookTwitterKopier linkEmner:Europa-Parlamentet|Valg og folkeafstemninger




https://www.dr.dk/nyheder/udland/vestager-om-egne-topjob-chancer-jeg-satser-ikke-pensionsopsparingen-paa-det

Kamp om EU-topposterSe temaUdlandVestager om egne topjob-chancer: Jeg satser ikke pensionsopsparingen på detDen danske EU-kommissær har kastet sig ind i et uforudsigeligt spil om at blive EU's næste kommissionsformand.
Margrethe Vestager (R) mener selv, at det er "stort set usandsynligt", at hun bliver den næste formand for Europa-Kommissionen.
Af Per Bang Thomsen20.
maj 2019 kl.
15.
35Bemærk: artiklen er mere end 30 dage gammelLæs opNår man spiller Lotto, ved man godt, at chancen for at vinde den store milliongevinst er lille, nærmest minimal.
Men hvis ikke man i det mindste køber en kupon, kan man heller ikke brokke sig over, at man aldrig vinder.
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionens EU’s ansigt udadtil.
Udover formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Sådan ser den radikale Margrethe Vestager selv sine chancer for at blive den næste formand for Europa-Kommissionen.
- Jeg har også en Lotto-kupon derhjemme, og der falder tit 44 kroner af, siger Margrethe Vestager, der siden 2014 har været EU’s konkurrencekommissær.
I sidste uge bekræftede hun for første gang, at hun går efter EU-topposten som kommissionsformand, når den skal genbesættes senere på året.
Det skete efter måneder med undvigende og uldne svar, når hun blev spurgt ind til det.
- Hvis ikke man rækker hånden op og siger, at ”det kunne også være mig”, så får man ingenting.
Det værste, der kan ske, er, at man får et nej.
Det sårer forfængeligheden, men det er ikke noget, man dør af, siger Margrethe Vestager og understreger, at det er ”stort set usandsynligt”, at hun skulle gå hen og få den eftertragtede post.
- Jeg har ikke satset pensionsopsparingen, det vil jeg godt sige.
Men det værste, der kan ske, er faktisk det bedste.
Så kan jeg komme hjem og bo sammen med min mand, siger Margrethe Vestager, der har boet i Bruxelles i snart fem år.
Her meddeler Margrethe Vestager, at hun gerne vil til tops i EU:Tror ikke selv på processenDet er nemlig et kringlet og på mange måder uforudsigeligt spil, hun har kastet sig ind i.
Det er egentlig EU’s stats- og regeringschefer, der skal indstille en kandidat til posten som ny kommissionsformand.
Herefter skal Europa-Parlamentet så godkende eller forkaste kandidaten.
Men stats- og regeringscheferne skal ifølge Lissabon-traktaten indstille kandidaten ”under hensyntagen” til valgresultatet efter europaparlamentsvalget.
Og det har en række af europaparlamentarikerne og de europæiske paraplypartier, der samler ligesindede partier på kryds og tværs af landegrænserne, tolket således, at de hver især skal have lov til at fremsætte spidskandidater, som stats- og regeringscheferne så skal vælge deres kandidat ud fra.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'Den proces har dog mødt stor modstand fra flere stats- og regeringschefer - herunder statsminister Lars Løkke Rasmussen (V).
Derfor er det slet ikke sikkert, at det ender med at blive en af spidskandidaterne, der får posten.
Og Margrethe Vestager er selv imod processen.
- Det skyldes, at Europa-Parlamentet selv vil bestemme, hvem der skal være kommissionsformand.
For os i ALDE (det europæiske parti, som Margrethe Vestager er spidskandidat for, red.
) er det vigtigt, at stats- og regeringscheferne og de folkevalgte i Europa-Parlamentet skal bestemme det sammen, siger hun og fortsætter:- Det er en meget god afspejling af, hvem vi er som europæere.
Vi er både et land og direkte repræsenterede, og det gælder også min egen identitet, siger hun.
Her er de 'spitzenkandidater', der kæmper om at blive kommissionsformand: Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
 Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
 Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
 Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
 Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
 Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
1 / 6Tyske Manfred Weber (CSU) er spidskandidat for det kristenkonservative parti, EPP.
Han er i dag formand for partiets gruppe i Europa-Parlamentet, og han har blandt andet sin kansler, Angela Merkels, opbakning til at overtage kommissionsformandsposten.
1 / 6Tyske Ska Keller er spidskandidat for partiet De Europæiske Grønne.
Hun sidder i dag i Europa-Parlamentet.
2 / 6Tjekkiske Jan Zahradil er spidskandidat for partiet Alliancen af Europæiske Konservative og Reformister.
Han har siddet i Europa-Parlamentet siden 2004.
3 / 6Spanske Nico Cue fra er spidskandidat for partiet Det Europæiske Venstrefløjsparti, hvor danske Enhedslisten er medlem.
4 / 6Hollandske Frans Timmermans er spidskandidat for partiet De Europæiske Socialdemokrater, som de danske socialdemokrater også er medlem af.
Han er i dag første-næstformand i Europa-Kommissionen.
5 / 6Danske Margrethe Vestager, der er i dag er EU's konkurrencekommissær, er spidskandidat for det liberale parti Alde, hvor også Venstre er medlem.
6 / 6Inspiration til andreEuropa-Kommissionen er en af de vigtigste institutioner i EU-systemet.
Det er blandt andet den, der udformer de lovforslag, som Europa-Parlamentet og medlemslandenes ministre efterfølgende skal forhandle på plads, og derfor har det også stor betydning, hvem der står i spidsen for den.
Skulle Margrethe Vestager gå hen og blive valgt, vil hun blandt andet have fokus på at løse de menneskeskabte klimaforandringer og de migrationsproblemer, EU har haft kæmpet med i de seneste år.
Men hun vil også arbejde for, at Europa-Kommissionen ikke går hen og bliver ”EU’s regering”.
- Vi har mange regeringer i Europa, men kun én Kommission, og den skal behandle alle lande lige og sørge for, at de love, der er blevet vedtaget, bliver til virkelighed på en ensartet måde over det hele, siger hun og fortsætter:- Derudover håber jeg, at jeg kan bringe noget af det, der har fungeret godt, med.
Et lavt hierarki, en direkte facon og knapt så mange ord, som der ellers kan være i europæisk politik.
Dertil håber hun, at hun med sit kandidatur kan inspirere stats- og regeringscheferne til at indstille en kandidat, som ikke nødvendigvis ligner de tidligere formænd – heriblandt den nuværende, Luxembourgs tidligere premierminister Jean-Claude Juncker.
- Jeg ønsker at sige, at man også kan have en kvinde som kommissionsformand, eller en der kommer fra en anden generation.
Det kunne også være en formand fra et lille medlemsland, som måske kan komme med et andet perspektiv på tingene.
Noget, der er særligt vigtigt nu, hvor Europa skal finde sine plads og dynamik igen, når briterne forlader os.
Hvis du er i tvivl om, hvem du skal stemme på til Europa-Parlamentsvalget, kan du nu gå ind og tage kandidattesten på dr.
dk/epvalgFacebookTwitterKopier linkEmner:EU|Europa-Kommissionen|Jean-Claude Juncker (politiker)|EU-forhold|Bruxelles




https://www.dr.dk/nyheder/politik/folketingsvalg/stemmer-du-paa-et-parti-eller-en-kandidat

FolketingsvalgStemmer du på et parti eller en kandidat?
Bliv klogere på, hvad forskellen er på at sætte sit kryds ud for en kandidat eller et parti.
Af Marie Allerslev Eriksen20.
maj 2019 kl.
14.
57Bemærk: artiklen er mere end 30 dage gammelLæs opNår krydset skal sættes 5.
juni 2019, vil du måske undre dig over, at partilederen muligvis ikke står på netop din stemmeseddel.
I Danmark ser stemmesedlerne nemlig forskellige ud, alt efter hvor vi bor.
Men hvad sker der med din stemme, hvis du sætter dit kryds ved en kandidat, der ikke kommer ind?
Og hvad hvis det parti, du stemmer på, ikke kommer i Folketinget?
Det kan du få svar på i videoen her.
FacebookTwitterKopier linkEmner:Folketinget




https://www.dr.dk/nyheder/politik/folketingsvalg/nye-borgerlige-kandidat-traekker-sig-blev-doemt-roeveriforsoeg

FolketingsvalgNye Borgerlige-kandidat trækker sig: Blev dømt for røveriforsøgMartin Paetau har besluttet ikke at stille op til Folketinget på grund af en gammel dom.
Matrtin Paetau har siddet tre måneder i fængsel for røveriforsøg.
(© Stephan Bernberg)Af Nis Kielgast20.
maj 2019 kl.
14.
48Bemærk: artiklen er mere end 30 dage gammelLæs opIndtil i dag var 28-årige Martin Paetau en af Nye Borgerliges mest fremtrædende folketingskandidater på Fyn.
Men nu har fortiden fanget ham.
Da det stod klart for ham, at en gammel dom for røveriforsøg ville blive offentligt kendt, valgte han i dag at trække sig som kandidat.
- Der er en gammel bekendt, der har lagt et opslag op på Facebook, hvor han trækker fat i en fortid fra mine teenageår, hvor jeg lavede noget kriminelt, fortæller Martin Paetau til DR Nyheder.
© Nye BorgerligeMartin PaetauIndtil i dag kandidat for Nye Borgerlige i Odense Sydkreds, hvor han også er født og opvokset.
28 år gammel.
Har i 12 år arbejdet som kok og køkkenchef.
Han vil gerne lægge kortene på bordet nu, for at det er den rigtige historie, der kommer frem – når den nu ikke kan undgå at komme frem.
- Jeg har lavet et forsøg på røveri, da jeg var 17-18 år gammel.
Det lyder voldsomt, men det, der skete, var, at vi gik ind og sagde: 'Giv os pengene'.
Så sagde de: 'Der er ikke nogen penge', og så løb vi igen.
Det afsonede jeg tre måneder for, siger Martin Paetau.
Vil ikke skade sagenPaetau var oprindeligt medlem af Dansk Folkeparti, men skiftede i 2016 parti til Nye Borgerlige og blev en del af toppen i den fynske kreds.
Hans navn skulle have været på samtlige stemmesedler på Fyn.
Men selv om sagen er 10 år gammel, har den ikke været kendt før, og derfor tror den 28-årige kok, at den ville skade Nye Borgerlige, hvis han fortsatte som kandidat i Odense.
- Det er simpelthen, fordi jeg ikke vil have, at dette her skal ramme partiet og alle de mennesker, som jeg har arbejdet med for sagens skyld.
Der må mine egne ønsker og ambitioner vige for sagen, siger Martin Paetau.
Han er fortsat medlem af partiet.
FacebookTwitterKopier linkEmner:Nye Borgerlige|Fyn|Røverier|Valg og folkeafstemninger|Dansk Folkeparti




https://www.dr.dk/nyheder/indland/troels-lund-gav-tvivlsomme-oplysninger-til-forligskreds

IndlandTroels Lund gav tvivlsomme oplysninger til forligskredsBeskæftigelsesminister gav andre oplysninger til forligskreds end til Folketinget under forhandlinger om seniorpension.
Minister fastholder udsagn.
Troels Lund Poulsen (i midten) sendte to forskellige breve om samme sag til folketing og til forligskreds.
 DR Nyheder)Af Jesper Tynell P1 Orientering20.
maj 2019 kl.
16.
01Bemærk: artiklen er mere end 30 dage gammelLæs opDa beskæftigelsesminister Troels Lund Poulsen den 2.
maj præsenterer en ny politisk aftale, lægger han gentagne gange vægt på, at den gør det ”væsentligt” lettere for nedslidte seniorer at trække sig tilbage fra arbejdsmarkedet.
Ved pressemødet i Beskæftigelsesministeriet forklarer han og aftalepartierne, at de med aftalen nu fordobler det antal timer, som nedslidte højst må kunne arbejde for at få ret til at gå tidligere på pension: Fra i dag 7,5 time om ugen til fremover 15 timer om ugen, fortæller de.
Dermed gentager aftalepartierne enstemmigt de oplysninger, som beskæftigelsesminister Troels Lund Poulsen inden da har givet dem under forhandlingerne, viser papirer, som P1 Orientering er kommet i besiddelse af.
Men efter alt at dømme stemmer ministerens oplysninger hverken overens med, hvad han selv tidligere har sagt, eller med den udtalelse fra Ankestyrelsen, han henviser til.
Oplysningerne er tilmed svært forenelige med forarbejderne til loven.
Det mener jurister, som P1 Orientering har talt med.
Ministeren fremstiller herudover også selv samtidig sagen anderledes over for Folketingets Beskæftigelsesudvalg.
Spørgsmålet er derfor, hvor mange nedslidte ældre der reelt får en ny ret til at trække sig tilbage fra arbejdsmarkedet af den seniorpension, som regeringen har indgået aftale om?
Og hvor mange af dem, regeringen bryster sig af at hjælpe, der sådan set allerede i dag har ret til at trække sig tilbage og gå på seniorførtidspension?
To forskellige breveEn måned tidligere, den 5.
april 2019, sender beskæftigelsesminister samme dag to breve, der fører til to meget forskellige svar på det spørgsmål.
Det ene brev sender ministeren til Folketinget, som han ifølge ministeransvarlighedslovens er forpligtet til at give retvisende og fyldestgørende oplysninger.
Det andet brev sender han til den forligskreds, han sidder og forhandler med.
Begge breve giver han overskriften ”Ny principafgørelse om seniorførtidspension” og begge breve indleder han med ordene:- Jeg skriver til jer, for at orientere jer om, at Ankestyrelsen har offentliggjort en ny principafgørelse lørdag d.
30.
marts på Retsinfo.
dk om seniorførtidspension og fleksjob på få timer.
I begge breve redegør ministeren for, hvordan Ankestyrelsen har behandlet en klagesag fra en 62-årig mand, som kommunen har givet afslag på seniorførtidspension, selvom han kun kan arbejde 7,5 timer om ugen.
Og han redegør for, hvordan Ankestyrelsen nu har sat kommunen på plads og slået fast, at manden ifølge den gældende lovgivning hele tiden har haft ret til at få seniorførtidspension.
Mens brevet til Folketinget alene gengiver Ankestyrelsens afgørelse og redegør for tidligere praksis på området, går brevet til forligskredsen imidlertid videre end det.
I brevet til forligskredsen konkluderer ministeren tilmed lige netop det, som partierne efterfølgende baserer den politiske aftale på: Et udsagn om, at man på nuværende tidspunkt slet ikke kan få tilkendt seniorførtidspension, hvis man kan arbejde mere end 7,5 timer om ugen.
En afgørende påstand, han ikke fremfører i brevet til Folketinget, men altså alene i brevet til forligskredsen, hvori han skriver:- Med andre ord vil borgere med en arbejdsevne på mellem ca.
7,5 timer og 12 timer om ugen efter de gældende regler få afslag på seniorførtidspension, skriver Troels Lund Poulsen til forligskredsen.
Ankestyrelsen afviser ministers konklusionMen den konklusion er der ikke belæg for i den nye principafgørelse fra Ankestyrelsen, som ministeren henviser til.
Afgørelsen slår udelukkende fast, at en mand, der kan arbejde 7,5 timer om ugen, kan have ret til seniorførtidspension.
Den siger derimod intet om, at andre personer, der kan arbejde flere timer om ugen, skulle være udelukket fra at få seniorførtidspension.
Det bekræfter Ankestyrelsen over for P1 Orientering og understreger, at ”principafgørelse 12-19 ikke slår fast, at man højst må have en arbejdsevne på 7,5 timer om ugen for at kunne få tilkendt seniorførtidspension.
”Beskæftigelsesminister Troels Lund Poulsen medgiver, at Ankestyrelsen inden for de nuværende regler senere kan vise sig også at ville tilkende seniorførtidspension til en person, der kan arbejde mere end 7,5 timer om ugen, hvis styrelsen får en sag herom.
Ministeren forholder sig imidlertid ikke til Ankestyrelsens oplysninger om, at styrelsen dermed netop ikke har sat en grænse ved 7,5 timer om ugen, men fastholder sin udlægning:- Grænsen på 7,5 time ugentligt er således udtryk for den aktuelle praksis, som kan blive forhøjet, såfremt Ankestyrelsen træffer en ny principafgørelse, skriver beskæftigelsesminister Troels Lund Poulsen til P1 Orientering.
At Ankestyrelsen med sin principafgørelse slet ikke har sat en sådan grænse ved 7,5 timer, bekræfter imidlertid også to universitetsjurister, som P1 Orientering har bedt om at læse den lovgivning, der gælder allerede i dag.
- Det er forkert at sige, at man kun må kunne arbejde 7,5 time om ugen for at få seniorførtidspension, siger lektor i socialret John Klausen til P1 Orientering.
- Nej, det er ikke rigtigt.
Ankestyrelsen har truffet en konkret afgørelse om en person, der havde en arbejdsevne på 7,5 time om ugen, ville være berettiget til seniorførtidspension.
Men det betyder ikke, at man har sagt, at man max må have en arbejdsevne på 7,5 time, forklarer også lektor emerita i socialret, Nina von Hielmcrone til P1 Orientering.
Misvisende markedsføringDet er imidlertid lige præcis det, ministeren skriver i brevet til forligskredsen midt i forhandlingerne om en ny ordning for nedslidte seniorer.
Og det er lige præcis det, han samtidig undlader at skrive til Folketingets Beskæftigelsesudvalg.
Og lige præcis det, som forligspartierne lægger vægt på, da de 2.
maj 2019 træder frem foran de rullende tv-kameraer og fortæller, at de har indgået en aftale med regeringen om at give nedslidte en ny ret til seniorpension, som de efter deres opfattelse ikke har haft tidligere.
Begge de to aftalepartier forklarer helt i tråd med ministerens brev, at de nu fordobler det antal timer, som nedslidte seniorer højst må kunne arbejde om ugen for at have ret til at gå tidligere på pension.
- Fra i dag, hvor det er 7,5 time eller cirka 1 dag om ugen man skal ned på for at kunne få seniorførtidspension, så har vi brug for en markant bedre ordning.
Og nu siger vi altså 15 timer eller svarende til 2 dage, forklarer De Radikales formand, Morten Østergaard, ved lanceringen af aftalen.
- Ankestyrelsen har strammet den til 7,5 time.
Vi øger det til 15 timer, udtaler også DF’s formand, Kristian Thulesen Dahl.
Men disse ekkoer af ministerens brev er det vanskeligt at finde belæg for, forklarer de to jurister.
- Ankestyrelsen har ikke truffet nogen offentliggjorte afgørelser, hvor man strammer kravet for at få seniorførtidspension, påpeger lektor i socialret, John Klausen, til P1 Orientering.
- Når man fremstiller reglerne sådan, at det i dag er 7,5 time, man må arbejde, og at det bliver nu 15 timer, så er det misvisende.
For sådan er reglerne ikke, forklarer også lektor i socialret, Nina von Hielmcrone til P1 Orientering.
I forvejen op til 12 timer om ugenNedslidte med en arbejdsevne på helt op til omkring 12 timer om ugen kunne før førtidspensions- og fleksjobreformen have ret til at gå på seniorførtidspension.
Det fremgår af ministerens brev til forligskredsen.
Og det er de to universitetsjurister enige i.
Til gengæld har de svært ved at se, at førtidspensions- og fleksjobreformen, der trådte i kraft i 2013, skulle have lavet om på reglerne for tilkendelse af seniorførtidspension, sådan som ministeren skriver i brevet til forligskredsen, og som han med henvisning til lovforarbejderne fastholder i en e-mail til P1 Orientering:- Jeg lægger dog som beskæftigelsesminister til grund, at grænsen for arbejdsevnen ikke kan være 12 timer ugentligt, da det netop var intentionen bag reformen af førtidspension og fleksjob helt generelt at muliggøre fleksjob på under 12 timer ugentligt, skriver beskæftigelsesministeren til P1 Orientering.
De to universitetsjurister henviser dog til, at der i de selv samme lovbemærkninger til reformen står, at man også fremover kan tage udgangspunkt i den ”hidtidig gældende praksis” på området, og at den praksis netop har sat grænsen ved en arbejdsevne på op til omkring 12 timers arbejde om ugen.
- Oprindeligt måtte man højest have en arbejdsevne omkring en tredjedel, og det vil sige omkring 12 timer om ugen.
De grundlæggende regler var med fleksjob- og førtidspensionsreformen faktisk uændrede.
Og det vil sige, at den hidtidige grænse for, hvornår man kunne få seniorførtidspension, er sådan set den samme i dag, forklarer lektor i socialret, John Klausen til P1 Orientering.
- Jamen, det er så sikkert, som at man kan sige, at reglerne om seniorførtidspension blev ikke ændret med førtidspensionsreformen i 2013.
Og der gjaldt det, at hvis man havde en arbejdsevne, som lå på mindre end omkring en tredjedel – svarende til ca.
12 timer – så kunne man få en seniorførtidspension, pointerer også lektor emerita i socialret, Nina von Hielmcrone.
Stemmer dårligt med tidligere redegørelseDet kan på samme måde være vanskeligt at forene det, beskæftigelsesminister Troels Lund Poulsen skriver i sit brev til forligskredsen, med hvad han selv tidligere har skrevet i en redegørelse til Folketinget.
Det fremgår af lovteksten, at man ikke kan få tilkendt seniorførtidspension, hvis man kan bestride et almindeligt fleksjob.
Rent lovteknisk er det derfor skillelinjen mellem almindelige fleksjob og såkaldte minifleksjob på få timer om ugen, der viser, hvor grænsen for tilkendelse af seniorførtidspension går.
Og her betegner ministeren i en redegørelse fra december 2017 selv alle dem, der ifølge statistikken arbejder op til 10 om ugen i et fleksjob, som værende i et ”minifleksjob”.
Han forklarer, at der er tale om ”personer ansat i et fleksjob på op til 10 timer om ugen (minifleksjob), som blev en reel mulighed med reformen”.
Det vil sige personer, der ikke er i stand til at bestride et almindeligt fleksjob.
Det følger således af ministerens tidligere redegørelse, at de af dem, der er seniorer, kan være berettigede til at modtage seniorførtidspension - også selvom de i det her tilfælde kan arbejde 10 timer om ugen, forklarer lektor i socialret John Klausen.
Når beskæftigelsesminister Troels Lund Poulsen i april 2019 skriver til forligskredsen, at ”borgere med en arbejdsevne på mellem ca.
7,5 timer og 12 timer om ugen efter de gældende regler [vil] få afslag på seniorførtidspension” kan det altså også være vanskeligt at få til at passe med, hvad han her tidligere selv har skrevet til folketinget.
Kommune modsiger ministerI Assens Kommune, hvor borgmesteren kommer fra samme parti som beskæftigelsesministeren (V), mener man også, at det allerede i dag er muligt at tilkende seniorførtidspension – ikke blot til dem, der kan arbejde under 7,5 timer om ugen, men også til borgere, der har en arbejdsevne på mellem 7,5 og 12 timer om ugen.
- Det korte svar er ja.
Ankestyrelsen har oplyst, at selvom man tænker en borger måske ville kunne [bestride] et fleksjob, så skal det ikke afprøves, fordi man ikke skal påbegynde udviklingsforløb på borgere, der er i målgruppen for og har søgt om seniorførtidspension, skriver Assens Kommune til DR Nyheder.
Når ministeren skriver til forligskredsen, at de gældende regler forhindrer en borger i at få seniorførtidspension, hvis vedkommende kan arbejde over 7,5 timer om ugen, flugter det altså tilmed også dårligt med opfattelsen ude i en af de kommuner, hvor hans eget parti står i spidsen.
Ministeren har ikke svaret på P1 Orienterings spørgsmål om, hvordan hans oplysninger til forligskredsen kan stemme overens med hans egne tidligere udtalelser til Folketinget og med, at flere kommuner oplyser, at de også kan tilkende seniorførtidspension til personer, der kan arbejde mere end 7,5 time om ugen.
Ministeren har heller ikke svaret på, hvorfor han udelukkende skrev den omtvistede konklusion i brevet til forligskredsen og ikke i det samtidige brev til Folketingets Beskæftigelsesudvalg.
Ankestyrelsen gennemgår 100 sagerAnkestyrelsen har endnu ikke udtalt sig om, hvor mange timer, den mener, man højst må kunne arbejde under de nuværende regler, hvis man skal have tilkendt seniorførtidspension.
Styrelsen har som sagt alene taget principielt stilling til en konkret sag, hvori den gik imod kommunen og slog fast, at en 62-årig mand, der højst kunne arbejde 7,5 timer om ugen, havde ret til seniorførtidspension.
- Ankestyrelsen har ikke i andre principafgørelser udtalt sig om betydningen af en arbejdsevne på mere end 7,5 timer i forhold til seniorførtidspension, bekræfter Ankestyrelsen over for P1 Orientering.
I den konkrete sag mente styrelsen imidlertid i første omgang, at manden ikke havde ret til seniorførtidspension.
Den første afgørelse fra december 2018 måtte styrelsen efterfølgende trække tilbage, da den blev opmærksom på, at den fejlagtigt var gået ud fra, at mandens mulighed for at komme i et af de nye minifleksjob forhindrede ham i at få tilkendt seniorførtidspension.
Men det forhindrer minifleksjob imidlertid ikke seniorer i, har styrelsen nu slået fast den 29.
marts 2019.
Tidslinje20.
juni 2006: Regeringen, S, DF og R aftaler levetidsindeksering af folkepensionsalderen13.
maj 2011: Regeringen, DF og R aftaler seniorførtidspension som led i tilbagetrækningsreform30.
juni 2012: Regeringen, V, K og LA aftaler førtidspensions- og fleksjobreform1.
januar 2013: Førtidspensions- og fleksjobreformen træder i kraft29.
marts 2019: Ankestyrelsen træffer principafgørelse 12-19 vedr.
seniorførtidspension5.
april 2019: Beskæftigelsesminister sender to forskellige breve vedr.
afgørelsen2.
maj 2019: Regeringen, DF og R præsenterer aftale om seniorpensionDerfor er Ankestyrelsen nu ved at gennemgå omkring 100 tidligere sager om seniorførtidspension for at se, om styrelsen har begået samme fejl i andre tilfælde.
I det lys kan man ifølge John Klausen ikke helt og aldeles udelukke, at Ankestyrelsen i en eventuel fremtidig principafgørelse i teorien kan ende med at sætte en øvre grænse for tilkendelse af seniorførtidspension ved en restarbejdsevne på 7,5 timer om ugen.
Altså der, hvor beskæftigelsesminister Troels Lund Poulsen allerede midt under forhandlingerne om en ny aftale om nedslidte seniorer skrev til forligspartierne, at grænsen gik, med henvisning til Ankestyrelsens nuværende afgørelse fra marts 2019.
Men det vil i givet fald være svært foreneligt med forarbejderne til loven, mener lektor i socialret John Klausen.
Antallet vil stige uanset politisk aftaleUanset hvad vil antallet af seniorer på seniorførtidspension fremover stige.
Da en del kommuner indtil udgangen af marts slet ikke har tilkendt seniorførtidspension til seniorer, der kunne komme i et minifleksjob, vil mange af dem under alle omstændigheder begynde at gøre det på baggrund af Ankestyrelsens nye afgørelse fra marts 2019, som ministeren omtaler i sine breve.
Og det ville de i vidt omfang begynde at gøre, også selvom regeringen ikke havde indgået den politiske aftale, som beskæftigelsesministeren den 2.
maj 2019 kunne præsentere med besked om, at flere tusinde nedslidte seniorer nu fremover vil kunne trække sig tilbage, forklarer John Klausen.
- Jamen, det er ikke selve aftalen, der vil udvide antallet i den størrelsesorden.
Det vil ske helt automatisk, fordi praksis nu bliver ændret uafhængigt af reformen eller aftalen, siger lektor i socialret, John Klausen til P1 Orientering.
Klik her for at læse de to breve:Brev til FolketingetBrev til FolketingetBrev til forligskredsenBrev til forligskredsenFacebookTwitterKopier linkEmner:DR P1|Fleksjob|Folketinget|Kristian Thulesen Dahl (politiker)|Troels Lund Poulsen (politiker)




https://www.dr.dk/nyheder/udland/kronprinsparret-blev-naerstuderet-af-nordkoreansk-soldat

UdlandKronprinsparret blev nærstuderet af nordkoreansk soldatKronprinsparret besøgte den demilitariserede zone mellem Nord- og Sydkorea.
Af Thomas Prakash20.
maj 2019 kl.
14.
26Bemærk: artiklen er mere end 30 dage gammelLæs opDer blev holdt godt øje med kronprins Frederik og kronprinsesse Mary, da de danske kongelige i dag besøgte en såkaldt demilitariseret zone mellem Nord- og Sydkorea.
I sikkerhedszonen, der ligger på grænsen, hvor frontlinjerne frøs fast, da Korea-krigen endte i 1953, står nordkoreanske og sydkoreanske soldater over for hinanden.
Og det er kutyme, at de nordkoreanske soldater nøje overvåger alle, der besøger den sydkoreanske side af grænsen.
Kronprinsparret blev vist rundt i den såkaldte våbenhvileby i Panmunjom, der rummer bygninger, hvor repræsentanter fra begge sider kan mødes.
Kronprins Frederik og kronprinsesse Mary er i Sydkorea som led i et større erhvervsfremstød, hvor de blandt andet skal åbne flere udstillinger.
Norkoreanske soldater observerer kronprins Frederik og kronprinsesse Mary foran grænsen.
1 / 11Kronprins Frederik og kronprinsesse Mary passerer "den blå bro"  under deres besøg ved forhandlingslokalet på grænsen til Nordkorea.
2 / 11Besøget ved DMZ, den koreanske demilitariserede zone, skete på førstedagen af kronprinsparrets officielle besøg i Sydkorea, der varer i tre dage frem til den 22.
maj.
3 / 11Kronprins Frederik fotograferes af kronprinsesse Mary.
4 / 11Kronprins Frederik og kronprinsesse Mary foran grænsen.
Bygningen i baggrunden ligger i Nordkorea.
Det var her, at Nordkoreas leder, Kim Jong-un, og den sydkoreanske præsident, Moon Jae-in, for et år siden udvekslede et historisk håndtryk.
5 / 11En nordkoreansk soldat kigger gennem vinduet på kronprinsesse Mary under deres besøg i forhandlingslokalet på grænsen.
6 / 11Kronprinsparret lytter til deres værter, mens soldater fra Nordkorea overvåger.
7 / 11Kontoret ligger midt i sikkerhedszonen den såkaldte Joint Security Area (JSA), som er det eneste sted i den demilitariserede zone, hvor soldater fra Nordkorea og Sydkorea står ansigt til ansigt.
Stedet bliver ofte omtalt som våbenhvile-byen.
8 / 11Grænsen mellem de to stater går midt gennem et mødebord i en af bygningerne.
Her sidder nordkoreanere på den ene side af bordet, og FN's kommando sidder på den anden side af bordet.
9 / 11Den demilitariserede zone løber fra øst til vest, der hvor frontlinjerne lå, da fredsaftalen blev indgået i 1953.
10 / 11På det seneste er der igen kommet gang i forhandlingerne mellem Nord- og Sydkorea.
11 / 11FacebookTwitterKopier linkEmner:Sydkorea|Royalt|Soldater




https://www.dr.dk/nyheder/politik/folketingsvalg/foerstegangsvaelgeren-hannah-vil-have-billigere-boliger-jeg-foeler

FolketingsvalgFørstegangsvælgeren Hannah vil have billigere boliger: Jeg føler, at jeg bliver smidt ud af byenHvis Hannah Palm skal finde en bolig, hun kan betale, må hun rykke væk fra Nørrebro.
Af Michael Ørtz Christiansen20.
maj 2019 kl.
15.
15Bemærk: artiklen er mere end 30 dage gammelLæs opDet er ingen hemmelighed, at unge på SU eller med en beskeden indkomst har svært ved at finde boliger i de store danske byer.
Derfor er ungdomsboliger eller manglen på samme også noget, der fylder for 19-årige Hannah Palm, der bor på Nørrebro i København og skal stemme for første gang den 5.
juni.
- Der er bare ikke det store udbud i København, men der er stor efterspørgsel.
Og det, der er, ligger alle mulige steder i udkanten af København og koster en million kroner om måneden, siger hun.
Hør Hannah Palm i Go' Morgen P3:Hannah Palm - Go' Morgen P3Hannah Palm læser enkeltfag på Det Frie Gymnasium og bor hos sin far.
Hun har sat boligsøgningen på standby, fordi det er for svært at finde noget i nærheden af, hvor hun bor nu.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
- Hvis jeg skal flytte ud, så ender jeg nok med at flytte ud fra det, jeg ser som København.
Jeg føler lidt, at jeg bliver smidt ud af byen, siger Hannah Palm.
Læs også:Førstegangsvælgeren Wasan kræver kamp mod madspild: Hvorfor gør vi ikke som i Frankrig?
- Jeg har tænkt på at flytte ud af byen, men det er jo stadigvæk dyrt.
Jeg kan stadig komme til at betale 4-5.
000 kroner for at få et værelse, og så tænker jeg, om jeg virkelig skal flytte ud, eller om jeg ikke bare skal blive boende hjemme.
Indtil videre har Hannah Palm valgt det sidste, men hun vil gerne have sit eget.
Bare ikke helt alene.
- Det er sgu lidt for kedeligt.
Men jeg vil gerne dele en lejlighed med nogen eller have et kollegieværelse, siger Hannah Palm.
Vil gerne være tæt på det heleMen det er jo ikke sådan lige til, selvom der bliver bygget meget i København i øjeblikket.
For det er ikke ungdomsboliger, der bliver tegnet på arkitektstuerne rundt omkring.
Det fortæller Claus Bech-Danielsen, der er professor på Statens Byggeforskningsinstitut ved Aalborg Universitet.
Læs også:Førstegangsvælgeren Mads er i tvivl: Hvor skal pengene til mere forsvar komme fra?
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
- Det er svært at få opført ungdomsboliger på et marked, hvor de frie kræfter råder.
Byggegrundene er voldsomt dyre, og retten til at bygge er voldsomt dyr.
Dermed bliver det også svært for de unge mennesker at betale, siger han i Go' Morgen P3.
Han forstår godt Hannah Palm og andre unge, der gerne vil blive i byerne.
- En del af studielivet er også det sociale, hvor man gerne vil være tæt på det hele.
Sådan var det også, da jeg studerede i Århus, siger Claus Bech-Danielsen.
Benhård beregningProfessoren understreger, at vi er i en vækstperiode, hvor bygherrerne har travlt med at leve op til efterspørgslen.
- Der laver man jo en benhård beregning på, hvilke kvadratmeter, der er nemmest at sælge til den højest mulige pris.
Og der åbenbart nogle, der mener, at det er lejligheder med tre eller fire værelser på 80-100 kvadratmeter.
Det er i høj grad det, der bliver bygget i de her år.
Der er ikke tid til at eksperimentere og bygge noget, der er lidt mere alternativt, siger Claus Bech-Danielsen.
- Refleksioner kommer sjovt nok oftest i krisetider, hvor vi lige stopper op, men det er jo nu, vi har brug for det, for det er nu, der bliver bygget rigtig mange af de boliger, som kommer til at stå her de næste mange år.
FacebookTwitterKopier linkEmner:København|Bolig|Nørrebro|Statens Byggeforskningsinstitut|Aalborg Universitet




https://www.dr.dk/nyheder/politik/radikale-graensekontrollen-smadrer-det-indre-marked

PolitikRadikale: Grænsekontrollen smadrer det indre markedMorten Helveg Petersen (R) mener, at Venstre vil ødelægge det indre marked med en fast grænsekontrol.
Morten Helveg Petersen mener ikke, at permanent grænsekontrol er svaret på de udfordringer, som den fri bevægelighed i EU er skyld i.
20.
maj 2019 kl.
13.
49Bemærk: artiklen er mere end 30 dage gammelLæs opMens flere partier bakker op om Venstres forslag om at gøre det muligt at indføre permanent grænsekontrol, er De Radikale skeptiske.
Statsminister Lars Løkke Rasmussen (V) foreslår, at man ændrer Schengen-reglerne, så det enkelte land selv skal kunne bestemme, om man vil kontrollere sine grænser.
De Radikales spidskandidat ved europaparlamentsvalget, Morten Helveg Petersen, kalder det et "udspil til valgkamp og ikke til virkelighed".
- Mener man virkelig, at lastbiler og danskere på ferie i Europa skal holde i kilometerlange køer?
- Det her forslag smadrer det indre marked fuldstændigt.
Det er det, man gambler med, siger Helveg.
Kriminelle, terrorister og menneskesmuglereVenstres spidskandidat, Morten Løkkegaard, mener dog ikke, at Danmark har noget andet valg end at holde fast i grænsekontrollen.
Grundlæggende er det et stort spild af ressourcer at kontrollere enkelte overgange, når man uantastet kan gå hen over veje og marker alligevelMorten Helveg Petersen (R)- Den frie bevægelighed er et fantastisk gode, der har skaffet os milliarder.
Men det har de kriminelle, terroristerne og menneskesmuglerne også fundet ud af, og det er vi nødt til at give svar på.
Læs også:Venstre vil indføre permanent kontrol ved grænsen- På samme måde, som man bliver kontrolleret i lufthavne og ved store begivenheder, skal vi også kunne sikre den frie bevægelighed for varer og lovlydige borgere, samtidig med at vi gør det svært for de kriminelle, siger Løkkegaard.
'Spild af ressourcer'Morten Helveg Petersen mener omvendt, at man bør gribe til andre løsninger for at imødekomme migrationspres, grænseoverskridende kriminalitet eller terrortrusler.
Det kunne være øget kontrol ved EU's ydre grænser eller dansk indmeldelse i Europol-samarbejdet.
- Grundlæggende er det et stort spild af ressourcer at kontrollere enkelte overgange, når man uantastet kan gå hen over veje og marker alligevel.
- Hvis det var sådan, at politiet kom og bad os om permanent kontrol, ville jeg måske se anderledes på det, men det er jo heller ikke tilfældet, siger Morten Helveg Petersen.
Han mener i øvrigt ikke, at det er realistisk at få opbakning til Venstres forslag blandt EU-landene.
- Det er ikke engang lykkedes for Venstre at samle et flertal i den liberale gruppe i Europa-Parlamentet for det her, siger han.
Venstre og De Radikale tilhører i EU-Parlamentet begge den liberale gruppe, Alde.
/ritzau/FacebookTwitterKopier linkEmner:Europa-Parlamentet|Lars Løkke Rasmussen (politiker)|Morten Helveg Petersen (politiker)|Venstre|Kriminalitet




https://www.dr.dk/nyheder/politik/folketingsvalg/christian-er-landmand-og-traet-af-vaere-syndebuk-i-valgkampen-det-er

FolketingsvalgChristian er landmand og træt af at være syndebuk i valgkampen: 'Det er ved at tage overhånd'Landbruget står for 20 procent af klimabelastningen, men fylder forholdsvis meget, mener landboforening.
- Vi er et af de landbrug i verden, som har et af de mindste klimaaftryk, minder Christian Therkildsen om.
Af Flemming Nielsen og Emma Lichscheidt20.
maj 2019 kl.
15.
10Bemærk: artiklen er mere end 30 dage gammelLæs opKlimaet fylder meget i valgkampen.
Og landbruget skal levere en stor del af den grønne omstilling, forlanger flere partier.
Men i Hårup ved Aarhus er Christian Therkildsen, der er økologisk mælkeproducent, træt af at være syndebuk i valgkampen.
- Jeg synes, det er ved at tage en smule overhånd, at vi i landbruget er blevet gjort til de helt store klimasyndere.
Vi er et af de landbrug i verden, som har et af de mindste klimaaftryk, siger han.
Hvor stor en del af den samlede, danske udledning af drivhusgasser, der stammer fra landbruget, er vanskeligt at opgøre.
Men ifølge forskere er omkring 20 procentet et realistisk bud.
I går præsenterede Socialdemokratiet et forslag om at lave en klimalov med bindende delmål frem mod 2050.
Centralt står et forslag om at reducere udledningen af drivhusgasser med 60 procent inden 2030 i forhold til niveauet i 1990, blandt andet ved at gøre landbruget grønnere.
I Venstre har man meldt ud, at man vil være helt CO2-neutral i 2050 og er åben for at diskutere delmål.
Hos Enhedslisten vil man reducere landbrugsarealerne.
Bruger forskning som rettesnorSamtidig har Danmark ifølge Landbrug og Fødevarer et af de mest klimaeffektive landbrug i verden.
Christian Therkildsen vil gerne være med til at reducere CO2-udledningen yderligere, men han er også nervøs ved partiernes mange krav.
- Jeg tror ikke, du møder nogen landmand i Danmark, der siger, at vi ikke skal være med til at løfte den opgave; men jeg tror, du møder mange landmænd, der vil sige, at vi skal heller ikke skal svigte vores konkurrenceevne på det landbrug, vi har, hvor vi er førende på at producere mælk, kød og korn med mindst klimaaftryk.
Læs også:Tag klimatesten: Hvilket parti har du mest til fælles med?
Han understreger, at han læner sig op ad forskning, eksempelvis om hvordan man kan mindske metangassen, som køer udleder.
Det kan han bruge, når han fodrer sine 300 malkekøer.
- Det er klart, at når der er et input, er der også et output.
Den måde, vi prøver at lave det output så lavt som muligt, er at styre vores fodereffektivitet, som det hedder – altså at bruge så lidt foder som muligt til at producere så meget mælk som muligt, siger han.
- Der bliver forsket meget i det, men der er ikke noget endeligt slutresultat på det endnu, og det er det redskab, vi har at læne os op ad.
Landboforening: Landbrug skal ikke være prygelknabeLandbruget skal ikke være klima-prygelknabe i valgkampen, mener formanden for Landboforeningen Kronjylland.
Landbruget har selv et mål om at være klimaneutralt i 2050, og selvom landbruget står bag en del af klimabelastningen, mener formand Christian Jensen, at det er vigtigt at huske på, at landbrugets klimabelastning ikke står alene.
- Skal vi have krav, må det vel skulle modvirkes af krav til resten af samfundet også.
Så jeg synes, der skal være vægtede krav, siger han.
Hos Dansk Folkeparti er formand Kristian Thulesen Dahl enig med landboforeningen.
Han mener, valgkampen er blevet klima-hysterisk, og at partierne står i kø for at overbyde hinanden med grønne løsninger til gavn for miljøet.
- Jeg er dødtræt af, at den her valgkamp er gået ud i grøn, grønnere, grønnest.
Det er nærmest overbudspolitik, vi ser.
Men vi glemmer, hvor vi kommer fra som land.
Vi er et gammelt, stolt landbrugsland, der producerer fødevarer af meget høj kvalitet.
Men det er nærmest kastet ud med badevandet, fordi vi nu skal diskutere klima på en fordømmende måde, sagde han i sidste uge.
Læs også:Ko-bøvser og lattergas: Her er landbrugets store klimaproblemerTilbage hos Christian Therkildsen i Hårup er det, han har mest brug for i den grønne omstilling, at der sættes turbo på forskningen inden for landbruget.
- Vi skal ofre meget mere på forskning, så vi får et bedre grundlag for at vide, hvad vi kan og ikke kan, siger han.
FacebookTwitterKopier linkEmner:Kristian Thulesen Dahl (politiker)|Landbrug|Klimaændringer|Dansk Folkeparti|Jylland




https://www.dr.dk/nyheder/politik/folketingsvalg/s-vil-lade-virksomhedsarvinger-og-banker-betale-del-af-velfaerdsplan

FolketingsvalgS vil lade virksomhedsarvinger og banker betale del af velfærdsplanS vil blandt andet tilbagerulle skattelettelser og sende en regning til den finansielle sektor.
Gruppeformand Henrik Sass Larsen, partiformand Mette Frederiksen og politisk ordfører Nicolai Wammen præsenterer Socialdemokratiets økonomiske 2025-plan 'Gør gode tider bedre - for alle".
Af Rikke Gjøl Mansø, Mads Korsager Nielsen og Andreas Nygaard Just20.
maj 2019 kl.
14.
05 | opdateret 20.
maj 2019 kl.
16.
31Bemærk: artiklen er mere end 30 dage gammelLæs opSocialdemokratiet vil i 2025 bruge 37,4 milliarder kroner mere på offentligt forbrug.
Det fremgår af partiets nye 2025-plan "Gør gode tider bedre - for alle".
Velfærdsniveauet, som vi oplever det i dag, er nemlig ikke godt nok, fastslår Socialdemokratiets formand, Mette Frederiksen, på et pressemøde, hvor hun præsenterer partiets samlede økonomiske plan.
- Det går godt for dansk økonomi.
Opgaven er at sikre, at det bliver ved med at gå godt, og at det løfter vores fællesskab - også for dem, der endnu ikke har fået adgang til de gode tider, siger hun.
Her finder Socialdemokratiet pengeneSocialdemokratiets 2025-plan har udgifter for 37,4 milliarder kroner i 2025.
Langt hovedparten, nemlig 27,8 milliarder kroner, finansieres via det såkaldte økonomiske råderum, som er de penge, der ventes at være i statskassen i årene fremover som følge af allerede gennemførte reformer.
De resterende 9,6 milliarder kroner finder Socialdemokratiet på følgende vis:3,0 milliarder: Loft over brugen af konsulenter i det offentlige.
2,4 milliarder: Tilbagerulning af skattelettelser for virksomhedsarvringer og store kapitalindkomster.
1,5 milliarder: Samfundsbidrag fra den finansielle sektor - konkret model skal udarbejdes med sektoren selv.
0,7 milliarder: Fastholde skatten på fri telefon og internet, som regeringen og DF ellers har afskaffet fra næste år.
0,6 milliarder: Frigivne midler i satspuljen, som ikke tilføres nye midler fra 2020.
0,5 milliarder: Den arbejdsgiverbetalte sygedagpengeperiode forlænges fra 30 til 40 dage.
0,5 milliarder: Begrænsning af videregående uddannelsers udgifter til annoncer og reduktion af tilskud til privatskoler.
0,3 milliarder: Afgifter på plast og kemi - blandet andet en højere afgift på plastikposer og en afgift på flaskevand.
0,2 milliarder: Forhøjelse af arbejdsskadeafgiften i forbindelse med styrkelse af arbejdsmiljø.
Sådan vil Socialdemokratiet bruge pengeneSocialdemokratiets 2025-plan har udgifter for 37,4 milliarder kroner i 2025:20,5 milliarder afsættes til "tryg og nær velfærd", uddannelse, børn og ældre.
Heraf øremærkes 11,5 milliarder kroner til sundhed.
8,7 milliarder udgør en reserve til øvrige velfærdsprioriteringer og poster som klima, miljø, natur og forsvar.
3 milliarder er øremærket til partiets udspil om en "værdig tilbagetrækning fra arbejdsmarkedet".
1,5 milliarder til uddannelse af unge og ufaglærte.
1,5 milliarder til børn og socialpolitik.
1,5 milliarder kroner til vækstreform, der skal skabe arbejdspladser i hele landet.
0,7 milliarder til fire nye skattecentre rundt omkring i landet.
Af de 37,4 milliarder kroner kommer de første 27,8 milliarder fra det såkaldte økonomiske råderum - altså de penge, der de næste år forventes at være i statskassen.
De resterende 9,6 milliarder kroner finder Socialdemokratiet ved en række tiltag.
Blandt andet vil partiet tilbagerulle skattelettelser for virksomhedsarvinger.
Under statsminister Lars Løkke Rasmussen (V) er bo- og gave-afgiften for virksomhedsarvinger blevet sænket fra 15 til 5 procent.
Det frigiver ifølge partiet 1 milliard kroner årligt.
1,5 milliarder kroner skal opkræves fra den finansielle sektor, som i Mette Frederiksens optik ikke bidrager nok til fællesskabet.
Hvordan pengene konkret skal opkræves, vil partiet aftale med den finansielle sektor på den anden side af valget.
Dernæst finder partiet 700 millioner kroner årligt ved at annullere regeringen og Dansk Folkepartis aftale om at afskaffe skatten på fri telefon og internet næste år.
Det er i Socialdemokratiets optik en "skjult topskattelettelse", fordi det især er vellønnede borgere, der har fri telefon på arbejdet.
Langt hovedparten af de 37,4 milliarder kroner til offentligt forbrug vil Socialdemokratiet bruge på "tryg og nær velfærd".
Ligesom Venstre afsætter Socialdemokratiet 20,5 milliarder kroner mere til velfærd i 2025.
Pengene rækker til at dække det såkaldte demografiske træk, så velfærdsniveauet ikke bliver udhulet af befolkningsudviklingen med flere plejekrævende ældre og flere pasningskrævende børn.
Derudover vil Socialdemokratiet blandt andet afsætte i alt 3 milliarder kroner til en ret til tidligere folkepension for nedslidte.
Artiklen fortsætter under grafikken.
'De bredeste skuldre skal bære de tungeste byrder'Selvom Socialdemokratiet altså vil lade visse skatter stige, vil ingen almindelige lønmodtagere opleve skattestigninger, hvis Socialdemokratiet får magten, forsikrer politisk ordfører Nicolai Wammen på pressemødet:- Med Socialdemokratiets 2025-plan vil almindelige danske lønmodtagere ikke opleve skattestigninger.
Danskerne kan være helt trygge ved, at der er ro på boligskatten, skatten på arbejde og skatten på pension.
Omkring 95 procent af alle danskere vil ikke få en skattestigning med Socialdemokratiets plan, understreger Nicolai Wammen.
- Med Socialdemokratiets politik skal man være en bank, arve en virksomhed eller tjene rigtig mange penge på aktier for at opleve skattestigninger, siger han.
De bredeste skulde skal bære de tungeste byrder, istemmer Mette Frederiksen.
På pressemødet bliver hun spurgt, om man som almindelig lønmodtager så ikke vil opleve at få en skattestigning, hvis man arver et hus.
- Hvis man arver et hus med en friværdi på 3 millioner kroner, så har man også ret god mulighed for at bidrage til velfærdssamfundet.
- Derimod hæver vi bundgrænsen, så hvis man arver en pose penge, skal man ikke betale skat af dem indtil de første 500.
000 kroner, svarer Mette Frederiksen.
S varsler ny reformkursMette Frederiksens forgænger på formandsposten, Helle Thorning-Schmidt, udtalte som statsminister, at hendes regering var "gået reform-amok" for at rette op på dansk økonomi efter finanskrisen.
Men tiden er ikke længere til store klassiske arbejdsudbudsreformer, slår Mette Frederiksen fast på pressemødet.
I stedet vil Socialdemokratiet med "en ny reformpolitisk kurs" blandt andet tage hånd om de nedslidte på arbejdsmarkedet og få flere ikke-vestlige indvandrere i job.
- Vi har igennem de seneste 10-15 år haft rigtig meget fokus på arbejdsudbudsreformer.
Det er det, der gør, at dansk økonomi står godt, og at vi kan finansiere fremtidens velfærd.
Men enhver reformtanke møder også på et tidspunkt sin afslutning – og opgaven i de kommende år er ikke at udvide arbejdsudbuddet, siger Mette Frederiksen.
Det er netop arbejdsudbudsreformer, der finansierer mange af milliarderne i råderummet, som Socialdemokratiet vil øremærke til velfærd, påpeger økonomiprofessor Bo Sandemann Rasmussen fra Aarhus Universitet.
- Det er klart, at hvis man fravælger at lave reformer, der kan få arbejdsudbuddet til at stige eller få tiltrukket udenlandsk arbejdskraft, jamen, så bliver vækstpotentialet alt andet lige mindre, og der bliver selvfølgelig også færre penge til at afholde udgifter, siger han.
FacebookTwitterKopier linkEmner:Bo Sandemann Rasmussen (professor)|Helle Thorning-Schmidt (politiker)|Socialdemokraterne|Venstre|Skatter og afgifter




https://www.dr.dk/sporten/fodbold/superliga/vendsyssel-ff-finder-ny-traener-i-fortuna-hjoerring

SuperligaVendsyssel FF finder ny træner i Fortuna HjørringPeter Enevoldsen, der kommer fra et job som assistenttræner i Fortuna Hjørring, er ny cheftræner i Vendsyssel.
Peter Enevoldsen (højre) er ny træner i Superliga-klubben Vendsyssel FF.
20.
maj 2019 kl.
13.
40Bemærk: artiklen er mere end 30 dage gammelLæs opDet bliver med Peter Enevoldsen på sidelinjen, når superligaklubben Vendsyssel FF skal ud i playoffkampe mod et hold fra 1.
division om en plads i landets bedste fodboldrække.
57-årige Enevoldsen er mandag blevet ansat som cheftræner i den nordjyske klub, efter at Jens Berthel Askou sammen med assistenttræner Mike Tullberg blev fyret tidligere på dagen.
Det skriver klubben på sin hjemmeside.
Peter Enevoldsen ser gode muligheder for, at den nordjyske klub også efter sommerferien er at finde i Superligaen.
- Jeg ved godt, at holdet kun har vundet 1 ud af 15 kampe i foråret, men der har været mange lige kampe, og jeg er sikker på, at vi er stærke nok til at klare de to playoffkampe.
- Men det bliver også to kampe, hvor det er små ting, der kan blive afgørende.
Jeg føler, at vi er godt rustede, siger Peter Enevoldsen.
Den 57-årige cheftræner får ikke meget tid til at forberede sit hold på de to skæbnekampe.
Den første bliver spillet næste torsdag, og det er endnu uvist, hvem modstanderen bliver.
- Jeg har lige regnet på det, og jeg har otte træninger og to kampe, så det er begrænset, hvad jeg kan nå at lave.
- Afhængig af hvem vi skal møde, kan vi selvfølgelig lave noget taktisk træning, men ellers gælder det om at få noget humør på.
- Når der kommer en ny træner, kan der være nogle spillere, der blomstrer op, men jeg kan jo ikke nå at ændre ret meget.
Det handler bare om, at vi skal være klar mentalt, siger Peter Enevoldsen.
Peter Enevoldsens aftale med Vendsyssel gælder for resten af indeværende sæson.
Samtidig oplyses det, at Jan Michaelsen, der i forvejen var assistenttræner i klubben, fortsætter i samme rolle under Enevoldsen.
Læs også:Vendsyssel fyrer træneren midt i nedrykningsspil- Vi har i den seneste tid ledt med lys og lygte efter ham, vi mener kan føre os sikkert igennem de to næste kampe, siger sportschef Ole Nielsen på hjemmesiden.
- Peter har masser af erfaring med fodbold på topplan, og vi er sikre på, at han i samarbejde med Jan Michaelsen, der fortsætter som assistenttræner, kan navigere os sikkert igennem de to spændende kampe, der venter.
Lokal mand til jobbetVendsyssel, der har hjemmebane i Hjørring, har med ansættelsen af Enevoldsen holdt sig inden for bygrænsen, når det kommer til valg af ny cheftræner.
Enevoldsen kommer således fra et job som assistenttræner i den lokale kvindefodboldklub Fortuna Hjørring, der så sent som i lørdags blev dansk pokalmester efter en finalesejr over Brøndby.
Derudover har Peter Enevoldsen tidligere været assistenttræner i Randers FC, Sønderjyske og Viborg samt ungdomstræner i AaB.
Karrieren har også budt på cheftrænerjob i Thisted FC og Aalborg Freja.
Vendsyssel har i 15 kampe i foråret blot vundet en enkelt gang.
Senest blev det til et samlet nederlag på 1-2 over to kampe mod AC Horsens.
Det betyder, at Vendsyssel skal møde nummer tre i 1.
division om en plads i Superligaen.
Taberen skal spille i næstbedste række efter sommerferien.
Det er endnu uvist, hvem der bliver nummer tre i 1.
division.
Inden sidste spillerunde indtager Fremad Amager tabellens tredjeplads, men Lyngby og Næstved kan også nå den, hvis resultaterne flasker sig for de to hold.
/ritzau/FacebookTwitterKopier linkEmner:Jylland|Fortuna Hjørring|Fodbold|Vendsyssel FF|Aalborg




https://www.dr.dk/nyheder/indland/syrer-idoemmes-12-aars-faengsel-terrorplan-med-taendstikker

IndlandSyrer idømmes 12 års fængsel for terrorplan med tændstikkerMed lange knive og mere end 17.
000 tændstikker ville en 32-årig syrisk mand angribe tilfældige i København.
Den syriske mand har under sagen nægtet sig skyldig.
Tegning: Dres Simon20.
maj 2019 kl.
13.
04 | opdateret 20.
maj 2019 kl.
13.
43Bemærk: artiklen er mere end 30 dage gammelLæs opEn syrisk mand er blevet idømt 12 års fængsel samt udvisning af Danmark for bestandigt for terrorplaner i København.
Dommen er afsagt mandag af et nævningeting i Københavns Byret.
Med en eller flere hjemmelavede bomber og lange knive var det hans plan at dræbe og lemlæste tilfældige mennesker i København i november 2016, har retten slået fast.
Syriske Moyed Al Zoebi har nægtet sig skyldig under sagen.
Men anklagemyndigheden har undervejs præsenteret tilstrækkeligt med beviser.
Rygsæk med tændstikkerBomben skulle fremstilles af blandt andet mere end 17.
000 tændstikker, som en anden syrisk asylansøger kom rejsende fra Tyskland med i sin rygsæk.
Under sagen er det dokumenteret, at Al Zoebi har et stærkt ekstremistisk sindelag, har specialanklager Sonja Hedegaard hæftet sig ved.
Ofte talte og skrev han om jihad.
En måneds tid før turen til København afslørede han sin mission i en chat med sin mor:"Jeg vil dræbe hele verden, indtil Gud bliver tilbedt 100 procent", skrev han.
Træt af al den IS-snakI den flygtningelejr, som han boede i i Sverige, var flere andre syrere trætte af, at han ustandseligt talte om Islamisk Stat.
Straffen stemmer med domme i tilsvarende sager om forsøg på terror.
- Der er tale om den alvorligste form for terrorisme med manddrab og bombesprængning, siger rettens formand ved domsafsigelsen.
En enkelt af nævningerne stemte for en straf på fængsel i 10 år.
Men det store flertal havde en anden holdning til længden af straffen.
Den dømte har på stedet anket til Østre Landsret.
/ritzau/FacebookTwitterKopier linkEmner:Islamisk Stat|København|Terrorisme|Anklagemyndigheden|Sjælland




https://www.dr.dk/nyheder/udland/huawei-telefoner-er-gidsler-i-handelskrig-trump-bruger-det-ultimative-vaaben

UdlandHuawei-telefoner er gidsler i handelskrig: 'Trump bruger det ultimative våben'Når Google indstiller samarbejdet med Huawei, skal det ses som en del af handelskrigen mellem USA og Kina, vurderer ekspert.
Donald Trump bruger Huawei som et kort i handelskrigen, vurderer ekspert.
(Foto: Erik S.
Lesser © Scanpix)Af Nis Kielgast20.
maj 2019 kl.
12.
44Bemærk: artiklen er mere end 30 dage gammelLæs opI månedsvis har den økonomiske krig eskaleret.
Kina og USA har skiftevis indført told på flere og flere af hinandens produkter for at presse modstanderen.
Og nu er der åbnet et nyt kapitel, efter at en nødretsordre fra Donald Trump i dag har fået Google til at afbryde dele af samarbejdet med den kinesiske telegigant Huawei.
Det vurderer Jens Ladefoged Mortensen, som er lektor på Institut for Statskundskab på Københavns Universitet og følger handelskrigen selv.
Vi er nået ind i en anden tid, hvor der efterhånden er økonomisk kold krig, mistro og fjendtlighed, så det bliver meget svært efterhånden at gå tilbage til et normalt forhold.
Jens Ladefoged Mortensen, lektor på Københavns Universitet- Det er en voldsom eskalation af handelskrigen.
Trump bruger her det ultimative våben ved at erklære nødretstilstand, og det giver ham nogle helt nye magtbeføjelser til her at true alle Huaweis samarbejdspartnere til at makke ret og bakke op om hans Kina-politik, siger Jens Ladefoged Mortensen.
Læs også:Tech-analytiker: Huawei-telefoner uden Android er et problem for forbrugerenDagens melding betyder, at fremtidige smartphones fra Huawei, der bruger styresystemet Android, ikke vil kunne få adgang til en lang række Google-apps, herunder Google Play Store, YouTube og Gmail.
Har brug for et nyt våbenHuawei rammes i forlængelse af, at Donald Trump i sidste uge brugte sine præsidentielle beføjelser til at erklære nødretstilstand og i praksis forbyde amerikanske firmaer at dele teknologi med firmaer, der kan udgøre en risiko for den nationale sikkerhed.
Kort efter blev Huawei sat på en liste over firmaer, der ikke må få amerikansk teknologi uden de amerikanske myndigheders tilladelse.
- Der er ingen tvivl om, at dette her skal ses i kontekst af handelskrigen.
Man skal huske på, at Trump ikke kan bruge toldvåbnet mere i den handelskrig.
Han er nået op på de højeste toldsatser, som den amerikanske forfatning tillader ham at indføre – nemlig 25 procent told.
Huawei har tidligere været i fokus i forbindelse med etableringen af fremtidens mobilnetværk 5G, hvor flere lande har afvist firmaet af bekymring for, at Kina potentielt set kunne få adgang til systemerne, der i fremtiden for eksempel skal være med til at guide selvkørende biler.
Men med nødretstilstanden rammes Huawei og Kina i meget bredere forstand.
Huawei Verdens største leverandør af udstyr til telekommunikation.
Er en verdens tre største producenter af mobiltelefoner med Apple og Samsung.
Havde i 2017 en omsætning på 603 milliarder yuan (582 mia.
kroner).
Udtales "Wah-way".
- Så hvis han skal fortsætte handelskrigen er en økonomisk nødretstilstand et effektivt våben, for så har han pludselig nogle nye instrumenter, han kan bruge mod Kina, siger Jens Ladefoged Mortensen.
Kold krig, mistro og fjendtlighedDet store spørgsmål nu er, hvordan konflikten kommer til at udvikle sig nu.
Donald Trump skal efter planen mødes med den kinesiske præsident Xi Jinping på G20-topmødet i den japanske by Osaka næste måned.
- Alles opmærksomhed er rettet mod topmødet i Japan næste måned.
Kan de komme frem til en aftale der, kan dette her selvfølgelig rulles tilbage.
Trump har det med at melde ekstremt ud, og han mener givetvis, at dette her giver ham et ekstra kort på hånden i den konflikt, han ser med Kina, siger Jens Ladefoged Mortensen.
Men det er langt fra sikkert, at taktikken kan få Kina til at bøje sig og give efter for amerikanske krav.
Det kan også ende med, at situationen bliver endnu mere umuligt at løse, fordi parterne sætter hårdt mod hårdt.
- Vi er nået ind i en anden tid, hvor der efterhånden er økonomisk kold krig, mistro og fjendtlighed, så det bliver meget svært efterhånden at gå tilbage til et normalt forhold.
Og så er det ikke sikkert, at Trump overhovedet er interesseret i at lægge en dæmper på konflikten.
- I Trumps optik har Kina vokset sig for stor for hurtigt, og det truer USA's magtposition i verdensøkonomien.
Derfor må han gøre noget.
Hans erklærede mål er at hive investeringer og job tilbage til USA ved at svække Kina.
Derfor kan det give god mening i hans optik at udbrede denne her handelskrig, siger Jens Ladefoged Mortensen.
FacebookTwitterKopier linkEmner:Donald Trump (politiker)|Kina|Xi Jinping (politiker)|Københavns Universitet|Økonomisk politik




https://www.dr.dk/nyheder/politik/folketingsvalg/soeren-pape-poulsen-vil-sikre-retsfoelelsen-oensker-hoejere-straffe

FolketingsvalgSøren Pape Poulsen vil sikre retsfølelsen: Ønsker højere straffeLederen af Det Konservative Folkeparti møder i aften Kåre Quist i 'Mød Partierne'.
Søren Pape Poulsen har stået i spidsen for Det Konservative Folkeparti siden 2014.
I aften sidder han over for Kåre Quist i 'Mød Partierne'.
Af Marie Louise Hagemeister20.
maj 2019 kl.
12.
00Bemærk: artiklen er mere end 30 dage gammelLæs op- Er jeg så sådan en klassisk konservativ ’tough on crime’ type?
Ja, det kan jeg lige bekræfte, jeg er.
Tilbage i august 2014 tog Søren Pape Poulsen over som formand for Det Konservative Folkeparti efter Lars Barfoed.
Med udtalelsen her understregede han, at et emne som forbrydelse og straf står hans konservative hjerte nær.
Og der skal ikke tages let på forbrydelser.
© Type 1Hvad tænker du?
Har du kommentarer eller spørgsmål, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
To år senere blev han justitsminister, da Det Konservative Folkeparti sammen med Liberal Alliance kom med i Venstre-regeringen.
Og dermed rykkede retspolitikken endnu tættere på.
Kriminalitet skal have konsekvenserSelv er han tilfreds med de resultater, han har været med til at skabe på det retspolitiske område, siger han i podcasten ’Partierne i Slotsholmen’.
- Jeg vil i al beskedenheden sige, at der er skabt nogle resultater.
Fængslerne er fyldt med bandemedlemmer, bandepakken virker, vi har taget hårdt ved en lang række forbrydelser, og vi har gjort meget for ofrene.
Men med prioriteringen af bandekonflikten er andre emner faldet i baggrunden for den konservative leder.
Da Søren Pape Poulsen i 2015 var i valgkamp, krævede han markant højere straffe for indbrud.
Strafferammen for indbrud skulle hæves og give helt op til 12 års fængsel, og straffen for indbrud skulle altid være ubetinget fængsel.
I klippet herunder kan du høre, hvad Søren Pape Poulsen sagde til Kåre Quist i 'Mød Partierne' i 2015.
For nylig viste en opgørelse, som DR Nyheder har lavet, at 95 ud af 100 indbrud aldrig bliver opklaret.
I den forbindelse erkendte han, at han ikke havde leveret i forhold til en højere opklaringsprocent.
Men i dag mener han ikke længere, at strafferammerne skal sættes så meget op, men at der i stedet skal gøres noget ved strafniveauerne.
Domstolene kan nemlig idømme mildere straffe end de politiske intentioner.
En opgørelse fra Justitsministeriet viser dog, at kriminelle siden 2011 er blevet dømt langt hårdere i sager om vold, voldtægt og pædofili.
Ifølge Dommerforeningen er det, fordi de følger regeringens og politikernes ønsker.
Folketingets mindste partiMen hvad er førsteprioritet for Søren Pape Poulsen?
Det Konservative Folkeparti ønsker høje straffe for at begå kriminalitet.
Det skal have mærkbare konsekvenser, fremgår det af deres hjemmeside.
Helt overordnet handler det om, at man skal stilles til ansvar for sine handlinger.
Det handler om retsfølelse.
Men er der noget, der kommer før andet?
Det Konservative Folkeparti er Folketingets mindste parti med seks pladser i Folketinget.
Og det er langt fra partiets velmagtsdage i 1980'erne, hvor partiet var det største i blå blok.
En af udfordringerne for partiet er ifølge Søren Pape Poulsen, at de ikke kun har fokus på én ting.
- Vi har ikke en enkeltsag.
Vi har en pakke og en helhed, og det er det, der også kan gøre det svært at være konservativ.
Vi insisterer på, at et samfund handler om balance, siger han i 'Partierne i Slotsholmen'.
Det er i aften klokken 22.
00, at Kåre Quist møder justitsministeren og lederen af Det Konservative Folkeparti, Søren Pape Poulsen.
Efter programmet kan du stille spørgsmål til ham i Tæt på her på dr.
dk.
FacebookTwitterKopier linkEmner:Det Konservative Folkeparti|Lars Barfoed (politiker)|Søren Pape Poulsen (politiker)|Kriminalitet|København




https://www.dr.dk/sporten/fodbold/superliga/hoeghs-hoejdepunkter-hobro-keeper-blev-vejles-boeddel

SuperligaHØGHS HØJDEPUNKTER Hobro-keeper blev Vejles bøddelJesper Rask stjal billedet for Hobro, da Vejle blev sendt ned i 1.
division.
Af Kasper Aleksander Thrane20.
maj 2019 kl.
12.
10Bemærk: artiklen er mere end 30 dage gammelLæs opAlle fodboldspillere drømmer nok om at blive den store helt i de vigtige kampe, og den drøm gik i weekenden i opfyldelse for Jesper Rask.
Hobro-målmanden reddede et straffespark og havde flere vigtige redninger, da Hobro besejrede Vejle med 2-0, hvilket sendte vejlenserne ned i 1.
division.
Derudover bød runden også på et spøjst selvmål og en drømmescoring i Randers.
I videoen øverst i artiklen kan du se de største tre højdepunkter fra runden udvalgt af Fodboldmagasinets vært, Josefine Høgh.
FacebookTwitterKopier linkEmner:Hobro|Vejle|Jylland|Randers




https://www.dr.dk/nyheder/udland/ekspert-en-gnist-kan-starte-krig-mellem-iran-og-usa

UdlandEkspert: En gnist kan starte krig mellem Iran og USADen seneste eskalering i konflikten mellem USA og Iran er meget alvorlig, lyder det fra seniorforsker.
Et amerikansk kampfly flyver over det amerikanske hangarskib USS Abraham Lincoln i Den Arabiske Bugt.
Amerikanerne har oprustet i området for at "imødegå øget iransk villighed til at udføre offensive operationer mod amerikanske styrker".
Af Sean Coogan20.
maj 2019 kl.
11.
46Bemærk: artiklen er mere end 30 dage gammelLæs op- Hvis Iran vil kæmpe, så bliver det officielt enden på Iran.
Sådan lød meldingen i aftes dansk tid fra den amerikanske præsident, Donald Trump, på Twitter.
Spændingerne mellem Iran og USA er taget til under den amerikanske præsident, men særligt i de seneste uger har der været tegn på eskaleringer i konflikten mellem de to lande.
Læs også:Trump truer Iran med udradering- Vi ser virkelig sabelraslen, særligt fra USA’s side, og en gradvis eskalering i spændingsniveauet mellem Iran og USA, forklarer Helle Malmvig, seniorforsker ved Dansk Institut for Internationale Studier.
Tidligere på måneden sendte den amerikanske regering flere krigsskibe og bombefly til Mellemøsten som svar på en ubekræftet trussel om et iransk angreb på amerikanske interesser.
I nat fulgte præsident Trump så op med sin advarsel til præstestyret.
- Det er rigtig alvorligt, lyder det fra seniorforskeren.
- Selvom man ikke ønsker krig, kan det gå galt.
Det kan simpelthen ske ved en fejltagelse, hvor man får læst hinanden forkert.
Risiko for krigUSA beordrede i sidste uge alle ansatte, som ikke er yderst nødvendige, til at forlade landets ambassade og konsulat i Irak.
En beslutning, som amerikanerne begrundede med, at Iran kan være ved at planlægge angreb mod amerikanske interesser i Mellemøsten.
I går slog en raket ned i Bagdads grønne zone, hvor blandt andet den amerikanske ambassade ligger.
Ingen blev såret ved angrebet.
Ifølge Helle Malmvig er der en reel risiko for, at en lille gnist kan få store konsekvenser i den verserende konflikt.
- Risikoen er super forhøjet, når man uge efter uge eskalerer en tak op og kommer med advarsler, siger hun.
- Vi ved fra andre kriser, at det kan skabe en form for selvopfyldende profeti, fordi man på begge sider bliver ekstra usikre og opmærksomme, siger Helle Malmvig.
Hormuz-strædet er en snæver havstrækning, der blandt andet skiller Iran fra De Forenede Arabiske Emirater.
Der sejler mange olietankere i området.
 Den amerikanske regering har i den seneste tid sendt blandt andet krigsskibe gennem området.
1 / 2Hormuz-strædet er en snæver havstrækning, der blandt andet skiller Iran fra De Forenede Arabiske Emirater.
Der sejler mange olietankere i området.
1 / 2Den amerikanske regering har i den seneste tid sendt blandt andet krigsskibe gennem området.
2 / 2Hun peger på, at de to lande begge har militær tilstedeværelse i blandt andet Hormuz-strædet syd for Iran og Syrien, hvor der er risiko for, at de to parter kan støde sammen.
Det er dog stadig et åbent spørgsmål, om USA ønsker en krig med Iran.
- Der har været zigzag meldinger – ikke mindst fra Trump selv, siger eksperten, der peger på, at det blot er få dage siden, at den amerikanske præsident sagde, at han bare ventede på, at iranerne tog kontakt.
Seniorforskeren peger på, at der internt i Trump-administrationen er stor uenighed om, hvad der skal være strategien over for Iran.
Trump har længe talt for at trække tropper ud af Mellemøsten og har blandt andet besluttet at trække hovedparten af landets 2000 soldater i Syrien hjem.
Derfor er der teorier om, at præsidenten forsøger at gennemføre nogenlunde samme strategi som over for Nordkorea, hvor sabelraslen og trusler har ført til nye forhandlinger.
Naboer har interesse i krigFor få dage siden meldte Irans ærkefjende, Saudi Arabien, at to olietankere var blevet påført "betydelig skade".
Efterfølgende sendte houthi-oprørere i Yemen, som støttes af Iran, raketter mod olieinstallationer i Saudi-Arabien.
Kongeriget har indkaldt Den Arabiske Liga og Golfstaternes Samarbejdsråd til krisemøde om de øgede spændinger i regionen, hvor de skal diskutere "aggressionerne og deres konsekvenser".
Flere af disse lande ville ikke have store protester mod en krig, vurderer Helle Malmvig.
Snarere tværtimod.
- Der er kort sagt magter i regionen, som i den grad presser på og har en interesse i spændinger mod Iran og muligvis også en krig, siger seniorforskeren.
- Man taler nogle gange om B-holdet, som er de ledere, der ønsker en konfrontation med Iran, siger hun og peger på Israel, Saudi-Arabien og Forenede Arabiske Emirater.
- De udgør nærmest en politisk cirkel i Washington D.
C.
og presser på for at konfrontere Iran.
De er nærmest blevet en selvstændig fløj i selve Trump-administrationen, fordi Trump lytter meget og har et nært forhold til de tre ledere, siger hun.
Slut med det nye kapitelAtomaftalen med Iran blev indgået i juli 2015 med de fem permanente medlemmer af FN's sikkerhedsråd - Rusland, Kina, Storbritannien, Frankrig og USA - samt Tyskland efter mere end to og et halvt års forhandlinger med det iranske styre.
Den iranske udenrigsminister, Mohammad Javad Zarif, kaldte dengang aftalen "et nyt kapitel for håb".
Den skulle få præstestyret til at afvikle landets atomprogram, mod at det internationale samfund skulle ophæve de omfattende sanktioner, der lagde en enorm økonomisk byrde på Iran.
Læs også:Iran trækker sig fra dele af atomaftaleSidste år trak præsident Trump så USA ud af atomaftalen med Iran og genindførte en lang række sanktioner, der har ramt landet hårdt.
USA trak sig ud, selvom det internationale atomenergiagentur (IAEA) under dets inspektioner i Iran har erklæret, at Iran overholder atomaftalen.
Siden har USA forlænget listen over krav til Iran.
Herunder at landet undlader at støtte Hizbollah og den syriske regering og stopper med at udvikle mellemdistanceraketter.
EU har ønsket at holde liv i atomaftalen, men for to uger siden meddelte Iran, at landet trækker sig delvist fra atomaftalen.
Landets præsident, Hassan Rouhani, har givet EU, Rusland, Kina og de resterende underskrivere af atomaftalen 60 dage til at indfri løfterne, der er givet til Iran inden for olie- og banksektoren.
FacebookTwitterKopier linkEmner:Iran|USA|Mellemøsten|Sikkerhedspolitik|Videnskab




https://www.dr.dk/nyheder/udland/komiker-taget-i-ed-som-praesident-oploser-parlamentet-og-presser-politikere

UdlandKomiker taget i ed som præsident: Opløser parlamentet og presser politikereI sin indsættelsestale opløser Zelenskij det ukrainske parlament og sætter fokus på konflikten i det østlige Ukraine.
Ukraines nye præsident, Volodimir Zelenskij, tager selfies sammen med sine tilhængere kort inden, at han blev taget i ed til præsidentembedet mandag.
20.
maj 2019 kl.
10.
46Bemærk: artiklen er mere end 30 dage gammelLæs opKomiker og tv-stjerne Volodimir Zelenskij er taget i ed som Ukraines præsident.
Det skete ved en ceremoni i parlamentet i den ukrainske hovedstad, Kijev, mandag.
Som noget af det første har den nyindsatte præsident opløst parlamentet og varslet nyvalg.
- Der er gode grunde til at holde nyvalg til parlamentet, siger Zelenskij ifølge det russiske nyhedsbureau Tass.
Han har ikke umiddelbart sat en dato for valget.
Men han opfordrer landets politikere til at bruge de to måneder frem til valget til at vedtage en lov, der vil fratage dem immunitet for retsforfølgelse, og en anden lov mod korruption.
- I får to måneder til det.
Gør det, og så fortjener I medaljer, siger den nye præsident.
Våbenhvile vigtigtMed et valg håber Zelenskij at få ændret sammensætningen af parlamentet, hvor hans forgænger, Petro Porosjenko, har mange støtter.
Ukraines nye præsident, Volodimir Zelenskij, havde valgt at gå til parlamentet.
 Den tidligere komiker og skuespiller blev mødt med honnør foran parlamentsbygningen.
 Volodymyr Zelenskij aflægger ed.
 Den nye præsident løfter 'Bulava', det ukrainske magtsymbol.
 Volodymyr Zelenskij holder taler og varsler nyvalg.
1 / 5Ukraines nye præsident, Volodimir Zelenskij, havde valgt at gå til parlamentet.
1 / 5Den tidligere komiker og skuespiller blev mødt med honnør foran parlamentsbygningen.
2 / 5Volodymyr Zelenskij aflægger ed.
3 / 5Den nye præsident løfter 'Bulava', det ukrainske magtsymbol.
4 / 5Volodymyr Zelenskij holder taler og varsler nyvalg.
5 / 5I sin tale siger Zelenskij desuden, at hans højeste prioritet nu er at få en våbenhvile på plads i det østlige Ukraine, der gennem flere år har været præget af væbnet konflikt med russiskstøttede oprørere.
- Vores første opgave er en våbenhvile i Donbass, siger han med henvisning til landets østlige region.
Den nye præsident tilføjer, at en dialog med Rusland først kan indledes, når Ukraine har fået såvel besat territorium som krigsfanger tilbage.
Gik til parlamentetIfølge ukrainske medier var ingen russiske repræsentanter inviteret til ceremonien mandag, skriver det tyske nyhedsbureau dpa.
På vej til parlamentet droppede Zelenskij traditionen med at køre i en bilkortege og gik i stedet til parlamentet.
Turen gik gennem en park fuld af mennesker.
Omgivet af bodyguards gav den 41-årige politiker high-five til nogle af tilskuerne og stoppede for at tage selfies sammen med andre, inden han ankom til parlamentet og blev taget i ed.
Zelenskij er en populær komiker i Ukraine og den hidtil yngste præsident, landet har haft siden sovjettiden.
Hans politiske erfaring begrænser sig til at have spillet præsident i en tv-serie.
JordskredssejrI valgkampen blandede han politik med underholdning og humor.
Et af hans valgslogans lød "Ingen løfter, ingen undskyldninger".
Alligevel vandt han en jordskredssejr mod Porosjenko ved præsidentvalget for en måned siden.
Valget af ham blev af iagttagere tolket som tegn på en udbredt politikerlede blandt Ukraines vælgere.
/ritzau/APFacebookTwitterKopier linkEmner:Petro Porosjenko (politiker)|Ukraine|Valg og folkeafstemninger|Rusland|Humor




https://www.dr.dk/nyheder/politik/folketingsvalg/laes-svarene-soeren-pape-poulsen-fra-de-konservative-vil-have-hoejere






https://www.dr.dk/nyheder/politik/folketingsvalg/lars-loekke-rasmussens-svigerdatter-tvunget-til-forlade-danmark

FolketingsvalgLars Løkke Rasmussens svigerdatter tvunget til at forlade DanmarkStatsministerens familie påvirket af den såkaldte 24-års regel.
Bergur Løkke Rasmussen - der selv er kandidat til europaparlamentsvalget - i selskab med sin amerikanske kæreste til Lars Løkke Rasmussens 10-års jubilæum som Venstre-formand i sidste uge.
Af Mads Korsager Nielsen20.
maj 2019 kl.
10.
21 | opdateret 20.
maj 2019 kl.
15.
27Bemærk: artiklen er mere end 30 dage gammelLæs opStatsminister Lars Løkke Rasmussen (V) føler sig personligt ramt af den såkaldte 24-års regel, idet hans måske kommende svigerdatter inden længe vil være tvunget til at forlade landet på grund af reglen, uanset om det unge par indgik i ægteskab.
24-års-reglenIfølge udlændingeloven skal en række krav være opfyldt for at opnå ægtefællesammenføring i Danmark.
Af de krav, der stilles fælles til begge ægtefælder, gælder særligt 24-års-reglen og integrationskravet.
24-års-reglen indebærer, at den herboende og den udenlandske ægtefælle begge skal være fyldt mindst 24 år.
Integrationskravet opstiller en række krav om uddannelse, arbejde og sprogkundskaber til begge ansøgere.
24-års-reglen blev indført af den tidligere VK-regering i 2002.
Kilde: Udlændinge- og IntegrationsministerietDet fortalte Lars Løkke Rasmussen under debatten søndag aften med Mette Frederiksen (S) på TV 2.
- Jeg har en søn på 29 år, der er i præcis den samme situation som dig.
Præcis, sagde Lars Løkke Rasmussen efter et spørgsmål fra et medlem af publikum, der ikke kan bo i Danmark med sin unge, amerikanske hustru.
- Med en kæreste, der er langt fra at fylde 24 år, som bliver bachelor på Harvard University lige om lidt, der er i Danmark for at tage noget af sin uddannelse, og som skal rejse i slutningen af måneden, fordi hun ikke kan få lov til at være her.
Det, synes jeg, er helt skævt.
Det synes jeg, sagde Lars Løkke Rasmussen.
Indført af V-statsministerDen omdiskuterede 24-års regel blev indført, efter den daværende VK-regering med Anders Fogh Rasmussen (V) i spidsen havde fremsat forslaget i 2002.
Ud over regeringspartierne stemte Dansk Folkeparti og Socialdemokraterne for lovforslaget, der er en del af udlændingeloven.
24-års-reglen skal forhindre familiesammenføring, hvis en af parterne i et ægteskab er under 24 år gammel.
Reglen betyder også, at der ikke kan tildeles opholdstilladelse til statsborgere yngre end 24 år, der indgår i ægteskab med danske statsborgere.
Det er den regel, som nu rammer Bergur Løkke Rasmussen.
Løkke ville ændre reglerStatsministerens 29-årige søn er selv kandidat ved valget til Europa-Parlamentet for Venstre.
Under debatten foreslog Lars Løkke Rasmussen at ændre reglerne.
- Vi laver regler, og så gælder de.
Så kommer de til at gælde i nogle eksempler, hvor man tænker, det var fandeme - undskyld mig - det var ikke lige dét, vi havde tænkt os, lød det fra statsministeren.
Socialdemokratiets partiformand afviste dog at lempe på reglerne.
- Jeg tror, at vi bliver nødt til at erkende, at når vi fører den udlændingepolitik, som vi gør, så er der desværre en pris, og den er jeg sådan set ked af, at I skal betale.
Men vi kommer ikke til at fjerne 24-årsreglen, svarede Mette Frederiksen.
Ungt par ikke giftBergur Løkke Rasmussen skriver på twitter, at han endnu ikke har indgået ægteskab med sin amerikanske kæreste.
Hun står til at forlade landet i løbet af denne måned, idet hendes studievisum udløber.
For at få mulighed for at blive kræves det, at hun får et arbejde med en årsindkomst på mere end 427.
000 kroner, skriver Bergur Løkke Rasmussen.
Det er således ikke direkte 24-års-reglen, der skiller det unge par ad, men beløbsgrænsen der giver udenlandske statsborgere ret til at opholde sig i Danmark.
En ret der opnås med en årsindkomst på mere end 427.
000 kroner.
Regeringen foreslog tidligere på året at sænke beløbsgrænsen, men Dansk Folkeparti og Socialdemokratiet var imod.
FacebookTwitterKopier linkEmner:Anders Fogh Rasmussen (politiker)|Lars Løkke Rasmussen (politiker)|Socialdemokraterne|Venstre|Parforhold




https://www.dr.dk/musik/26-aarige-sandra-droppede-uddannelsen-og-tog-en-chance-nu-er-hun-et-forbillede-andre

Musik26-årige Sandra droppede uddannelsen og tog en chance: Nu er hun et forbillede for andreDanske Sandra Hussein er en af de få sangerinder på den danske urban-scene.
Af Sofie Bo Christensen20.
maj 2019 kl.
14.
55Læs opSætter du en Spotify-playliste på med danske hits, så vil du helt sikkert støde på en del urban-sange.
Urban, der bruges som et bredt begreb om musik med indflydelse fra hiphop, R&B og reggae, er nemlig stærkt repræsenteret på de danske hitlister af stjerner som Kesi, Sivas og Gilli.
Altså mest mandlige rappere.
Men der ér altså også kvinder - bare ikke så mange.
Sangerinden Sandra Hussein er en af de få kvinder, der forsøger at slå igennem i urban-genren, og indtil videre går det godt.
Hendes single 'DonDon' har for eksempel over en million afspilninger på Spotify.
Læs også:Nu kan festivalerne heller ikke ignorere det længere: Her er lyden af 2019- Planen er, at jeg bare skal køre på, og så håber jeg, at jeg bryder igennem, siger den motiverede sangerinde.
Hør 'DonDon' her:Sandra Hussein - DonDonEn inspiration for andre med samme drømStreamingsuccesen har ikke kun givet sangerinden blod på tanden, den har også affødt en strøm af beskeder fra et publikum, som har savnet en kvindelig sanger på den danske urban-scene.
Og spørger man 26-årige Sandra Hussein, hvor kvinderne er, så har hun svært ved at svare.
For de er derude.
Hun modtager nemlig tit beskeder fra andre kvinder, der skriver, at de bliver meget inspirerede af hende, og mange skriver, at de deler samme musikdrøm som Sandra Hussein.
Om Sandra Hussein26-årig sangerinde og skuespiller.
Er vokset op i Greve.
Var med i filmen 'Nordvest' (2018) og kan lige nu opleves i serien 'Gidseltagningen'.
Har indtil videre udgivet tre singler: 'DonDon', 'Under jorden' og 'For mig selv'.
Men faktisk har Hussein lidt svært ved at identificere sig med at være en stor inspiration.
- Det lyder meget stort, at jeg er en af de eneste kvinder inden for genren.
Jeg er vant til at færdes i miljøet, så jeg tænker ikke over, at det er meget mandsdomineret, siger sangerinden, som har et bud på, hvorfor der måske mangler kvindelige stemmer i genren:- Jeg tror, at det er svært at kaste sig ud i en karriere som kvindelig musiker i urban-genren, når man ikke har andre kvinder at læne sig op ad og sammenligne sig med.
- Jeg har et stort netværk inden for musik, og det er en kæmpe fordel.
Det er vigtigt at hjælpe hinanden ved at dele hinandens indhold på de sociale medier, for det er en mega vigtig platform for at promovere sig selv, siger Sandra Hussein.
Kunne ikke slippe drømmenOg det har da heller ikke været nemt for Sandra Hussein selv at kaste sig ud i sin drøm på trods af, at hendes hjerte har banket for musikken siden barnsben.
Det har krævet hårdt arbejde, penge og fravælgelsen af en uddannelse.
For efter at være startet på socialrådgiverstudiet, måtte hun se i øjnene, at drømmen om musikken var kommet for at blive.
- Jeg var bare ked af det, når jeg mødte ind på studiet, for jeg følte, at jeg spildte mit talent og den drøm, jeg gik med, fortæller sangerinden.
Derfor valgte hun så for to år siden at satse alt på musikken.
- Jeg føler, at det forventes af mig, at jeg tager en uddannelse og så laver musik ved siden af.
Det var meget svært at bryde normen og smide mit sikkerhedsnet for at følge min drøm, siger Sandra Hussein.
Men hvordan bliver man så egentlig kvindelig urban-musiker?
Sandra Hussein brugte alle sine penge og tid i studiet og indspillede demoer på livet løs.
Hun havde i forvejen et stort netværk inden for musikbranchen, der kunne hjælpe hende med at få promoveret sin musik, så det eneste, der manglede, var et pladeselskab.
Troppede op uden en aftaleDet ændrede sig efter et cafébesøg med en veninde.
Caféen, de to veninder besøgte, lå tilfældigvis tæt på pladeselskabet Universal Music, og Sandra Husseins veninde opfordrede hende til bare at dukke op på pladeselskabet - uden en aftale.
Lyt til 'Under verden' her:Sandra Hussein - Under jordenMed hjertet oppe i halsen og følelsen af at have alt på spil ringede Sandra Hussein på døren.
- Jeg blev lukket ind på Universal, introducerede mig selv og sagde, at jeg virkelig gerne ville spille min musik for dem - og at jeg nægtede at sende det i en mail, fortæller Sandra Hussein, som pludselig havde glemt alt om sin nervøsitet og i stedet oplevede en enorm selvsikkerhed.
Og heldigvis havde hun valgt den helt rigtige dag at troppe op på pladeselskabet.
For sangerinden blev nemlig ikke mødt af en receptionist, men i stedet en anden medarbejder på pladeselskabet, der midlertidigt passede receptionen.
Det betød, at de ellers strikse regler om ikke at lukke nogen ind uden en aftale var nemmere at komme udenom, og Sandra Hussein fik lov til at spille sin musik.
Hun var fast besluttet på ikke at få et nej.
Det fik hun heller ikke, og et halvt år efter havde Sandra Hussein en pladekontrakt.
'Der er ikke noget at frygte'Det lykkedes altså for Sandra Hussein at få foden inden for i urban-genren, og hun har efterhånden en del afspilninger på streamingtjenesterne bag sig.
Men der er plads til mange flere kvinder i urban, mener den 26-årige sangerinde.
Og hun tror, at det handler om at turde springe ud i det.
Hør Sandra Husseins nyeste single 'For mig selv' her:Sandra Hussein - For mig selvSå Sandra Hussein har et helt klart budskab til andre, der går med samme drøm som hende, men som måske holder sig tilbage.
- Jeg var længe bange for at tage springet ud i musikbranchen, fordi jeg tænkte meget på, hvad folk ville mene om mig.
Men der ikke er noget at frygte, og så håber jeg bare, at der kommer flere kvinder i genren.
FacebookTwitterKopier linkEmner:Spotify|Universal Music|Uddannelse|Pop og rock




https://www.dr.dk/nyheder/kultur/film/game-thrones-er-slut-men-der-er-allerede-nye-serier-paa-vej-fra-westeros

Film og serierGame of Thrones er slut - men der er allerede nye serier på vej fra WesterosNye spinoffs og prequels på 'Game of Thrones' er i gang med at blive lavet.
Sidste afsnit af 'Game of Thrones' kom på streamingtjenesten HBO Nordic i nat.
(© HBO Nordic)Af Silas Bay Nielsen20.
maj 2019 kl.
12.
13Bemærk: artiklen er mere end 30 dage gammelLæs opBare rolig.
Du kan sagtens læse videre, selvom du ikke har set finaleafsnittet af 'Game of Thrones'.
Denne artikel er spoilerfri.
Mange af os har bidt negle, siddet yderst på stolekanten - og nogle har endda stået op midt om natten for at følge med i tv-serien 'Game of Thrones'.
Men nu er det slut.
Det sidste afsnit af en af verdens største tv-seriefænomener er rullet over skærmen, men hvis du ikke kan få nok af Westeros og White Walkers, så er der håb forude.
HBO, der har produceret 'Game of Thrones', er nemlig allerede i gang med at brygge på idéer til nye tv-serier, der foregår i samme univers.
Endnu er det meget sparsomt med informationer om, hvad der er i gang med at blive udviklet, fortæller Frederik Dirks Gottlieb, der er DR's serieekspert.
Alligevel forsøger han herunder at give sin vurdering af, hvad vi kan se frem til af nyt fra Westeros.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Forfatter: Tre serier bevæger sig fremadForfatteren bag 'Game of Thrones'-bøgerne, George R.
R.
Martin, har tidligere i maj på sin blog skrevet, at der blev arbejdet på hele fem nye serier, der skulle tage over efter 'Game of Thrones'-succesen, og at tre af dem bevægede sig fremad på fornuftig vis.
I bloggen skrev han også, at en af dem – med arbejdstitlen 'The Long Night' – vil blive filmet senere i år, og at de to andre stadig er i gang med at blive skrevet.
Læs også:Serieeksperter frygter ramaskrig efter Game of Thrones: 'Aldrig har en slutning været vigtigere'Serien vil, ifølge blandt andet Variety, foregå flere tusinde år før 'Game of Thrones' og menes at handle om kampen mellem The White Walkers, menneskene og The Children of the Forest, der skabte The White Walkers.
- Jeg kan godt være lidt nervøs, lyder det dog fra Frederik Dirks Gottlieb.
Han peger på, at kvaliteten i 'Game of Thrones' ifølge ham er faldet i de sæsoner, hvor man ikke har kunnet tage udgangspunkt i George R.
R.
Martins bøger, fordi de ikke var færdigskrevne.
- Selvom jeg vil glæde mig til at se serien, så er jeg nervøs for, om den vil få det samme George R.
R.
Martin-fingeraftryk som 'Game of Thrones', fordi der i den var så meget materiale at bygge tv-serien på, siger han.
Læs også:Søren har brugt over 500 timer på Game of Thrones: Folk siger 'hvad fanden har du gang i?
'Pas på nostalgifældenNår man forsøger at lave spinoffs eller prequels af en populær serie, er den største faldgrube, ifølge Frederik Dirks Gottlieb, nostalgifælden.
- Hvis man bare refererer til det, vi i forvejen kender, og som vi synes, er charmerende, så ender det tit med at blive knap så interessant.
Der er det en fordel, at den nye serie forventes at foregå lang tid før begivenhederne i 'Game of Thrones', siger han.
'The Long Night' har ifølge flere medier Naomi Watts i hovedrollen, men det vides endnu ikke, hvornår den - eller de andre serier på tegnebrættet - i givet fald vil kunne ses på tv.
Naomi Watts forventes at spille med i den kommende prequel af 'Games of Thrones', der foregår lang tid før den nu afsluttede serie.
Alle sæsoner - og dermed også det sidste afsnit af 'Game of Thrones' - kan ses på HBO Nordic.
FacebookTwitterKopier linkEmner:George R.
R.
Martin (forfatter)|Naomi Watts (skuespiller)|Litteratur|HBO




https://www.dr.dk/nyheder/politik/folketingsvalg/live-tv-lars-loekke-kommenterer-socialdemokratiets-oekonomisk-plan






https://www.dr.dk/sporten/golf/lucas-bjerregaard-slutter-golfmajor-af-med-hole-one

GolfLucas Bjerregaard slutter golfmajor af med hole-in-oneLucas Bjerregaard skriver sig ind i PGA Championship-historien ved at slå golfbolden direkte i hul.
20.
maj 2019 kl.
07.
42Bemærk: artiklen er mere end 30 dage gammelLæs opGolfspilleren Lucas Bjerregaards sidste runde af US PGA Championship blev hans dårligste i majorturneringen, men et drømmeslag på næstsidste hul reddede æren for den 27-årige dansker.
Som den eneste spiller i løbet af turneringens fire dage lykkedes det ham at lave en hole-in-one.
Læs også:Thorbjørn Olesen afslutter golfmajor med skidt rundePå det knap 200 meter lange 17.
hul traf han bolden så præcist med et 6-jern, at den hvide kugle efter et enkelt hop på greenen landede i hullet til enorm jubel fra tilskuerne.
Noget lignende er kun sket 42 gange før i turneringens 103-årige historie.
Og det blev også den eneste hole-in-one i dette års udgave.
Oven i købet var det Bjerregaards debut i turneringen, som er blandt golfsportens fire mest prestigefyldte.
De seneste ti års vindere* 2019: Brooks Koepka, USA.
* 2018: Brooks Koepka, USA.
* 2017: Justin Thomas, USA.
* 2016: Jimmy Walker, USA.
* 2015: Jason Day, Australien.
* 2014: Rory McIlroy, Nordirland.
* 2013: Jason Dufner, USA.
* 2012: Rory McIlroy, Nordirland.
* 2011: Keegan Bradley, USA.
* 2010: Martin Kaymer, Tyskland.
Kilde: pga.
com.
Men der var mere i vente for tilskuerne ved hul 17.
Danskerens makker på sidste runde, amerikaneren Lucas Glover, ville også være med.
Hans bold var havnet i bunkeren, men Glover sendte den på sit andet slag direkte i hul for en birdie.
Dermed brugte Bjerregaard og Glover samlet bare tre slag på par 3-hullet.
"En klassisk 1-2", konstaterer nyhedsbureauet AP.
Læs også:Danskere halser efter inden sidste runde af golfmajorTrods drømmeslaget måtte Lucas Bjerregaard nøjes med en score på 73 på søndagens runde.
De tre første runder klarede han i henholdsvis 71, 69 og 70 slag.
Han sluttede samlet tre over par på en delt 16.
-plads i turneringen.
/ritzau/FacebookTwitterKopier linkEmner:Golf|Lucas Bjerregaard (golfspiller)




https://www.dr.dk/nyheder/vejret/ugen-bliver-lummervarm-og-regnfyldt

VejretUgen bliver lummervarm og regnfyldtTirsdag og onsdag kommer der masser af væde.
Græsset kommer nok til at stå højt, siger DMI.
Vi er inde i en ustadig periode, og den næste uges vejr byder både på regnbyger og lummervarme.
20.
maj 2019 kl.
08.
10Bemærk: artiklen er mere end 30 dage gammelLæs opDer kommer rigeligt med vand til græsplæner og jordbund i Danmark de næste fem dage.
Ingen af dagene holder det tørt, og danskerne skal indstille sig på en række dage med blandet vejr.
Det siger meteorolog Mette Wagner fra Danmarks Meteorologiske Institut mandag morgen.
- Vi er inde i det, man kan kalde en ustadig periode.
Her til morgen er der dis og tåge mange steder, men senere titter solen frem.
Nordjylland og Nordsjælland kan få enkelte regnbyger - måske ledsaget af lidt torden - sandsynligvis sidst på eftermiddagen og i de tidligere aftentimer, siger hun.
Temperaturerne ligger i spændet mellem 17 og 22 grader.
- Så det bliver rigtigt lummervarmt, siger hun.
Ved østvendte kyster bliver det lidt køligere og mere udholdeligt, hvis den fugtige varme generer.
Byger og tordenI løbet af natten til tirsdag begynder et regnvejr med stedvis torden at trække ind over landet fra syd og sydøst.
- Både tirsdag og onsdag bliver med byger og torden.
Det giver masser af vand til græs og jordbund.
Græsset kommer derfor nok til at stå højt, med mindre man har været ude med plæneklipperen for nylig, siger hun.
Onsdag falder temperaturen til mellem 15 og 20 grader.
Varmest i de nordlige og østlige egne.
Torsdag bliver hovedsagelig tør med en del sol, men også noget køligere end de foregående dage med 12 til 17 grader.
Fredag bliver det noget varmere med mellem 15 og 20 grader og en del sol.
Dog ikke i Jylland, hvor DMI forudser skyer med regn eller byger.
/ritzau/FacebookTwitterKopier linkEmner:Danmarks Meteorologiske Institut|Vejret|Jylland|Sjælland




https://www.dr.dk/nyheder/politik/ep-valg/albanere-rejser-illegalt-til-england-esbjerg-flere-politikere-vil-have

EP-valgAlbanere rejser illegalt til England via Esbjerg: Flere politikere vil have ændret visumreglerneFlere danske kandidater til Europa-Parlamentet vil nu se på, om EU's visumregler skal strammes.
Godsfærgen fra Esbjerg til England sejler én gang i døgnet.
 DR)Af Louise Mandrup (interview) og Louise Damløv20.
maj 2019 kl.
08.
30Bemærk: artiklen er mere end 30 dage gammelLæs opEU's visumregler skal have et eftertjek.
Det mener flere kandidater til Europa-Parlamentet.
Det sker, efter at DR har afsløret, at Danmark er blevet til et transitland for albanere, der forsøger at komme illegalt til Storbritannien.
Albanere må gerne være i DanmarkAlbanien er ikke med i EU, men har en aftale med EU, der indebærer, at albanerne er fritaget for at skulle søge om visum, hvis de vil rejse til og inden for EU.
Som albaner kan man opholde sig i ét – eller flere – EU-medlemslande i maksimum 90 dage over en periode på 180 dage – uden visum, og hvis man derudover også opfylder de generelle betingelser ved visumfrit besøg.
De 90 dage kan enten bruges til ét sammenhængende ophold eller til flere kortere ophold.
Kilde: Udlændingestyrelsen og Europa-ParlamentetSiden i sommer har Esbjerg Havn oplevet en øget trafik i antallet af albanere, som trænger ulovligt ind på havneområdet og gemmer sig i lastbiler for at komme med færgen til Storbritannien.
Alene i årets tre første måneder er 54 albanere blevet taget på fersk gerning.
Læs også:Albanere gemmer sig i danske lastbiler i dagevis: Forsøger illegalt at rejse fra Esbjerg til EnglandDF: Visumreglerne skal ændresAlbanien har en særlig aftale med EU, der gør, at albanere lovligt kan krydse grænsen til EU og dermed frit rejse til Danmark.
Men det skal der laves om på, mener Dansk Folkepartis Peter Kofoed, der er partiets spidskandidat til Europa-Parlamentet.
- Helt grundlæggende bør man stramme op om EU's ydre grænsekontrol, så man ikke slipper folk ind i Schengenzonen.
Jeg så gerne, at den bevægelighed, som man kender i dag, fra land til land, er noget man skrotter.
Storbritannien er kun delvis med i Schengen-samarbejdet, og derfor skal albanerne have visum, hvis de lovligt vil gå i land i England.
Og sådan burde det også være ved de ydre grænser af Europa, mener Kofoed.
- Jeg har det ikke godt med, at der er så fleksibel adgang fra Albanien.
Jeg synes, at det er sundt, hvis man søger visum til Europa.
Vi skal ikke bare give frihed på den måde.
Venstre og Folkebevægelsen mod EU vil også stramme op for visumreglerne.
- Vi nødt til at genoverveje, om det her er så stort et problem, at de ikke længere skal have lov til at rejse uhindret ind.
Om man simpelthen skal begynde at søge visum for at komme til Danmark, lyder det fra Rina Ronja Kari, der er spidskandidat for Folkebevægelsen mod EU.
Socialdemokratiets kandidat Christel Schaldemose er enig i, at der er brug for at kaste et blik på den visumfrihed, EU har givet til en lang række lande - herunder Albanien.
Schengen-samarbejdetSchengen er et samarbejde mellem Danmark og 21 andre EU-lande samt Norge, Island, Schweiz og Liechtenstein.
Har man fået et visum til et af Schengen-landene, kan man frit krydse grænserne mellem landene i den periode, man har fået visum til.
Og så længe man kan identificere sig selv ved hjælp af sit pas.
Kilde: Folketingets EU-Oplysning- EU skal kigge nærmere på, om den visumfrihed, vi har givet til blandt andet albanerne, bliver misbrugt, og hvor mange albanere der forsvinder.
Hvis det viser sig, at der er et større mønster, skal vi selvfølgelig have justeret i den her visumfrihed – det her skal vi ikke acceptere.
'Det tyder på, at kontrollen svigter'Problemet med albanerne har fået Esbjerg Havn til at højne sikkerheden med termiske kameraer, højere hegn med ekstra pigtråd og flere patruljeringer.
For selvom der er pigtrådshegn hele vejen rundt om havnen, slipper albanerne ind.
Og ifølge Enhedslisten er det netop med bedre havnesikkerhed, man skal gribe ind.
- En opstramning af visumreglerne vil ikke løse noget i denne sag.
Løsningen på dette problem er mere kontrol på havnen og selvfølgelig straf til dem, der laver ulovlig indtrængning, siger partiets spidskandidat Nikolaj Villumsen.
Hos Liberal Alliance og Konservative, mener man heller ikke, at det er visumreglerne, den er gal med.
Det er grænsekontrollen ved EU's ydre grænser, der ikke er god nok.
- Der er noget, der tyder på, at kontrollen svigter.
Så det handler ikke nødvendigvis om at lave andre regler, men om at øge kontrollen, lyder det fra Mette Bock, spidskandidat i Liberal Alliance.
FacebookTwitterKopier linkEmner:Rina Ronja Kari (politiker)|Storbritannien|Folkebevægelsen mod EU|Liberal Alliance|EU-forhold




https://www.dr.dk/sporten/fodbold/superliga/vendsyssel-fyrer-traeneren-midt-i-nedrykningsspil

SuperligaVendsyssel fyrer træneren midt i nedrykningsspilJens Berthel Askou er fortid i Vendsyssel FF.
Superligaklubben præsenterer en afløser senere mandag.
Vendsyssel kæmper for overlevelse i Superligaen, men det bliver uden Jens Berthel Askou ved roret, skriver klubben i en pressemeddelelse.
20.
maj 2019 kl.
09.
43Bemærk: artiklen er mere end 30 dage gammelLæs opFodboldklubben Vendsyssel FF har fyret cheftræner Jens Berthel Askou med øjeblikkelig virkning.
Det oplyser superligaklubben i en pressemeddelelse.
Assistenttræner Mike Tullberg er også blevet afskediget.
Vendsyssel, der skal ud i to playoffkampe mod et hold fra 1.
division i forsøget på at blive i landets bedste fodboldrække, vil præsentere Jens Berthel Askous afløser senere mandag.
Den nu forhenværende cheftræner er skuffet over ikke at få mulighed for at stå i spidsen for holdet i kampen om overlevelse i Superligaen.
- Jeg er selvfølgelig rigtig ærgerlig over, at Mike og jeg ikke får æren for det, vi har arbejdet for, lige siden vi startede - at sikre en ny sæson i Superligaen.
For det er jeg sikker på, at spillerne nok skal klare, siger Jens Berthel Askou til bold.
dk.
Sportsdirektør Ole Nielsen takker den afskedigede duo for arbejdet i klubben, men ser ingen anden udvej end at stoppe samarbejdet.
Læs også:Overlevelsesfest i Horsens: Den gule fare sikrer ny Superliga-sæson efter dramaHan henviser flere gange til, at de seneste 15 superligakampe blot har kastet én sejr af sig.
- Vi synes, at vi er nødt til at få nye øjne på og få ny energi ind omkring holdet, efter at vi kun har vundet en fodboldkamp ud af de seneste 15 her i foråret.
Det er bevæggrundene.
- Vi har i et stykke tid håbet på, at vi kunne vende tingene sammen, men det er vi desværre ikke lykkedes med, siger Ole Nielsen.
Nederlag til HorsensSenest blev det over to playoffkampe til et samlet nederlag på 1-2 til AC Horsens, hvilket altså har sendt Vendsyssel ud i to nye playoffkampe om overlevelse i Superligaen.
Her skal holdet møde nummer tre fra 1.
division, og taberen skal spille i den næstbedste række i næste sæson.
Er det ikke et risikabelt tidspunkt at fyre træneren på?
- Jeg ved ikke, om der er nogle tidspunkter, der er bedre end andre.
Skal vi overleve, skal vi komme bedst ud af de næste to kampe.
Og skal vi have troen på det, skal der friske øjne på tingene, siger Ole Nielsen.
Det er endnu uvist, hvem der bliver nummer tre i 1.
division.
Inden sidste spillerunde indtager Fremad Amager tabellens tredjeplads, men Lyngby og Næstved kan også nå den, hvis resultaterne flasker sig for de to hold.
Jens Berthel Askou blev cheftræner i den nordjyske klub i maj 2018, da han tog over efter Erik Rasmussen.
Inden da var Askou assistenttræner.
/ritzau/FacebookTwitterKopier linkEmner:Fodbold|Jylland|Vendsyssel FF|AC Horsens|Horsens




https://www.dr.dk/nyheder/indland/live-tv-venstre-praesenterer-udspil-om-graensekontrol






https://www.dr.dk/nyheder/politik/folketingsvalg/venstre-vil-indfore-permanent-kontrol-ved-graensen

GrænsekontrolSe temaFolketingsvalgVenstre vil indføre permanent kontrol ved grænsenGrænsekontrollen er kommet for at blive, siger statsminister Lars Løkke Rasmussen, der vil poste millioner i forskning inden for intelligent kontrol.
Lars Løkke Rasmussen, Inger Støjberg og Morten Løkkegaard præsenterede Venstres udspil til styrket grænsekontrol ved grænseovergangen i Kruså.
Af Nikoline Vestergaard og Tobias Sydradal (video)20.
maj 2019 kl.
09.
56 | opdateret 20.
maj 2019 kl.
10.
49Bemærk: artiklen er mere end 30 dage gammelLæs opGrænsekontrollen skal gøres permanent.
Det skal være muligt at kontrollere folk, der rejser ud af Danmark - og så skal der afsættes 50 millioner til forskning i ny teknologi.
Det var de tre absolutte hovedpointer, da statsminister Lars Løkke Rasmussen, flankeret af udlændinge- og integrationsminister Inger Støjberg og spidskandidat til europaparlamentsvalget, Morten Løkkegaard, præsenterede et nyt grænseudspil fra Venstre.
At få gjort grænsekontrollen permanent skal ske gennem en reformering af Schengen-samarbejdet, lyder det fra regeringspartiet.
Læs også:Grænsekontrol: EU-parlamentarikere har langt mere indflydelse end Folketinget- Vi er nødt til at se i øjnene, at vi skal have permanent grænsekontrol.
Vi står med nogle udfordringer, som er kommet for at blive - migrationspres, grænseoverskridende kriminalitet og terrortruslen.
- Derfor har vi som nationalstat brug for at passe på vores grænser, og derfor skal vi have udviklet et nyt Schengen-regime, der giver os mere politisk ejendomsret over vores egen grænse, sagde statsminister Lars Løkke Rasmussen (V).
For at sige det som det er, så er der brugt mange kræfter på at være kreative for at få det her forlænget hver gangInger StøjbergStøjberg: Vi har brugt kræfter på at være kreativeSchengen-samarbejdet er et samarbejde mellem flere europæiske lande med det formål at skabe et fælles område uden indre grænser.
Ved at reformere Schengen slipper Danmark og de andre lande i EU, der har indført midlertidig grænsekontrol, for gang på gang at skulle søge EU-Kommissionen om tilladelse til at forlænge ordningen, der indtil videre løber til 12.
november i år.
- For at sige det som det er, så er der brugt mange kræfter på at være kreative for at få det her forlænget hver gang, sagde Inger Støjberg (V).
Svært at få indført permanent kontrolMen det bliver ikke nemt at få lavet om på så vigtig en del af EU-samarbejdet og indføre permanent grænsekontrol, lyder det fra DR's EU-korrespondent Karin Axelsson.
Vi har brug for en udgående grænsekontrol, så når der er kriminelle, der begår serierøverier, så har vi mulighed for at tjekke dem, når de kører ud af landet igenStatsministeren- Det er meget enkelt: Man kan ikke lave permanent grænsekontrol og samtidig være medlem af Schengen.
Så der vil lyde et rungende nej til det fra EU.
Der er ret stor modstand fra flere lande om bare at indføre midlertidig grænsekontrol.
- Så hele tanken om at indføre den permanent og så ovenikøbet selv ville bestemme, hvordan den skal fungere, har jeg meget, meget svært ved at se, hvordan det skulle have nogen gang på jord - hverken hos kommissionen eller hos andre lande, siger Karin Axelsson.
Ifølge DR’s politiske analytiker Bjarne Steensbeck vil der ikke opstå noget politisk drama ved at gøre grænsekontrollen permanent.
Og han forventer heller ikke, at kontrollen forsvinder, hvis Mette Frederiksen (S) bliver statsminister.
- Enhedslisten, Radikale og SF skal efter valget se på, hvad de kan få fra Mette Frederiksen rent politisk, og der tror jeg, at de her partier har politiske emner og ambitioner længere oppe ad listen, som de hellere vil tage op end grænsekontrol, siger han.
De tre V-topfolk snakker med udstationerede betjente ved grænsen.
(© dr)Mulighed for at tjekke folk, der forlader landetSelve præsentationen af udspillet foregik ved den dansk-tyske grænseovergang ved Kruså, hvor de tre V-topfolk først fik sig en snak med nogle af de betjente, der arbejder med at kontrollere biler og busser.
Læs også: Da Venstre præsenterede grænseudspillet ved grænsenOg de betjente og hjemmeværnsfolk, der passer grænsen til dagligt, kan få nye opgaver, hvis det står til Venstre, der fremover ønsker at indføre kontrol af folk, der rejser ud af Danmark.
- Vi har brug for en udgående grænsekontrol, så når der er kriminelle, der begår serierøverier, så har vi mulighed for at tjekke dem, når de kører ud af landet igen, sagde Lars Løkke Rasmussen.
Færre betjente ved grænsen fremoverMed tiden skal der dog være færre personer på arbejde ved grænsen, lød det også.
For der skal nemlig investeres i intelligent teknologi, og det vil frigive mandskab, sagde statsministeren.
- Det her er en erkendelse af, at vi skal have permanent grænsekontrol.
Det er kommet for at blive, det går ikke væk igen, og derfor vil vi udvikle den kloge grænsekontrol, så der ikke skal stå betjente og kontrollere.
Så der over tid kan frigives mandskab, som føres over til andre opgaver.
Så vi skal have flere baglandspatruljer, mere myndighedssamarbejde, mere teknologisk overvågning - det er planen, sagde Lars Løkke Rasmussen (V).
I alt vil Venstre poste 50 millioner kroner ind i udviklingen af intelligent grænsekontrol, så lovlydige danskere kan køre lige igennem, men som sikrer, at kriminelle stadig vil ende i fælden.
•Fakta om den midlertidige grænsekontrol:•Danmark har haft midlertidig grænsekontrol siden 4.
januar 2016.
•Den betyder, at man risikerer at skulle vise pas, når man krydser grænsen fra Tyskland til Danmark.
•Tilbage i april blev det opgjort, at politiet har gennemført 10.
085.
677 kontroller siden indførelsen.
•Her kom det også frem, at politiet har afvist i alt 7599 personer i løbet af de tre år, hvilket svarer til, at politiet i gennemsnit afviser seks personer om dagen.
•Blandt de afviste var de største nationalitetsgrupper sidste år syrere, afghanere og irakere.
•Fra indførelsen af kontrollen i 2016 til slutningen af 2018 har grænsekontrollen kostet 275 millioner kroner.
Politiet forventer at bruge yderligere 29 millioner i år.
FacebookTwitterKopier linkEmner:Inger Støjberg (politiker)|Mette Frederiksen (politiker)|Socialdemokraterne|EU-forhold|Tyskland




https://www.dr.dk/nyheder/udland/tech-analytiker-huawei-telefoner-uden-android-er-et-problem-forbrugeren

HuaweiSe temaUdlandTech-analytiker: Huawei-telefoner uden Android er et problem for forbrugeren Google indstiller dele af samarbejdet med Huawei, og det går ikke kun ud over den kinesiske telegigant, men også dig, lyder det fra DR's tech-analytiker.
Af Anne Klit Øllgaard20.
maj 2019 kl.
08.
57Bemærk: artiklen er mere end 30 dage gammelLæs opFremtidens Huawei-telefoner vil næppe køre på Android-styresystemet, som de gør i dag.
Natten til mandag har Google nemlig indstillet dele af samarbejdet med den kinesiske telegigant.
Det sker efter, den amerikanske præsident i sidste uge satte Huawei på en liste over virksomheder, som amerikanske virksomheder ikke må handle med.
Hvis du bliver afskåret fra hele den fødekæde, der er af opdateringer til apps, så er din telefon jo låst fast, hvor du er nu.
Så kan den ikke følge med udviklingen.
Carsten Nielsen, Tech-analytiker i DRSvært at vurdere konsekvenserneDet er endnu ikke til at sige, hvad Googles udmelding helt konkret vil få af konsekvenser for de 2,5 milliarder smartphone-brugere, der allerede har en Huawei-telefon, fortæller DR's tech-analytiker Carsten Nielsen:- Nuværende Huawei-brugere vil stadig have adgang til sikkerhedsopdateringer og til Google Play, hvor du køber dine apps.
Så det er svært at se, hvordan begrænsningerne vil ramme dem.
Hvis man har en Huawei-telefon, er der flere spørgsmål end svar i øjeblikket.
Læs også:Google begrænser Huaweis adgang til styresystem og appsDet kan dog betyde, at Huawei-brugere ikke kan opdatere deres Android-styresystem, når der kommer nye versioner - og det er problematisk, fordi man så risikerer at gå glip af adgangen til nye versioner af apps, siger Carsten Nielsen:- Hvis du bliver afskåret fra hele den fødekæde, der er af opdateringer til apps, så er din telefon jo låst fast, hvor du er nu.
Så kan den ikke følge med udviklingen.
Google holder endnu kortene tæt til kroppen i forhold til, hvad konsekvensen bliver for de nye mobiltelefoner.
Ifølge BBC vil Googles næste version af Android måske ikke være tilgængelig som styresystem på fremtidens Huawei-telefoner, ligesom de næppe vil have apps som Youtube og Google Maps.
Huawei har dog mulighed for at installere en open-source-version af Android, fortæller Carsten Nielsen:- Men det bliver en skrabet, nedbarberet og mindre attraktiv version af Android, hvor der nok vil være udeladt nogle af de populære applikationer, som brugerne gerne vil have.
Så det bliver et dårligere produkt – både for Huawei og også for dem, der skal købe det.
Taberen bliver alle smartphone-brugereIfølge tech-analytiker Carsten Nielsen er der ingen tvivl om, at det her vil gå hen og ramme den kinesiske telegigant hårdt:- Normalt når Huawei sælger en telefon, sælger de noget, der er fuldstændig magen til det Samsung, Google og alle andre, der sælger telefoner med Android-styresystem, leverer.
Det er det, de har slået sig op på – at levere noget, der er ligeså godt, men til billigere penge.
Det er slut nu.
Hele den bekymring, der har været omkring sikkerheden bliver jo ikke mindre af, at hele styresystemet er lavet på hjemmebanen i Kina.
Carsten Nielsen, Tech-analytiker i DRMen samarbejdsstoppet mellem Google og Huawei vil i den grad også ramme forbrugeren - både Huawei-kunder, men også andre smartphone-kunder, uddyber Carsten Nielsen:- Hvis man sætter en konkurrent skakmat, som Google gør med en af de allerstørste smartphone-leverandører her, så bliver markedet bedre for de leverandører, der er tilbage, ja.
Men det er ikke godt for forbrugerne, når der er mindre konkurrence – det kan gå ud over produktets kvalitet.
Så for forbrugeren er det her bestemt heller ikke godt nyt.
Huawei: Vi er i fuld gang med at udvikle selvAllerede i sidste uge udtalte Huaweis grundlægger og øverste direktør, Ren Zhengfei, ifølge BBC, at virksomheden var forberedt på, at den amerikanske regering ville sætte en stopper for samarbejdet mellem Google og Huawei.
Huaweis fremtid på det internationale marked afhænger nu af, hvor langt de er med udviklingen, og om forbrugeren vil give dem en chance, vurderer Carsten Nielsen:- Spørgsmålet er, hvor hurtigt de kan få det ud.
Hvor hurtigt de kan overbevise forbrugeren om, at det overhovedet er værd at købe.
Hele den bekymring, der har været omkring sikkerheden, bliver jo ikke mindre af, at hele styresystemet er lavet på hjemmebanen i Kina.
Lige meget hvor fremragende, de kan lave det, vil det give et helt læs af nye problemer.
FacebookTwitterKopier linkEmner:Google|Huawei|Forbrugerelektronik|Forbrug|Kina




https://www.dr.dk/nyheder/viden/teknologi/ung-og-utilfreds-med-dit-liv-skyd-ikke-skylden-paa-sociale-medier

TeknologiUng og utilfreds med dit liv?
Skyd ikke skylden på sociale medierFamilie, venner og skole betyder meget mere, viser ny forskning.
Sociale medier spiller ikke, som det ellers har været fremme i debatten, så stor en rolle på unges livstilfredshed, viser ny forskning.
(© Photo by Steinar Engeland / Unsplash)Af Jeppe Kyhne Knudsen20.
maj 2019 kl.
06.
30Bemærk: artiklen er mere end 30 dage gammelLæs opDe seneste år har sociale medier været udskældt for at give unge dårligere selvtillid, stress og i sidste ende gøre dem ulykkelige.
Men nu viser en stor ny undersøgelse fra Storbritannien, at sociale medier måske alligevel ikke har så stor en betydning for unges tilfredshed med deres liv.
Forskerne har snakket med mere end 12.
000 unge briter mellem 10 og 15 år over en årrække og bedt dem fortælle, hvor lang tid de bruger på sociale medier, og hvor tilfredse de er med forskellige aspekter af deres liv.
Og det viser sig, at der er en mikroskopisk sammenhæng mellem brug af sociale medier og livstilfredshed.
Faktisk, skriver forskerne, står sociale medier for under én procent af en teenagers utilfredshed.
I stedet er det et godt forhold til familien og vennerne, og at de trives på deres skole, som virkelig betyder noget.
© ScanpixSå meget tid bruger unge på sociale medierDanske unge er verdensmestre i at bruge tid på internettet.
De streamer ifølge WHO flere videoer, mere musik og bruger længere tid på sociale medier end nogen andre.
73 procent af de 12-24 årige unge logger på Facebook hver eneste dag, og over halvdelen bruger også Instagram, Youtube og Snapchat.
Hele 64 procent ser videoer på Youtube hver eneste dag.
Kilde: Medieudviklingen 2018, WHOIfølge Lisbeth Klastrup, der forsker i sociale medier på IT-Universitetet, er der i forskningsverdenen ikke den samme endtydigt, klare forestilling om, at sociale medier gør unge utilfredse med deres liv, som der har været i medierne.
- Jeg oplever, at de forskningsresultater, der har peget på sociale medier som synderen i forhold til lavt selvværd og utilfredshed hos unge, har fået lov at fylde meget mere i debatten end forskning, der siger det modsatte, siger hun og fortsætter:- Der er undersøgelser, der peger på, at hvis du fx allerede har lavt selvværd, ligegyldigt om du er ung eller voksen, så vil du blive påvirket mere af sociale medier.
På samme måde kan du også opleve at føle dig alene på sociale medier, hvis du har et lille socialt netværk offline.
Din oplevelse af sociale medier hænger sammen med, hvordan du har det i dit liv generelt.
Derfor kommer resultatet ikke bag på hende.
Forskning har peget i mange retningerTidligere forskning, i hvordan sociale medier påvirker unge, har i det hele taget strittet i mange retninger, forklarer Lisbeth Klastrup.
Nu tegner der sig et billede af, at et stort tidsforbrug på sociale medier ikke er problematisk.
Det handler mere om, hvad du bruger de sociale medier til - og hvordan du ellers har det i andre dele af dit liv.
- Der er undersøgelser, der peger på, at hvis du er i besiddelse af bestemte karaktertræk, ligegyldigt om du er ung eller voksen, vil du blive påvirket mere af sociale medier.
Det samme gælder, hvis du har et lille socialt netværk offline, siger hun.
Unge bliver dog lettere påvirket end voksne, understreger hun.
- Når du er ung, er du er i gang med at finde ud af, hvem du selv er.
Og i den periode spejler du dig ekstremt meget i vennerne.
Og den spejling foregår i høj grad på sociale medier.
Når du bliver voksen, ved du bedre, hvem du selv er.
Så du har ikke brug for ligeså meget bekræftelse, siger hun.
Vi sammenligner os konstantRikke Papsøe har sin egen psykologpraksis og hjælper unge og voksne, som kæmper med lavt selvværd på grund af sociale medier.
For hende er de nye resultater en god nyhed.
- Det er da godt at høre, at sociale medier ikke spiller så stor en rolle, som vi tidligere har troet.
Meget af den tidligere forskning, som især medierne har hæftet sig ved, har været undersøgelser, der kun har kunnet konkludere, at der var en sammenhæng mellem fx brugen af sociale medier og lavt selvværd, men ikke en årsagssammenhæng, siger hun og fortsætter:- Nu har vi så et robust, længerevarende studie, der kommer med en mere klar konklusion.
Det har vi manglet.
Lav en ‘Marie Kondo’ på dit Insta-feedHvis du oplever, at du får det dårligt med dig selv, når du scroller igennem Instagram, så har psykolog Rikke Papsøe en metode.
Hun kalder det 'social medie-detox'.
Ligesom når japaneren Marie Kondo på Netflix beder os sortere i alle vores ejendele, skal du luge ud i, hvem du følger på sociale medier.
Spørg dig selv ved de enkelte opslag: Gør opslaget mig glad?
Hvis ikke, så stop med at følge vedkommende.
Når du har luget godt og grundigt ud, kan du tænke over, hvad der i stedet ville gøre dig glad at se i dit feed.
- Jeg hjalp på et tidspunkt en pige.
Da hun var færdig med skære sit feed til, begyndte hun at følge nogle, der træner for at blive stærke og ikke for at se godt ud, og hun begyndte at følge profiler med kattebilleder og andre sjove ting.
Det gav hende en følelse af at slappe af i stedet for at føle sig utilstrækkelig.
Men faktisk er der stadig meget, vi ikke ved, understreger hun.
- Undersøgelsen melder ikke noget om, hvem af de unge, der så får det dårligt af at bruge de sociale medier.
Hvad er karakteristisk for dem?
, siger hun og fortsætter:- Det, vi har fundet ud af, er, at sociale medier har en meget lille påvirkning på den gennemsnitlige unge.
Vi måler os op imod de forkerteRikke Papsøe oplever, at mange unge kommer til hende med dårligt selvværd.
Og når de får snakket det igennem, viser det sig ofte, at sociale medier spiller en stor rolle.
- En ung pige, jeg hjalp, fulgte en masse kendte mennesker på Instagram, der havde helt andre livsbetingelser end hende.
Hun fulgte typer, der bruger filtre og tegner et glansbillede af deres liv - og det fik hun det dårligt af, siger hun.
Og det er typisk for Rikke Papsøes klienter.
- Når mine klienter scroller gennem deres Instagram-feed, kommer de ofte til at sammenligne sig med nogen, de ikke bør måle sig op imod.
De sætter for eksempel deres liv op imod en popstjernes eller nogen, der kun viser den halve sandhed.
Vi ser jo ikke alt rodet bag kameraet, siger hun.
For det er helt naturligt, at vi sammenligner os, forklarer hun.
Men ikke med folk på hele planeten.
- Vi mennesker har altid sammenlignet os med resten af flokken.
Hvor står jeg i forhold til de andre?
Men kigger jeg på min mormors ungdomsliv, var der ikke mange, hun kunne sammenligne sig med.
Måske hendes søskende eller naboens datter.
I dag sammenligner vi os med de dygtigste og smukkeste i verden.
Og det kan jo give de fleste dårligt selvværd, siger hun.
Sociale medier gør også gode tingMåske skal vi til at fokusere lidt mere på de muligheder, som de sociale medier giver os - og ikke kun skyggesiderne.
For sociale medier gør også mange gode ting, mener Lisbeth Klastrup fra IT-Universitetet.
- Der opstår fællesskaber omkring meget snævre interesser på sociale medier.
Her kan man møde andre glødende Harry Potter-fans eller snakke med andre, som er så uheldige at have samme, sjældne sygdom som dig, siger hun.
Havde vi ikke de sociale medier, kunne det være svært at finde ligesindede.
- Sociale medier har effektiviseret processen med at finde andre, der har de samme interesser som dig.
Her har de lukkede grupper på Facebook en kæmpe værdi, slutter hun.
FacebookTwitterKopier linkEmner:IT-Universitetet|Videnskab|Instagram|Sundhed og velvære|Storbritannien




https://www.dr.dk/nyheder/udland/maskerede-maend-draeber-11-personer-pa-bar-i-brasilien

UdlandMaskerede mænd dræber 11 personer på bar i BrasilienMyndigheder i voldsplaget by i Brasilien bekræfter, at en massakre har fundet sted på en bar.
Motiv er ukendt.
20.
maj 2019 kl.
03.
35Bemærk: artiklen er mere end 30 dage gammelLæs opAdskillige personer er søndag blevet dræbt af skud i en bar i den brasilianske by Belem.
Det rapporterer lokale medier ifølge nyhedsbureauet AP.
Angiveligt mistede 11 personer - seks mænd og fem kvinder - livet, da en gruppe bevæbnede mænd søndag eftermiddag lokal tid ankom til stedet og åbnede ild.
Dødstallet er ikke officielt bekræftet.
Men en talsmand for den lokale regering i delstaten Pará, hvor Belem ligger, oplyser, at en "massakre" har fundet sted.
På videooptagelser, der ifølge nyhedsbureauet Reuters er taget umiddelbart efter nedskydningen og lagt ud på sociale medier, ses ofre ligge på jorden.
En af de dræbte ligger hen over bardisken.
Der er ingen oplysninger om et muligt motiv for drabene, og politiet havde tidligt søndag aften ikke foretaget anholdelser i forbindelse med sagen.
Et lokalt nyhedsmedie, G1, beretter, at gerningsmændene havde maskeret sig, da de ankom til stedet på en motorcykel og i tre biler.
Massakren fandt ifølge Reuters sted i en fattig og voldspræget del af Belem.
I marts beordrede den føderale regering i Brasilien sikkerhedsstyrker sendt til Belem for at øge sikkerheden i byen.
I de første tre måneder i år er 756 mennesker blevet dræbt i voldsepisoder i delstaten Pará, der ligger i det nordlige Brasilien.
/ritzau/FacebookTwitterKopier link




https://www.dr.dk/nyheder/udland/google-begraenser-huaweis-adgang-til-styresystem-og-apps

HuaweiSe temaUdlandGoogle begrænser Huaweis adgang til styresystem og appsHuawei-telefoner mister adgangen til nye versioner af styresystemet Android.
Googles tiltag vil gå ud over europæiske forbrugere af Huawei-telefoner, da disse oftest bruger Googles apps.
20.
maj 2019 kl.
05.
58 | opdateret 20.
maj 2019 kl.
06.
31Bemærk: artiklen er mere end 30 dage gammelLæs opGoogle indstiller natten til i dag dele af samarbejdet med den kinesiske telegigant Huawei.
Det gælder blandt andet på områder, hvor der kræves overførsel af hardware, software og tjenesteydelser, undtagen de der er åbent for offentligheden via open source-licensering.
De omkring 2,5 milliarder personer verden over, der allerede har en smartphone fra Huawei med Google-apps, vil stadig kunne opdatere og bruge sine apps fra Google, siger en talsmand fra Google til nyhedsbureauet Reuters.
Læs også:Trump erklærer national nødretstilstandIndstillingen af samarbejdet sker, efter at Donald Trump torsdag valgte at sætte Huawei på USA's sortliste over handelspartnere.
Et hårdt slagDet medførte en række restriktioner, der gør det svært for det kinesiske firma at handle med USA.
Indstillingen af samarbejdet kan blive et hårdt slag for Huaweis ambitioner uden for Kina, da firmaet øjeblikkeligt mister adgangen til Googles opdateringer til Android-styresystemet.
Fremtidige smartphones fra Huawei, der bruger styresystemet Android, vil ikke kunne få adgang til en lang række Google-apps, herunder Google Play Store, YouTube og Gmail.
Læs også:Kinesisk telegigant sagsøgt af USA: 5 gange Huawei har været i væltenDermed vil man skulle bruge Huaweis egen appstore.
Huawei har udtalt, at man allerede er i gang med en nødplan, såfremt man skulle blive blokeret fra Android-styresystemet.
Firmaet er begyndt at udvikle sin egen teknologi, og noget af den er allerede i brug i dag i produkter i Kina, skriver Huawei.
Vil gå ud over europæiske forbrugereOphøret af samarbejdet vil ikke have den store effekt i USA, da de fleste apps fra Google allerede er bandlyst i Kina.
Her bruger kinesere i stedet apps fra konkurrenten Tencent eller Baidu.
Det vil dog gå ud over europæiske forbrugere af Huawei-telefoner, da disse oftest bruger Googles apps.
- At have adgang til de apps er altafgørende for, at smartphonefirmaer kan forblive konkurrencedygtige i områder som Europa, siger Geoff Blaber, vicepræsident i teknologifirmaet CSS Insight.
/ritzau/ReutersFacebookTwitterKopier linkEmner:Donald Trump (politiker)|Google|Huawei|Forbrugerelektronik|Kina




https://www.dr.dk/nyheder/politik/folketingsvalg/uffe-tang-efter-topduellen-derfor-kan-hun-ikke-smaekke-doeren-haardt

FolketingsvalgUffe Tang efter topduellen: 'Derfor kan hun ikke smække døren for hårdt i'Mette Frederiksen er i balancegang i forhold til et bredt samarbejde, mener DR's politiske korrespondent.
Mette Frederiksen (S) og statsminister Lars Løkke Rasmussen (V) efter duel under hos TV2.
Af Lasse Lindegaard20.
maj 2019 kl.
00.
08Bemærk: artiklen er mere end 30 dage gammelLæs opVelfærd, klima, ældrepleje, skolepolitik og integration.
Den første duel i valgkampen mellem statsminister Lars Løkke Rasmussen (V) og Mette Frederiksen (S) nåede vidt omkring.
Duellen kom få dage efter, statsministeren i en ny bog havde luftet tanken om en mulig SV-regering.
Og derfor var det et åbent spørgsmål, hvordan de to partiledere ville gribe duellen an, vurderer DRs politiske korrespondent, Uffe Tang.
- Duellen kom på et ufatteligt interesssant tidspunkt i dansk politik.
Tre dage efter Løkke pludselig åbner muligheden for et samarbejde henover midten, hvis det falder ud på den ene eller anden måde efter valget, siger han.
Det var business as usual.
To kandidater, der kæmper og slås med alt, hvad de har.
Og selvom Lars Løkke Rasmussen er bagud, så viste han, at han ikke har givet op.
DR's politiske korrespondent, Uffe TangMen trods den overraskende optakt til aftenens duel, var det ikke varme følelser for hinanden, der prægede debatten.
- Det var business as usual.
To kandidater, der kæmper og slås med alt, hvad de har.
Og selvom Lars Løkke Rasmussen er bagud, så viste han, at han ikke har givet op.
Mette F skød mulig SV-regering ned igenHalvanden time tog debatten på TV2, hvor publikum undervejs stillede spørgsmål til de to partiledere.
Det første spørgsmål fra publikum var til Mette Frederiksen, der blev spurgt om, hvorfor hun har afvist, at de to partier kan finde hinanden og gå i regering sammen.
Til det svarede Mette Frederiksen: - Vi samarbejder meget på Christiansborg, men når det er sagt, så er det først og fremmest et spørgsmål om politik.
Der er store politiske uenigheder, sagde hun.
Mette Frederiksen pegede på, at Venstre har kæmpet for en højere pensionsalder i den foregående valgperiode.
Socialdemokratiet foreslår en ret til, at nedslidte kan gå tidligere på pension - et forslag Lars Løkke Rasmussen tidligere har omtalt som et "bluffnummer", og blandt andet derfor kunne hun ikke se partierne gå i regering sammen.
Ifølge Uffe Tang er afvisningen ikke overraskende, da rød blok fører i meningsmålingerne:- Hun har ikke nogen interesse i at give ham den mulighed.
Men det er en balancegang, for der er en fornemmelse af - også hos S - at det har klangbund i befolkningen, når midterpartierne viser, at de kan finde hinanden.
Derfor kan Mette Frederiksen ikke smække døren for hårdt i.
Så hendes svar til Løkke er: Vi skal ikke i regering sammen – men vi skal selvfølgelig samarbejde en masse.
Løkke presser Mette på ydelser til udlændingeLars Løkke Rasmussen var i offensiven på spørgsmålet om ydelser til udlændinge.
Her mener han, at Mette Frederiksen og Socialdemokratiet vil få mere end svært ved ikke at gå på kompromis med de øvrige røde partier, hvor SF kræver kontanthjælpsloftet afskaffet og Radikale Venstre vil af med integrationsydelsen.
Det fik Mette Frederiksen til at svare følgende:- Hvis jeg skal være statsminister og føre en anden udlændingepolitik, end den jeg er overbevist om er rigtig for Danmark - nemlig en udlændingepolitik, hvor vi har styr på, hvor mange, der kommer hertil, så vi også kan få integrationen til at fungere - så vil jeg ikke være statsminister for enhver pris, sagde hun.
Ifølge DRs politiske korrespondent, Uffe Tang, er spørgsmålet, om Mette Frederiksen kan slippe af sted med at stå så stejlt over for sine kommende støttepartier i resten af valgkampen:- Vil Mette Frederiksen love, at hun ikke vil være statsminister, hvis ydelserne bliver sat op?
Det manglede vi at få et entydigt svar på.
Og dét spørgsmål kommer til at fylde mere i valgkampen, siger han.
Ifølge Uffe Tang kommer Lars Løkke Rasmussen fremover til at bore meget mere i netop den splittelse i den røde blok.
- Venstre vil så tvivl om, det kan lade sig gøre at danne en S-regering uden at fjerne for eksempel kontanthjælpsloftet.
Og hvis hun står fast, så handler det om at få hende til at love i valgkampen, hun ikke vil fjerne det, siger han og uddyber:- For så kan det ende med et kommende løftebrud, hvis man alligevel bøjer sig.
Eller i yderste konsekvens simpelthen lade en ny regering falde på det spørgsmål, siger han.
Du kan se flere klip fra duellen herunder:FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/regionale/hovedstadsomraadet/ny-rapport-kritiserer-forvaltning-ignorerede-advarsler-om-dyre

Gebyrsager i Københavns KommuneSe temaKøbenhavnNy rapport kritiserer: Forvaltning ignorerede advarsler om for dyre fortove i årevisForvaltningen i København burde have reageret på adskillige advarsler, konkluderer ny rapport.
Roller og og ansvar har ikke været klart nok beskrevet, og det er en af de ting, der skal rettes op på fremadrettet, lyder det fra teknik- og miljøforvaltningen i København.
Af Ida Nathan20.
maj 2019 kl.
06.
30 | opdateret 20.
maj 2019 kl.
07.
21Bemærk: artiklen er mere end 30 dage gammelLæs opFortovsordningFortovsordningen i København omfatter cirka 4.
000 grundejere - andelsforeninger, ejerforeninger og butiksejere - i Københavns indre by, på Christianshavn, dele af Nørrebro og Vesterbro.
Grundejerne skal betale et tvungent gebyr for, at kommunen holder fortovene rene og fri for skrald.
Teknik- og Miljøforvaltningen i København har i en årrække opkrævet for høje gebyrer af grundejerne, der står til at få en del af deres penge tilbage.
Det foreløbige beløb lød på 17,5 millioner kroner, men har nu vist sig at være højere.
I 2016 og 2017 opkrævede Teknik- og Miljøforvaltningen henholdsvis 59 og 61 millioner kroner i gebyrer via fortovsordningen.
I årevis har borgere og boligorganisationer protesteret over København Kommunes fortovsordning, som, de synes, har været for dyr.
Og den kritik burde teknik- og miljøforvaltningen have reageret på, fastslår en rapport, som advokatfirmaet Bech-Bruun står bag.
Rapporten, der foreløbigt har kostet to direktører jobbet, fastslår, at kommunen har opkrævet penge hos grundejerne uden at have tilstrækkelig styr på beregningerne, og at grundejerne har krav på at få penge tilbage.
Foreløbigt lyder det samlede beløb på 17,5 millioner kroner, men det kan vise sig at være langt større.
Læs også:Rapport: Problemer med københavnsk fortovsordning siden 2012En af de grundejere, der har forsøgt at komme ud af ordningen, er boligforeningen Aladdin på Christianshavn.
Foreningen har hvert år betalt omkring 200.
000 kroner til teknik- og miljøforvaltningen for rene fortove.
- Når vi har skrevet til dem, har vi fået et pænt brev, der starter med ’kære lokaludvalg’ og slutter med ’venlig hilsen', men alt imellem har været det rene luft.
Poul cohrt, Formand, Christianshavn LokaludvalgFormand Jan Andersen føler ikke, at forvaltningen har lyttet, når han har forsøgt at trænge igennem med, at det har været voldsomt dyrt.
- Vi er overhovedet ikke blevet hørt, når vi har rettet henvendelse til København Kommunes teknik og miljøforvaltning, og vi har efterhånden opgivet at kontakte dem, siger han.
Boligselskabernes Landsorganisation i København har i årevis forsøgt at gøre forvaltningen opmærksom på, at fortovsordningen har været meget dyr for grundejerne.
Formand Camilla Hegnsborg håber, at rapportens konklusioner gør indtryk på rådhuset.
- Jeg håber, at teknik og miljøforvaltningen drager den lære, at når en af deres bedste samarbejdspartnere kommer og siger, at noget er galt – så lytter man.
Uddrag fra rapportenOgså Christianshavn Lokaludvalg har gennem flere år været i dialog med teknik- og miljøforvaltningen, fordi de synes, fortovsordnigen har været problematisk.
Men det er der ikke blevet lyttet til, mener formand Poul Cohrt.
- Der er blevet smilet venligt til os, og så har man talt om noget andet.
Når vi har skrevet til dem, har vi fået et pænt brev, der starter med ’Kære lokaludvalg’ og slutter med ’Venlig hilsen', men alt imellem har været det rene luft, siger han.
Rapport pegede på problemerUdover klagerne fra grundejerne og boligorganisationerne peger Advokatundersøgelsen på, at teknik- og miljøforvaltningen helt tilbage i 2013 blev anbefalet at se på administrationen af fortovsordningen.
Dengang fik forvaltningen lavet en rapport af konsulenthuset Ernest & Young, der anbefalede en bedre tidsregistrering og mere klarhed over beregningerne bag gebyrerne.
Det burde forvaltningen have reageret på, siger professor i økonomistyring ved Aalborg Universitet Per Nikolaj Bukh.
- Der hvor forvaltningen mest klart ikke har reageret på den information, den fik, var da den her rapport i 2013 belyste, at der ikke var tilstrækkelig dokumentation for taksterne, hvilket der skal være, siger han.
Uddrag fra rapportenHos teknik- og miljøforvaltningen beklager konstitueret direktør Michel Schilling, at der ikke blev reageret på kritikken i rapporten og de mange klager fra borgere og boligorganisationer.
- Jeg kan kun sige, at det er en fejl, og at det er noget af det, der skal rettes op på.
Vi skal selvfølgelig sikre, at klager bliver behandlet grundigt og seriøst, siger han og tilføjer:En del af forklaringen, på at forvaltningen sad kritikken overhørig, er utilstrækkelig klarhed over, hvem der sad med ansvaret.
- Roller og ansvar har ikke været klart nok beskrevet, og det er en af de ting, vi skal have rettet op på fremadrettet, siger han.
FacebookTwitterKopier linkEmner:Bech-Bruun|København|Christianshavn|Advokatvirksomhed|Per Nikolaj Bukh (professor)




