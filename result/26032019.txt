https://www.dr.dk/sporten/fodbold/landsholdet/henrik-soergede-miraklet-i-basel-helt-vildt-jeg-er-pisseglad

LandsholdetHenrik sørgede for miraklet i Basel: ’Helt vildt – jeg er pisseglad’Højrebacken Henrik Dalsgaard fuldendte Danmarks comeback mod Schweiz med en scoring i overtiden.
Henrik Dalsgaard scorede sit første landskampsmål, da han sørgede for et dansk point med sit mål til 3-3 mod Schweiz.
Af Johan Haarløv og Andreas Kraul26.
mar.
2019 kl.
23.
54Bemærk: artiklen er mere end 30 dage gammelLæs opBare syv minutter før tid så det sort ud for det danske landshold.
Åge Hareides tropper var bagud 3-0 mod Schweiz i den første EM-kvalifikationskamp, men bare ti minutter senere var kampen vendt nærmest på hovedet.
Fra det 84.
minut og til dommerens tredje tillægsminut scorede Danmark tre gange og hentede et vigtigt point til kontoen.
Det udlignende mål blev sendt i nettet af backen Henrik Dalsgaard, der nåede højest på en ballonbold i feltet.
- Jeg løb med op i feltet og hoppede på alt, hvad der kunne hoppes på, og den lå heldigvis godt, siger Dalsgaard og tilføjer:- Jeg når ikke at tænke, da jeg scorer.
Jeg ser bare, at den går ind.
Det var helt vildt – vi kom tilbage fra 0-3, og det var ikke så mange gange, at jeg har prøvet det, så jeg var bare pisseglad.
'De andre må frygte os'Landsholdet virkede aldrig til at komme ind i kampen, men målet til 3-1, som Mathias ’Zanka’ Jørgensen sendte i nettet, fik vækket danskerne.
- Selv på en dag, hvor det ikke kører, kæmper vi alligevel videre.
De andre hold i gruppen må frygte os, når vi ikke taber på sådan en dag som i dag.
Vi må klappe os selv på skulderen over at komme tilbage, som vi gør, siger Henrik Dalsgaard.
- Vi skal arbejde med spillet, men resultatet kan vi ikke klage over.
Danmark spiller sin næste kamp i EM-kvalifikationen fredag den 7.
juni mod Irland i Parken.
FacebookTwitterKopier linkEmner:Åge Hareide (fodboldtræner)|Fodbold|Mathias Zanka Jørgensen (fodboldspiller)|Schweiz|Parken (stadion)




https://www.dr.dk/sporten/fodbold/norge-deler-med-sverige-i-vildt-overtidsdrama

FodboldNorge deler med Sverige i vildt overtidsdramaNorge var foran 2-0 med 20 minutter tilbage, kom bagud 2-3, men endte med at udligne i overtiden.
Sverige og Norge spillede 3-3.
26.
mar.
2019 kl.
23.
10 | opdateret 27.
mar.
2019 kl.
07.
59Bemærk: artiklen er mere end 30 dage gammelLæs opDer var mere end værdifulde point i EM-kvalifikationen på spil, da Norge tirsdag tog imod Sverige.
Men efter et vildt drama er der ingen af de to nationer, der har håneretten over den anden, da kampen endte 3-3.
Norge var ellers foran 2-0 med 20 minutter tilbage, men Sverige fik efter et stort comeback bragt sig foran 3-2 i kampens overtid, for derefter at se Norge udligne til kampens slutresultat kort efter.
Resultat betyder, at Norge kan sætte sit første point på tavlen i gruppe F, hvor Sverige har fire.
Spanien ligger efter en sejr over Malta øverst i gruppen med seks point, mens Færøerne stadig har sit første point til gode.
Malta og Rumænien har hver tre point.
Læs også:BILLEDER Jublende, overvældede og målløse danskere leverer mirakletHjemmeholdet kom bedst fra start på Ullevåls slidte grønsvær i den norske hovedstad.
Inden for det første kvarter havde Joshua King to store muligheder for at bringe nordmændene foran, men første gang ramte han bolden skævt, og anden gang var overliggeren i vejen.
Efter en halv time begyndte Sverige at vise sig frem.
Hullerne blev store i det norske forsvar, men svenskerne formåede ikke at få bolden i mål.
Det gjorde Norge, der fem minutter før pausen kom foran efter stort set ikke at have været over midterlinjen i et kvarter.
Bjørn Johnsen skovlede bolden det sidste stykke over målstregen efter en flad afslutning fra Joshua King.
De efterfølgende tv-billeder viste, at angriberen var offside, men da der ikke var mulighed for at se episoden igennem på video, fik scoringen lov til at bestå.
Rutsjebane-afslutningEt lille kvarter inde i anden halvleg blev King selv målscorer, da han gjorde det til 2-0 med et hovedstød, som Robin Olsen i målet nok skulle have haft styr på.
Der skulle et straffespark til, før Sverige fik bolden i mål.
Det blev tildelt med 20 minutter tilbage.
Anfører Andreas Granqvist brændte ganske vist, men Viktor Claesson var hurtig på returbolden og reducerede til 1-2.
Kort efter måtte Rune Jarstein i det norske mål diske op med en fantomredning for at afholde Sverige fra at udligne.
Den svenske udligning faldt i det 87.
minut, da et langskud fra Robin Quaison blev rettet af og snød Jarstein i målet.
Kort inde i overtiden fuldendte svenskerne deres comeback, da selv samme Quaison gjorde det til 3-2 og sørgede for, at stemningen på Ullevål døde.
Træner småbandede på bænkenMen de norske fans endte alligevel med at have noget at juble over, da Ola Kamara lidt efter scorede til kampens slutresultat og sørgede for pointdeling.
- Ved 2-0 skal vi kunne kontrollere det, men jeg synes ikke, vi fungerede som hold overhovedet.
Jeg sad for det meste og småbandede lidt på bænken med tanke på de beslutninger, som blev taget, siger den norske landstræner Lars Lagerbäck.
- Der er en stor forskel på uafgjort og nederlag.
Jeg er taknemmelig for, at vi får 3-3 på kampens sidste berøring.
Det er ikke godt, at vi tillader så mange chancer, fortsætter han.
Målscorer Ola Kamara var ikke tilfreds trods det vundne point.
- Det er klart, at der er en tung stemning i omklædningsrummet, når man er foran 2-0 mod Sverige i så vigtig en kamp, siger Kamara.
Læs også:Landsholdet henter vildt point efter mirakuløst comebackSveriges landstræner, Janne Andersson, vidste heller ikke, om han skulle være glad eller skuffet efter kampen.
- Jeg har været med i 37 år, og jeg ved ikke, om jeg nogensinde har haft så blandede følelser.
Når vi vender kampen på den måde og alligevel ikke får tre point, er det enormt surt, siger Janne Andersson.
I gruppe J vandt Italien sin anden kamp i lige så mange forsøg, da Liechtenstein blev besejret med hele 6-0.
Italienerne var foran 4-0 ved pausen.
/ritzau/FacebookTwitterKopier linkEmner:Andreas Granqvist (fodboldspiller)|Robin Olsen (fodboldspiller)|Sverige|Norge|Fodbold




https://www.dr.dk/nyheder/indland/borgere-advares-efter-skolebrand-asbest-kan-have-spredt-sig-med-asken

IndlandBorgere advares efter skolebrand: Asbest kan have spredt sig med askenAsbest kan være blevet spredt omkring Tjørnelyskolen i Greve efter en voldsom brand, lyder det fra kommunen.
Skolen blev nedlagt i 2017 og stod til nedrivning.
(Arkiv) (Foto: Presse-fotos.
dk © Scanpix)26.
mar.
2019 kl.
22.
09 | opdateret 26.
mar.
2019 kl.
22.
28Bemærk: artiklen er mere end 30 dage gammelLæs opBorgere i Greve advares af kommunen mod kontakt med aske fra en voldsom skolebrand, der brød ud søndag.
Det skriver TV2 Lorry.
Der var nemlig asbest på Tjørnelyskolen, og det kan have spredt sig med den aske, der nu ligger rundt omkring i området.
Meldingen fra Greve kommune lød ellers mandag på, at asken ikke var farlig, fordi asbesten var blevet på grunden.
- Vores første vurdering var i går, at der nok ikke var den store risiko i forhold til, hvor der var asbest.
Men vi har så talt med embedslægen, som siger, at vi skal tage prøver og tage vores forholdsregler.
- Så det er det, vi giver videre nu, siger Rikke Hvelplund, centerchef i Teknik- og Miljø i Greve Kommune.
Læs også:Skolebrand i Greve: Politiet har tilbageholdt unge, der kastede sten mod ruderneResultater forventes om to-tre ugerMan bør indtil undersøgelserne af asken er færdige undgå kontakt med asken, herunder at feje rundt med den eller luge ukrudt i sin have, fortæller Rikke Hvelplund.
Centerchefen forventer, at resultatet af undersøgelserne forelægger om to-tre uger.
Indtil da, bør beboerne tage deres forholdsregler, og den nye melding fra kommunen bekymrer flere borgere, der bor nær skolen.
- Man bliver bange for, hvad der kan være af asbest og andre ting i den kæmpestore, sorte sky (der stod op fra branden, red.
).
- Og hvad der kan være konsekvenser ved at indånde det, siger Martine Heidmann Christiansen.
Ingen kom til skade i branden på skolen, der blev nedlagt i 2017 og stod til nedrivning.
Politiet har endnu ikke kunnet sige noget om brandårsagen, men kort før den brød ud, pågreb politiet syv unge drenge ved skolen.
Det skete efter en anmeldelse om hærværk på skolen, politiet fik 15.
55 søndag.
Mens politiet var ved skolen, brød branden pludselig ud.
Drengene blev afhørt, men blev kort efter løsladt på grund af deres alder.
På grund af den kraftige røgudviklingen fra branden, blev flere beboere i området evakueret.
/ritzau/FacebookTwitterKopier linkEmner:Greve|Brande|Greve Kommune|Sundhedsskadelige stoffer|TV 2 (tv-kanal)




https://www.dr.dk/sporten/fodbold/landsholdet/landsholdet-henter-vildt-point-efter-mirakuloest-comeback

LandsholdetLandsholdet henter vildt point efter mirakuløst comebackDet danske landshold leverede et mirakuløst comeback i Schweiz.
Efter at have været bagud 3-0 kæmpede danskerne sig til resultatet 3-3.
Det danske landshold fik 3-3 i Schweiz.
Henrik Dalsgaard scorede det udlignende mål.
26.
mar.
2019 kl.
22.
42Bemærk: artiklen er mere end 30 dage gammelLæs opDet danske fodboldlandsholds lange stime af ubesejrede kampe under landstræner Åge Hareide vil ingen ende tage.
Danmark var ellers nede i sækken og på vej mod et nederlag i EM-kvalifikationens åbningskamp mod Schweiz, men på nærmest mirakuløs vis fik Danmark vendt 0-3 i det 84.
minut til slutresultatet 3-3.
I kampens tillægstid blev Henrik Dalsgaard Danmarks helt, da han headede udligningen ind.
Forinden havde Mathias 'Zanka' Jørgensen og indskiftede Christian Gytkjær reduceret.
Dermed er landsholdets stime som ubesejret i ordinær spilletid under Åge Hareide oppe på 26 kampe.
Schweiz var på forhånd udpeget som Danmarks hårdeste konkurrent i kampen om de to EM-pladser fra Danmarks kvalifikationsgruppe, og efter en lidt vaklende start viste schweizerne hvorfor.
Læs også:Simon Kjær runder 30 år: 'Tæt på at være den perfekte anfører'Åge Hareide havde bebudet fuld fart frem i det første kvarter, og med to afslutninger inden for det første minut, så nordmandens plan lovende ud.
Hurtigt kom kampen dog over på schweizernes præmisser.
Hjemmeholdet havde blandt andet succes med diagonalbolde mod Danmarks bagkæde.
Kampens første mål faldt dog på anden vis i det 19.
minut.
Efter hurtige schweiziske kombinationer og et afrettet langskud havnede bolden hos Albian Ajeti, der med ryggen til mål lagde den til rette for Remo Freuler, der med et hårdt skud scorede på Kasper Schmeichel.
Vildt comebackLige efter scoringen stod hele det danske hold oppe i hovedet dommer Damir Skomina og appellerede for hånd på bolden inden oplægget til målet.
Scoringen gjorde ikke noget godt for det danske spil.
I resten af første halvleg løb danskerne for det meste og jagtede bolden til lyden af trompetmusik fra de halvfulde tribuner med 18.
352 tilskuere.
Fra anden halvlegs start var det danske spil mere lovende, og derfor var det ekstra bittert for de danske spillere, at muligheden for at få point blev meget mindre midtvejs i halvlegen.
Efter endnu et hurtigt schweizisk opspil havnede bolden for foden af Granit Xhaka, og fra kanten af feltet tordnede han bolden højt ind i målet bag Schmeichel.
Christian Eriksen fik en god mulighed for at reducere, men han kunne ikke matche den schweiziske skarphed.
Et kvarter før tid så kampen endegyldigt ud til at blive lukket, da Breel Embolo scorede til 3-0 efter et hjørnespark.
De danske spillere kan knap tro, hvad der lige er sket i Basel.
Men spænding blev der alligevel.
Først headede Mathias 'Zanka' Jørgensen bolden i mål efter et frispark fra Christian Eriksen i det 84.
minut, og fire minutter senere reducerede Christian Gytkjær, da han blot skulle omsætte Yussuf Poulsens gode oplæg.
Det gjorde for alvor schweizerne nervøse, og i den nervebetonede afslutning havde både Eriksen og Dalsgaard gode afslutninger, før sidstnævnte steg til vejrs og stangede en udligning ind til sjældent sete jubelscener.
I gruppens anden kamp vandt Irland med 1-0 over Georgien og topper nu gruppen med to sejre af to mulige.
/ritzau/FacebookTwitterKopier linkEmner:Åge Hareide (fodboldtræner)|Granit Xhaka (fodboldspiller)|Fodbold|Schweiz|Georgien




https://www.dr.dk/nyheder/udland/boeing-fly-med-flyveforbud-ma-sikkerhedslande-i-usa

Boeing 737 MAX 8Se temaUdlandBoeing-fly med flyveforbud må sikkerhedslande i USAEt Boeing-fly af typen, som der er udstedt flyveforbud mod, måtte tirsdag sikkerhedslande efter motorproblem.
Southwest Airlines-flyet havde ingen passagerer ombord.
(Arkiv) 26.
mar.
2019 kl.
22.
35Bemærk: artiklen er mere end 30 dage gammelLæs opEt Boeing 737 MAX 8-fly måtte tirsdag foretage en sikkerhedslanding i USA, efter at der opstod et motorrelateret problem.
Det oplyser USA's luftfartsmyndighed, FAA.
Flyet er af den type, som inden for det seneste halve år har været involveret i to dødelige ulykker.
Senest den 10.
marts i Etiopien, hvor 157 personer mistede livet.
Det har fået flere lande og myndigheder til at udstede flyveforbud mod netop Boeing 737 MAX-flyene.
Blandt dem er amerikanske FAA, der 13.
marts offentliggjorde et forbud.
Flyet, der tirsdag måtte nødlande i USA, var fra Southwest Airlines, og det var på vej fra den internationale lufthavn i Orlando i Florida.
Det havde ingen passagerer om bord.
Læs også:Stolede Europa for meget på USA?
Accepterede sjusket godkendelse af fatalt Boing-flySkulle holdes på jordenFlyet skulle transporteres til en lufthavn i Californien, hvor det skulle holdes på jorden.
Men der opstod altså problemer undervejs, og flyet vendte sikkert tilbage til lufthavnen i Orlando.
FAA har tilladt luftfartsselskaber at foretage flyvninger med Boeing 737 MAX-fly uden passagerer for at flytte flyene til andre lufthavne.
Problemet, der tirsdag tvang flyet til jorden i Orlando, er ikke nødvendigvis relateret til den type problemer, der er opstået ved tidligere styrt.
Ud over styrtet i Etiopien den 10.
marts forulykkede et fly også i oktober.
Her styrtede et fly fra Lion Air ned ved Indonesien.
189 personer døde.
/ritzau/ReutersFacebookTwitterKopier linkEmner:Boeing|USA|Florida|Lufthavne|Southwest Airlines




https://www.dr.dk/nyheder/kultur/rikke-vinder-dr1-program-med-spot-boernemoebel-jeg-troede-virkelig-ikke-det-kunne

KulturRikke vinder DR1-program med 'spot on' børnemøbel: Jeg troede virkelig ikke, det kunne vindeDesigner Rikke Frost er 'meget overrasket' over sin sejr i programmet 'Danmarks næste klassiker'.
Rikke Frost med sit vindermøbel 'Bukki'.
Ud over æren ved at vinde får hun også møblet udstillet på Designmuseum Danmark.
(© Rikke Frost)Af Kasper Madsbøll Christensen26.
mar.
2019 kl.
21.
25Bemærk: artiklen er mere end 30 dage gammelLæs op- Jeg troede virkelig ikke, at et børnemøbel kunne vinde konkurrencen.
Jeg er meget overrasket.
Sådan lyder det fra designer Rikke Frost, der tirsdag aften vandt DR1-programmet 'Danmarks næste klassiker'.
Her har fem møbeldesignere i løbet af i alt seks programmer skullet forsøge at skabe Danmarks næste designklassiker.
Og det blev altså Rikke Frost, der løb med den endelige sejr.
Hun vandt for sit børnemøbel 'Bukki', som programmets to dommere, Anne-Louise Sommer og Kasper Salto, kaldte både 'skønt' og 'spot on'.
- Det er jo ikke et højprofileret møbel at arbejde med inden for klassiker-genren.
Jeg troede simpelthen ikke, at man ville se på et børnemøbel som en 'ægte' klassiker, lyder det fra Rikke Frost.
Rikke Frost i sofaen 'Chat', som hun designede i forbindelse med 'Danmarks næste klassiker'.
Vindermøblet 'Bukki' ses i baggrunden.
(© Rikke Frost)Fokus på bevægelseMøblet 'Bukki' er et aktivitetsmøbel for tre- til syv-årige og er inspireret af den klassiske gymnastikbuk.
Man kan både hoppe hen over den, kravle op på den eller hoppe ned fra den.
- Jeg synes, det er fedt, at jeg har vundet for netop dét møbel, for jeg synes, det har nogle gode kvaliteter, forklarer Rikke Frost.
- Det har fokus på bevægelse og taler ind i vores samtid.
Det er en stor udfordring, at vi sidder mere og mere stille, og det må vi gøre et eller andet ved.
Det forsøger jeg at bidrage til med mit børnemøbel.
Der har været sindssygt god respons fra helt almindelige forbrugere, der gerne vil købe møblet.
Rikke Frost, designerUd over æren ved at vinde får Rikke Frost også 'Bukki' udstillet på Designmuseum Danmark, hvor Anne-Louise Sommer er direktør.
Og faktisk kan man ikke blot se Rikkes vindermøbel på Designmuseum Danmark fra den 5.
april til den 1.
september, men alle de 30 møbler, som har været med i 'Danmarks næste klassiker'.
Rikke Frost håber dog også på at få sat sit vindermøbel i produktion.
- Der har været sindssygt god respons fra helt almindelige forbrugere, der gerne vil købe møblet.
Der er ikke nogen aftale med en producent endnu, men det håber jeg, der kommer.
Hun forklarer, at der er en lidt længere proces i forhold til børnemøbler, da de også skal sikkerhedsgodkendes, men målet er, at man en dag kan købe sin helt egen 'Bukki' i butikkerne.
Programmet bød også på en udfordring, hvor der skulle designes lamper.
Det kom der lampen 'Caleo' ud af.
(© Rikke Frost)Håber programmet kan åbne døreRikke Frost har dog allerede flere designgenstande på sit professionelle cv.
Hos Bolia kan man både købe sofaborde, lysestager og vaser designet af den 45-årige aarhusianer.
Se programmetI 'Danmarks næste klassiker' har fem møbeldesignere skullet forsøge at skabe Danmarks næste klassiker.
Vinder af konkurrencen er designer Rikke Frost.
Se programmerne på DRTV her.
Nu håber hun at kunne bruge den opmærksomhed, hun har fået for sin medvirken i 'Danmarks næste klassiker', hvor hun blandt andet har skullet designe en lampe, en lænestol og en sofa.
- Jeg håber da, at programmet kan være med til at åbne nogle døre, der måske ellers ville være svære at åbne.
Noget kunne dog tyde på, at de døre allerede har åbnet sig.
- Jeg var ude hos en kunde i går, og så skulle jeg lige pludselig have taget et billede med direktøren.
Jeg tror måske, programmet har givet folk lidt mere indsigt i, hvem jeg er.
- For kunderne giver det måske lige et ekstra plus, at de har set mig i bedste sendetid.
Lænestolen 'Ly' - også et produkt, der blev til i forbindelse med 'Danmarks næste klassiker'.
(© Rikke Frost)Tre råd til kommende designereRikke Frost har tre konkrete råd, hvis du selv går med en designer i maven.
•Man skal selvfølgelig have interessen for design, og så skal man virkelig være indstillet på hårdt arbejde.
Det er hårdt slid og hårdt arbejde at være designer, og det er på ingen måde glamourøst.
Man skal også være både nysgerrig, glad for at researche og være klar på forandringer og fornyelse.
•Det kan være en god idé at teste interessen af, inden man søger ind på en designskole.
Det kan man for eksempel gøre med et højskoleophold på Krabbesholm Højskole.
•Det er vigtigt at få hænderne ned i de forskellige materialer, så man for eksempel ved, hvordan træ arbejder.
Man skal ikke undervurdere det håndværksmæssige aspekt ved designfaget - det er en kæmpe fordel, hvis man har det med også.
Jeg ved, at flere designere eksempelvis har taget et snedkerkursus undervejs i deres studier.
FacebookTwitterKopier linkEmner:Kasper Salto (designer)|DR1|Møbler|Designmuseum Danmark|Mode- og designbranchen




https://www.dr.dk/nyheder/viden/teknologi/over-en-million-asus-computere-kan-vaere-hacket

TeknologiOver en million ASUS-computere kan være hacket Et meget sofistikeret og nøje planlagt angreb, vurderer ekspert.
ASUS er en af verdens største producenter af computere.
Ifølge sikkerheds-firmaet Kaspersky er hacker-angrebet sket mellem juni og november 2018.
Af Sandra Meersohn Meinecke26.
mar.
2019 kl.
21.
02Bemærk: artiklen er mere end 30 dage gammelLæs opEn million brugere af computere fra ASUS kan være ramt af hackere, efter at det er lykkedes it-kriminelle at overtage det system, der automatisk opdaterer computerne.
Hackerne har installeret en ondsindet kode i computernes eget system og skabt en såkaldt bagdør, som giver dem adgang til de inficerede computere.
It-sikkerhedsvirksomhed Kaspersky anslår i en blog, at mere end en million Asus-computere kan være blevet ramt.
Jeg har ikke set tallene for danske mål endnu, men risikoen, for at den almindelige computerejer er blevet ramt, er ret lilleJan Kaastrup, it-ekspert og teknisk direktør hos sikkerhedsvirksomheden CSISAngrebet på en af verdens største producenter af computere blev i første omgang opdaget af et russisk sikkerhedsfirma og skete angiveligt sidste år et sted mellem juni og november - men ASUS blev først opmærksomme på hackerne i januar i år, skriver magasinet Wired.
Ny type angrebJan Kaastrup, der er it-ekspert og teknisk direktør hos sikkerhedsvirksomheden CSIS, kalder angrebet for meget sofistikeret.
- Det er planlagt ned til mindste detalje, og det er en ny type angreb, hvor man går igennem den såkaldte supply-chain, siger Jan Kaastrup og forklarer:- ASUS har et softwareopdateringsprogram liggende, som maskinerne er født med, så det er på computeren, når man får den.
Det er det software, der er blevet hacket.
- Det betyder, at alle der har en ASUS-maskine, har været i farezonen for, at det er blevet installeret, siger han.
Gik efter særlig listeSelvom alle, der bruger en ASUS-computer, i princippet kan været ramt, så er hackerne gået efter en bestemt gruppe, forklarer it-eksperten.
- Angrebet er meget, meget målrettet.
Hackerne har haft nogle unikke informationer, der gjorde, at det ikke bare var alle computere, der blev ramt, men nogle udvalgte på en liste, siger Jan Kaastrup.
Listen er endnu ikke blevet offentliggjort, men der er primært tale om russere, men også tyskere er på listen.
- De har haft muligheden, men har ikke angrebet alle inficerede computere, fordi de formodentlig har ønsket at gå under radaren, siger han, i forhold til, hvis de havde krypteret alle sårbare computere, som i supply-chain angrebet mod Maersk'Private næppe udsat'Det målrettede angreb gør også, at almindelige private ASUS-ejere næppe er blevet angrebet.
- Jeg har ikke set tallene for danske mål endnu, men risikoen, for at den almindelige computerejer er blevet ramt, er ret lille, siger Jan Kaastrup og tilføjer, at de fleste anti-virus-programmer har fanget truslen nu.
Den her type angreb er helt ny, forklarer Jan Kaastrup, men teknikken er set før, det var nemlig den samme metode, som blev brugt på det omfattende angreb på Mærsk i 2017.
Her sneg virussen, der gik under navnet NotPetya, sig også ind af en slags bagdør i et stykke ukrainsk software og spredte sig hastigt.
Det har ikke været muligt at få kontakt til ASUS, men ifølge Computerwold er de på vej med et udtalelse.
FacebookTwitterKopier linkEmner:IT-kriminalitet|CSIS|A.
P.
Møller-Mærsk|IT-branchen|Jan Kaastrup (erhvervsleder)




https://www.dr.dk/sporten/fodbold/landsholdet/krauls-karakterer-zanka-bedst-i-vanviddet-i-basel

LandsholdetKRAULS KARAKTERER Zanka bedst i vanviddet i BaselResultatet var ifølge DR Sportens Andreas Kraul markant bedre end både spillet og karaktererne på en vanvittig aften.
Det danske landshold scorede tre mål i kampens sidste ti minutter og fik et point med hjem fra Basel.
Af Andreas Kraul26.
mar.
2019 kl.
23.
30Bemærk: artiklen er mere end 30 dage gammelLæs opKasper Schmeichel 2Kasper Schmeichel jubler efter Danmarks scoring til 3-3.
Den danske målmand lukkede hele tre mål ind og kan ikke sige sig fri for at være en smule indblandet i hvert fald i den tredje schweiziske scoring, mens der ikke var så meget at gøre ved de to første.
Henrik Dalsgaard 2Den tidligere AaB-back åbnede med et par gode offensive aktioner, men blev så ellers trykket alvorligt tilbage af den schweiziske venstreside, der kørte godt rundt med Dalsgaard og Yussuf Poulsen.
Også anden halvleg var præget af dårlige berøringer, men den afsluttende scoring til 3-3 og yderligere et godt forsøg trækker Dalsgaard op over dumpegrænsen.
Simon Kjær 4Anføreren fejrede sin 30-års fødselsdag og landskamp nummer 87, men havde store problemer med at holde styr på sit mandskab, der også i defensiven sejlede rigeligt rundt i oprørte vande.
Kjær skal dog roses markant for at holde hovedet koldt og styre holdet frem i slutfasen.
Mathias ’Zanka’ Jørgensen 7Mathias Zanka Jørgensen reducerer til 3-1 kort før tid.
Forsvarsspilleren fra Huddersfield måtte rydde meget op i de første 80 minutter, hvorefter han satte gang i det danske comeback med sin scoring til 1-3.
Bedste dansker på en aften, hvor det - resultatet til trods - ikke sagde ret meget.
Jens Stryger Larsen 2Backen var tilbage i venstre forsvarsside, hvilket tydeligt hæmmer det danske opspil.
Derudover var der også problemer defensivt, og generelt trænger landsholdet til et nyt input på den problematiske position.
Lasse Schöne 2Ajax-spilleren med det store tekniske repertoire lå som det defensive anker og skulle diktere spillet nedefra, men der var mærkværdigt få berøringer fra Schöne, der i 1.
halvleg mest løb rundt efter de schweiziske spillere.
Udskiftet.
Thomas Delaney 4Masser af dueller, kun få gode aktioner og uden evne og mod til at vende spillet ret meget frem i banen.
Fighterviljen viste sig dog vigtig i slutfasen.
Christian Eriksen 4Længe var det ikke Eriksens landskamp.
Langt fra.
Men den danske 10'er blev ved med at presse og lagde i slutfasen hovedparten af de bolde, der skabte panikagtige scener i det schweiziske straffesparksfelt.
Yussuf Poulsen 4Det begyndte sådan set glimrende de første minutter af kampen, men derefter blev Yussuf Poulsen i høj grad markeret ud af kampen og blandt andet domineret fysisk fuldstændig af stærke Manuel Akanji.
Fortsatte ufortrødent med at prøve at skabe noget og fik en assist til den danske 2-3 scoring af Christian Gytkjær.
Nicolai Jørgensen 00Nicolai Jørgensen havde endnu en svær dag i landsholdstrøjen.
Angriberen spillede en nærmest Tycho Brahe-agtig 1.
halvleg, hvor alt gik galt.
Boldberøringer, afleveringer, placeringer.
Intet gik godt, og det sluttede med en skade lige inden pausen.
Alle troede, Nicolai Jørgensen skulle skiftes ud, men han fik et kvarter mere.
Det blev markant bedre, men ikke nok til at bestå.
Martin Braithwaite 2Med udgangspunkt i venstre side skulle Braithwaite true dybt og i mellemrummene samt være aktiv i genpresset, og den hurtige angriber leverede også et par potentielt farlige bolderobringer, men blev ellers ikke sat i scene før pausen.
Forsvandt meget ud af kampen og var ikke farlig nok.
Indskiftede spillere:Pierre Emile Højbjerg 4Fik en halv time i stedet for Lasse Schöne, men startede skidt med fejlaflevering og for omstændeligt spil.
Lagde dog også et godt tryk til sidst.
Christian Gytkjær 4Ham havde schweizerne næppe forberedt sig ret meget på, men Gytkjær viste sit målinstinkt og har nu scoret for Danmark i en kvalifikationskamp.
FacebookTwitterKopier linkEmner:Jens Stryger Larsen (fodboldspiller)|Kasper Schmeichel (fodboldspiller)|Ajax Amsterdam|Fodbold|Basel




https://www.dr.dk/nyheder/udland/ingrid-gik-fra-frontfigur-til-forraeder-jeg-vil-altid-vaere-gul-vest-i-hjertet

UdlandIngrid gik fra frontfigur til forræder: Jeg vil altid være gul vest i hjertetI fire måneder har De Gule Veste protesteret mod præsident Emmanuel Macron.
Men hvor står den folkelige protestbevægelse i dag?
© (C) DR NyhederAf Maya Nissen og Stéphanie Surrugue26.
mar.
2019 kl.
21.
14Læs op”Kong Macron er sammen med de adelige, mens folket dør af sult med åben mund.
”Sådan lyder nogle af de ord, der står skrevet på ryggen af Ingrid Levavasseurs neongule refleksvest.
Den gule vest, og kvinden, der har båret den, er blevet en af de mest kendte i protestbevægelsen af samme navn, som i de seneste 20 uger har stået bag voldsomme protester mod Frankrigs præsident, Emmanuel Macron, og hans reformpolitik.
- I begyndelsen var det virkelig dét, jeg tænkte.
Og det føles lidt, som om Macron er en monark, der kun fungerer sammen med adlen og glemmer folket, fortæller Ingrid Levavasseur, da DR møder hende i hendes hjem i Normandiet i det nordlige Frankrig.
Ingrid Levavasseur viser sin vest frem.
Udover teksten om Macron står hendes månedsløn som social- og sundhedshjælper også på - 9.
331 kroner.
Dråben, der fik bægeret til at flyde overIngrid Levavasseur er 31 år.
Hun er enlig mor, frivillig brandmand og arbejdsløs social- og sundhedshjælper.
Hun har været en del af de De Gule Veste – Les Gilets Jaunes - helt fra begyndelsen.
Den 17.
november 2018 gik 280.
000 franskmænd - mange af dem iført gule trafikveste - på gaden i protest mod, at præsident Emmanuel Macron kort tid forinden havde indført en klima-afgift, der hævede prisen på benzin og diesel til mere end 10 kroner per liter.
Prisstigningen gjorde ondt i privatøkonomien i et Frankrig, hvor den store befolkning i landområderne kører mange kilometer i bil på arbejde.
Ingrid Levavasseur var en af dem, hvis budget ikke kunne bære dyrere benzin.
- På det tidspunkt arbejdede jeg for en hjemmehjælper-service, så jeg kørte 900 kilometer om måneden for at passe mit arbejde.
En skattestigning på benzinen ville have gjort mit budget helt umuligt.
Det var simpelthen bare for meget.
Det var dråben, der fik bægret til at flyde over, fortæller hun.
Der var protester over hele Frankrig den 17.
november 2018.
Her blokerede demonstranterne vejene i Donges.
 En demonstrant med et billede af Emmanuel Macron med teksten "diktator" i Paris den 17.
november 2018.
 Demonstranter i gule veste blokerer indgangen til et indkøbscenter i Nantes den 17.
november 2018.
 Demonstranter blokerer en motorvej i Antibes i det sydlige Frankrig 17.
november 2018.
 Det samme skete her i Haulchin.
1 / 5Der var protester over hele Frankrig den 17.
november 2018.
Her blokerede demonstranterne vejene i Donges.
1 / 5En demonstrant med et billede af Emmanuel Macron med teksten "diktator" i Paris den 17.
november 2018.
2 / 5Demonstranter i gule veste blokerer indgangen til et indkøbscenter i Nantes den 17.
november 2018.
3 / 5Demonstranter blokerer en motorvej i Antibes i det sydlige Frankrig 17.
november 2018.
4 / 5Det samme skete her i Haulchin.
5 / 5I protest tog den fattige middelklasse en gul trafikvest på og blokerede vejene rundt omkring i landet.
Ingrid Levavasseur demonstrerede hjemme i Normandiet.
- Vi var virkelig mange mennesker.
Vi var flere end 300.
Flere og flere biler kom og parkerede, og vi dyttede alle sammen, lidt som til et bryllup, og jeg tænkte: Wauw, vi er mange!
- Og da vi begyndte at gå, var vi lidt som små soldater.
Vi var stolte!
fortæller hun om den første protest mod præsident Emmanuel Macron.
Solkongen og den fattige middelklasseDe Gule Veste, en protestbevægelse uden formel ledelse, uden formelle krav og uden hovedkvarter, har givet præsidenten tilnavnet “Solkongen” – en hånlig henvisning til landets tidligere konge Ludvig den 14.
, som levede et dekadent liv med fester, dans og teater, og som ved sin død efterlod et land udmarvet af krig og skatter.
Frankrigs præsident, Emmanuel Macron.
Ifølge De Gule Veste er det nu den franske præsident, der med den ene hånd tvinger befolkningen gennem hårde reformer af arbejdsmarkedet og pensionssystemet, mens han med den anden hånd bruger 190.
000 kroner på egen personlig makeupartist og tager på skiferie.
Imens må Frankrigs fattigste tage fra.
Den sociale ulighed i Frankrig er da også til at tage og føle på.
Omkring 8,8 millioner franskmænd lever under fattigdomsgrænsen.
Det vil sige, at de lever for mindre end 7.
600 kroner om måneden.
Hver femte franskmand har ikke råd til tre måltider mad om dagen.
Og så er der arbejdsløsheden, der er næsten dobbelt så stor som i Danmark.
For Frankrigs samlede befolkning er arbejdsløsheden ni procent.
For de unge står det endnu værre til med en arbejdsløshedsrate på over 25 procent.
Hør en af De Gule Veste fortælle, hvorfor han er utilfreds:- Man skal være opfindsom, når man er fattigIngrid Levavasseur er en af de franskmænd, der har måttet kæmpe for at få pengene til at række.
Hun er vokset op i en fattig skilsmissefamilie med sine tre søskende.
Hun gik ud af skolen efter 9.
klasse og blev mor for første gang som 17-årig.
På grund af familiens lille indtjening var uddannelse udelukket, fortæller hun.
- Jeg drømte om at blive jordemoder.
Men min mor gav mig ikke rigtig noget valg.
Det var helt urealistisk for hende, at jeg skulle studere, for det havde vi ikke råd til.
Måske kunne jeg have fået en læreplads, men jeg blev nødt til at begynde at tjene penge hurtigt.
Ingrid Levavasseur Som 23-årig blev Ingrid Levavasseur enlig mor.
Hun ved godt, hvad det vil sige at have svært ved at skaffe mad på bordet, når man er en del af den fattige middelklasse i Frankrig.
- Man skal være opfindsom, når man er fattig.
Man skal kunne finde ud af at lave et lille måltid ud af ingenting.
Ris med majs tilberedt på stegepanden for eksempel.
Nogle gange, især når jeg ikke har børnene, spiser jeg ikke tre måltider om dagen, fortæller hun.
Frigjort for skammenJeg har frigjort mig for skammen.
Det er jo bare sandheden.
Sådan er det.
Jeg kan ikke lyve om, hvad jeg tjenerIngrid LevavasseurIndtil november sidste år havde Ingrid Levavasseur og tusinder af andre fattige følt sig usynlige i det franske samfund.
Men pludselig havde de hele Europas opmærksomhed.
Og Ingrid blev ved et tilfælde en af bevægelsens frontfigurer.
- Mit første interview, det var på motorvejen ved Bouville.
Det var den 22.
november, altså fem dage efter at det hele begyndte.
En journalist i bil var punkteret og holdt og ventede på vejhjælpen, og i mellemtiden besluttede han sig for at stå ud og interviewe et par gule veste.
- Jeg følte, at jeg var i en parallelverden til mit eget liv.
Pludselig fortalte jeg millioner af franskmænd sandheden.
Nu har jeg frigjort mig for skammen.
Det er jo bare sandheden.
Sådan er det.
Jeg kan ikke lyve om, hvad jeg tjener, fortæller hun.
Forandring eller anarki?
Med en helt ny selvtillid besluttede Ingrid Levavasseur sammen med en række andre Gule Veste at stille op til europaparlamentsvalget i maj måned.
- Jeg tænkte, at EP-valget var en måde for De Gule Veste og for helt almindelige franskmænd at få adgang til magthaverne på, siger hun i dag.
Men det blev en beslutning, der fik konsekvenser.
Blandt De Gule Veste er der nemlig fraktioner, som ikke bare vil vælte Macron-regeringen.
De vil have anarki.
Så da Ingrid Levavasseur offentliggjorde sit kandidatur til Europa-Parlamentet, vendte stemningen mod hende.
Visse af De Gule Veste så hende pludselig som en del af den forhadte elite.
Billederne her viser, hvordan Ingrid Levavasseur bliver verbalt overfuset ved en Gule Veste-demonstration i Paris i den 17.
februar i år.
Hun begyndte at modtage dødstrusler, trusler om voldtægt, breve med afføring med posten og mails med pornografiske billeder.
Ved protesterne blev hun verbalt overfuset af sine tidligere protestfæller – enkelte gange blev det fysisk, fortæller hun.
- Jeg tænkte kun på én ting: Hvordan kommer jeg væk?
Jeg frygtede virkelig for mit liv.
De begyndte at hive mig håret.
Og jeg gentog bare det samme igen og igen: “Hold op, I giver bevægelsen et dårligt ry", mens jeg så mig omkring og ikke vidste, hvordan jeg skulle komme ud af det her i live.
Volden eskalererMen det er ikke kun internt, at De Gule Veste har skruet op for aggressionerne.
Selvom den første protest i november 2018 var forløbet stort set fredeligt, så blev sammenstødene mellem politi og demonstranter mere og mere voldelige, for hver gang De Gule Veste gik på gaden.
De følgende uger var der kampe med politiet i byer som Toulouse, Bordeaux, Nantes og Paris.
Flere end 9.
000 demonstranter er blevet anholdt siden dengang.
1.
500 betjente er blevet såret.
Og politiet har skudt flere end 200 personer med flash balls, store gummikugler, og er blevet skarpt kritiseret af både befolkningen og FN for overdreven magtanvendelse.
Politiets urostyrker talstærkt til stede under en Gule Veste-demonstration i Paris i midten af marts.
En presset præsident forsøgte i december at komme demonstranterne i møde ved at forhøje mindstelønnen, droppe planlagte afgifter for de fattigste pensionister og indefryse den famøse klimaskat på brændstof.
Det var kun begyndelsen på en lang og bitter styrkeprøve mellem De Gule Veste og præsidenten.
Demonstranterne vil nemlig have mere.
Højere lønninger i de dårligst betalte jobs, mere indflydelse på samfundet gennem flere folkeafstemninger og hårdere beskatning af landets rigeste.
Hos De Gule Veste vokser frustrationerne over, at 20 lørdage i træk med protester ikke har givet mærkbare resultater.
Efter flere uger med fredelige demonstrationer, lader de igen den 16.
marts vreden få frit løb i den franske hovedstad.
Gul vest i hjertetFor Ingrid Levavasseur bliver truslerne fra De Gule Veste til sidst for meget, og hun vælger i slutningen af februar at droppe kandidaturet til Europa-Parlamentet.
Men hun vil ikke opgive kampen for Frankrigs fattige, så i stedet stiller hun op til kommunalvalget hjemme i Normandiet.
Samtidig arbejder hun på at starte en organisation, der skal hjælpe enlige mødre som hende selv med at komme i uddannelse.
Hvis hun den dag i dag deltager i De Gule Vestes protester, lader hun sin ikoniske vest ligge derhjemme.
- Jeg er gul vest i hjertet og vil altid være det, men det at bære vesten føles i dag mere som en provokation.
Og efter det jeg har oplevet, så foretrækker jeg ikke at bære den, fortæller hun.
Ingrid Levavasseur til demonstration med De Gule Veste i midten af marts.
Hun forlod demonstrationen, kort tid efter at adskillige vrede demonstranter bad hende gå.
I dag, efter mere end fire måneders socialt oprør, kan De Gule Veste ikke længere samle hundredtusinde mennesker i gaderne.
Bevægelsen har tabt kraft, fordi mange - både med og uden veste - har fået nok af al volden og alle stridighederne.
Men der kommer til at være et Frankrig før og efter De Gule Veste, mener Ingrid Levavasseur.
- De Gule Veste har opnået meget mere end visse fagforeninger har på 30 år.
For det første de 10 milliarder euro, der kom på bordet, og som har betydet op til 100 euro ekstra om måneden for nogle mennesker, siger hun og fortsætter:- Og så den store debat, som man kan mene om, hvad man vil, men som i det mindste har åbnet en dialog.
Og så det sammenhold, der er opstået mellem mange mennesker.
Se mere om Ingrid Levavasseur og De Gule Veste i "Horisont: Stéphanie og De Gule Veste" på DRTV.
FacebookTwitterKopier link




https://www.dr.dk/nyheder/regionale/sjaelland/i-skovens-dybe-stille-ro-sydsjaellandsk-greve-vil-goere-sin-private-skov

SjællandI skovens dybe stille ro: Sydsjællandsk greve vil gøre sin private skov til en gravpladsI går godkendte teknik- og miljøudvalget i Næstved Kommune grevens forslag.
Greve Carl-Christian Von Scheel-Plessen af Saltø Gods vil lave en af Sjællands første private skovgravpladser.
Af Thor Malthe Andersen og Julie Würtz26.
mar.
2019 kl.
21.
02Bemærk: artiklen er mere end 30 dage gammelLæs opLyden af sprøde kviste, der knækker på jorden, afbryder stilheden i takt med føddernes skridt.
Træerne står stadig nøgne, mens anemonerne titter op af jorden som forårsbebuder og bryder den mørktlagte skovbund.
Ude i horisonten kan Karrebæk Fjord skimtes blandt de brede bøgetræer.
Her forestiller greve Carl-Christian Von Scheel-Plessen af Saltø Gods at placere sin private begravelsesplads, hvor afdøde kan få stillet deres urner i jorden mellem træernes rødder i Borgnakkeskoven.
Bisættelse eller begravelse 'uden gejstlig medvirken'Ifølge Danmarks Statistik fik 8.
846 personer sidste år en ikke-religiøs bisættelse eller begravelse - eller 'uden gejstlig medvirken'.
Det er en stigning på 84 procent i forhold til 2006, der er de ældste tilgængelige data.
Kilde: Danmarks StatistikHer er stille, og stilheden i løvskoven vil han gerne dele med mange andre sjæle, som ønsker fred i naturen.
Skovgravpladsen er en idé, han har taget med sig fra Tyskland.
Her har to forretninger tilbudt skovgravpladser de seneste 15-20 år.
Og da han så, at en kostskolekammerat fik tilladelse i 2018 til at lave Danmarks første private skovgravplads ved Stensballegaard ved Horsens, ville Carl-Christian Von Scheel-Plessen også gerne være med.
Sammen gik de i gang med at udvikle og skrive ansøgningen om en skovgravplads på Saltø.
Det skal være et alternativ til den kirkelige begravelsesplads.
Her er der plads til alle mennesker fra alle religioner og ateister, som føler sig tilknyttet til naturen.
Carl-Christian Von Scheel-Plessen, Greve af Saltø Gods.
- Det skal være et alternativ til den kirkelige begravelsesplads.
Her er der plads til alle mennesker fra alle religioner og ateister, som føler sig tilknyttet til naturen, fortæller han, mens den tyske accent toner frem.
Hvis skovgravpladsen bliver godkendt, kan familier gå hen og finde det særlige træ, hvor de i fremtiden gerne vil ligge begravet.
- Alle træer, der er udpeget til skovbegravelsespladser, bliver lagt på et interaktivt kort.
Så kan man kigge på kortet og vælge et træ og en urneplads og få den reserveret.
Ellers kan man gå i skoven og kigge på de træer, som er med på skovgravpladsen, siger Carl-Christian Von Scheel-Plessen.
Skov med mange besøgendeIfølge greven er der noget særligt ved at lade sig stede til hvile i en skov fremfor en normal kirkegårdsplads.
For selv om stilheden fylder i skoven, er Borgnakkeskov ofte et populært visit for områdets vandrere, cykelister eller besøgene, der går en tur i skoven med børnene.
Og det er netop tanken med skovgravpladsen.
Her kan personerne hvile et sted, hvor de har været mange gange, og hvor familien har gode minder og tanker omkring den afdøde.
Om skovbegravelseEn reservation af en skovurneplads gælder i ti år, men kan forlænges mod et gebyr.
Ved træerne kan man finde enkelt pladser til urner, dobbelt pladser, fler-familietræ, hvor to familier deles om et træ eller et familietræ, hvor alle urner om træet tilhører en fælles familiegravsted.
I forbindelse med biættelse af et barn under 18 år er der mulighed for at få plantet et egetræ på skovgravpladsen, der hvor urnen skal nedsættes.
Kilde: Skovbegravelse.
nu- Normalt tager man ikke sin familie med på kirkelige begravelsespladser, men de går en tur i skoven.
Derfor tænker jeg, at det er et godt alternativ til kirkelige begravelsespladser, når familiemedlemmer kommer ud i skoven og minder deres kære, fortæller Carl-Christian Von Scheel-Plessen.
Greven har mødt lokal kritik i ønsket om en privat skovgravplads, da skovbrugere ikke har adgang til Borgnakkeskoven i alle døgnets 24 timer.
Men det bekymrer ikke den sydsjællandske greve.
- Der er åbent med hensyn til almindelige åbningstider i enhver skov.
Det betyder, at personer kan besøge skoven fra klokken seks om morgenen, til solen går ned.
Så åbningstiderne følger solen, siger han.
Grevens ønske om en skovgravplads i Borgnakkeskoven blev i går godkendt af teknik- og miljøudvalget i Næstved Kommune, hvor seks ud af syv medlemmer stemte for forslaget.
Nu skal ønsket om skovgravpladsen sendes videre til plan- og erhvervsudvalget og derefter Kirkeministeriet.
FacebookTwitterKopier linkEmner:Næstved Kommune|Skove|Religion|Kirkeministeriet|Sjælland




https://www.dr.dk/nyheder/kultur/gaming/apple-overrasker-med-kaempe-satsning-vil-aendre-din-maade-game-paa

GamingApple overrasker med kæmpe satsning: Vil ændre din måde at game påTech-giganten vil have dig til at droppe konsoller og streamingtjenester Natten til tirsdag fremlagde Apple deres vision for gaming-indhold på deres platforme i fremtiden.
I den forbindelse annoncerede de deres nye koncept Apple Arcade, hvor du blandt andet kommer til at kunne spille 'Sonic Racing'.
(© Sega)Af Christian Mejdahl Buhl26.
mar.
2019 kl.
19.
59Bemærk: artiklen er mere end 30 dage gammelLæs opI en verden, hvor alt efterhånden kan og skal streames, går den amerikanske teknologi-gigant Apple mod strømmen.
For hvor Sony med PlayStation Now, Microsoft med xCloud og senest Google med deres Stadia-satsning slår på tromme for at streame spil til brugernes enheder, så går Apple nu også ind i kampen om gamernes gunst med deres kommende gaming-satsning, Apple Arcade – men fra en lidt anden vinkel end sine konkurrenter.
Læs også:Googles 'konsol-dræber' begejstrer spilekspert: Så bliver det fandeme ikke smartere!
Med Apple Arcade viser de, at gaming er en fast del af deres platform, som de både vil bruge penge på og til at hjælpe folk med at finde bedre spil.
Troels Møller- Den største forskel er, at Apple Arcade ikke er en streamingservice i stil med eksempelvis Googles Stadia, hvor man jo ikke downloader noget fysisk, men bare streamer et videofeed af spillet og dermed er tvunget til at være online, siger spilekspert og redaktør på Troldspejlet, Troels Møller, og fortsætter:- Apple Arcade er i stedet en abonnementsservice, hvor man betaler et fast beløb om måneden for at få adgang til en masse spil, som du henter ned på din iPhone eller iPad for eksempel – så du også kan spille, selvom du ikke er online.
Og det vil så være spil, der er kurateret af Apple for at sikre kvaliteten, siger han.
Et af de spil, du kan se frem til at spille på en af dine Apple-enheder, er 'Beyond a Steel Sky', der i øvrigt  er en opfølger til 1994-spillet 'Beneath a Steel Sky'.
(© Revolution Software)Et klart signal til gamereMed den nye Apple Arcade-satsning træder firmaet også i karakter som en ny spiller på et marked, som de ellers har været vægelsindede omkring at træde ind på.
- Apple har historisk været meget ubeslutsomme, når det kommer til gaming.
Hver gang, de viser ren ny iPhone, så snakker de om, at den har fem gange så mange grafiske kræfter.
Men de har aldrig gjort en skid for gamere, siger Troels Møller og uddyber:- De har også engang flirtet med at lave en kontroller til iPad og iPhone.
Men det blev aldrig til mere.
Så med Apple Arcade viser de, at gaming er en fast del af deres platform, som de både vil bruge penge på og til at hjælpe folk med at finde bedre spil.
Læs også:Troldspejlet kårer: Her er de 10 vigtigste spillekonsoller nogensindeIfølge Troels Møller er den nye tjeneste et udtryk for, at Apple har fået øjnene op for et marked, de har gode muligheder for at gøre indhug i.
- Med Apple Arcade vil de gerne ramme folk, der kan lide at spille, og derfor kuraterer de indholdet, så de nye, interessante og gode spil kommer helt i front og ud over rampen.
Det er et stort skridt hen imod gamerne, lyder vurderingen fra Troels Møller.
Apple Arcade kommer til alle Apples enheder.
Så uanset om du har en iPhone, en MacBook eller Apple TV, vil du kunne kaste dig over de mange spil.
Succes afhænger af prisenMan skal dog ikke regne med at abonnere på Apple Arcade for at spille 'Red Dead Redemption 2' eller andre storspil, der normalt har deres gang på de teknisk tungere konsoller som PlayStation 4 eller Xbox One.
- Det vil stadig bestå af mobil-apps.
Så selvom Apple gør meget ud af, at det er oplevelser, du kan se på computer og konsoller, så er det hovedsageligt apps, der er lavet til håndholdte devices, man vil finde på Apple Arcade, siger Troels Møller.
Hvis det koster mere end 100 kroner om måneden, så er det for meget.
Troels Møller- Og så længe, de ikke har nogle controller, kan jeg heller ikke se idéen med at tilbyde klassiske konsol-titler.
Når jeg har læst kommentarer på Twitter og andre online-fora, så er jeg heller ikke alene.
Der er mange, der har skrevet 'get a controller or get the fuck out', lyder det fra Troels Mølller.
Men han vurderer alligevel, at Apple nok skal få succes med sin nye gaming-satsning.
Så længe prisen er rigtig.
- Apple har loyale forbrugere.
Men de skal ikke gå med deres sædvanlige Apple-bullshit, hvor det er alt for dyrt at blive en del af, og hvor de tager nogle mærkelige beslutninger, som gør, at folk mister interessen.
Det hele afhænger af prisen, siger Troels Møller, inden han fortsætter:- Og jeg kan lige så godt sige, at hvis det er mere end 100 kroner om måneden, så er det for meget.
Apple Arcade lanceres i efteråret 2019 i over 150 lande.
Det vides endnu ikke, om Danmark er blandt de lande, der får mulighed for at abonnere på 'Apple Arcade'.
FacebookTwitterKopier linkEmner:Apple Inc.
|Google|Playstation|IT-branchen|Computerspil




https://www.dr.dk/nyheder/udland/usa-har-store-rumplaner-forste-kvinde-skal-til-manen-inden-fem-ar

UdlandUSA har store rumplaner: Første kvinde skal til Månen inden for fem årDen første kvinde og den næste mand på Månen kommer til at være amerikanske astronauter, lover Mike Pence.
Vicepræsident Mike Pence er formand for National Space Council, USA's nationale råd for rummet.
Her ses han med astronauter-kandidater på NASA's Johnson Space Center i Houston, Texas, 23.
august sidste år.
26.
mar.
2019 kl.
19.
29Bemærk: artiklen er mere end 30 dage gammelLæs opDet er USA's mål at sende astronauter til Månen inden for de næste fem år.
Sådan lyder meldingen tirsdag fra den amerikanske vicepræsident, Mike Pence, under en tale hos USA's National Space Council.
- Det er denne administrations politik og USA's politik, at amerikanske astronauter skal vende tilbage til Månen inden for de næste fem år, siger Mike Pence under talen i Huntsville i delstaten Alabama.
Han understreger også, at den første kvinde på Månen skal være fra USA.
- Lad mig gøre det helt klart: Den første kvinde og den næste mand på Månen kommer begge til at være amerikanske astronauter sendt af sted med amerikanske raketter fra amerikansk jord, siger Pence.
Læs også:SpaceX sender rumkapsel i kredsløb: Til sommer kan USA igen sende astronauter afstedVil både til Månen og MarsMike Pence er formand for National Space Council, USA's nationale råd for rummet.
Rådet blev oprettet i 1958 under et andet navn.
Det blev nedlagt i 1993, men præsident Donald Trumps administration har genskabt det.
Direktøren for den amerikanske rumfartsadministration, Nasa, er blandt andre også med i det nationale råd.
Trumps administration har flere gange tidligere luftet ønsket om at sende astronauter til både Månen og til Mars.
Der var sidste gang mennesker på Månen i 1972.
Første gang var i juli i 1969.
/ritzau/AFPFacebookTwitterKopier linkEmner:Donald Trump (politiker)|Mike Pence (politiker)|NASA|USA




https://www.dr.dk/nyheder/udland/stort-flertal-skattesvindel-og-hvidvask-skal-bekaempes-med-eu-finanspoliti

Valg til Europa-ParlamentetSe temaUdlandStort flertal: Skattesvindel og hvidvask skal bekæmpes med EU-finanspolitiEuropa-Parlamentet vil slå hårdere ned på økonomisk kriminalitet og skatteunddragelse.
Hvidvaskskandalen, der sidste år ramte Danske Bank, har ifølge Jeppe Kofod (S) vist, at der er brug for at styrke indsatsen mod bl.
a.
hvidvask i EU.
Af Per Bang Thomsen - Strasbourg26.
mar.
2019 kl.
20.
29Bemærk: artiklen er mere end 30 dage gammelLæs opKampen mod økonomisk kriminalitet i EU skal intensiveres, og der skal slås hårdere ned på kriminelle, der hvidvasker penge eller prøver at snyde med skatten.
Det mener et flertal i Europa-Parlamentet, der i dag har stemt for en betænkning med 410 anbefalinger til, hvordan man kan bekæmpe terrorfinansiering, hvidvask, skattely og skatteunddragelse.
- Talrige skandaler som Danske Bank-sagen og Panama Papers har vist, at vi i EU ikke er gode nok til at bekæmpe skattely og økonomisk kriminalitet.
Det skal der gøres noget ved, siger europaparlamentariker Jeppe Kofod (S), der er en af hovedforfatterne på betænkningen.
Ifølge Europa-Parlamentets beregninger koster skattesvig i omegnen af 15.
000 kroner per EU-borger om året, og det er stærkt problematisk, mener den socialdemokratiske parlamentariker.
- Det er bunduretfærdigt over for alle de lovlydige borgere, der arbejder og betaler deres skat, når de samtidig kan se, at store virksomheder og rige borgere sætter sig selv ud over lovgivningen, siger han.
DF: Det går for langtIfølge betænkningen er der blandt andet behov for at oprette et europæisk finanspoliti, der kan foretage efterforskning på tværs af grænserne, samt en ny efterretningsenhed.
Samtidig er der brug for at styrke samarbejdet mellem de enkelte medlemslandes skattemyndigheder, så de kan blive bedre til at udveksle oplysninger, samt lave multilaterale skatteaftaler, lyder det i betænkningen.
- Vi kan ikke komme grænseoverskridende skattesvindel og økonomisk kriminalitet til livs, hvis vi kun arbejder nationalt, siger Jeppe Kofod.
Betænkningen blev vedtaget med 505 stemmer for, mens 63 var imod, og 87 hverken var for eller imod.
Dansk Folkepartis gruppeformand, Anders Vistisen, stemte imod.
- Vi deler målet om, at man skal stoppe svindel, men der bliver gået for langt.
Jeg er særligt bekymret for, at man vil give EU kompetence på skatteområdet, siger han.
Men det er ”totalt misforstået”, siger Jeppe Kofod.
- Det er en national kompetence at lave skattesystemet.
Det, vi gør i fællesskab, er at lave regler, der kan dæmme op for skattespekulation, eksempelvis når det kommer til de største selskaber som Google, siger han og fortsætter:- At stemme imod betænkningen betyder, at man reelt giver store virksomheder mere magt til selv at bestemme over deres skat, til de økonomisk kriminelle, der vil hvidvaske penge, og til rige borgere, der placerer deres penge i skattely.
Betænkningen bliver nu sendt videre til EU's medlemslande og Europa-Kommissionen, som kan komme med initiativer til at løse problemerne.
FacebookTwitterKopier linkEmner:Anders Primdahl Vistisen (politiker)|EU|Europa-Parlamentet|Jeppe Kofod (politiker)|Økonomisk kriminalitet




https://www.dr.dk/nyheder/regionale/midtvest/i-skjern-er-ansoegninger-til-erhvervsuddannelser-fordoblet-en

Midt- og VestjyllandI Skjern er ansøgninger til erhvervsuddannelser fordoblet: 'En lærlingeplads er ikke en stopklods'Et tæt samarbejde med virksomhederne er nøglen til flere ansøgninger, mener skole.
Daniel Sloth Hansen er i gang med at forberede sig til sin svendeprøve som smed.
Af Thomas Bach Poulsen og Asta Pil Heltborg26.
mar.
2019 kl.
19.
58Bemærk: artiklen er mere end 30 dage gammelLæs opFlere års opmærksomhed på, hvordan vi får flere unge til at vælge en erhvervsuddannelse, har ikke haft en stor effekt på landsplan.
Nye tal fra Undervisningsministeriet viser nemlig, at fremgangen i antallet af unge, der vælger en erhvervsuddannelse efter grundskolen, ikke er særlig stor.
Anderledes står det dog til på Skjern Tekniske Skole, hvor antallet af ansøgninger er fordoblet på tre år.
For Daniel Sloth Hansen, der startede på smedeuddannelsen sidste sommer, har det øgede fokus på, at der mangler erhvervsuddannede, haft betydning for hans valg.
- Det var meget nemt at få en læreplads, siger han og uddyber:- Jeg var selv i brobygning her, og det hjalp mig med at træffe det rigtige valg.
Når politikerne og medierne taler om det, bliver de unge interesserede, og flere forældre får øjnene op for, at en erhvervsuddannelse giver muligheder i fremtiden.
Hans Uhd, chefkonsulent, Skjern Tekniske SkoleEn af de vigtigste årsager til, at flere unge søger ind på skolen, er, at skolen og kommunen har et tæt samarbejde med de lokale virksomheder.
Og det har blandt andet betydet, at folkeskoleelever i Ringkøbing-Skjern Kommune har besøgt erhvervsvirksomheder for at se, hvordan de arbejder, fortæller Hans Uhd, der er chefkonsulent på Skjern Tekniske Skole.
- Vi har i de sidste tre år arbejdet med grundskolerne, så eleverne er ude at arbejde med virksomhederne.
De unge får set, hvor mange spændende jobs og forskellige karrieremuligheder, der er, siger han og uddyber:- At tage en lærlingeplads er ikke en stopklods.
Politisk fokus har sat et sporI år har 20,1 procent valgt en erhvervsuddannelse efter 9.
eller 10.
klasse.
Det svarer til 0,7 procentpoint eller helt præcis 414 unge mere end sidste år.
Læs også:Flere unge vil være kok, murer eller pædagog – men det er langt fra nokOg det er et udtryk for, at det øgede politiske fokus dog har sat et spor, mener Hans Uhd.
- Når politikerne og medierne taler om det, bliver de unge interesserede, og flere forældre får øjnene op for, at en erhvervsuddannelse giver muligheder i fremtiden, siger han.
Regeringen har sat et mål om, at 25 procent af en årgang skal søge en erhvervsuddannelse i 2020.
Og selvom Skjern Tekniske Skole allerede er over målet, og at de glæder sig over, at de har fået 159 ansøgninger i år, kan det altid blive bedre.
- Vi er aldrig tilfredse, for vi kan se, der er en endnu større efterspørgsel.
Vi har afdelinger, hvor der ikke er særlig mange elever.
Vi kan stadig vokse, siger Hans Uhd.
FacebookTwitterKopier linkEmner:Ringkøbing-Skjern Kommune|Skjern|Erhvervsuddannelser|Erhverv|Folkeskolen (Danmark)




https://www.dr.dk/nyheder/indland/stil-spoergsmaal-emilie-skar-i-sig-selv-i-aarevis-hvorfor






https://www.dr.dk/nyheder/udland/loyal-i-22-aar-nu-er-tidligere-minister-manden-bag-underhusets-oproer

BrexitSe temaUdlandLoyal i 22 år: Nu er tidligere minister manden bag Underhusets 'oprør'Der venter en dramatisk dag og aften foran os i det britiske parlament i morgen, siger Kim Bildsøe Lassen, efter Underhuset har taget brexit-taktstokken.
Det konservative medlem af Underhuset Sir Oliver Letwin siger, at han vil støtte premierministerens skilsmisseaftale.
Men han har samtidig været med til at tage taktstokken fra hende.
Af Sean Coogan26.
mar.
2019 kl.
22.
05Bemærk: artiklen er mere end 30 dage gammelLæs opEt sus gik gennem Underhuset i går, da en af det britiske parlaments tællere læste resultatet op.
329 for og 302 imod lød det, inden dele af lokalet gav sig til at juble.
Med det havde de britiske parlamentarikere snuppet taktstokken fra premierminister Theresa May i brexit-processen og har nu magten over onsdagens brexit-dagsorden.
Deres planlagte afstemninger vil ikke være bindende, men beslutningen fra parlamentet er i store dele af pressen blevet set som endnu en stor ydmygelse for Theresa May.
Blandt andet fordi flertallet kom på plads ved hjælp af 30 af premierministerens partifæller - herunder tre ministre, der trak sig for at deltage i det såkaldte oprør mod regeringen.
Læs også:Kim Bildsøe efter underhus-mytteri: May har hverken styr på parti, regering eller parlamentHovedarkitekten bag ydmygelsen stod ikke i centrum og jublede.
I stedet befandt Mays partifælle Sir Oliver Letwin sig i et hjørne af Underhuset, hvor en lille gruppe af Konservative, der vil blive i EU, holder til.
Her smilede Letwin undskyldende "som fodboldspillere, der nægter at fejre en scoring foran deres tidligere tilhængere", lyder beskrivelsen fra Huffington Posts politiske chefredaktør, Paul Waugh.
Med Underhusets beslutning mistede den britiske regering kontrollen over dagsordenen for første gang i mere end 100 år.
En usandsynlig rebel?
Ifølge manden bag gårsdagens ydmygelse af premierministeren var der ikke tale om en "forfatningsmæssig revolution", som det hurtigt blev betegnet i den efterfølgende debat.
Letwin har sagt, at han stadig ville stemme for premierministerens skilsmisseaftale, men han mente ikke, at der var flertal for den, og derfor var det på tide at søge kompromisser, skriver BBC.
Men revolution eller ej, så var der tale om noget banebrydende, lyder vurderingen i flere internationale medier.
Den samme vurdering har DR's korrespondent i Storbritannien, Kim Bildsøe Lassen.
- Det var skelsættende og et kæmpe nederlag og problem for regeringen, siger han.
Sir Oliver Letwin (nr.
fire fra venstre på bagerste række) var en del af premierminister David Camerons hold i 2010.
Det samme var i øvrigt Theresa May (to pladser til venstre for Letwin).
Det har dog aldrig ligget i kortene, at Letwin skulle blive en moderne "Robespierre" med et brændende ønske om at bryde reglerne, lyder analysen i Huffington Post.
Letwin var en del af staben omkring den konservative premierminister Magaret Thatcher i 1980'erne og var med til at skrive De Konservatives partimanifest i 2010.
I perioden 2010-2015 indtog han en ministerpost i Cameron-regeringen, hvor han havde ansvaret for at udvikle og gennemføre regeringens politik.
Selv siger han, at han i 22 år aldrig havde stemt imod sit parti.
Indtil for nogle uger siden.
Selvom han var tilhænger af at blive i EU, har han støttet Mays aftale og fungeret som mægler mellem fløjene i partiet, skriver Huffington Post.
Men kort tid efter jul skiftede han mening, da det for første gang gik op for ham, at premierministeren kunne finde på at vælge at forlade EU uden en skilsmisseaftale, skriver mediet.
Der gik et sus gennem salen, da tælleren Colleen Fletcher i går læste resultatet op.
Mens avisen Evening Standard omtaler Letwin som "en mest usandsynlig rebel", peger Kim Bildsøe Lassen på, at det måske ikke er så overraskende, at en pragmatiker ender som rebel, når der er så stor polarisering i britisk politik omkring brexit.
- En rebel i denne sammenhæng bliver en, der søger ind mod midten, fordi så meget af råberiet handler om yderfløjene, siger han.
I går ledte Letwins snak over midten i hvert fald til, at et flertal stemte for hans forslag om at give Underhuset serveretten i en stund.
- Jeg tror ikke, at det er noget, Letwin har fundet store glæde i, men han ser det bare som en nødvendighed i forhold til at drive processen videre, siger Kim Bildsøe Lassen.
Dramatisk onsdag i venteI morgen vil de britiske parlamentarikere gennemføre en række vejledende afstemninger om brexit-løsninger, som May ikke har tilbudt.
Der kan være tale om alt fra at forblive i en toldunion med EU, at afholde et nyt valg eller noget helt tredje, fjerde og femte.
Der er nemlig tale om ukendt farvand, og derfor har Letwin og hans fæller i dag haft travlt med at regne ud, hvordan det hele skal foregå, beretter CNN.
Ifølge Politico har Letwin lagt op til, at morgendagens afstemninger ikke vil foregå på normal vis, hvor der stemmes om et forslag af gangen.
I stedet vil man stemme på papir med mulighed for at sætte kryds ved flere forslag, lyder det.
The Guardian beretter, at der endnu uklarhed om, hvilke punkter der kommer til afstemning, da det er op til Underhusets formand, John Bercow, at godkende dem.
Ifølge avisens politiske redaktør er der i skrivende stund 16 forslag.
Der er ikke tvivl om, at der er lagt op til en vigtig dag i Underhuset, fortæller Kim Bildsøe Lassen.
- Der står en kæmpe og dramatisk dag og aften foran os i parlamentet i morgen, hvor vi for alvor får indblik i, om der er flertal for en anden form for brexitaftale i parlamentet, siger han.
- Det kan betyde, at man får en idé om, at der måske er en anden vej.
Men det kan også sagtens være, at det viser sig, at der ikke er anden mulighed end Theresa Mays skilsmisseaftale eller at ryge ud uden en aftale, siger Kim Bildsøe Lassen.
I et interview med Evening Standard fortalte Letwin forleden, at han nok er udsat for flere uheld end de fleste.
I løbet af hans karriere har det blandt andet indebåret at efterlade vigtige politiske papirer i en skraldespand i en park i London, som blev fundet af pressen, såvel som at have lukket en tyv ind i sit hjem i de tidlige morgentimer.
Morgendagen kan måske vise, om Letwins beslutning om at gå mod sit parti bliver et lignende uheld eller en sejr for de oprørske parlamentarikere.
FacebookTwitterKopier linkEmner:Huffington Post|Storbritannien|Theresa May (politiker)|EU|EU-forhold




https://www.dr.dk/sporten/fodbold/landsholdet/test-dig-selv-ost-ure-og-federer-hvor-meget-kender-du-til-danmarks

LandsholdetTEST DIG SELV Ost, ure og Federer: Hvor meget kender du til Danmarks modstander?
Danmark indleder EM-kvalifikationen mod Schweiz i aften.
Har du styr på vores modstander fra Alpelandet?
Hvor meget ved du om Schweiz?
Af Henrik Fallesen26.
mar.
2019 kl.
18.
25Bemærk: artiklen er mere end 30 dage gammelLæs opI aften indleder Danmark EM-kvalifikationen på udebane mod Schweiz.
Har du styr på vores modstander?
FacebookTwitterKopier linkEmner:Schweiz




https://www.dr.dk/nyheder/kultur/vil-rejse-statue-af-master-fatman-som-hyldest-han-var-et-vaerk-i-sig-selv

KulturVil rejse statue af Master Fatman som hyldest: 'Han var et værk i sig selv'De pæne ord om Morten Lindberg strømmer ind, og nu vil Knud Romer rejse en statue af ham.
Master Fatman – med det borgerlige navn Morten Lindberg – var kendt som dj, radio- og tv-vært samt kunstner.
Af Marie Ravn Nielsen og Silas Bay Nielsen26.
mar.
2019 kl.
18.
01Bemærk: artiklen er mere end 30 dage gammelLæs opDen netop afdøde Master Fatman gjorde et stort indtryk på andre mennesker – både på dem, der kendte ham, og dem, der kun mødte ham kort.
Det står klart i dag, hvor den elskede dj, radiovært og entertainer hyldes for sin varme og kærlige væremåde på de sociale medier.
Læs også:Vært og dj'en Master Fatman er død'Et elskeligt menneske' og 'Master Fatman var ren kærlighed', lyder bare et par af de mange kærlige hilsner til ham.
Forfatter og debattør Knud Romer var en af dem, der kendte Master Fatman godt og igennem mange år.
- I Mortens selskab kunne man ligesom læne sig tilbage i tryg vished om, at alt er godt, og alt ånder fred, siger han til DR.
Og selvom Master Fatman var multikunstner, er der særligt ét værk, der står klarest nu.
Nemlig ham selv.
Knud Romer elskede at kramme 'Tykmesteren'.
Nu vil han gerne rejse en statue for Master Fatman midt i København.
- Jeg glemmer ham aldrig.
Jeg vil kunne mærke ham, føle ham og høre ham altid.
Og det er det værk, han efterlader, siger Knud Romer og kommer med et forslag til en konkret hyldest:- Og derfor stiller vi en statue af ham.
Vi kan lige så godt begynde at samle ind med det samme og tale med Det Kongelige Teater om, at vi skal have en plads på Ofelia Plads til Morten.
Og jeg vil gerne se dem, der siger nej, siger Knud Romer.
Master Fatman fik andre til at føle roEn anden, der oplevede Master Fatman flere gange, er Uffe Elbæk fra Alternativet.
Han nåede blandt andet at møde den populære dj til fester.
- Hans livssyn var båret af, at vi skal behandle hinanden ordentligt og godt.
Det lyder lidt banalt, når vi andre siger det, men hos ham var der overensstemmelse mellem det, han sagde, og det, han gjorde, siger Uffe Elbæk til DR.
Politikeren blev desuden så sent som sidste år interviewet af Master Fatman i programmet 'Croque Monsieur' på Radio24syv, hvor de to fik sig en lang og god snak.
Alternativets Uffe Elbæk er en af de mange personer, der har pæne ord og minder om Morten Lindberg.
- Det er en helt særlig journalist, samfundsdebattør og musiker, der er gået bort, konstaterer Uffe Elbæk.
Også Le Gammeltoft, der er dj og stifter af mediet Heartbeats, har kendt Master Fatman gennem flere år.
Hun oplevede ham som et ekstremt varmt menneske, hvilket kunne mærkes, når han stod bag dj-pulten.
- Morten havde et ekstremt åbent forhold til musik.
Han kastede sin kærlighed over det sjove, der kunne samle alle, til de vildt mærkelige vinyler.
Han havde en enorm bredde, der kom fra hans kærlighed til musikken.
Men også som person udmærkede Morten Lindberg sig på en helt særlig måde, mener hun.
Le Gammeltoft kendte Master Fatman gennem deres fælles netværk.
- Jeg vil huske ham for hans kærlighed og hans evne til at være sammen med andre.
Efter man havde talt med ham – selv under et interview – blev man varmere, mere rolig og var mere i balance end før.
Det var den effekt, han havde på mennesker.
Og det er i dag meget, meget sjældent, at man oplever det hos et andet menneske, siger Le Gammeltoft.
'Han tog sig altid af andre'At Master Fatman var et kærlighedsfuldt menneske, bakker David Pepe Birch også op om.
Han er manden bag biografien 'Master Fatman', der udkom i 2011.
David Pepe Birch håber derfor, at Master Fatmana næstekærlige tilgang til livet og de mennesker, han mødte på sin vej, kommer til at stå som hans altoverskyggende eftermæle.
Læs også:7 ting du (måske) ikke vidste om Master Fatman- Han tog sig altid af andre og kunne få alle mennesker til at få det bedre.
Jeg så for eksempel Morten som en rigtig god ven, men jeg ved ikke, om han så mig som en nær ven.
Og sådan tror jeg, at mange har det.
Master Fatman døde i nat i sit hjem.
Han blev 53 år og efterlader sig hustru og fem børn.
FacebookTwitterKopier linkEmner:Alternativet (parti)|Knud Romer (forfatter)|Master Fatman (musiker)|Litteratur|København




https://www.dr.dk/nyheder/kultur/film/helt-vild-og-sindssyg-streaming-krig-de-her-kan-vinde-kampen-om-dine-penge

Film og serier'Helt vild og sindssyg' streaming-krig: De her kan vinde kampen om dine pengeMed Apple TV+ har endnu en gigant meldt sig på det voksende streaming-marked.
Apple-boss Tim Cook præsenterede i går en række ny produkter.
Heriblandt en ny streaming-platform.
Af Rikke Bjerge26.
mar.
2019 kl.
19.
04Bemærk: artiklen er mere end 30 dage gammelLæs opStreaming-krigen om din tid og penge har atter nået nye højder.
I går lancerede Apple sin egen streamingtjeneste ved navn Apple TV+, som forventes at komme til Danmark til efteråret.
Tjenesten kommer i kølvandet på udmeldingen i sidste uge fra Disney om, at de har købt 21st Century Fox og vil overtage verdensherredømmet med streamingkanalen Disney+.
- Det er et super spændende år.
2019 bliver det ultimativt største streaming-år i Danmark, og jeg kan ikke mindes noget lignende i den tid, jeg har været i branchen.
Det er sindssygt og helt vildt, siger medieekspert og tidligere programchef på TV2, Keld Reinicke.
Læs også:Apple vil udkonkurrere Netflix: Ny streamingtjeneste kommer til efteråretApple har i den grad slebet kniven og rullet det tunge skyts ud.
For udover et mix af gamle tv-serier og film havde de ved gårsdagens lancering sceneoptrædener af skuespiller Jennifer Aniston, talkshow-vært Oprah Winfrey og ikke mindst instruktør Steven Spielberg, der alle skal levere indhold til tjenesten.
Sidstnævnte har ellers for nyligt hånet Netflix og sagt, at der aldrig skal være streamingfilm til Oscarshowet.
Ikke bare en almindelig streamingtjenesteMen den største trumf i ærmet er, at Apple TV+ ikke 'bare' er en streamingtjeneste på linje med de andre.
Det forklarer Keld Reinicke.
- Hvis Apple havde ønsket at være den næste Netflix, havde de købt Netflix.
Men de vil hellere være en ‘aggregator’, siger medieeksperten.
En 'aggregator' betyder, at Apple TV+ vil tilbyde flere streamingtjenester i én og samme app, så du kan se de shows og film, du ønsker på tværs af kanaler og tjenester.
Samtidig vil Apple TV+ hjælpe dig til at få den ultimative streamingpakke, fordi den kender dig og kan anbefale dig udvalgt indhold.
Og det er en udvikling, vi vil se meget mere fremover, vurderer Keld Reinicke.
- Personligt tror jeg, det kommer til at gå hurtigt.
Vi kan ikke overskue alle de 'bland selv'-muligheder, og derfor vil vi gerne betale penge for en app, der kan hjælpe med at sortere i alle de streamingprodukter, vi får tilbudt.
Der manglede ikke kendisnavne, da Apple i går annoncerede deres ny streamingtjeneste.
Jennifer Aniston fra "Venner" og Reese Witherspoon vil være vært på programmet "Morning Show", filminstruktøren Steven Spielberg skal stå i spidsen for en science fiction-serie, og skuespilleren Jason Momoa spille hovedrollen i serien "Sea", der handler om en verden, hvor det meste af befolkningen er blevet udslettet af en dødelig virus.
Listen over streamingtjenester er da også ved at blive temmelig lang og nærmest uoverskuelig.
For at lette forvirringen har vi fået hjælp af Keld Reinicke til at guide dig gennem streamingjunglen.
Hvem kan blive de største tabere, når Apple TV+ kommer?
- Apple TV+ bliver faktisk en større konkurrent til teleoperatører som Stofa, YouSee og Boxer end Netflix.
Teleoperatørerne skal håbe på, at de ældre seere bliver lidt ældre for at bevare deres kunder.
Det var ikke en sjov dag for dem i går, da Apple TV+ blev lanceret, siger Keld Reinicke.
Fortsætter streamingkrigen?
Det korte svar er: Ja.
Og der vil komme flere tjenester, man kan abonnere på.
- Der er mange nye spillere, men jeg tror ikke, mange vil overleve om fem år.
For selv om brugerne godt vil bruge penge på streamingtjenester, er der altså ikke tale om en uendelig pengestrøm fra danske forbrugere.
Derfor handler det lige nu for alle aktører om ret hurtigt at blive store.
Så får de jo også de kunder i hus, som aldrig får meldt sig ud, når abonnementet først kører.
Hvilke streamingtjenester kan blive de største i Danmark?
Markedet er så ungt, så det er endnu svært at sige, hvem der vil overleve, og tingene ændrer sig lynhurtigt, siger Keld Reinicke, der alligevel godt tør give sit bud på, hvem han ser som streaming-vinderne på det danske marked.
Disney+ (kommer til efteråret)- Vi ved, at en af de store salgsvarer fra Netflix er deres børneprogrammer.
Og er der noget, Disney har, er det børne-tv, som er et af de vigtigste faktorer for at holde forretningen kørende.
Mit bud er, at danskerne både vil betale for Disney+ og Netflix.
Netflix- Man grinede ad Netflix, da det i 2012 kom til Danmark.
Tænk, at brugerne skulle betale penge for gamle tv-serier.
Nu er det ikke sandsynligt, at Netflix går ned.
Men den største konkurrent bliver Disney+.
YouTube Premium- En stigning af danskere vil betale for at få adgang til YouTube Premium (som koster 119 kr.
, red).
Et abonnement giver adgang til YouTubes nye musiktjeneste og egenproducerede serier, samtidigt med at du slipper for reklamer - ligesom hos Spotify.
DR TV- Danskerne elsker stærkt public service-indhold.
Det vil blive kæmpestort, fordi man politisk er tvunget til at tænke mere digitalt, og samtidig fordi det i gåseøjne føles som ‘gratis’.
Måske Apple TV+ (kommer til efteråret)- Om Apple TV+ bliver stort i Danmark, afhænger af, hvilke aftaler de får med lokale broadcastere som DR, TV2 og TV3.
Hvis der kommer en aftale, som kan garantere dansk indhold, har vi en spiller, der bliver rigtig interessant.
Men Apple kan ikke gøre det alene.
Hvordan ser fremtiden ud?
Børn i dag ved ikke, hvor programmerne stammer fra, når de ser noget på YouTube, og det kommer til at være det samme, når de bliver 25 år.
Det vil sige, at vi kommer til at se en masse ‘aggregatorer’ på markedet, ligesom Apple TV+, forklarer Keld Reinicke.
- De hjælper dig til at få den ultimative streamingpakke.
De kender dig, og det vil sige, at via en enkelt app får du vist julekalender fra et dansk tv-selskab i december og får tilbudt en amerikansk serie i januar.
- Og så skal vi ikke glemme den største sociale medietjeneste i Danmark, Facebook, som med deres 'Facebook Watch' om et øjeblik er i tv-land, siger Keld Reinicke.
FacebookTwitterKopier linkEmner:Jennifer Aniston (skuespiller)|Keld Reinicke (producer)|Youtube|TV 2 (tv-kanal)|Forbrugerelektronik




https://www.dr.dk/nyheder/indland/nyfoedt-pige-blev-efterladt-i-netto-pose-har-du-set-den-kan-du-hjaelpe-politiet

IndlandNyfødt pige blev efterladt i Netto-pose: Har du set den, kan du hjælpe politietPolitiet har frigivet en række billeder for at finde vidner i sagen om den nyfødte, der blev fundet i Vanløse i går.
Den nul til fem dage gamle pige blev fundet i en indkøbspose fra Netto, hvor hun lå svøbt i et gråt uldtæppe og en hættetrøje.
(© Københavns politi)Af Anna Sol Jørgensen26.
mar.
2019 kl.
18.
45Bemærk: artiklen er mere end 30 dage gammelLæs opKøbenhavns Politi søger vidner i forbindelse med sagen om en nyfødt pige, der blev fundet ved en cykelsti på Grøndals Parkvej i Vanløse i går.
Da pigen blev fundet, lå hun i en indkøbspose fra Netto.
Hun var svøbt i en hættetrøje og et gråt uldtæppe og havde en hvid hue af mærket Joha på.
Nu har politiet frigivet billeder af de ting, i håb om at de kan få vidner til at henvende sig.
Politiet vil gerne høre fra vidner, der har set posen ved cykelstien i går aftes.
Derudover vil de gerne høre fra personer, som har set beklædningen i forbindelse med en gravid kvinde eller en kvinde, som har født for ganske nylig.
Se billeder af posen, huen, tæppet og trøjen herunder.
Pigen blev fundet i en kraftig indkøbspose fra Netto.
(© Københavns politi) Posen var blevet placeret ved cykelstien omkring klokken 19, og politiet modtog anmeldelse om fundet af spædbarnet 23.
14.
(© Københavns politi) Den nul til fem dage gamle pige havde en hvid hue på af mærket Joha i str.
0-1 måneder.
(© Københavns politi) Hun var svøbt i en hættetrøje i str.
S af mærket 'Divided' fra H&M.
(© Københavns politi) Barnet var også pakket ind i et gråt uldtæppe.
(© Københavns politi)1 / 5Pigen blev fundet i en kraftig indkøbspose fra Netto.
(© Københavns politi)1 / 5Posen var blevet placeret ved cykelstien omkring klokken 19, og politiet modtog anmeldelse om fundet af spædbarnet 23.
14.
(© Københavns politi)2 / 5Den nul til fem dage gamle pige havde en hvid hue på af mærket Joha i str.
0-1 måneder.
(© Københavns politi)3 / 5Hun var svøbt i en hættetrøje i str.
S af mærket 'Divided' fra H&M.
(© Københavns politi)4 / 5Barnet var også pakket ind i et gråt uldtæppe.
(© Københavns politi)5 / 5Eventuelle vidner eller moren til barnet kan henvende til Københavns Politi på telefonnummer 114.
Posen stod ved cykelstien mellem Grøndals Parkvej og Gudenåvej i Vanløse fra klokken 19 og frem til klokken 23.
14.
På det tidspunkt blev der ringet til politiet, der rykkede ud til den den trafikerede færdselsåre, der støder op til Grøndalsparken mellem Vanløse og Frederiksberg.
Der er tale om en lille pige, som vurderes at være mellem nul og fem dage gammel.
Efter omstændighederne har spædbarnet det godt.
Politiet oplyser, at barnet var efterladt på en måde, så der var en høj sandsynlighed for, at det ville blive fundet.
- Jeg vil opfordre moren og andre, der har viden om det lille barn, til at henvende sig, siger vicepolitiinspektør Jesper Beuschel fra Københavns Politi.
Efter et tjek på hospitalet er barnet blevet overdraget til de kommunale myndigheder.
FacebookTwitterKopier linkEmner:Københavns Politi|Vanløse|Politi|København|Netto




https://www.dr.dk/nyheder/udland/rumaensk-narkofangst-et-ton-kokain-fundet-i-kaentret-baad

UdlandRumænsk narkofangst: Et ton kokain fundet i kæntret bådTo er anholdt i sagen om narko til en værdi på over to milliarder kroner.
Rumænsk politi bevogter den enorme mængde kokain.
Af Kasper Duncan Gram (Video)26.
mar.
2019 kl.
18.
37Bemærk: artiklen er mere end 30 dage gammelLæs opDe rumænske myndigheder har beslaglagt 1,04 ton kokain, som blev fundet ombord på en kæntret båd ved Sortehavets kyst sidste uge.
Det skriver nyhedsbureauet AP.
Narkotikaen kunne indbringe bagmændene over 2,24 milliarder kroner, lyder vurderingen fra Rumæniens direktorat for undersøgelse af organiseret æriminalitet og terrorisme (DIICOT).
To serbiske mistænkte er anholdt efter fangsten, der betragtes som den største i Rumænien i tre år.
FacebookTwitterKopier linkEmner:Rumænien|Narkokriminalitet




https://www.dr.dk/nyheder/regionale/nordjylland/naturstyrelsen-kigger-mountainbikere-over-skulderen-paa-sociale-medier

NordjyllandNaturstyrelsen kigger mountainbikere over skulderen på sociale medier: ”Kører en omgang… og lidt off-piste”Myndighederne holder øje med ryttere, der kører uden for de afmærkede stier.
På sociale medier kan Naturstyrelsen holde øje med mountainbikere, der bryder reglerne.
Af Klaus Videbæk og Magnus Munk Kristiansen26.
mar.
2019 kl.
18.
37Bemærk: artiklen er mere end 30 dage gammelLæs opJens Nielsen ruller ind på parkeringspladsen ved Tornby Klitplantage på sin mountainbike.
Han er på vej ud på det særlige mountainbike-track i området, som er lavet i samarbejde med Naturstyrelsen i Vendsyssel.
Men det er ikke alle, der gør som ham og holder sig på sporet.
På de sociale medier har Naturstyrelsen holdt øje med mountainbike-ryttere i området og konstateret, at nogle bryder reglerne og kører ud i den fredede del af skoven.
Det kan den se på opslag på Facebook, hvor folk krydrer deres køretur med beretninger som "en god tur på sporet og andre hemmelige steder” og "kører en omgang på sporet + lidt off-piste".
Også på cykel- og løbeappen Strava, hvor man kan dele ruter og træningspas med andre, har Naturstyrelsen kunnet følge med i, hvor rytterne færdes i plantagen.
Egentlig fair nokJens Nielsen har selv koblet sin cykelcomputer op på Strava, så han kan følge med i, hvordan de andre fra Cykle Clubben Hjørring klarer sig, og uddele et anerkendende like, når der er grund til det.
- Jeg kan se, hvor langt han har kørt, hvor mange højdemeter han har kørt, og hvor hurtigt han har kørt.
Og han har kørt til, så han får lige sådan en præmie, forklarer han og sætter fingeren på skærmen.
Jens Nielsen på en af mange ture i plantagen.
Han mener, det er helt i orden, at Naturstyrelsen Vendsyssel følger med i rytternes udfoldelser, hvis de selv deler ud af dem på sociale medier.
- Det er vel egentlig fair nok, for i samarbejde med Naturstyrelsen vedligeholder vi jo sporet herude for at gøre det godt at køre på, siger han.
Ingen grund til at ødelægge naturenFra Naturstyrelsens side handler det om at passe godt på dyr, planter og miljø og samtidig sørge for, at der er plads til alle i naturen.
Det fortæller skovrider i området Jesper Blom-Hansen:- Man kunne bare se, at der var nogen, der havde været ude og opføre sig lidt uhensigtsmæssigt.
Både nogen, der måske kørte ulovlige steder, og nogen, der kørte steder, hvor det ikke var så smart i forhold til andre brugere, siger han.
- Det er altså virkelig smart at køre på grusvejene eller på den sti, der er lavet.
Der er en rigtig lang og fin rute derude, og så generer man ikke dem, der er på vandretur eller ødelægger naturen i øvrigt.
Et spørgsmål om tillidTidligere har man set eksempler på, at kommuner og myndigheder følger med på sociale medier i forbindelse med udbetaling af for eksempel kontanthjælp og sygedagpenge for at sikre sig, at modtageren ikke får noget tildelt uberettiget.
I Tornby Klitplantage bliver mountainbike-rytterne bedt om at holde sig på de dertil indrettede stier.
Men hver gang en myndighed vælger at bruge sociale medier og lignende til at kontrollere sine borgere, er det en balancegang.
Mens kontrol kan være godt, har man på den anden side ikke lyst til at skade tilliden fra borgeren til systemet og de folk, der er ansat der, forklarer Anders Albrechtslund, leder af Center for Overvågningsforskning ved Aarhus Universitet.
- Det her svarer jo til, at man sidder nede i omklædningsrummet i fodboldklubben ved siden af en, der til daglig arbejder i skattevæsenet og taler om, at der er nogen på holdet, der har fået lavet sort arbejde.
Og at samtalen så bliver brugt næste dag på skattekontoret, siger han.
- Det bryder nogle grænser i forhold til, hvad man kan forvente, når man som almindelig borger kommunikerer på sociale medier.
Det er lidt dumtOgså ryttere fra Cykle Clubben Hjørring har brudt reglerne om, hvor man må køre i plantagen, og her hjælper Jens Nielsen gerne med at få medlemmerne på rette spor igen.
- Jeg synes, det er lidt dumt.
Det siger jeg også til dem, hvis jeg møder dem, siger han.
- Vi skal være her alle sammen, så vi skal prøve at overholde de regler, der er.
FacebookTwitterKopier linkEmner:Naturstyrelsen|Jylland|Hjørring|Facebook|Aarhus Universitet




https://www.dr.dk/sporten/fodbold/landsholdet/live-maalhelten-henrik-vi-lugtede-blod-det-her-er-en-af-de-vildere






https://www.dr.dk/nyheder/kultur/skuespiller-anklaget-have-betalt-overfald-paa-sig-selv-nu-bliver-sagen-droppet

KulturSkuespiller anklaget for at have betalt for overfald på sig selv: Nu bliver sagen droppetPolitiet mente, at Empire-skuespilleren Jussie Smollett havde iscenesat et homofobisk angreb på sig selv.
Skuespilleren Jussie Smollett forlod i dag retten i Chicago med 16 færre tiltaler mod sig.
Af Anna Sol Jørgensen26.
mar.
2019 kl.
17.
48 | opdateret 27.
mar.
2019 kl.
12.
53Bemærk: artiklen er mere end 30 dage gammelLæs opOpdateret onsdag kl.
12.
53: Historien er opdateret med blandt andet citat fra Chicagos borgmester.
Læs mere i bunden af artiklen.
Alle tiltaler mod skuespilleren Jussie Smollett kendt fra tv-serien 'Empire' er frafaldet under en høring i retten i Chicago, hvor dommeren henlagde sagen.
Det oplyser skuespillerens advokater ifølge BBC og CNN.
I slutningen af februar blev den 36-årige skuespiller anholdt, og der blev senere rejst 16 tiltalepunkter mod ham, fordi han ifølge politiet havde iscenesat en hadforbrydelse mod sig selv samt afgivet falsk forklaring overfor politiet i januar.
Jeg har talt sandt og konsekvent på alle niveauer siden dag ét.
Det har været en utroligt svær tid, ærlig talt en af de værste i hele mit liv.
Jussie SmollettJussie Smollett har afgivet den samme forklaring under hele forløbet, og hans advokater fastholdt også hans uskyld i retten i Chicago i dag, hvor statsanklageren droppede sagen.
Samtidig opfordrer advokaterne til, at politiet fremover ikke forsøger at føre en retssag i pressen:- Jussie og mange andre blev skadet af de uretfærdige og uberettigede handlinger.
Hele situationen er en påmindelse om, at der aldrig bør gøres forsøg på at fælde dom i folkets domstol, lyder det fra advokaterne.
Læs også:Politi: Skuespiller betalte 3.
500 dollar for racistisk og homofobisk overfald på sig selvSkuespilleren selv betegner de seneste ugers sag, der har været fremme i de fleste medier, som utroligt hård.
- Jeg har talt sandt og konsekvent på alle niveauer siden dag ét.
Det har været en utroligt svær tid, ærlig talt en af de værste i hele mit liv, siger han til CBS News.
Angrebet med blegemiddelSagen startede den 29.
januar, da Jussie Smollett blev offer for et voldsomt overfald i Chicago, som politiet efterforskede som en hadforbrydelse mod manden, der er sort og homoseksuel.
I første omgang blev han mødt af racistiske og homofobiske tilråb af to mænd, da han var på vej ud af en restaurant.
Herefter satte gerningsmændene en løkke om halsen på ham og hældte blegemiddel over ham, har Jussie Smollett tidligere forklaret.
Men den 21.
februar blev han altså selv sigtet for at forstyrre den offentlige orden og afgive falsk forklaring.
De smertefulde episoder, vi har overværet ham gå igennem i løbet af de seneste syv uger, har været hjerteskærende og, for at sige det mildt, uretfærdigt.
Jussie Smollets familieIfølge politiet iscenesatte skuespilleren nemlig selv overgrebet og betalte et brødrepar 3.
500 dollar for at udføre det, fordi han var utilfreds med sin løn og for at promovere sin egen karriere.
Samtidig lød det fra politiet, at han angiveligt har sendt trusselsbreve til sig selv med racistisk og homofobisk indhold.
Men nu siger statsanklageren i Chicago altså, at det er passende at droppe anklagerne mod skuespilleren.
'Hjerteskærende'Beskyldningerne mod skuespilleren har betydet, at Jussie Smollets karakter i tv-serien Empire blev skrevet ud af de sidste to afsnit af den igangværende sæson.
Og for familien til Jussie Smollet har det været hårdt at overvære sagen, der har stået på i knap to måneder.
- Jussie er en søn, en bror, en partner og en vinder i forhold til menneskerettigheder og en ærlig sjæl, der aldrig ville være i stand til de ting, han blev falsk anklaget for.
- De smertefulde episoder, vi har overværet ham gå igennem i løbet af de sidste syv måneeder, har været hjerteskærende og, for at sige det mildt, uretfærdigt, skriver familien i en pressemeddelelse ifølge BBC.
Opdatering:Borgmester: 'Hvidvaskning af retfærdigheden'Chicagos borgmester, Rahm Emanuel, har efterfølgende kaldt den nu droppede sag for 'hvidvaskning af retfærdigheden', skriver The Guardian.
- Det sender et klart signal om, at hvis du har indflydelse og magt, så bliver du behandlet på én måde.
Mens andre mennesker bliver behandlet på en anden måde.
Smollett har, som led i sagen, indvilget i at betale 10.
000 dollars til byen Chicago samt at deltage i samfundstjeneste.
Sagens anklagere har i øvrigt meddelt, at de ikke tror på Smolletts uskyld, men alligevel er tilfredse med sagens resultat.
Sagsakterne er blevet forseglet og er dermed ikke tilgængelige for offentligheden.
Fox Television, der står bag 'Empire', udtrykker 'tilfredshed' med, at sagen nu er droppet.
Tv-stationen meddeler dog ikke noget om, hvad det kommer til at betyde for Smolletts fremtidige engagement i serien.
FacebookTwitterKopier linkEmner:Chicago|Teater|BBC|Politi|CBS Corporation




https://www.dr.dk/musik/line-bliver-moedt-af-fordomme-fordi-hun-vil-vaere-alenemor-nu-hyldes-hun-af-dansk

SangskriverSe temaMusikLine bliver mødt af fordomme, fordi hun vil være alenemor: Nu hyldes hun af dansk hitsangerindeLydmor har skrevet en sang, der handler om den kommende alenemors modige valg.
Lydmor nyder stor succes som komponist og sangerinde.
I 'Sangskriver' på P3 beviste hun, hvor hurtigt man kan skrive en meningsfuld popsang.
Af Christian Mejdahl Buhl26.
mar.
2019 kl.
18.
30Bemærk: artiklen er mere end 30 dage gammelLæs opLine havde egentlig fundet drømmemanden.
Sammen boede de i Lines lejlighed og havde en dejlig hverdag sammen.
Line var da også overbevist om, at de to skulle have børn sammen.
Men nogle gange er man ikke skabt for hinanden alligevel.
Det måtte Line også sande, da hun og kæresten til sidst måtte gå fra hinanden.
Så for et halvt år siden besluttede hun sig for at få sit ønskebarn med sig selv.
En beslutning, der for den kommende alenemor var forbundet med stor selvtillid.
Læs også:Tommy mistede sin 9-årige datter - nu har hun fået sin egen sangJeg skrev ind, fordi jeg sad med så mange følelser, der var svære at beskrive eller sætte ord på.
P3-lytter LineMen Line følte hurtigt omverdenens fordomme, når hun fortalte om sin beslutning, og folk gav hende medlidende blikke, der signalerede, at det nok blev ret hårdt for hende.
Derfor skrev hun til P3-programmet 'Sangskriver', hvor værten Jonas Gülstorff sammen med en musikalsk gæst hver uge skriver sange ud fra lytternes oplevelser og ønsker på kun de to timer, som programmet varer.
- Jeg sad og hørte programmet i bilen på vej hjem fra fertilitetsklinikken, hvor jeg lige var blevet insemineret for første gang, siger Line og fortsætter:- Så jeg skrev ind, fordi jeg sad med så mange følelser, der var svære at beskrive eller sætte ord på.
Og jeg tænkte, at programmet kunne give mig en anden vinkel på det at være alene med det her projekt.
Og forhåbentlig også en sang, jeg kan bruge som inspiration fremadrettet, siger Line, der af hensyn til sit arbejde ikke ønsker at stå frem med sit fulde navn.
Vært på 'Sangskriver' Jonas Gülstorff og sangerinden Lydmor fik på bare to timer skrevet en sang, der gav lytteren Line tårer i øjnene.
(© Dr)Lydmor: Min mor var også aleneI radiostudiet sad værten Jonas Gülstorff sammen med den elektroniske komponist og sangerinde Lydmor, hvis borgerlige navn er Jenny Rossander.
Temaet med at være alene om store og svære forhold var da også noget, den fremadstormende sangerinde hurtigt kunne finde inspiration i.
Hør programmet'Sangskriver' sendes hver lørdag på P3 fra klokken 10-12.
Hver gang skal vært Jonas Gülstorff skrive en spritny sang, baseret på en lytterhistorie, sammen med en musikalsk gæst.
Du kan høre hele lørdagens udgave af 'Sangskriver' - og høre, hvordan sangen 'Perfectly On My Own' blev til - her.
- Jeg er solist og alene på scenen, selv efter jeg er begyndt at spille større koncerter.
Så jeg kender godt det her med at stå alene med store ting, lød det fra Lydmor, inden hun ivrigt kastede sig over at finde det rette beat til sangen, der skulle blive til Lines selvstændighedshymne.
Efterhånden som udsendelsen skred frem, kunne man også mærke, hvor let Lydmor havde ved at finde frem til en tekst, der spejlede Lines problemstilling.
Og med god grund.
For Lydmor og Line havde én væsentlig ting til fælles.
- Min mor var alenemor i det første lange stykke af mit liv.
Og min søster og jeg har tit snakket om, hvor stærkt det var af hende.
Og nu er jeg en relativt succesfuld musiker, og min søster har lige færdiggjort sin ph.
d.
i kvantefysik.
Så det er bare for at sige, at man kan sagtens være alenemor og gøre det ret godt, fortalte Lydmor i udsendelsen.
Hør 'Perfectly On My Own' i 'Sangskriver' på P3Rørt til tårerEfter blot to timer lå den percussive uafhængighedsbasker 'Perfectly On My Own' klar, og glæden ville ingen ende tage i den anden ende af røret.
- Jeg tror ikke, det kun er hormonerne, der gør, at jeg fælder en lille tåre, lød det begejstret fra Line, der med grådkvalt stemme sad klar med rosende ord efter at have hørt sangen.
Sangen endte med at handle om præcis dét, Line havde efterspurgt.
Og særligt én bestemt linje i sangen resulterede i stor fornøjelse for den kommende alenemor.
Læs også:Tårerne trillede i direkte radio: Popstjerne skrev rørende sang til Lasses ekskone- Jeg synes, tonen var så god i sangen.
Jeg kunne godt lide, at Lydmor havde vendt det lidt på sin egen måde.
Hun har haft oplevelser med en anden side af det at være alene om noget stort.
Jeg var så enig i den linje, hvor hun synger: 'My mother love, will be so much greater - When growing up, my kids will know they have a home - And nothing’s set in stone'.
Fremover glæder Line sig nu bare til at blive mor en dag og dele den særlige sang med sit barn.
- Jeg kommer helt sikkert til at lytte til den mange gange.
Og jeg glæder mig til, at den skal være en del af mit barns historie.
Det bliver noget, vi har sammen, siger hun.
I 'Sangskriver' skal vært Jonas Gülstorff hver lørdag skrive en spritny sang, baseret på en lytterhistorie, sammen med en musikalsk gæst.
FacebookTwitterKopier link




https://www.dr.dk/nyheder/penge/eksperter-om-haengepotte-sag-mod-netto-tager-du-mange-detaljer-med-saa-bliver-det

PengeEksperter om hængepotte-sag mod Netto: 'Tager du for mange detaljer med, så bliver det ulovligt'Keramiker Anne Black kræver tre millioner kroner fra supermarkedskæden Netto.
Urtepotten med de tre snore til højre er Anne Blacks design.
Urtepotten til venstre er den, Netto havde til salg i butikkerne.
 Af Alexander Hecklen26.
mar.
2019 kl.
17.
41Bemærk: artiklen er mere end 30 dage gammelLæs opEn vase, en hængepotte og en krukke med låg er blevet omdrejningspunktet i en sag ved Sø- og Handelsretten.
Her kræver keramiker Anne Black en erstatning på tre millioner kroner plus sagsomkostninger fra supermarkedskæden Netto, fordi hun mener, at Netto har kopieret hendes design og solgt lignende produkter til langt under den pris, hun selv tager.
Men sager om mulig kopiering er svære at bedømme.
Det mener Thomas Riis, der er professor i immaterialret ved Københavns Universitet.
- Der er et gråzoneområde, hvor det er meget svært på forhånd at sige, om der er tale om en ulovlig kopi eller en lovlig inspiration, siger han.
Her er de tre varer, som Anne Black så i Nettos katalog - ved siden af hendes eget design.
Solgte hængepotte til 39 kronerNettos version af hængepotten kostede 39 kroner stykket – Anne Blacks koster op til 350 kroner.
De er dog ikke helt ens.
For eksempel har hængepotten fra Netto kun to lædersnore, mens Anne Blacks har tre.
Men vasen og krukken er holdt i samme stil, mener hun.
Nettos direktør, Michael Løve, afviser anklagerne om kopiering.
Han mener, at der i perioden har været en særlig designtrend for keramikprodukter.
- Hvis man kigger på nogle af dem, der var til salg på samme tidspunkt hos vores konkurrenter, så vil man se, at de er stort set identiske, siger han.
I følge Netto var der mange hængekrukker, der mindede om hinanden i handlen.
Her mener man, at der var tale om en trend.
Men at andre butikker har solgt keramik med lignende design, kommer ikke til at veje tungt på rettens afgørelse i den specifikke sag, mener professor Thomas Riis.
- Hvis det viser sig, at de her krukker går for tæt på, så spiller det ikke nogen rolle, at der andre, der har gjort det samme.
- Det, der er det vigtigste at være opmærksom på her, er, at kommer der en trend, så må man godt lade sig inspirere og gå med på den.
Men hvis man tager alt for mange detaljer med, så bliver det ulovligt, siger Thomas Riis.
Djævlen er i detaljenJørgen Blomqvist, der adjungeret professor ved Juridisk Fakultet på Københavns Universitet, er enig i, at detaljegraden afgør mange af de retssager, der handler om mulig kopiering.
Der i virkeligheden tale om to ting, som retten skal tage stilling til, fortæller han.
- Først skal retten finde ud af, om produktet er ophavsretsbeskyttet, fordi det er indivduelt præget af den person, der har skabt det.
Næste skridt er så at se på, om de individuelle ting i det oprindelige produkt går igen i det påståede krænkende produkt, siger Jørgen Blomqvist.
I flere konkrete sager har eksempelvis Montana-reolens design vist sig at leve op til de kriterier, fortæller Thomas Riis.
- Montana har vundet adskillige sager vedrørende ulovlige kopier.
Det, man kan hæfte sig ved i de sager, er, at Montana-reolen har et realtivt enkelt formudtryk.
Grundlæggende set er der tale om en bogkasse, og der er grænser for, hvor mange forskellige måder sådan en bogkasse kan se ud på, siger han.
(© Montana Furniture)Ifølge Thomas Riis kommer det i den salgs sager typisk til at handle om, hvorvidt produktet har særlig karakteristika.
I Montanas tilfælde handlede det blandt andet om den måde, bogkassen er samlet på.
- Domstole går simpelthen ind og ser på siderne af bogkassen, hvor kassen er samlet.
Dér har man altså fundet, at et tilsvarende design er gået for tæt på.
- Sagerne bliver afgjort på detaljerne, for der skal også være plads til, at andre kan lave bogkasser, som har samme funktion, siger Thomas Riis.
Dommere bruger ekspertvurderingVed sager i Sø- og Handelsretten, hvor de fleste sager om mulige kopier kører, er det ofte såkaldte sagsdommere eller skønsmænd, som dommerne spørger til råds, fortæller Jørgen Blomqvist.
- De er ikke jurister, men i stedet kyndige inden for de pågældende områder som designere eller formanden for designernes forening, som laver en udtalelse, og så må de juridiske dommere tage stilling til, om de køber den, siger han.
Og det er ofte ekspertvurderingen af, om et produkt har særegne træk, der gør sig gældende ved sådanne sager.
Det viser en gennemgang af sager om mulig kopiering, fortæller Jørgen Blomqvist.
- I praksis viser det sig, at der er en betydelig tendens til, at de her sagkyndiges erklæringer får en ganske stor betydning for domsudfaldet.
Men det er dog altid dommerne, der træffer den endelige afgørelse, siger han.
Hvor går grænsen mellem om noget er kopi eller ej?
- Den er virkelig svær at trække, når det handler om menneskelig kreativitet.
Det at lave en smuk urtepotte i det rigitige snit, der er noget, som alle designere sidder og laver på første år på designskolen.
Det rene design beskytter vi ikke.
Så der skal mere til, før man kan sige, at produktet er individuelt præget, siger Jørgen Blomqvist.
Hvad skal man som forbruger gøre, hvis man ikke vil støtte mulige kopiprodukter?
- Man skal holde sig til den gode gamle grundsætning, at hvis det er for godt til at være sandt, så er det nok også for godt.
Hvis man ser et produkt, som ligner noget, man kan få meget dyrere, så skal man passe på, siger Jørgen Blomqvist.
FacebookTwitterKopier linkEmner:Sø- og Handelsretten|Københavns Universitet|USA|Domstole|Michael Løve (erhvervsleder)




https://www.dr.dk/nyheder/indland/spoerg-eksperterne-em-fodbold-hvordan-slaar-danmark-schweiz






https://www.dr.dk/sporten/oevrig/forbund-i-problemer-instagram-atleter-tager-reklamepenge-i-dansk-idraet

Øvrig sportForbund i problemer: Instagram-atleter tager reklamepenge i dansk idrætDanske atleter tjener gode penge på at reklamere på de sociale medier, og det rammer idrætsforbundenes økonomi, vurderer sportsøkonom.
Af Rasmus Dalgaard26.
mar.
2019 kl.
17.
09Læs opKim Mejnert Frydensbjerg er sekretariatsleder i Dansk Forening for Rosport, og han er frustreret.
For når han kigger i sit forbunds medaljeskab, så bugner det af OL-medaljer, men når han kigger på de indtægter, som de mange medaljer skulle generere, så må han konstatere, at de ikke er til stede.
- Sat lidt på spidsen, så står det til ad helvede til, siger sekretariatslederen.
Læs også:Verdensmester er modvillig stjerne på de sociale medier: 'Vil ikke være en blyp uden personlighed'- I vores regnskab har vi cirka 300.
000 kroner i kommercielle indtægter.
For et forbund, der har for vane at tage OL-medaljer, så er det jo ingenting.
Det er helt vildt.
Situationen i Dansk Forening for Rosport er ikke enestående.
Kigger man i regnskaberne hos de danske forbund, så fremgår det, at posten med de kommercielle indtægter ofte halter.
Der kan være mange grunde til, at et forbund ikke lykkes med at ”sælge sin vare”, men et af de afgørende parametre er ifølge Kim Mejnert Frydensbjerg manglende eksponering.
En sponsor, der tidligere valgte at bruge sine reklamepenge på en bandereklame til et stævne eller en annonce i et blad, i dag oftere udenom forbundet og direkte til atleten.
For hvor idrætsgrenene har svært ved at tiltrække sig opmærksomhed, så går det straks bedre for atleterne, der i stigende grad benytter sig af de sociale medier til at gøre sig bemærket.
ParadigmeskifteIfølge sportsøkonomen Kenneth Cortsen er vi vidne til et paradigmeskifte.
For med den direkte kontakt til forbrugerne via sociale medier som for eksempel Instagram bliver atleterne mindre og mindre afhængige af forbundene, og det kan ramme idrætsdanmark hårdt på pengepungen, vurderer han.
- Før i tiden var atleten afhængig af forbund og traditionelle massemedieplatforme som tv, radio og print, og sådan er det ikke i dag, siger Kenneth Cortsen.
Omsætning i de største danske influencer-bureauer fra 2016 til 2018I dag er atleten sit eget medie via Instagram, Twitter, Facebook og lignende, og det giver en masse nye sponsormuligheder.
Også selvom du ikke hedder Christian Eriksen eller Cristiano Ronaldo.
Ifølge Kenneth Cortsen har mindre kendte atleter og atleter i nichesportsgrene en gylden mulighed med de sociale mediers indtog.
- Nichesportsgrene har ikke de samme eksponeringsmuligheder gennem medierne, som de traditionelle sportsgrene som fodbold.
Så derfor er de sociale medier en god mulighed for aktører indenfor nichesportsgrenene at kapitalisere på.
- For hvor er folk i dag?
De sidder ikke og hører radio eller ser tv længere, men de er konstant på de sociale medier.
Så det er en perfekt mulighed for nicheatleter til at være der, hvor forbrugerne er, siger Kenneth Cortsen.
Han tror, at forbundene går en svær tid i møde, hvis de ikke ”vågner op”, for mens eksponeringen falder, og sponsorindtægterne bliver mindre, så har atleterne et guldrandet talerør til forbrugerne.
- Hvis der slet ikke er nogen eksponerings- eller faninteresse, og den individuelle atlet har en stor følgerskare, så er det jo klart, hvor man går hen.
I dag er kontaktprisen, som er det, det koster at ramme en person i målgruppen, det afgørende, og den er jo oftest bedre hos atleten og dens mange følgere.
Rasmus Storm, der er forsknings- og analysechef på Idrættens Analyseinstitut, fortæller, at der ikke er lavet undersøgelser, der viser, at reklamepengene i større grad går til atleterne, men han vurderer, det er tilfældet.
- Det er svært at forestille sig, at de sociale medier ikke vil få en stigende betydning.
Det er en måde, hvorpå atleterne kan skabe deres eget brand.
Det er et sted, hvor de kan slå sig op på noget, der kan generere noget opmærksomhed og dermed generere sponsorer, siger han.
200.
000 visninger = 20.
000 kronerDer findes ikke en klar udregningsnøgle, når det kommer til indtjening på reklame via de sociale medier.
Og dog.
Pernille C.
Lotus, der er direktør i influencerbureauet SMAC Agency og partner i HIPPO management, har et samarbejde med en influencer dataleverandør, som hun tager udgangspunkt i, når hun skal regne ud, hvor meget virksomhederne skal betale for, at en af hendes influencers viser produkter frem på for eksempel Instagram.
- Alt, vi laver, er baseret på data.
Det er den eneste mulighed, vi har for at have et overblik og i øvrigt at kunne leve op til kundernes krav til return on investment på en influencerkampagne.
Det er slut med bare at række en finger i vejret og så tage en eller anden uvilkårlig pris for et Instagram-foto, siger hun.
Læs også:sociale medier i sportNår en ”almindelig” influencer laver en reklame med for eksempel 200.
000 visninger på de seneste 30 dage, så koster det virksomheden 20.
000 kroner for et opslag på Instagram.
Men Pernille C.
Lotus fortæller, at det ikke helt gælder for atleter og celebrities.
- Den regnestok kan man ikke bruge på atleter, for der skal man typisk gange op, alt efter hvor stor en celebrity det er.
Det tages også med, hvor lang tid personen for eksempel har brugt på at bygge sit brand op, og om de har andre igangværende aktiviteter, der understøtter deres brand kommercielt.
Hun forudser en fremtid, hvor endnu flere virksomheder vil anvende influencers som endnu et ben i deres generelle marketing mix.
FacebookTwitterKopier linkEmner:Cristiano Ronaldo (fodboldspiller)|Instagram|Økonomi|Dansk Forening for Rosport|Erhverv




https://www.dr.dk/nyheder/politik/roedt-eller-blaat-bliv-klaedt-paa-til-valgkamp-om-sundhed

SundhedsreformSe temaPolitikRødt eller blåt?
Bliv klædt på til valgkamp om sundhedSkal regionsrådene overleve?
Det bliver et af stridspunkterne i kampen om danskernes sundhedsvæsen.
Lars Løkke Rasmussen (V) og Mette Frederiksen (S) har hver deres plan for, hvordan fremtidens sundhedssystem skal indrettes.
Af Christine Cordsen26.
mar.
2019 kl.
17.
56Bemærk: artiklen er mere end 30 dage gammelLæs opSundhed er et af de store temaer i den valgkamp, som partierne for længst har tyvstartet.
Regeringen og Dansk Folkeparti har lavet en politisk aftale om en sundhedsreform.
Den vil de fire partier gennemføre, hvis de stadig har flertal efter valget.
Socialdemokratiet har fremlagt et sundhedsudspil, som partiet vil gå efter at gennemføre, hvis vælgerne gør S-formand Mette Frederiksen til statsminister.
Her kan du få overblik over de to forskellige planer.
OverblikFacebookTwitterKopier linkEmner:Mette Frederiksen (politiker)|Socialdemokraterne|Dansk Folkeparti|Valg og folkeafstemninger|Sundhed og velvære




https://www.dr.dk/nyheder/indland/emilie-skar-i-sig-selv-nu-er-hun-klar-til-daekke-arrene-med-tatoveringer

IndlandEmilie skar i sig selv: Nu er hun klar til at dække arrene med tatoveringer Flere unge skader sig selv med vilje.
Efter otte år er Emilie klar til at komme videre.
Emilie får dækket sine selvskade-ar med en tatovering.
Efter otte år, hvor hun har skåret i sig selv, er hun klar til at komme videre.
Af Sara Pagh Kofoed26.
mar.
2019 kl.
17.
05Bemærk: artiklen er mere end 30 dage gammelLæs opEmilie Haahr sidder hos tatovøren, som gør klar til at dække hendes venstre underarm med nordiske blomster og et portræt af hendes kat.
Tatoveringen er stor, men den skal også dække mange ar, som Emilie har givet sig selv.
Det har hun gjort ligesom et stigende antal unge.
Faktisk er det mere end hver femte, der har prøvet at skade sig selv, viser en ny dansk undersøgelse, der er undervejs - og internationale tal viser samme tendens.
Emilie begyndte at skære i sig selv, da hun var 12 år og havde det rigtig svært.
Nu er hun 22, og det er to år siden, hun droppede barberbladene.
Hun har accepteret arrene som en del af sin historie, men hun føler alligevel, at hun er klar til at se på noget smukkere.
Se Emilie fortælle om sin beslutning i videoen, og lyt med i podcasten Den Daglige Dosis, som dykker ned i, hvorfor unge egentlig skader sig selv.
Hvis du selv har tanker om selvskade eller brug for nogen at tale med, så ring til Landsforeningen mod spiseforstyrrelser og selvskade på 7010 1818.
Eller find mere info på LMS' hjemmeside her.
FacebookTwitterKopier linkEmner:Psykiske lidelser|Landsforeningen mod spiseforstyrrelser og selvskade|Kropsudsmykning




https://www.dr.dk/nyheder/viden/teknologi/youtube-og-facebook-har-faaet-nok-tech-giganterne-bekaemper-vaccine-vroevl

TeknologiYoutube og Facebook har fået nok: Tech-giganterne bekæmper vaccine-vrøvlFjernede bøger og søgninger uden resultat er blandt tiltag mod indhold, der advarer mod vaccination.
Youtube og Facebook er nogle af de kæmpefirmaer, der har taget konkrete skridt for at komme fejlagtig information om vaccination til livs.
Af Esben Hardenberg26.
mar.
2019 kl.
17.
02Bemærk: artiklen er mere end 30 dage gammelLæs opFacebook var i februar måned nok engang i vælten.
Denne gang fordi indhold, der advarede mod at lade sine børn vaccinere, blev foreslået til brugere af det sociale medie.
Det skete i kølvandet på et mæslingeudbrud på den amerikanske vestkyst, som ansporede kongresmedlemmet Adam B.
Schiff (D) til at skrive til Facebooks direktør Mark Zuckerberg.
Siden da har Facebook taget skridt for at komme de fejlagtige informationer til livs, og flere andre techfirmaer gør dem følgeskab.
Læs også:Facebook tager kampen op mod anti-vaccinebudskaberFjernede bøger og tomme søgeresultaterFor at undgå at sprede falsk information om skadelige virkninger af vaccination vil Facebook og de andre techgiganter gøre flere ting.
Her er hvad Facebook, Amazon, Pinterest og Youtube siger, de vil gøre, eller allerede gør:It-firmaernes tiltag mod anti-vaccine budskaber•Facebook: Grupper og sider, der spreder falsk information gøres mindre synlige i nyhedsfeedet og ved søgninger.
De samme grupper og sider vil heller ikke komme frem som automatiske anbefalinger.
Herudover bandlyses reklamer, der indeholder fejlagtig information om farerne ved at lade sig vaccinere, ligesom man ikke skal kunne rette sine reklamer mod brugere, der i forvejen har vist interesse for den type indhold.
•Amazon: Har inden for de seneste uger fjernet bøgerne 'Healing the Symptoms Known as Autism' og 'Fight Autism and Win' fra deres onlinebutik, skriver webmediet NBC News.
•Pinterest: Her giver en søgning på eksempelvis "vaccine" ingen resultater i skrivende stund.
I stedet vises en besked om, at billeder relateret til søgeordet ofte giver resultater, der overtræder tjenestens retningslinjer.
•Youtube: Har besluttet at stoppe med at vise indkomstgivende reklamer på kanaler med anti-vaccine budskaberBilledtjenesten Pinterest har fjernet alle resultater på søgninger som eksempelvis "vaccine".
Ny forskning afdækker baggrund for anti-vaccine indholdTiltagene sker i en tid, hvor flere og flere har de sociale medier som deres primære nyhedskilde, og området får derfor ekstra stor opmærksomhed fra medier og på universiteter.
For nylig kunne forskningstidsskriftet Nature således bringe ny viden om de typer af fejlagtig information, der ses på de sociale netværk.
De kan overordnet inddeles i fire temaer, skriver webmediet The Verge.
Den første er manglende tillid til videnskaben og regeringsorganer.
Den anden er frygt for sundhedsrisici.
Hertil kommer bevæggrunde som bunder i konspirationsteorier og til sidst troen på alternative behandlingsformer.
FacebookTwitterKopier linkEmner:Facebook|Mark Zuckerberg (erhvervsleder)|Youtube|Vaccinationer|USA




https://www.dr.dk/nyheder/indland/efterladt-pige-kan-opfylde-barnloest-pars-inderste-oenske

IndlandEfterladt pige kan opfylde barnløst pars inderste ønskeSpædbørn, der efterlades i Danmark, bliver som oftest adopteret.
Efterladte spædbørn i Danmark bliver som regel adopteret af familier, der er godkendt af Statsforvaltningen, forklarer en ekspert.
(Arkivfoto).
Af Mads Korsager Nielsen26.
mar.
2019 kl.
17.
02Bemærk: artiklen er mere end 30 dage gammelLæs opDet var Københavns Kommune, der hurtigt måtte sende en medarbejder til hospitalet, da et spædbarn sent mandag blev fundet efterladt ved Vanløse.
Politiet vurderer, at pigen er mellem et og fem døgn gammelt og leder netop nu efter moderen.
Uden at forholde sig til den aktuelle sag forklarer faglig chef for Center for Familiepleje i Københavns Kommune, at ulykkelige sager med efterladte spædbørn i Danmark som regel ender med glædestårer for par, der ønsker at adoptere.
Det skal du gøre, hvis du finder et efterladt spædbarnRing 112 og tilkald hjælp.
Sørg for, at beredskabet også sender en ambulance, for tiden er afgørende.
Undersøg barnets kropstemperatur.
Tag tøj af, hvis det er en hed sommerdag, og barnet er varmt.
Er barnet koldt, kan du svøbe det i din jakke.
Tag barnet op og hold det tæt ind til dig for at give en følelse af tryghed, mens du venter på redningspersonalet.
Du skal ikke give det mad eller drikke - vent i stedet på redningspersonalet.
Kilde: Sundhedsplejerske Dorthe Fischer- Hvis moderen ikke vil beholde barnet, eller man ikke kan finde moderen, vil Statsforvaltningen indstille en godkendt adoptivfamilie til at adoptere barnet, siger Anne Melchior Hansen fra Center for Familiepleje i Københavns Kommune.
Spædbørn, der bliver fundet efterladt i Danmark, vil som oftest blive adopteret af en godkendt adoptivfamilie på lige vis, som man kender det med adoptioner af børn fra udlandet.
Anne Melchior Hansen, Center for Familiepleje, Københavns KommuneKommune rykker hurtigt udDen lille pige, der blev fundet mandag, har det efter omstændighederne godt og er nu under lægebehandling, oplyser politiet.
Allerede i hospitalsfasen vil kommunens medarbejder, som regel rykke ud til barnet.
- Sagsbehandleren orienterer sig i sagen ved at tale med hospitalspersonale og politi.
Herefter er det sagshandlerens opgave at bede formanden for kommunens børne- og ungeudvalg om at træffe en beslutning om, at barnet kan blive anbragt et godkendt sted.
Når der som her er tale om et spædbarn, vil man altid søge at anbringe barnet i en plejefamilie, forklarer Anne Melchior Hansen.
© Københavns politiPolitiet søger vidnerKøbenhavns Politi søger vidner i sagen om den efterladte nyfødte pige, der blev fundet ved en cykelsti på Grøndals Parkvej i Vanløse i går.
Pigen blev fundet liggende i en indkøbspose fra Netto klokken 23.
14.
Læs mere her.
Et barn årligt efterladesI Danmark bliver der cirka fundet et efterladt barn én gang om året.
Den første plejefamilie er dog kun midlertidig.
- Plejefamilien tager på hospitalet, hvor de typisk bliver indlagt sammen med barnet, indtil barnet kan udskrives.
Når barnet er klar, tager de hjem til sig selv, forklarer Anne Melchior Hansen, der fortæller, at politiet imens forsøger at finde moderen.
- Er det muligt, får moderen hjælp, og man prøver at bringe mor og barn sammen.
Ønsker moderen at adoptere barnet væk, har hun tre måneders fortrydelsesret.
I den tid er barnet hos plejefamilien.
Herefter sker der typisk det, at det efterladte spædbarn bliver adopteret af et par, der er godkendt som adoptivfamilie af Statsforvaltningen.
FacebookTwitterKopier linkEmner:Københavns Kommune|Forældre og børn|Statsforvaltningerne|Socialforhold|Vanløse




https://www.dr.dk/nyheder/politik/henvisningskrav-til-fysioterapeut-skal-skrottes-gevinst-baade-borgere-og-laeger

SundhedsreformSe temaPolitikHenvisningskrav til fysioterapeut skal skrottes: Gevinst for både borgere og lægerRegeringen og Dansk Folkeparti vil gøre det muligt at få tilskud til fysioterapi uden lægehenvisning.
Det skal være muligt at få fem besøg hos en fysioterapeut uden henvisning fra en praktiserende læge om året.
(Arkiv) Af Christina Nordvang Jensen26.
mar.
2019 kl.
16.
29Bemærk: artiklen er mere end 30 dage gammelLæs opNår vi rammer 2021, skal det være slut med at have en henvisning fra sin praktiserende læge for at få tilskud til fysioterapi.
I stedet skal du kunne gå direkte til din fysioterapeut og stadig få støtte fra det offentlige.
Det foreslår regeringen og Dansk Folkeparti i deres fælles sundhedsreform, der blev præsenteret på et pressemøde tidligere i dag.
Og det er et fornuftigt initiativ, mener formand for Danske Fysioterapeuter Tina Lambrecht.
- Det er en fantastisk god idé.
Vi ved fra udlandet, at det både er en gevinst for borgerne og for samfundsøkonomien.
Ved at fjerne et led kommer patienterne hurtigere til den rette sundhedsfaglige person, og samtidig sparer det de praktiserende læger for konsultationer.
Det er et dyrt og tidskrævende dobbeltarbejde, når en patient skal tilses af to faggrupper, siger hun.
Læs også:5 ting i sundhedsreformen, du skal bide mærke iBør testes hos en mindre gruppeHos Praktiserende Lægers Organisation (PLO) er man lidt mere forbeholden med at bakke op om forslaget.
Formand Christian Freitag tror på, at det vil betyde en aflastning af de praktiserende læger.
- Og det er vi selvfølgelig glade for.
Men vi kommer ikke uden om, at der er nogle patienter, der måske vil være i tvivl om, hvorvidt de ender det rigtige sted.
Man kan fejle meget andet end ondt i bevægapparatet, som vi kalder det.
Nogle gange kan rygsmerter være tegn på kræft eller nyreproblemer, siger han og fortsætter:- Det er ikke, fordi vi ikke tror, at vi har nogle gode fysioterapeuter.
Det er bare en anden måde at indrette sundhedsvæsenet på.
Han så derfor gerne, at man prøvede ordningen af i en enkelt region og vurderede erfaringerne, inden det blev spredt ud til hele landet.
Loft for besøg uden henvisningI aftalen lægger regeringen og Dansk Folkeparti op til, at der skal være et loft på fem fysioterapeutbesøg uden henvisning om året.
Hvis en patient ønsker kontakt nummer seks inden for et år, kræves der lægehenvisning på samme måde som under det nuværende system.
Det skyldes, at man ønsker at sikre, at man ikke overser en sygdom hos patienten.
Det er planen, at parterne skal mødes og drøfte udformningen af ordningen i midten af 2019.
Hos Danske Fysioterapeuter er man optistisk omkring at få forslaget gennemført uanset resultatet ved det kommende valg.
- Jeg noterer mig, at der er et flertal på Christiansborg, der ønsker det.
Og så har blandt andre de Radikale og Socialdemokratiet ytret sig positivt om løsningen.
Så uanset valgresultatet, håber jeg, at det vil blive gennemført, siger formand Tina Lambrecht.
FacebookTwitterKopier linkEmner:Dansk Folkeparti|Radikale Venstre|Danske Fysioterapeuter|Sundhedsvæsen|Læger




https://www.dr.dk/sporten/fodbold/landsholdet/statistik-nervoes-foer-braget-bare-rolig-danmark-har-ikke-tabt-en

LandsholdetSTATISTIK Nervøs før braget?
Bare rolig, Danmark har ikke tabt en åbningskamp i 40 årHistorisk set har Danmark gode erfaringer med Schweiz, og så bringer Kaptajn Kjærs fødselsdag ofte lykke for de rød-hvide.
Vi har samlet fire beroligende statistikker.
Af Niklas Brandt Pedersen26.
mar.
2019 kl.
16.
11Bemærk: artiklen er mere end 30 dage gammelLæs opTirsdag aften går det løs for Danmark i jagten på en plads ved EM i 2020, når holdet løber på banen ude mod gruppens absolut sværeste modstandere fra Schweiz.
Sidder du også med lidt fugtige håndflader og en let hastig hjertebanken inden skæbnekampen, så frygt ej.
Vi har nemlig samlet fire mere eller mindre brugbare statistikker, der taler for dansk succes i aften.
1Ubesejret på Simon Kjærs fødselsdagSimon Kjærs fødselsdag plejer at betyde held for danskerne.
I dag er det anfører Simon Kjærs fødselsdag, og den er han faktisk efterhånden vant til at spendere sammen med sine landsholdskolleger.
De seneste femten år har Danmark nemlig spillet en håndfuld landskampe på Sevilla-stopperens fødselsdag.
Det er gået rigtig fint.
I hvert fald har Danmark ikke tabt et eneste af de fem opgør.
Det er blevet til fire uafgjorte mod Norge, Tjekkiet, Bulgarien og Rumænien, mens Kasakhstan blev nedkæmpet med 3-0 på Simon Kjærs fødselsdag i 2005.
2Dommeren bringer heldSlovenske Damir Skomina er ikke bare en af verdens mest fortræffelige dommere.
Han plejer også at bringe Danmark held, når det virkelig gælder.
Det var nemlig ham, der passede fløjten, da Michael Krohn-Dehli sendte det danske kongerige i ekstase ved EM i 2012 og sikrede Danmark en fantastisk start på slutrunden med en sejr på 1-0 over storfavoritterne fra Holland.
Du kan genopleve det fantastiske mål i videoen herover.
3Danmark har historisk set taget på SchweizDet danske landshold har det historiske overtag mod Schweiz.
De to nationer har ikke mødt hinanden i tyve år, så det er måske lidt begrænset, hvor meget vi rent faktisk kan bruge den her statistik til.
Men Danmark har i hvert fald det historiske overtag, når det kommer til opgørene mod Schweiz.
12 gange har Danmark og Schweiz mødt hinanden, og her er det blevet til fire danske sejre, fem uafgjorte og tre schweiziske sejre.
4Ubesejret i kvalifikationens åbningskamp siden 1980Siden 1982 er det lykkedes for lille Danmark at kvalificere sig til hele 12 slutrunder ud af 19 mulige.
Den fine statistik er blandt andet blevet gjort mulig af en konsekvent stime af stærke åbningskampe i kvalifikationerne.
19 gange i træk er det lykkedes Danmark at gå fra banen uden nederlag i kvalifikationernes første kamp.
Læs også:Fem skarpe schweizere, vi skal passe på: Her er deres styrkerDet var dog på et hængende hår, at den statistik blev holdt i live i 1982 mod mægtige England, hvor Danmarks offensive ekvilibrist Jesper Olsen i overtiden driblede sig igennem det engelske forsvar, sparkede bolden forbi legendariske Peter Shilton og sikrede 2-2 i Idrætsparken.
Det mål kan du nyde herover, og så er der jo kun tilbage at håbe, den her statistik lever videre i opgøret mod Schweiz i aften.
Der er kampstart klokken 20.
45.
Du kan se kampen på Kanal 5, høre den i radioen på P3 eller følge den i tekst her på dr.
dk/sporten.
FacebookTwitterKopier linkEmner:Michael Krohn-Dehli (fodboldspiller)|Simon Kjær (fodboldspiller)|Schweiz|Mærkedage|Kanal 5




https://www.dr.dk/nyheder/udland/kina-koeber-europaeiske-airbus-fly-over-200-milliarder

UdlandKina køber europæiske Airbus-fly for over 200 milliarderDet er et godt skridt på vejen til bedre samarbejde mellem EU og Kina, siger Frankrigs præsident.
Airbus-præsidenten og formanden for Kinas Luftfartsudlejning (CAS) underskrev mandag en købsaftale af de store i Frankrig.
Til venstre ses Kinas præsident, Xi Jinping.
Af Oliver Fruergaard26.
mar.
2019 kl.
16.
12Bemærk: artiklen er mere end 30 dage gammelLæs opDen europæiske flyproducent Airbus har underskrevet en aftale om at sælge 300 fly til Kina.
Det skriver selskabet i en pressemeddelelse.
Aftalen vurderes til en værdi på godt 30 milliarder euro - eller 224 milliarder kroner - fortæller franske embedsmænd til nyhedsbureauet Reuters.
Den store flybestilling er én ud af i alt 28 købssaftaler mellem Kina og EU-lande, der blev annonceret under den kinesiske præsident Xi Jinpings besøg i Paris.
Andre aftaler omfatter atomkraft, kulturudveksling og grøn energi og løber op på en samlet værdi af 263 milliarder kroner, skriver det tyske medie DW.
Bedre handel mellem EU og KinaDen store bestilling af Airbus-fly er et godt skridt på vejen mod bedre europæisk adgang til Kinas marked, sagde Frankrigs præsident, Emmanuel Macron, efter et møde med den kinesiske præsident tirsdag.
Her var den tyske forbundskansler, Angela Merkel, samt Europa-kommisionsformanden, Jean Claude Juncker, også til stede, og her blev sagt alvorsord om Kina, der gennem flere år har været anklaget for handelsmæssigt at spille EU-lande ud mod hinanden.
Kina skal lære at respektere EU, lød det blandt andet fra Macron til Kinas præsident.
- Ingen er naive, men vi respekterer Kina, og vi er besluttet på at have dialog og samarbejde, sagde han og tilføjede:- Og vi forventer naturligvis af vores største partnere, at de respekterer EU's enhed og de værdier, det har og bærer med sig rundt i verden, sagde Macron.
Sammen med Juncker gav Macron også udtryk for, at EU-virksomheder bør have samme adgang til det kinesiske marked, som kinesiske virksomheder har til det europæiske.
En mavepuster til BoeingKina er verdens næststørste luftfartsmarked, og landets aftale med Airbus kommer i en tid, hvor flyproducentens ærkerival, amerikanske Boeing, kæmper med sit omdømme.
Boeings seneste flymodel 737 MAX er blevet sat i karantæne verden over, efter mistanker om at en fejl på modellen har forårsaget to flystyrt på kun fem måneder.
Samtidig lider det amerikanske selskab under den handelskrig, der længe har stået på mellem Kina og USA, skriver erhvervsmediet Financial Times og kalder Airbus-aftalen en "mavepuster for Boeing".
FacebookTwitterKopier linkEmner:Angela Merkel (politiker)|Emmanuel Macron (politiker)|EU|Kina|EU-forhold




https://www.dr.dk/nyheder/udland/stormy-daniels-tidligere-advokat-svindelanklager-er-politisk-motiverede

UdlandStormy Daniels' tidligere advokat: Svindelanklager er politisk motiveredeEn person tæt på præsident Trump forsøger at få advokaten Michael Avenatti fængslet i 50 år, mener Avenatti selv.
Michael Avenatti taler med medierne, efter at han blev løsladt mod kaution.
Af Andreas Lindqvist26.
mar.
2019 kl.
15.
44Bemærk: artiklen er mere end 30 dage gammelLæs opDen amerikanske kendis-advokat, Michael Avenatti, som i går blev anholdt i New York for svindel, mener, at han er udsat for politisk motiverede anklager.
Det udtaler han til Fox News, efter FBI i går sigtede ham for at forsøge at afpresse sportskoncernen Nike - og senere frigav ham mod kautionsgaranti.
Bemærkningerne falder dog ikke med adresse til den sag, men en anden, som føres i Californien.
Den bygger på en større efterforskning, som ifølge anklageren viser, at han svindlede sig til midler, som en af hans klienter skulle have i erstatning.
Midlerne blev angiveligt brugt til at afbetale på gæld og til personligt forbrug.
Findes han skyldig, er strafferammen op til 50 års fængsel, beretter Fox News.
Men Michael Avenatti afviser anklagerne og føler sig forfulgt fra allerhøjeste sted.
- Vi har intet galt gjort og havde ret til hver en modtaget dollar.
Det hører med til historien, at klienten er repræsenteret af en person tæt på Trump, udtaler han til nyhedskanalen.
Blev fyret af pornomodelDet er ikke helt grebet ud af luften, at den amerikanske præsident Donald Trump kan have et horn i siden på den karismatiske advokat, som en overgang flirtede med muligheden for at stille op som præsidentkandidat hos Demokraterne.
Avenatti var nemlig indtil for få uger siden advokat for den tidligere pornostjerne Stormy Daniels, som har beskyldt Trump for at få sin daværende advokat til at betale hende for at tie om en affære, som de to angiveligt havde.
Sagen kan være alvorlig for Trump, ikke på grund af sexanklagerne, men fordi betalingen, hvis den fandt sted, kan være imod kampagnereglerne.
Stormy Daniels, med det borgerlige navn Stephanie Clifford, fyrede for flere uger siden Avenatti, som hun hævder opførte sig uærligt.
På Twitter skrev hun i går, at hun er ked af at høre om den seneste udvikling, men ikke er overrasket.
Hun lover i udtalelsen, at hun i fremtiden vil fortælle mere om, hvorfor hun føler sig snydt af advokaten.
Ville have millionerMichael Avenatti blev anholdt i går kun et kvarter efter, at han - også på Twitter - havde varslet en stor afsløring af en skandale i ungdomsbasketball, som rakte helt op i Nikes top.
Ifølge anklagerne havde Avenatti og en medsammensvoren truet Nike med at afsløre en intern bestikkelsesskandale.
Det ville ske, med mindre selskabet betalte advokaternes whistleblower 1,5 millioner dollar og ansatte Michael Avenatti og hans kompagnon til at gennemføre en intern undersøgelse, som ville koste Nike mellem 15 og 25 millioner dollar.
Ifølge anklagerne havde Michael Avenatti timet sin afsløring til at lande op til offentliggørelsen af Nikes kvartalsregnskab og havde truet selskabet med, at skandalen kunne skære 10 milliarder dollar af selskabets aktieværdi.
Offentliggørelsen af advokatens juridiske genvordigheder var tilsyneladende anledning til lidt skadefryd i Trump-familien.
- Gode nyheder til min ven Michael Avenatti.
Hvis du erklærer dig skyldig hurtigt, kan du måske få lov at dele en celle med Michael Cohen, skrev præsident Donald Trumps søn, Donald Trump Junior, med henvisning til præsident Trumps dømte tidligere advokat, som påstår, at han formidlede betalingen til Stormy Daniels på vegne af præsidenten.
FacebookTwitterKopier linkEmner:Donald Trump (politiker)|Twitter|Fox News|USA|Kriminalitet




https://www.dr.dk/nyheder/kultur/7-ting-du-maaske-ikke-vidste-om-master-fatman

Kultur7 ting du (måske) ikke vidste om Master FatmanMorten Lindberg stillede op i Melodi Grand Prix, lavede kortfilm om homo-aliens og stiftede sit eget parti.
Livsnyderen Morten Lindberg var en farvestrålende mand med mange talenter Af Henriette Stisen og Anders Holm Nielsen26.
mar.
2019 kl.
15.
34Bemærk: artiklen er mere end 30 dage gammelLæs opMorten Lindberg, måske bedre kendt som Master Fatman, er død.
Han blev kun 53 år gammel, men på trods af det rummer cv'et titler som tv-vært, dj, radiovært, instruktør, kunstner og en masse andet.
Men var du klar over, at han tilbage i 1990'erne lavede en finurlig kortfilm om homoseksuelle rumvæsner?
Eller at han troede på både Buddha og Jesus?
Her er syv ting, du måske ikke vidste om Master Fatman.
1Optrådte i Melodi Grand Prix – to gangeMaster Fatman var hele to gange med i Melodi Grand Prix.
Den første gang var i 1995 med sangen ’Jordisk kærlighed’, hvor han kom kørende ind på scenen på en lyserød Puch Maxi, som du kan se i begyndelsen af videoen.
Året efter var det med nummeret 'I nat', i duet med Jannie Høeg.
2Troede på både Buddha og Jesus(© (arkivfoto) Scanpix)Master Fatman havde både Jesus og Buddha som forbilleder og mixede den buddhistiske og kristne tro.
Han både mediterede og bad til Gud.
- Jeg ved godt, at det hedder i buddene, at man ikke må have mere end én gud, men det har jeg.
Når der er flere guder, så er det, fordi de har hver deres mission, og det vil da være synd, hvis man skulle vælge nogen fra.
- Er det noget personligt og alvorligt, beder jeg til Gud.
Handler det om andre menneskers sygdom og nød og lidelse i verden, beder jeg til Buddha.
Jeg laver også Iyengar yoga, for det styrker sjælen helt vildt.
Nogle kalder yoga motion, men for mig er det noget åndeligt, sagde han til Kristeligt Dagblad tilbage i 2007.
3Den tykke, glade punker eeelskede dessertMorten Lindberg flyttede som 22-årig fra Fyn til København i 1987, hvor han blev en del af punkmiljøet på Nørrebro.
- Han hang ud med punkerne ved Blågårdsgade og kunne se, hvordan de blev tyndere og tyndere.
Og så tog de stoffer og begyndte at dø.
Det ville han ikke, fortæller David Pepe Birch, manden bag biografien ’Master Fatman’ om Morten Lindberg fra 2011.
- Så han begyndte at købe et studenterbrød hos bageren hver dag for at blive tyk og glad.
Han ville ikke være tynd og sur som de andre punkere.
At bruge sin krop som et værktøj er særligt det, mange danskere nok husker ham for.
Som aliaset Master Fatman.
- Han var jo en kropskunstner.
Det var et aktivt valg for ham at være tyk.
Ovenover kan du se Master Fatman komme med en opsang til de sukkerforskrækkede danskere.
4Vegetar i mere end 30 år Scanpix)En stor kropsvolumen var en del af Morten Lindbergs image, men der røg ikke hvad som helst ind i kroppen hos madelskeren.
Tværtimod.
- Jeg har været vegetar de sidste 31 år, fordi jeg synes, at jeg bliver en anden end den, jeg gerne vil være, af at spise kød, som gør mig ærgerrig og havesyg.
Sådan beskrev Morten Lindberg selv sit forhold til kød, da Berlingske snakkede med ham tilbage i 2017.
Her forklarede han også, at han heller ikke drak alkohol:- Jeg frygter ikke kontroltabet, men jeg bryder mig ikke om vejen, fra man drikker det første glas vin, til man bliver fuld.
5Stiftede sit eget kosmiske parti’Kosmisk konferencier’, ’kosmisk bankovært’ og ’kosmisk teambuilder’ er nogle af de titler, man kan finde på Master Fatmans egen hjemmeside.
Morten Lindberg var kendt for at sprede 'kosmisk kærlighed', og i 1993 stiftede han sågar Det Kosmiske Parti, der stillede op i Københavns Kommune til kommunalvalget.
Partiet krævede juridiske rettigheder til naturen, en langsommere jordrotation og grænseløs kosmisk kærlighed.
Partiet fik 2.
136 stemmer.
6Lavede kortfilm om sorte homoseksuelle rumvæsnerI 1993 så kortfilmen med den kuriøse titel 'Gayniggers From Outer Space' dagens lys.
Det var Morten Lindbergs debut som filminstruktør.
En film, der i korte træk handler om en flok homoseksuelle rumvæsner, anført af en Kaptajn B.
Dick, der rejser til Jorden fra deres egen planet Anus, hvor de til deres store gru opdager, at kvinderne endnu ikke er udryddet på Jorden.
Prami Larsen, direktør for Filmværkstedet, var klipper på kortfilmen og husker tilbage på hele processen omkring tilblivelsen som en virkelig sjov og besynderlig oplevelse.
- Det var jo ikke verdens bedste skuespillere, der spillede med, og der var også masser af hjemmelavede special effects.
Begge dele gjorde det ret svært at klippe optagelserne sammen til noget, der gav mening.
Men jeg udvalgte de bedste scener og klippede det sammen til et første gennemsyn hos Morten Lindberg.
Prami Larsen fik dog ikke den reaktion, han havde forventet, efter et udfordrende klippearbejde:- Da Morten så resultatet, sagde han ‘hvad helvede, har du lavet?
!
Du skal da netop tage de scener, hvor det spiller rigtig dårligt, og hvor det går ad helvede til!
’7Gik på Rudolf Steiner skole og havde Steiner som forbillede(© (arkivfoto) Scanpix)Master Fatman voksede op i Dalum ved Odense og gik på Rudolf Steiner-skolen.
I interviews har han forklaret, at hans ’skabende nysgerrighed havde gode vilkår for at udvikle sig på skolen.
’Da han selv fik børn, fandt han sammen med andre forældre en Steiner-uddannet pædagog og lavede sin egen børnehave og hyrede en Steiner-uddannet pædagog.
FacebookTwitterKopier linkEmner:Master Fatman (musiker)|Melodi Grand Prix|København|Religion|Homoseksualitet




https://www.dr.dk/nyheder/politik/ringberg-lars-loekke-forsoeger-traekke-paa-sin-kredit-som-sundhedspolitiker

SundhedsreformSe temaPolitikRingberg: Lars Løkke forsøger at trække på sin kredit som sundhedspolitikerIfølge DR's analytiker vil statsministeren minde om, at han står bag det nuværende sundhedsvæsen.
Regeringen med statsminister Lars Løkke Rasmussen (V) i spidsen og Dansk Folkeparti præsenterede i dag en aftale om en sundhedsreform i Spejlsalen i Statsministeriet.
.
Af Lasse Bastian Larsen26.
mar.
2019 kl.
15.
59Bemærk: artiklen er mere end 30 dage gammelLæs op- Lars Løkke Rasmussen ønsker at tegne et billede af sundhedsreformen som en version 2.
0 af et i forvejen godt sundhedsvæsen.
Sådan siger DR Nyheders politiske analytiker, Jens Ringberg, efter at statsministeren i dag præsenterede en aftale om en sundhedsreform.
Regeringen og Dansk Folkeparti vil føre den ud i livet, hvis de kan danne flertal efter folketingsvalget, som skal afholdes senest 17.
juni i år.
© DRJens Ringberg- Jens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs også:Regeringen og DF præsenterer sundhedsreformJens Ringberg mener, at statsministeren vil forsøge at sælge aftalen ved at trække på den kredit, som han håber at have ude i befolkningen som sundhedspolitiker.
- Han vil minde vælgerne om, at det altså er ham som tidligere minister på området, der har skabt det nuværende sundhedsvæsen.
Den reform var Socialdemokratiet også imod, men nu ønsker oppositionspartiet at bevare de regioner, som Løkke var arkitekten bag, siger han.
Løkke lagde vægt på nærhedDR Nyheders politiske analytiker bed desuden mærke i, at statsministeren under pressemødet i Statsministeriets spejlsal understregede vigtigheden af nærhed i den nye struktur i sundhedsvæsenet.
- Det er ingen tilfældighed, at det netop var Løkke, som lagde meget vægt på, at den her reform ikke er en centraliseringsøvelse, siger Jens Ringberg.
Ifølge analytikeren skyldes det de gentagne angreb fra hans udfordrer til statsministerposten, Mette Frederiksen (S).
Så sent som i eftermiddagens spørgetime med statsministeren anklagede oppositionslederen oplægget til sundhedsreformen for netop at være en centraliseringsøvelse.
Læs også:Mette Frederiksen angriber Lars Løkke: I har fravalgt nærhed og omsorgVed dagens pressemøde lagde Løkke dog vægt på blandt andet en ’nærhedsfond’ på 8,5 milliarder kroner fra 2020 frem til 2025.
Det erklærede mål med fonden er at øge kapaciteten og løfte kvaliteten hos de praktiserende læger og kommunerne.
Statsministeren femhævede også patient- og pårørenderåd, der skal vælges i hver af de 21 sundhedsfællesskaber, som regeringen og DF vil oprette omkring landets akutsygehuse.
Løkke kalder rådenene 'den lokale stemme i det lokale sundhedsvæsen.
'Hovedelementer i sundhedsaftalen•Patientrettigheder skal styrkes:•Der skal være bedre støtte og vejledning, og patientrettigheder skal respekteres og overholdes i hele landet.
•Førstegangsfødende skal have ret til to dages ophold på sygehus eller patienthotel.
•Der skal være flere muligheder for eksperimentel behandling ved livstruende sygdom.
•Psykiatrien skal styrkes:•Kapaciteten og kvaliteten i behandlingen af de mest syge psykiatriske patienter skal styrkes.
•Behandlingskapaciteten i psykiatrisk speciallægepraksis for børn og unge skal udbygges, og der skal gøres en særlig indsats for sårbare unge.
•Flere hænder:•Der skal være en større kapacitet i den almene sundhedspraksis, og opgaverne skal tilrettelægges mere fleksibelt.
•Bedre forhold for patienter i det nationale sundhedsvæsen:•Der skal være øget tryghed på akutområdet.
•Der skal laves et forpligtende nationalt samarbejde om en højt specialiseret sygehusbehandling, og der skal være øget samarbejde og flere tværgående løsninger på it- og dataområdet.
•Nærhed og sammenhæng:•21 sundhedsfællesskaber skal sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
•Fremtidig organisering af sundhedsvæsenet:•Regeringen og Folketinget fastsætter retning med en udviklingsplan.
Sundhedsvæsen Danmark sikrer fremdrift og sammenhængende løsninger i hele landet, og sundhedsforvaltninger erstatter regionerne.
Kilde: 'Aftale af 26.
marts: Et stærkere sundhedsvæsen - tættere på dig' og RitzauFacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Sundhedsvæsen|Folketinget




https://www.dr.dk/nyheder/indland/imam-far-betinget-faengsel-praediken-om-jodedrab

IndlandImam får betinget fængsel for prædiken om jødedrabEn imam risikerede ubetinget fængsel for hadsk prædiken, men slap billigere.
Alligevel har han anket dommen.
Anklageren gik ellers efter en ubetinget fængselsstraf.
(Arkiv) 26.
mar.
2019 kl.
15.
17 | opdateret 26.
mar.
2019 kl.
15.
41Bemærk: artiklen er mere end 30 dage gammelLæs opDet koster seks måneders betinget fængsel, at en imam i marts 2017 prædikede om drab på jøder i en moské på Nørrebro i København.
Det har en enig domsmandsret tirsdag afgjort ved Københavns Byret.
Anklager Anders Larsson gik efter en ubetinget straf på mellem otte og ti måneders fængsel og kaldte det "en grov forbrydelse at opfordre til drab på andre.
" Han glæder sig over dommen.
- Jeg er rigtig tilfreds med, at retten har delt anklagemyndighedens vurdering af, at den her prædiken og citatet var strafbart, siger han.
Imamen Monzer Baajour var tiltalt for at have bifaldet drab på jøder.
Ifølge juraen kan det udløse op til tre års fængsel, men imamen har altså fået en markant mildere straf.
Alligevel har den 51-årige prædikant sammen med sin forsvarer anket dommen på stedet.
Læs også:Imam tiltalt for at prædike had: Afviser brud på lovenImam nægter sig skyldigImamen har hele tiden nægtet sig skyldig og mener, at hans ytringer er taget ud af kontekst.
Sagens kerne handler om en fredagsprædiken, som Monzer Baajour holdt i Masjid al-Faruq-moskéen på Heimdalsgade 31.
marts 2017.
Her lød det:- Dommedag oprinder ikke, førend muslimerne bekæmper jøderne, således at muslimerne slår dem ihjel, og jøden vil skjule sig bag sten og træer, og stenen og træerne vil sige: "O muslim, O Guds tilbeder, der er en jøde bag mig, så kom og dræb ham".
Monzer Baajour er også kendt under navne som Monzer Abdullah og Mundhir Abdallah.
Det er første gang, at den særlige bestemmelse i straffeloven tages i brug, efter at den blev indført 1.
januar 2017.
Paragraffen omtales blandt andet som forkynderloven.
Vil skærpe indsats mod radikaliseringFra politisk side er målet, at bestemmelsen skal skærpe indsatsen mod radikalisering og religiøse forkyndere.
Nu skal landsretten så tage stilling til paragraf 136 stk.
3.
- Der kommer en runde to.
Det betyder, at det er et komma, vi har sat i dag, og ikke et punktum.
Men foreløbigt har vi da en idé om, hvordan denne paragraf kan anvendes, siger anklager Anders Larsson.
Moskéen på Heimdalsgade i København er omdiskuteret.
Det har været fremme, at den har tætte relationer til den islamistiske forening Hizb ut-Tahrir.
Anders Larsson lagde også vægt på disse tråde i sin procedure og understregede, at imamen "uden tvivl tilhører Hizb ut-Tahrir.
/ritzau/FacebookTwitterKopier linkEmner:Hizb ut-Tahrir|Islam|København|Kriminalitet|Anklagemyndigheden




https://www.dr.dk/nyheder/regionale/sjaelland/borgmester-om-igangsaettelse-af-femern-baelt-forbindelsen-en-stor-dag

Valg til Europa-ParlamentetSe temaSjællandBorgmester om igangsættelse af Femern Bælt-forbindelsen: 'En stor dag for Sydsjælland og Lolland-Falster'Årtiers ventetid på tunnelforbindelsen mellem Tyskland og Danmark er nu forbi.
Det vurderes, at byggeriet af Femern-forbindelsen kan skabe op mod 6.
000 arbejdspladser.
(© Femern A/S)Af Casper Henriques og Julie Würtz26.
mar.
2019 kl.
16.
06Bemærk: artiklen er mere end 30 dage gammelLæs opDet er glædens dag på Sydsjælland og Lolland-Falster.
Især hvis man spørger Lollands borgmester Holger Schou Rasmussen (S) og det socialdemomkratiske medlem af Folketingets transportudvalg, Magnus Heunicke.
- I dag har forligskredsen endelig besluttet, at vi kan sætte gang i Femern-byggeriet.
Et projekt, som har været årtier undervejs.
Det er nu blevet besluttet at sætte gang i byggeriet.
Det er en skelsættende og fuldkommen afgørende beslutning, lyder det fra Magnus Heunicke, der er med i forligskredsen.
Og det glæder den lollandske borgmester.
Det er en rigtig stor dag, og det er det endelige skridt til, at Femern-forbindelsen er sat i gang, hvor der er fremrykket investeringer på flere milliarderHolger Schou (S), borgmester- Det er en rigtig stor dag, og det er det endelige skridt til, at Femern-forbindelsen er sat i gang, hvor der er fremrykket investeringer på flere milliarder.
Det er rigtig positivt for Sydsjælland og Lolland-Falster, fortæller Holger Schou.
Det betyder, at anlægsfabrikken, elementfabrikken, havneportalen og det nye havneindløb nu kan sættes i gang for at bygge den store tunnel mellem danske Rødby Havn og tyske Femern.
Lokale virksomheder kan nu investereDen danske godkendelse til projektet har været på plads i flere år, men i februar fik Femern Bælt-forbindelsen en officiel godkendelse fra den tyske myndigheds side.
Og det betyder, at lokale virksomheder nu kan komme på banen med deres investeringer.
- Det er nu muligt at byde ind på underliggende opgaver, så det er bare med at kridte skoene for de lokale aktører, for nu kommer det til at gå rigtig stærkt, lyder det fra Holger Schou.
Virksomhederne skal heller ikke bekymre sig, selv om Femern Bælt-forbindelsen er indbragt af Scanlines for nogle domstole, vurderer Magnus Heunicke:- Det er aldrig sket før, at en tysk domstol har trukket en myndighedsgodkendelse tilbage.
Der kan være små ændringer i det, og det må vi selvfølgelig tage med, hvis der er noget, der skal tilrettelægges anderledes.
Længeventede EU-midler kan komme i brugDe sidste skeptikere må erkende, at denne her tunnel kommer, og vi får Danmarks største arbejdsplads til at ligge i Rødbyhavn de næste ti år.
Magnus Heunicke (S)Det betyder også, at Danmark nu kan gå i gang med at bruge de 4,4 milliarder kroner i økonomiske midler, der er tildelt fra EU til at bygge forbindelsen.
- Nu kan vi gå i gang med at bruge midlerne fra EU fremfor at risikere, at EU tager pengene tilbage i støtte.
Nu kan pengene fra EU gavne vores projekt og de konkrete arbejdspladser, fortæller Magnus Heunicke.
Som det næste skal Femern A/S gå i forhandling med de konsortier, der skal bygge, og få sat byggeriet i gang.
Det betyder, at inden årets udgang kan spaden stikkes i jorden til den enorme tunnel.
- De sidste skeptikere må erkende, at denne her tunnel kommer, og vi får Danmarks største arbejdsplads til at ligge i Rødbyhavn de næste ti år, siger Magnus Heunicke.
Ifølge en pressemeddelse fra Femern A/S sikrer igangsættelsen af anlægsaktiviteterne, at Femern-tunnelen kan åbne i 2028.
Femern Bælt-forbindelsen•Femern-tunnelen består af en cirka 18 kilometer lang sænketunnel for biler og tog.
Den indeholder fire motorvejsspor og to jernbanespor.
•Tunnellen går fra Rødbyhavn på Lolland til Puttgarden på den tyske ø Femern.
•Forbindelsen under havet vil gøre det muligt at rejse med direkte tog mellem København og Hamborg på kun to en halv time.
•Når forbindelsen åbner, vil der blive plads til flere persontog over Storebælt, Fyn og Sønderjylland, fordi godstog mellem Skandinavien og Europa kan spare 160 kilometers kørsel ved at køre under Femern-bæltet.
•Man kommer til at kunne køre i tunnelen 24 timer i døgnet alle ugens dage, da den ikke er påvirket af vind og vejr, der ofte påvirker trafikken på broer og færgeruter.
•Turen kommer til at tage ti minutter med bil og syv minutter med tog.
Forbindelsen vil dermed spare biler og lastbiler en time per tur i forhold til færgerne.
Kilde: Femern A/SFacebookTwitterKopier linkEmner:Femern|Lolland-Falster|Sjælland|Lokalpolitik|Erhverv




https://www.dr.dk/nyheder/vejret/et-pust-af-foraar-er-paa-vej-til-danmark

VejretEt pust af forår er på vej til DanmarkEr du træt af den kolde vind ved busstoppestedet, er der gode nyheder på vej.
Af Søren Vallentin Jacobsen26.
mar.
2019 kl.
14.
10Bemærk: artiklen er mere end 30 dage gammelLæs opHuen sidder trygt og kækt på sned og varmer din skalp, og cyklisterne uden vanter puster på fingrene ved det røde lys.
Kølige forårstegn, som man godt kan blive en anelse træt af, når solen nu står højere på himlen.
Varme strømmer nu frem mod Danmark fra sydvest og kan flere steder torsdag og fredag levere op til 15 grader i skyggen, samtidig bliver der også perioder med solskin.
Scenariet ved busstoppestedet bliver noget mindre anstrengt.
Blæst i martsBlæst i martsÅr Vind2011 5,1 m/s2012 5,4 m/s2013 5,6 m/s2014 5,0 m/s2015 5,1 m/s2016 4,0 m/s2017 5,0 m/s2018 4,9 m/sSnit 5,0 m/s2019* 5,9 m/sKlimanormal 1961-90 marts vind: 6,3 m/sKilde: dmi.
dk* Til og med 25 martsVi har haft en marts måned, som har været mere blæsende end de seneste år, gennemsnittet for hele måneden - dag og nat - ligger i skrivende stund på 5,9 m/s.
Et kig på de foregående års blæst i marts viser, at det i år har blæst 18 procent mere end i årene fra 2011-2018.
Til gengæld kan man sige, at det er de foregående år, der har været vindsvagere, fordi den gamle klimanormal fra 1961-90 viser os, at marts i den 30-årige periode havde en snit på 6,3 m/s.
En grimasse der kan passeMen det danske forårsvejr har mange ansigter, og allerede lørdag aften gælder det om at finde en grimasse, der kan passe, når nok en tydelig koldfront slår ned fra nordvest.
Den vil kappe mindst 5 grader af dagtemperaturen, samtidig med at blæsten fra nordvest igen bliver mærkbar.
FacebookTwitterKopier linkEmner:Vejret




https://www.dr.dk/sporten/fodbold/uefa-aabner-racismesag-mod-montenegro

FodboldUefa åbner racismesag mod Montenegro Montenegros fodboldforbund står til straf efter klager over tilråb og abelyde under EM-kampen mod England.
Montenegrinerne lavede eftersigende abelyde under kampen mod England, og det får nu Uefa til at åbne en sag.
26.
mar.
2019 kl.
14.
06Bemærk: artiklen er mere end 30 dage gammelLæs opDet europæiske fodboldforbund, Uefa, åbner en disciplinærsag mod Montenegros Fodboldforbund.
Sagen kommer, efter at den engelske delegation har fremsat anklager om racisme på tilskuerpladserne under EM-kvalifikationskampen mellem Montenegro og England mandag aften.
Læs også:Engelske landsholdsspillere anklager Montenegro-fans for racismeFlere engelske spillere klagede efterfølgende over fornærmende tilråb og abelyde fra tribunerne på stadion i Podgorica.
Uefa oplyser, at sagen vil blive behandlet i forbundets disciplinærkomité 16.
maj.
/ritzau/FacebookTwitterKopier linkEmner:UEFA|Montenegro|England|Fodbold|Podgorica




https://www.dr.dk/nyheder/indland/hver-femte-unge-har-proevet-skade-sig-selv-emilie-fortalte-det-var-katten

IndlandHver femte unge har prøvet at skade sig selv: Emilie fortalte, at det var kattenSelvskade kan for nogle være en måde at håndtere svære følelser, fortæller ekspert.
Flere unge skader sig selv.
Foto: Claudia Moreno-HansenAf Sara Pagh Kofoed og Sarah Munk Jørgensen (video)26.
mar.
2019 kl.
14.
05Bemærk: artiklen er mere end 30 dage gammelLæs op22-årige Emilie Haahr sidder i tatovørstolen.
Hun er klar til at få dækket venstre underarm med blomster.
En tatovering, der skal dække de selvskade-ar, hun har.
- Jeg er nået til et punkt i mit liv nu, hvor jeg har accepteret mig selv og den måde, jeg ser ud på, så jeg er klar til at komme videre, siger hun.
Vi synes, du skal læse det her, fordi.
.
.
Hver femte unge har prøvet at skade sig selv.
Og tendensen ser desværre ud til at være stigende.
Hvis udviklingen skal vendes, så kræver det, at vi nedbryder de tabuer, der er omkring selvskade.
Det mener både Landsforeningen mod spiseforstyrrelser og selvskade, LMS, og de unge selv, som har erfaring med det.
Og første skridt er at tale om det.
Flere unge skader sig selvEmilie er ikke alene om at have en hel del ar at vise efter teenageårene.
Faktisk har hver femte unge prøvet at skade sig selv ved for eksempel at skære, brænde eller kradse sig i huden.
Og antallet er på vej op, tyder både internationale og en igangværende dansk undersøgelse på.
- Der er en stigende tendens til selvskade, siger professor Bo Møhl fra Aalborg Universitet, der står bag den nye undersøgelse blandt landets gymnasieelever.
Der er en stigende tendens til selvskade.
Bo Møhl, professor i klinisk psykologi ved Aalborg UniversitetBo Møhl undersøgte første gang unges erfaringer med selvskade tilbage i 2012.
Nu stiller han sine spørgsmål til gymnasieelever over hele landet igen – og det tyder ikke på, at udviklingen går i den rigtige retning.
Selvskade handler om at få følelserne udEmilie begyndte at skære i sig selv, da hun var 12 år gammel.
Hun havde det rigtig dårligt, blandt andet fordi hendes forældre var blevet skilt.
- Jeg var ekstremt presset på alle mulige forskellige punkter og var vred og ked af det hele tiden, siger hun.
Ligesom for en del andre, der selvskader, handlede det for Emilie om at forvandle de dårlige følelser til noget fysisk, hun kunne forholde sig til.
Og når tendensen til selvskade er stigende, kobler professor i klinisk psykologi Bo Møhl det sammen med, at der i det hele taget er et øget præstationspres på unge i dag.
- Nogle bruger selvskade til at regulere følelsen af ikke at slå til.
Andre bruger den for at straffe sig selv, hvis man ikke føler man er god nok, siger Bo Møhl.
Hør mere om, hvad selvskade gør ved kroppen i podcasten Den Daglige Dosis:Et råb om hjælpDet er især piger, der skærer i sig selv, mens drenge oftere brænder sig selv med cigaretter eller opsøger slåskampe for at få tæv.
Uanset hvad, så er selvskade sjældent et ønske om at dø.
Det fastslår Sabine Elm Klinker, der er vicedirektør i Landsforeningen mod spiseforstyrrelser og selvskade.
- Man gør det ikke for at slå sig selv ihjel, som mange tænker, når de hører om selvskade.
Det er nærmere en måde at overleve på, når man synes noget er rigtig svært.
Sabine Elm Klinker, vicedirektør i Landsforeningen mod spiseforstyrrelser og selvskade- Man gør det ikke for at slå sig selv ihjel, som mange tænker, når de hører om selvskade.
Det er nærmere en måde at overleve på, når man synes noget er rigtig svært, siger Sabine Elm Klinker.
Skyldte skylden på kattenEmilies mor opdagede i starten ikke, hvad Emilie gjorde ved sig selv.
- Der skete bare så meget i vores allesammens liv, at når jeg sagde, at det bare var en kat, der havde revet mig, så valgte hun at tro på det, forklarer Emilie.
Efter tre år med selvskade sagde hun det endelig til sin mor, og selvom det tog lang tid, så blev det starten på, at Emilie fik det bedre.
Og heldigvis er der flere af dem, der selvskader, som rent faktisk søger hjælp hos både psykologer, lærere og venner.
Det tyder den nye undersøgelse blandt gymnasieeleverne på.
Emilies rådSom 20-årig fik Emilie hjælp af en psykolog, og hun lærte at tale om sine følelser.
Og netop at tale åbent om det, man bokser med, er Emilies råd til andre unge, som selvskader.
- Find én, du virkelig stoler på, og tal med dem om, hvad der foregår.
Det kan både være en professionel og en ven, du taler med - bare det er én, der accepterer dig for den, du er, siger hun.
Hun oplevede selv, at hendes familie ikke rigtig turde tage snakken med hende.
Derfor har hun også et godt råd til forældre til dem, der selvskader:- Lad være med at se det som et nederlag, at dit barn ikke har det godt.
Tal om det, der foregår i stedet.
Find én, du virkelig stoler på, og tal med dem om, hvad der foregår.
Det kan både være en professionel og en ven, du taler med - bare det er én, der accepterer dig for den, du er.
Emilie Haahr, 22 årEmilie rykker videreArene minder Emilie om, at hendes liv har været svært, men nu er hun klar til at komme videre.
Blandt andet ved at skifte arene på venstre arm ud med noget smukkere.
- Nu er det blevet tid til at skabe en ny identitet.
Jeg har jo stadig mine ar, og det er ikke, fordi de forsvinder.
De kommer bare til at blive peppet lidt op, siger Emilie.
Se hele Emilies historie i videoen her:Fortæl om din tatoveringHvad forestiller din tatovering - og hvornår fik du den?
Hvorfor fik du den lavet?
Og hvad betyder den for dig?
Del din historieFacebookTwitterKopier linkEmner:Bo Møhl (psykolog)|Psykiske lidelser|Aalborg Universitet|Landsforeningen mod spiseforstyrrelser og selvskade|Gymnasiale uddannelser




https://www.dr.dk/nyheder/indland/ekspert-svaret-er-nej-hvis-sygehusansatte-spoerger-om-der-kommer-flere-penge-nu

SundhedsreformSe temaIndlandEkspert: 'Svaret er nej, hvis sygehusansatte spørger, om der kommer flere penge nu' Sundhedsreform mangler løsninger på, at der kommer flere ældre patienter, lyder kritik.
Det danske sundhedsvæsen presses af flere og flere ældre patienter i de kommende år.
Af Theis Lange Olsen26.
mar.
2019 kl.
13.
44Bemærk: artiklen er mere end 30 dage gammelLæs opDet danske sundhedsvæsen stirrer ind i en periode, hvor der kommer markant flere ældre patienter.
Den udvikling vil lægge et tungt pres på sundhedsudgifterne, men de økonomiske udfordringer løses ikke med sundhedsreformen, der blev præsenteret af regeringen og Dansk Folkeparti i dag.
Dermed er det fortsat uklart, om det danske sundhedsvæsen kan levere det nuværende serviceniveau, når vi kommer til 2025, lyder det fra formanden for Lægeforeningen, Andreas Rudkjøbing.
- Der er stadig stor usikkerhed om det årlige løft af sundhedsvæsenet, som er afgørende for, at vi år for år kan følge med den meget store vækst, der er i antallet af patienter, siger han.
Man skal altså ikke gribes af overoptimisme og tro, at nu er udfordringen med den demografiske udvikling løst, for det er de ikke, hverken kapacitetsmæssigt eller økonomisk.
Kjeld Møller PedersenIfølge en ny opgørelse fra Kommunernes Landsforening vil antallet af ældre over 80 år i løbet af de kommende syv år stige fra 250.
000 til 340.
000.
Lægeforeningen har peget på, der er et behov for at styrke økonomien under sundhedsvæsenet med to procent årligt frem mod 2025 for overhovedet at kunne følge med udviklingen med flere patienter, der skal behandles.
- Siden 2010 har der været smalkost i sundhedsvæsenet.
Der har været vækst i budgetterne på i gennemsnit én procent om året, og det er slet ikke nok til at følge med udviklingen, siger Andreas Rudkjøbing.
Ingen ny hverdagEn rapport fra Det Nationale Forsknings- og Analysecenter for Velfærd (VIVE) har vist, at hvor den årlige gennemsnitlige vækst i sundhedsudgifterne mellem år 2000 og 2010 lå på knap tre procent, så lå den på én procent fra 2010 til 2017.
Ifølge sundhedsøkonom Kjeld Møller Pedersen fra Syddansk Universitet er landspolitikernes eneste svar på det stigende udgiftspres, at sundhedsvæsenet skal være mere nært.
- Man går ud fra, at hovedparten af de ældre skal have deres behandling hos de almene praktiserende læger og ikke på sygehusene.
Det er ikke helt urealistisk.
Man vil gøre meget for at udbygge almen praksis i aftalen og få flere praktiserende læger, men det hører med til sandheden, at de ikke lige graves op af jorden, siger han.
- Man skal altså ikke gribes af overoptimisme og tro, at nu er udfordringen med den demografiske udvikling løst, for det er den ikke, hverken kapacitetsmæssigt eller økonomisk.
Hvis ansatte på sygehusene tror, at nu kommer der flere penge umiddelbart, så er svaret nej, siger Kjeld Møller Pedersen.
I hans øjne er sundhedhedsreformen i det hele taget ikke noget, der vil vende op og ned på hverdagen for hverken patienter eller de ansatte i sundhedsvæsenet.
- På kort sigt betyder det ikke noget.
Det, der kommer, kommer senere.
Eksempelvis er der planer om at flytte 500.
000 besøg i sygehusambulatorierne ud i det nære sundhedsvæsen, og det betyder jo, at det blivere mere nært for de patienter, det drejer sig om.
DF-formand Kristian Thulesen Dahl, statsminister Lars Løkke Rasmussen (V) og sundhedsminister Ellen Trane Nørby (V) var blandt dem, der præsenterede sundhedsaftalen tirsdag formiddag.
- Men man skal huske, at de 500.
000 skal sættes i forhold til, at der i alt er syv millioner kontakter i sygehusambulatorierne (behandlingssted for patienter, som ikke er indlagt, red.
) årligt, siger Kjeld Møller Pedersen, der med aftalen i hænderne hæfter sig mest ved, hvad der er sket med psykiatrien:- Der loves faktisk flere ydernumre til praktiserende speciallæger i børne- og ungepsykiatrien og flere intensivpladser.
Så psykiatrien er i langt højere grad skrevet ind i den her aftale, end hvad der oprindeligt var tilfældet med udspillet, siger han.
Frygt for bureaukratiI Lægeforeningen bekymrer Andreas Rudkjøbing sig over den grundlæggende struktur i sundhedsvæsenet, som den politiske aftale lægger op til.
Her skal 21 sundhedsfællesskaber etableres omkring landets akutsygehuse og skabe samenhæng og nærhed.
- Min frygt er, at det bliver bureaukratisk, meget overordnet og uden tilstrækkeligt fokus på patienterne.
Det er meget svært at se lægefagligheden.
- Det betyder, at arbejdet i sundhedsfælleskaberne får en anden karakter end det eftertragtede fokus på patientforløbet og selve kerneopgaven, siger Andreas Rudkjøbing.
Han ser dog også andre elementer i dagens aftale, der kan være med til at løse udfordringerne med det stigende udgiftspres som følge af flere ældre patienter.
- Det er helt entydigt positivt, at regeringen og Dansk Folkeparti satser på at uddanne mange flere praktiserende læger og også satser på mere ensartet kvalitet i kommuerne.
- Det er helt nødvendigt i forhold til udfordringen med, at der kommer flere og flere ældre medicinske patienter på grund af den demografiske udvikling.
Det skal de have ros for, siger Andreas Rudkjøbing.
Ifølge regeringen vil den demografiske udvikling blive håndteret i de økonomiske aftaler og finanslove, der skal stykkes sammen over de kommende år.
Hovedelementerne i aftalen•Patientrettigheder skal styrkes:•Der skal være bedre støtte og vejledning, og patientrettigheder skal respekteres og overholdes i hele landet.
•Førstegangsfødende skal have ret til to dages ophold på sygehus eller patienthotel.
•Der skal være flere muligheder for eksperimentel behandling ved livstruende sygdom.
•Psykiatrien skal styrkes:•Kapaciteten og kvaliteten i behandlingen af de mest syge psykiatriske patienter skal styrkes.
•Behandlingskapaciteten i psykiatrisk speciallægepraksis for børn og unge skal udbygges, og der skal gøres en særlig indsats for sårbare unge.
•Flere hænder:•Der skal være en større kapacitet i den almene sundhedspraksis, og opgaverne skal tilrettelægges mere fleksibelt.
•Bedre forhold for patienter i det nationale sundhedsvæsen:•Der skal være øget tryghed på akutområdet.
•Der skal laves et forpligtende nationalt samarbejde om en højt specialiseret sygehusbehandling, og der skal være øget samarbejde og flere tværgående løsninger på it- og dataområdet.
•Nærhed og sammenhæng:•21 sundhedsfællesskaber skal sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
•Fremtidig organisering af sundhedsvæsenet:•Regeringen og Folketinget fastsætter retning med en udviklingsplan.
Sundhedsvæsen Danmark sikrer fremdrift og sammenhængende løsninger i hele landet, og sundhedsforvaltninger erstatter regionerne.
•Kilde: Aftale af 26.
marts: Et stærkere sundhedsvæsen - tættere på dig og RitzauFacebookTwitterKopier linkEmner:Kjeld Møller Pedersen (økonom)|Sundhedsvæsen|Patienter|Lægeforeningen|Dansk Folkeparti




https://www.dr.dk/nyheder/indland/del-din-tus-hvad-betyder-din-tatovering-dig

IndlandDel din tus: Hvad betyder din tatovering for dig?
Hvad er historien bag din tatovering?
Og hvorfor fik du den?
Del din historie her.
Af Sarah Munk Jørgensen (video) og Sara Pagh Kofoed26.
mar.
2019 kl.
14.
16Bemærk: artiklen er mere end 30 dage gammelLæs opHar du en tatovering, der betyder noget særligt for dig?
DR Nyheder Unge sætter lige nu fokus på tatoveringer, og derfor vil vi rigtig gerne høre din historie om din tatovering.
Er der en særlig grund til, at du fik den?
Hvad er historien bag?
Og hvad betyder den for dig i dag?
Det spiller ikke nogen rolle, om tatoveringen er stor eller lille, flot eller grim – bare du vil fortælle, hvorfor den er vigtig for dig.
Fortæl om din tatoveringHvad forestiller din tatovering - og hvornår fik du den?
Hvorfor fik du den lavet?
Og hvad betyder den for dig?
Del din historieFacebookTwitterKopier linkEmner:Kropsudsmykning




https://www.dr.dk/nyheder/udland/eu-parlamentet-baner-vej-dansk-tiltale-mod-jorn-dohrmann

UdlandEU-Parlamentet baner vej for dansk tiltale mod Jørn DohrmannI 2017 vristede Jørn Dohrmann et kamera fra en DR-fotograf.
Nu kan anklagemyndigheden tage fat på sagen.
Jørn Dohrmann er medlem Europa-Parlamentet for DF.
26.
mar.
2019 kl.
12.
45 | opdateret 26.
mar.
2019 kl.
15.
27Bemærk: artiklen er mere end 30 dage gammelLæs opEuropa-Parlamentet har besluttet at tage den parlamentariske immunitet fra Jørn Dohrmann.
Det sker efter anmodning fra danske myndigheder.
Den danske parlamentariker havde selv ønsket, at det skulle ske.
Dermed kan anklagemyndigheden i Danmark komme videre med en sag fra 2017, da Jørn Dohrmann (DF) i det sydlige Jylland vristede et kamera fra en tv-fotograf fra DR.
Tirsdagens beslutning følger en behandling af sagen i EU-Parlamentets retsudvalg.
Et enigt udvalg stemte i sidste uge for at indstille, at parlamentet skulle ophæve danskerens immunitet.
Den danske parlamentariker var tilfreds med den beslutning.
- Det er godt, at der endelig kommer skred i sagen.
Så kan man få den afklaret, sagde han som reaktion på indstillingen.
Tog kamera fra tv-fotografMandagens beslutning udspringer af, at Justitsministeriet sidste år sendte en anmodning til EU-Parlamentet om at hæve DF'erens immunitet.
Baggrunden var en episode i april 2017, da Dohrmann med magt tog et kamera fra en tv-fotograf, som måtte have politiets hjælp til at få kameraet igen.
Fotografen Birger Lund var mødt op ved politikerens bopæl i Vamdrup for at filme dækbilleder til brug for en udsendelse på DR.
Det førte efterfølgende til en korporlig kontrovers.
Dohrmann tiltvang sig med magt tv-kameraet fra fotografen.
Dohrmann og Lund har forskellige udlægninger af forløbet.
Dohrmann har til Ritzau sagt, at fotografen befandt sig på hans private grund.
Det afviser Birger Lund via sin advokat Tyge Trier.
Ifølge Trier stod tv-fotografen på offentlig vej omkring 80 meter fra Dohrmanns ejendom.
Når en anmodning om at ophæve et medlems immunitet modtages i parlamentet, bliver den meddelt medlemmerne på en samling.
Derpå sendes den videre til retsudvalget, som efter en høring udarbejder en indstilling og stemmer om den.
Via arbejdet i udvalget er det fremgået, at anklagemyndigheden vil rejse tiltale for hærværk, ulovlig tvang og brugstyveri.
/ritzau/FacebookTwitterKopier linkEmner:Dansk Folkeparti|Europa-Parlamentet|Jørn Dohrmann (politiker)|Retspolitik|Jylland




https://www.dr.dk/sporten/fodbold/landsholdet/kraul-danmark-moeder-schweiz-paa-det-helt-rigtige-tidspunkt

LandsholdetKraul: 'Danmark møder Schweiz på det helt rigtige tidspunkt'Solbeskinnet alpeidyl, et gunstigt kampprogram og schweiziske skader er godt nyt for Danmark, der åbner EM-kvalifikationen i Basel.
Det danske landshold har haft væsentligt mere tid til at lade op til kampen end modstanderen, Schweiz.
Af Andreas Kraul26.
mar.
2019 kl.
15.
14Bemærk: artiklen er mere end 30 dage gammelLæs opDet er to af verdens bedste fodboldlandshold, som tirsdag mødes i EM-kvalifikationspulje D på St.
Jakob-Park i Basel.
Forventet dansk startopstilling Opstilling 4-3-3:Kasper SchmeichelHenrik Dalsgaard, Simon Kjær, Mathias ’Zanka’ Jørgensen, Jens Stryger LarsenLasse Schöne, Thomas Delaney, Christian EriksenYussuf Poulsen, Nicolai Jørgensen, Martin Braithwaite.
Umiddelbart kan den påstand have en anelse skærende rumklang over sig, når det så handler om Schweiz og Danmark, og sandt er det da også nok, at opgøret næppe bliver mødt med samme internationale bevågenhed, som for eksempel Holland – Tyskland gjorde det søndag aften.
Der er simpelthen ikke ret meget sexet fodboldlir over netop det schweiziske eller danske landshold lige nu.
Sandheden er imidlertid, at både schweizerne og Åge Hareides mandskab de seneste sæsoner har præsteret bedre og ikke mindst mere stabilt end for eksempel netop Tyskland og Holland.
Ved VM i Rusland for under et år siden var såvel Schweiz og Danmark blandt de 16 bedste i ottendedelsfinalerne – og meget tæt på at nå endnu længere, og på den øjeblikkelige verdensrangliste er holdene rangeret som henholdsvis nummer otte og 10.
Bortset fra måske lige Christian Eriksen er det bare ikke de helt lysende stjerner på fodboldhimlen, der har bragt de to hold til toppen af ranglisten.
De to holds styrker ligger derimod i høj grad i stabiliteten.
Såvel Schweiz som Danmark har de seneste år været to af de allersværeste nationer at vinde over og score imod.
Schweiz vandt ni ud af 10 kampe i deres VM-kvalifikation, tabte knebent til Sverige i ottendedelsfinalen i Rusland, for derefter at vinde deres Nations League-pulje i A-laget efter blandt andet hjemmesejr over de belgiske VM-bronzevindere.
Ja, og det danske hold kommer som bekendt med en serie på 25 kampe og mere end to år uden nederlag (ikke medregnet vikarlandsholdet).
Får vi så et festfyrværkeri af en målrig fodboldkamp i Basel?
Næppe, eftersom begge holds styrker ligger i organisationen og kollektivet.
Styrker, som for både Schweiz' og Danmarks vedkommende er opbygget gennem flere år med en fast stamme af spillere på stort set samtlige positioner.
Det giver forventninger om en intens og meget lige kamp uden en åbenlys favorit, men efter at have rejst rundt med det danske hold i en uges tid via Kosovo til St.
Gallen og nu Basel er der en række positive forhold, der taler for chancen for et godt dansk resultat:Det danske hold har haft en perfekt opladning til kampenPierre-Emile Højbjerg udlignede i dommerens overtid mod Kosovo til resultatet 2-2.
Det kan måske lyde lidt underligt, når sidste uges testkamp var en sløj omgang kosovosuppe med uafgjort 2-2 på en scoring i tillægstiden, men testkampe er nu engang fodboldens svar på rejechips (luftige uden substans).
Og siden slutfløjtet har alt – selv vejret - været med Åge Hareide.
Holdet har siden fredag trænet på en glimrende græsbane i St.
Gallen med bjerge i baggrunden, forårssol og 16-17 grader i luften.
Og også fodboldspillere smiler bare mere i solskin.
Alpeidyllen har faktisk været så udtalt, at det ikke havde været overraskende, hvis von Trapp-børnene var dukket op til træningen.
Samtidig har den tidlige kamp torsdag i Pristina givet ro på forberedelserne og tid til detaljer med fire hele træningsdage, hvorimod schweizerne reelt kun har haft en enkelt, efter at holdet lørdag vandt med 2-0 på udebane over Georgien efterfulgt af en fire timer lang natlig flyrejse hjem - endda fra en anden tidszone.
Det er ikke en altafgørende eller fysiologisk kæmpe fordel for Danmark, men det kan give nogle få vigtige procenter i et forventet meget tæt opgør.
Schweiz mangler profilerXherdan Shaqiri er ikke med mod Danmark.
Danmark har i modsætning til Schweiz alle mand klar til kampen med såvel Simon Kjær og Christian Eriksen på holdkortet, efter at begge missede landskampe i efteråret.
Til sammenligning må Schweiz undvære de to skadede offensivspillere Haris Seferovic fra Benfica og lille Xherdan Shaqiri fra Liverpool.
Derudover blev forsvarsspilleren Fabian Schär slået bevidstløs i schweizernes kamp i Georgien og kan ikke være med mod Danmark.
Alle tre har været essentielle spillere, og især fraværet af Shaqiri var tydeligt, da Schweiz hentede deres pligtsejr på 2-0 ude over Georgien.
Holdet var solidt og komprimeret, men savnede kreativitet – og kom først foran, da de i 2.
halvleg gik over til en mere simpel og direkte stil med lange bolde op mod Breel Embolo fra Schalke o4.
Schweizerne er sårbareYussuf Yurary Poulsen kan blive et afgørende våben for Danmark mod Schweiz.
Schweiz viste i Georgien sårbarhed over for direkte spil mod dem, når de havde tabt bolden.
Det var georgierne ikke dygtige nok til at udnytte, men netop denne del af spillet er en af det nuværende danske holds største styrker med især Christian Eriksen, Yussuf Poulsen og Martin Braithwaite, der er lynhurtige til at opfange og udnytte situationer umiddelbart efter bolderobringer.
Det så vi mod Wales i efteråret og tidligere mod Irland, Polen og Peru.
Med andre ord er der en række positive elementer, som taler for dansk succes i Schweiz, men der er selvfølgelig også problematiske punkter, der kan tale imod Hareides hold:Afhængig af EriksenChristian Eriksen er Danmarks offensive omdrejningspunkt.
Danmark er voldsomt afhængig af Christian Eriksen.
Ja, det er faktisk skræmmende at se tallene for, hvor mange mål han er involveret i – og hvor svært det er for landsholdet at score, når han ikke er på banen eller bliver holdt for meget ude af kampene.
De statistikker er den schweiziske landstræner, Vladimir Petkovic, selvfølgelig 100 procent på højde med, så meget energi vil blive brugt på at stække Eriksen.
Det har andre imidlertid også forsøgt uden held.
Få mål fra angrebetNicolai Jørgensen er inde i en måltørke på landsholdet.
Positionen som forreste angriber har voldt problemer for Danmark i en længere periode.
Nicolai Jørgensen har været Åge Hareides foretrukne på pladsen og ligger også til at skulle spille mod schweizerne.
Forwarden fra Feyenoord har imidlertid kun scoret én gang for Danmark i sine seneste 12 landskampe, og testkampen i Kosovo var heller ikke god for selvtilliden.
Omvendt viste Jørgensen i efteråret, at han på udebane mod Wales trods en tilsvarende svær periode i Holland kunne levere på den store scene med en fornem scoring.
Problemer på backerneHøjrebenede Jens Stryger Larsen har længe spillet venstre back for Danmark.
Der er problemer på de danske back-pladser.
I venstre side spiller stort set fast en højrebenet spiller ’ude af position’ (senest Peter Ankersen og tidligere Jens Stryger Larsen), hvilket giver nogle begrænsninger i opspillet, som dygtige modstandere kan udnytte.
Derudover kom et hold som Kosovo i torsdag bekymrende let igennem på begge kanter over for såvel Henrik Dalsgaard som Jens Stryger Larsen i den danske højre side.
EM-kvalifikationskampen mellem Schweiz og Danmark bliver spillet i aften med kick off 20.
45 i Basel.
Kampen sendes direkte i LIGA på P3 og sendes i tv på Kanal 5.
FacebookTwitterKopier linkEmner:Åge Hareide (fodboldtræner)|Schweiz|Yussuf Poulsen (fodboldspiller)|Fodbold|Kanal 5




https://www.dr.dk/nyheder/udland/farvel-til-sommer-og-vintertid-er-rykket-et-skridt-naermere

Valg til Europa-ParlamentetSe temaUdlandFarvel til sommer- og vintertid er rykket ét skridt nærmereEt flertal i Europa-Parlamentet vil afskaffe den sæsonbestemte tidsomstilling.
To gange om året justerer vi tiden.
Men det skal være slut, mener Europa-Parlamentet.
Af Per Bang Thomsen - Strasbourg26.
mar.
2019 kl.
13.
48Bemærk: artiklen er mere end 30 dage gammelLæs opOm få dage skal vi igen sætte tiden en time frem, når vi søndag den 31.
marts går fra vinter- til sommertid.
Men står det til Europa-Parlamentet, skal det snart være slut med at stille på urene.
Et flertal af europaparlamentarikerne har her til eftermiddag stemt for at afskaffe det halvårlige tidsskifte, som ellers har været obligatorisk for EU-landene siden 1980.
Sommertid gennem tidenSommertid blev første gang indført af Østrig og Tyskland i 1916 for at spare energi og dermed olie, som var knap på grund af Første Verdenskrig.
Danmark indførte sommertid 21.
maj 1916.
Sommertiden kom igen under Anden Verdenskrig, men den blev først permanent i Danmark i 1980.
I 1996 indførte Europa-Kommissionen fælles standarder for alle EU-lande.
Vintertid, som mest korrekt kaldes normaltid, starter efter Europa-Kommissionens bestemmelser altid den sidste søndag i oktober og varer frem til den sidste søndag i marts, hvor vi skifter til sommertid.
Fra 2021 skal det ifølge parlamentarikerne være op til de enkelte medlemslande, om de vil følge den nuværende vintertid - der også går under betegnelsen normaltid - eller sommertid hele året rundt.
Dagens afstemning er dog ikke ensbetydende med, at sommer- og vintertid så også bliver afskaffet.
Det skal nemlig også vedtages af EU's medlemslande, før det i givet fald kan træde i kraft, og de fleste lande er på nuværende tidspunkt enten uafklarede eller direkte imod det.
- Forslaget har lige nu støtte fra mindre end en håndfuld medlemslande, og udsigten til at det vil få opbakning i EU's Ministerråd er meget lille, siger DR's EU-korrespondent, Ole Ryborg.
Den danske regering har endnu ikke taget stilling til spørgsmålet.
DF: Gammelt argument holder ikkeDet var Europa-Kommissionen, der sidste år foreslog at afskaffe den sæsonbestemte tidsomstilling.
Det skete efter en offentlig høring, hvor 4,6 millioner EU-borgere deltog.
Her ønskede 84 procent af de adspurgte at afskaffe den nuværende ordning, som oprindeligt blev indført for at spare på det samlede energiforbrug.
Tanken var dengang, at man ved at tilpasse døgnets timer to gange om året i større grad kunne udnytte dagslyset og derved spare på energien og omkostningerne til belysning.
Siden da er vi blevet bedre til at bruge eksempelvis energisparende pærer, og ifølge beregninger fra Dong Energy giver den sæsonbestemte tidsomstilling en samlet energibesparelse i Danmark på cirka én procent.
Det er en af grundene til, at Dansk Folkepartis gruppeformand i Europa-Parlamentet, Anders Vistisen, stemte for en afskaffelse af den sæsonbestemte tidsomstilling.
- Det gamle energispare-argument er forsvundet.
Samtidig er der problemer i forhold til dyr og mennesker, når vi ændrer tiden, så der er ingen grund til at beholde ordningen, siger han.
Anders Vistisen fra Dansk Folkeparti er imod den nuværende ordning.
SF: Herligt med lyse aftenerSF's europaparlamentariker, Margrete Auken, stemte omvendt for at beholde sommer- og vintertid.
Hun understreger, at der er en energibesparelse, selvom den ikke er stor.
Derudover kan hun godt lide, at man får en ekstra time med aftenlys i sommerhalvåret.
- Det er herligt med de lange, lyse sommeafterner.
Det gør noget for friluftslivet, for hyggen og for udendørsteatrene, der spiller om sommeren, siger Margrete Auken.
- Der er nogle forældre, der fortæller, at de har problemer med at få deres børn i seng, når vi skifter tid.
Men man kan jo tage overgangen med ti minutter ad gangen, så de klarer det nok, siger hun.
SF's europaparlamentariker, Margrete Auken, kan godt lide det nuværende skifte mellem sommer- og vintertid.
Hvis kommissionens forslag bliver endelig vedtaget, vil det være op til de enkelte EU-lande selv at vælge, om de vil fastholde den nuværende sommer- eller vintertid som standardtid.
Det kan i teorien betyde, at Danmark vælger at fastholde det, som vi i dag kender som vintertid, mens Tyskland og Sverige vælger at køre med sommertid.
Fra EU’s side kan man ikke gå ind og diktere, hvilken tid et land i givet fald skal følge.
Men fra Europa-Kommissionens side er man fortrøstningsfuld i forhold til at finde en løsning, hvis det skulle komme så vidt.
- Jeg er helt sikker på, at EU-landene vil vælge deres standardtid på en ansvarlig og koordineret måde.
Der er ingen, der ønsker at se et kludetæppe af tidszoner i EU, lød det i går fra EU’s transportkommissær, Violeta Bulc, da sagen blev debatteret i Europa-Parlamentet.
Den 26.
maj er der valg til Europa-Parlamentet.
Her kan du møde de danske spidskandidater:FacebookTwitterKopier linkEmner:Anders Primdahl Vistisen (politiker)|EU|Europa-Kommissionen|EU-forhold|Sverige




https://www.dr.dk/nyheder/politik/mette-frederiksen-angriber-lars-loekke-i-har-fravalgt-naerhed-og-omsorg

SundhedsreformSe temaPolitikMette Frederiksen angriber Lars Løkke: I har fravalgt nærhed og omsorgBølgerne mellem de to statsministerkandidater gik højt under spørgetimen, hvor sundhedsreformen blev debatteret.
Mette Frederiksen fokuserede på regeringen og Dansk Folkepartis sundhedsreform under dagens spørgetime.
Af Emil Søndergård Ingvorsen26.
mar.
2019 kl.
14.
42Bemærk: artiklen er mere end 30 dage gammelLæs opSocialdemokratiets partileder, Mette Frederiksen (S), er bestemt ikke tilfreds med den sundhedsreform, som regeringen og Dansk Folkeparti i dag har fremlagt.
En aftale, som betyder, at regionsrådene nedlægges ved udgangen af 2020, hvis der er et flertal for det efter et valg.
Det fremgik tydeligt af dagens spørgetime, hvor Mette Frederiksen brugte hele sin spørgetid til at kritisere og spørge ind til reformen.
- Vi kunne gøre så meget i fællesskab.
Vi kunne lave en bred aftale, hvor vi satte patienten, tiden, omsorgen og nærheden i centrum.
Det har regeringen fravalgt, sagde Mette Frederiksen.
Læs også:5 ting i sundhedsreformen, du skal bide mærke iUd over at nedlægge regionsrådene vil regeringen oprette en såkaldt Nærhedsfond, hvor man afsætter 8,5 milliarder kroner, som skal sikre, at patienterne får en sammenhængende behandling tæt på boligen og derved undgår unødvendige sygehusbesøg.
Desuden vil man have et styrket akutberedskab og uddanne flere læger og sygeplejersker.
Det imponerer dog ikke den socialdemokratiske partileder.
- Når jeg ser ned på papirerne nu, er der et ord, som går igen.
Centralisering, centralisering og centralisering, sagde Mette Frederiksen under spørgetimen, hvor hun også undrende spurgte, hvorfor Lars Løkke Ramussen var i dårligt humør, når han netop havde fremlagt en sundhedsreform.
Retorikken var hård mellem Lars Løkke Rasmussen og Mette Frederiksen under dagens spørgetime:Løkke står fuldt på mål for reformenLars Løkke Rasmussen havde også en skærpet retorik over for Mette Frederiksen.
Han slog fast, at han fuldstændig kan stå inde for de forandringer, som der er lavet i hans statsministerperiode.
Han pointerede blandt andet, at færre dør af kræft:- Jeg står også på mål for, at hvis vi skal holde fast i det, så er vi nødt til at flytte opgaverne tættere på.
Og så kan man godt vælge at kalde det centralisering.
Men hvordan kan 35 nye, topmoderne sundhedshuse, som skal bygges rundt omkring i Danmark, blive til en centralisering i Socialdemokratiets øjne.
Det forstår jeg ikke.
Statsministeren sendte også en bredside af sted mod Mette Frederiksen og Socialdemokratiet, som også er kommet med deres bud på en fremtidig reform på sundhedsområdet.
- Jeg synes simpelthen – nu siger jeg det på dansk - at det er ringe, at det eneste, man kan byde ind med, er overskrifter som 1.
000 flere sygeplejersker og 10 nærhospitaler.
Hovedelementer i sundhedsaftalen•Patientrettigheder skal styrkes:•Der skal være bedre støtte og vejledning, og patientrettigheder skal respekteres og overholdes i hele landet.
•Førstegangsfødende skal have ret til to dages ophold på sygehus eller patienthotel.
•Der skal være flere muligheder for eksperimentel behandling ved livstruende sygdom.
•Psykiatrien skal styrkes:•Kapaciteten og kvaliteten i behandlingen af de mest syge psykiatriske patienter skal styrkes.
•Behandlingskapaciteten i psykiatrisk speciallægepraksis for børn og unge skal udbygges, og der skal gøres en særlig indsats for sårbare unge.
•Flere hænder:•Der skal være en større kapacitet i den almene sundhedspraksis, og opgaverne skal tilrettelægges mere fleksibelt.
•Bedre forhold for patienter i det nationale sundhedsvæsen:•Der skal være øget tryghed på akutområdet.
•Der skal laves et forpligtende nationalt samarbejde om en højt specialiseret sygehusbehandling, og der skal være øget samarbejde og flere tværgående løsninger på it- og dataområdet.
•Nærhed og sammenhæng:•21 sundhedsfællesskaber skal sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
•Fremtidig organisering af sundhedsvæsenet:•Regeringen og Folketinget fastsætter retning med en udviklingsplan.
Sundhedsvæsen Danmark sikrer fremdrift og sammenhængende løsninger i hele landet, og sundhedsforvaltninger erstatter regionerne.
•Kilde: 'Aftale af 26.
marts: Et stærkere sundhedsvæsen - tættere på dig' og RitzauFacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Sundhedsvæsen|Patienter




https://www.dr.dk/nyheder/regionale/nordjylland/flere-unge-vil-vaere-kok-murer-eller-landmand-men-det-er-langt-fra-nok

NordjyllandFlere unge vil være kok, murer eller landmand – men det er langt fra nokNye tal viser en lille stigning i ansøgninger til erhvervsuddannelser.
Niklas Veirum Uhler vil være kok, og flere burde gøre som ham, mener skoler og minister.
Af Klaus Videbæk, Martin Møller Geertsen og Adrian Busk Christensen26.
mar.
2019 kl.
11.
50 | opdateret 26.
mar.
2019 kl.
14.
03Bemærk: artiklen er mere end 30 dage gammelLæs opDer er fortsat et stykke vej endnu, inden en fjerdedel af de danske unge vælger en erhvervsuddannelse som for eksempel landmand, kok eller pædagogisk assistent.
Friske ansøgertal til det kommende skoleår, som er blevet offentliggjort her til morgen, viser, at 20,1 procent forlader folkeskolen med et ønske om at komme ind på en erhvervsuddannelse.
Det er en stigning på 0,7 procentpoint eller helt præcis 414 unge siden sidste år.
Men det er ikke nok til at indfri målet om, at 25 procent af en årgang skal søge en erhvervsuddannelse i 2020, som en bred vifte af partier blev enige om i 2014.
- Vi bevæger os med meget små skridt den rigtige vej.
Men det er selvfølgelig ikke tilfredsstillende, at det kun er 0,7 procent med den opmærksomhed, der har været omkring det, siger formanden for Danske Erhvervsskoler, Ole Heinager.
Ligesom politikerne frygter han, at vi i fremtiden kommer til at mangle kvalificeret arbejdskraft inden for de praktiske fag.
Store forskelle på tværs af landetI Nordjylland er det faktisk lykkedes at få en stor gruppe af unge til at søge mod erhvervsuddannelserne.
Her er det 25,8 procent af de unge, som har en erhvervsuddannelse som førsteprioritet.
Til sammenligning er det kun 13,7 procent af de unge i hovedstadsområdet, hvilket er det laveste blandt regionerne.
For Niklas Veirum Uhler fra 9.
klasse på Vestbjerg Skole nord for Aalborg var en uddannelse som kok det oplagte valg.
Dels fordi det interesserer ham, og dels fordi han ikke ønsker en boglig fremtid.
- Jeg har altid interesseret mig meget for at lave mad, og så er jeg ikke så god i skolen.
Jeg vil hellere ud og lave noget med mine hænder, siger han.
For få ser mulighederneOmkring en tredjedel af ansøgerne til en erhvervsuddannelse ønsker dog at kombinere det praktiske med det teoretiske via en EUX, hvor man tager en erhvervsuddannelse i følgeskab med en gymnasial eksamen.
Generelt skal man være bedre til at forklare elever og forældre, at en erhvervsuddannelse kan lede i flere forskellige retninger, og at man ikke blot lander på en bestemt hylde resten af ens liv, mener Ole Heinager.
- Udover at vi mangler faglærte kompetencer, så er der også rigtig mange muligheder med en erhvervsuddannelse.
Man skal huske på, at man både kan gå ud og få et arbejde, man kan starte som selvstændig, og man kan faktisk også læse videre, og det budskab er ikke rigtig nået ud til de unge mennesker eller forældrene endnu, siger han.
Kommuner skal lære af hinandenI en pressemeddelelse udtaler undervisningsminister Merete Riisager (LA), at hun finder det positivt, at flere unge søger en erhvervsuddannelse, men erkender samtidig, at det ikke er nok.
Hun opfordrer kommunerne til at se hinanden over skulderen og lade sig inspirere af de steder, hvor det går godt med optaget til de praktiske uddannelser.
- Der er stadig store kommunale forskelle, så jeg vil igen opfordre kommuner til at søge inspiration hos andre kommuner, der forstår at introducere folkeskoleeleverne for erhvervsuddannelserne, udtaler hun i pressemeddelelsen.
Læs også:Praktikpladsgaranti sikrer flere elever: Det var fuldstændig afgørende for migMerete Riisager håber desuden, at de nye adgangskrav til gymnasiet, der træder i kraft til sommer, kan medvirke til, at flere unge efter sommerens afgangseksamen søger mod en erhvervsuddannelse.
De nye ansøgertal viser også, at 47 procent af eleverne i 9.
klasse har valgt at fortsætte i 10.
klasse.
Det er en stigning på 0,8 procentpoint sammenlignet med sidste år.
FacebookTwitterKopier linkEmner:Liberal Alliance|Merete Riisager (politiker)|Erhvervsuddannelser|Uddannelse|Jylland




https://www.dr.dk/sporten/haandbold/herrelandsholdet/hans-lindberg-har-bedt-om-pause-paa-landsholdet-min-krop-kan-ikke

HerrelandsholdetHans Lindberg har bedt om pause på landsholdet: 'Min krop kan ikke holde til det'Veteranfløjen kommer ikke med i EM-kvalifikationskampene mod Montenegro.
Jacob Holm og Emil Jakobsen er nye.
Hans Lindberg har bedt om en pause fra landsholdet.
Af /ritzau/ og Johan Haarløv26.
mar.
2019 kl.
13.
08Bemærk: artiklen er mere end 30 dage gammelLæs opVeteranen Hans Lindberg er ikke med på det landshold, som landstræner Nikolaj Jacobsen har udtaget til to EM-kvalifikationskampe mod Montenegro i april.
Lindberg har bedt om en pause fra landsholdet til og med sommer efter en periode med skader og mange kampe.
- Der er ikke noget odiøst i det, at jeg tager en pause.
Jeg har haft en lang sæson med to skader, og samtidig har vi i min klub også haft mange skader, så jeg har fået rigtig meget spilletid, så jeg har brug for at springe over de her to gange, så kroppen kan holde til det, siger Hans Lindberg om sin beslutning.
Hvilke tanker har du gjort dig om signalværdien over for landstræneren i at sige fra til landsholdet?
- Det har jeg snakket med Nikolaj om, og vi er begge to enige i, at det var fint, at jeg det næste stykke tid har fokus på klubben.
Har du overvejet helt at stoppe på landsholdet?
- Nej, det har jeg ikke umiddelbart overvejet.
Min ambition er at vende tilbage til landsholdet.
Jeg er 37 år, og efter min pause må vi se, om Nikolaj også vil udtage mig, når jeg melder mig under fanerne igen.
Lindbergs klubkammerat Jacob Holm glider sammen med GOG-fløjen Emil Jakobsen ind i truppen og er de eneste nye ansigter i forhold til VM i januar.
Læs også:VERDENS BEDSTE DANSKERE Lauge i en klasse for sigCasper U.
Mortensen, René Toft og Nikolaj Markussen er ude med skader.
- Jacob Holm har vi jo haft med mange gange, mens Emil Jakobsen er et spændende, ungt fløjtalent, som vi gerne vil kigge nærmere på, nu hvor Casper U.
Mortensen er skadet.
- Emil er en af dem, vi forventer, kan komme op og spille med på A-landsholdet på sigt, siger Nikolaj Jacobsen.
Danmark spiller den første kamp mod Montenegro på udebane 10.
april.
Tre dage senere mødes de to hold i Royal Arena i København, hvor der er udsolgt.
Her er den danske trup til kampene mod Montenegro:Målvogtere: Niklas Landin (THW Kiel), Jannick Green (Magdeburg).
Stregspillere: Henrik Toft (PSG), Anders Zachariassen (Flensburg-Handewitt), Simon Hald (Flensburg-Handewitt).
Fløjspillere: Magnus Landin (THW Kiel), Emil Jakobsen (GOG), Lasse Svan, (Flensburg-Handewitt), Johan Hansen (Bjerringbro-Silkeborg).
Bagspillere: Mikkel Hansen (PSG), Henrik Møllgaard (Aalborg Håndbold), Jacob Holm (Füchse Berlin), Rasmus Lauge (Flensburg-Handewitt), Mads Mensah (Rhein-Neckar Löwen), Morten Olsen (Hannover-Burgdorf), Nikolaj Øris (Bjerringbro-Silkeborg).
/ritzau/FacebookTwitterKopier linkEmner:Lasse Svan (håndboldspiller)|Mads Mensah (håndboldspiller)|Montenegro|Håndbold|Bjerringbro




https://www.dr.dk/nyheder/penge/femern-forbindelse-saettes-i-gang-fra-dansk-side

Valg til Europa-ParlamentetSe temaPengeFemern-forbindelse sættes i gang fra dansk sideEn kreds af partier har givet grønt lys til, at anlægsarbejdet med Femern Bælt-forbindelsen kan sættes i gang.
Der skal blandt andet etableres en arbejdshavn ved Rødbyhavn som del af arbejdet med Femern Bælt-bevægelsen.
26.
mar.
2019 kl.
12.
33Bemærk: artiklen er mere end 30 dage gammelLæs opAnlægsarbejdet med Fermern Bælt-forbindelsen sættes i gang fra dansk side.
Det har en enig forligskreds besluttet, oplyser Transportministeriet tirsdag.
Forligskredsen består af Venstre, Liberal Alliance, De Konservative, Socialdemokratiet, Dansk Folkeparti, Radikale Venstre og SF.
Beslutningen kommer, efter at Fermern-forbindelsen i februar officielt fik godkendelse fra tysk side.
Her modtog Fermern A/S en underskrevet myndighedsgodkendelse af tunnelen under Femern Bælt.
Dermed er der enighed med de tyske myndigheder om, hvordan projektet skal realiseres, skriver Transportministeriet i en pressemeddelelse.
Forventer klagerMinisteriet skriver dog også, at der forventes, at der bliver indgivet klager over godkendelsen til Forbundsforvaltningsdomstolen i Tyskland.
- Det vil efter alt at dømme betyde, at anlægsarbejdet ikke kan igangsættes på tysk side, før der foreligger en endelig godkendelse fra domstolen.
- Men tidsplanen for projektet indebærer, at anlægsarbejdet skal påbegyndes i Danmark, skriver ministeriet.
Femern vil nu begynde forhandlinger med to entreprenørkonsortier.
Der skal blandt andet anlægges en tunnelelementfabrik ved Rødbyhavn, en arbejdshavn ved Rødbyhavn og en tunnelportal på Lolland.
Det forventes, at de første aktiviteter kan starte i løbet af efteråret.
Transportminister Ole Birk Olesen (LA) fortæller, at han er glad for, at arbejdet kan starte på dansk side.
- Det gør det nemlig muligt at undgå forsinkelser i tidsplanen, så tunnelen kan åbne i 2028, samtidig med at vi forbedrer mulighederne for at udnytte den tildelte EU-støtte på knap 4,4 milliarder kroner til projektet, udtaler ministeren i en pressemeddelelse.
Femern-forbindelsen skal give togrejsende mellem København og Hamburg en besparelse på op til to timer hver vej og bilister op til en times transporttid hver vej.
/ritzau/FacebookTwitterKopier linkEmner:Femern A/S|Liberal Alliance|Ole Birk Olesen (politiker)|Femern|Broer og tunneller




https://www.dr.dk/nyheder/udland/trump-faar-milliarder-til-bygge-100-kilometer-graensehegn-mod-mexico

UdlandTrump får milliarder til at bygge 100 kilometer grænsehegn mod MexicoUSA's forsvarsministerium bevilger præsidenten 1 milliard dollar til grænsesikkerhed.
Demokraterne protesterer.
Trump gik til valg på at bygge en mur på grænsen til Mexico for at holde immigranter ude.
Af Oliver Fruergaard26.
mar.
2019 kl.
11.
34Bemærk: artiklen er mere end 30 dage gammelLæs op6,5 milliarder kroner - eller 1 milliard dollar.
Så mange penge har det amerikanske forsvarsministerium, Pentagon, nu bevilget til grænsesikkerhed mellem USA og Mexico.
Det oplyser forsvarsminister Patrick Shanahan.
Pengene skal blandt andet finansiere de første knap 100 kilometer grænsehegn mod Mexico, som præsident Donald Trump har gjort til sin helt store mærkesag, siden han gik til valg på at blive præsident.
Der er tale om et fem meter højt hegn, der skal gå langs grænseovergangen ved Yuma i Arizona og El Paso i Texas.
Milliardbeløbet skal desuden gå til konstruktion af veje og belysning i området.
Derudover vil pengene blive brugt på at bremse narkosmuglingen ved grænsen mellem Mexico og USA, skriver blandt andre BBC.
I januar blev store grupper af migranter fra Mexico tilbageholdt af amerikanske grænsevagter, efter de krydsede grænsen nær den amerikanske by Yuma, hvor det nye hegn skal bygges.
Nødretstilstand giver særbeføjelserHenover årsskiftet mislykkedes flere forsøg på at blive enige om en amerikansk finanslov, da Kongressen ikke ville gå med på at bevilge Trump de knap 6 milliarder dollar, han krævede til at bygge en mur.
De forfejlede forsøg på at nå til enighed endte med, at statsapparatet i USA lukkede ned i 35 dage - den længste nedlukningen i historien.
Da det åbnede igen, valgte præsidenten at erklære såkaldt national nødretstilstand i USA - noget, en præsident kan gøre, hvis vedkommende vurderer, at landet er i akut krise.
Nødretstilstanden giver Trump adgang til særlige beføjelser.
Blandt andet kan han flytte penge fra landets forsvarsbudget til at bygge sin mur.
Kritikere har udtalt, at den krise, Trump hævder landet er i, er opdigtet.
Vi har alvorlige bekymringer for, om ministeriet har ladet politisk indblanding og personlige projekter komme foran mange presserende og vigtige sager for vores militære beredskabDemokratiske senatorer i brev til PentagonPræsidenten var åben om, at han erklærede nødretstilstanden for at finansiere muren, som han i øvrigt begrundede med et pres på grænsen til Mexico.
Det demokratiske flertal i Repræsentanternes Hus vedtog i sidste måned en beslutning om at annullere nødretstilstanden med opbakning fra 12 republikanere.
Trump brugte dog sin vetoret til at lægge beslutningen ned igen.
Demokraterne protestererSamtlige demokratiske senatorer fra flere forsvarsrelaterede bevillingsudvalg har underskrevet et brev til USA's forsvarsminister, hvor de protesterer imod beslutningen om at omrokere penge til at bygge muren for.
De påpeger i brevet, at Pentagon ikke har søgt tilladelse, før de foretog omrokeringen.
De protesterer på det kraftigste imod, at pengene flyttes "uden at søge godkendelse hos kongressens forsvarskomité og i strid med forsvarsbevillingen", skriver senatorerne.
- Vi har alvorlige bekymringer for, om ministeriet har ladet politisk indblanding og personlige projekter komme foran mange presserende og vigtige sager for vores militære beredskab, skriver de.
FacebookTwitterKopier linkEmner:Donald Trump (politiker)|USA|Mexico|Sikkerhedspolitik|Repræsentanternes Hus




https://www.dr.dk/sporten/fodbold/landsholdet/dbu-direktoer-forventer-em-billet

LandsholdetDBU-direktør forventer EM-billetDanmark bør blive blandt de to bedste i gruppen med Schweiz, Irland, Georgien og Gibraltar, siger DBU-bossen.
Fodbolddirektør i DBU Peter Møller roser landsholdet for den vinderkultur, der er, og han tror på, at Danmark kommer til EM.
26.
mar.
2019 kl.
12.
36Bemærk: artiklen er mere end 30 dage gammelLæs opNår der i 2020 skal spilles EM i fodbold, forventer fodbolddirektøren i Dansk Boldspil-Union (DBU), Peter Møller, at Danmark vil være blandt deltagerne ved slutrunden, der spilles i København og 11 andre europæiske byer.
Det siger han forud for Danmarks første kamp i EM-kvalifikationen på udebane mod Schweiz.
Danmarks gruppe tæller også Irland, Georgien og Gibraltar, og de to bedste kvalificerer sig til EM.
Læs også:Simon Kjær runder 30 år: 'Tæt på at være den perfekte anfører'- Vi har alle muligheder for at kvalificere os, men vi skal spille kampene først.
Med den selvtillid, tro og optimisme, der er i holdet, så skal man også skyde brystet frem og sige, at vi går ind til den her kvalifikation med ambitionen om at kvalificere os til EM som nummer et eller to i gruppen.
- Vi skal ikke bruge den halve plads fra Nations League og potentielle kampe mod Ukraine eller lignende, der lurer, siger Peter Møller.
Ikke den stærkeste gruppeHan mener, at landsholdet er stærkt nok til at kunne kvalificere sig til EM fra en hvilken som helst gruppe.
Og den gruppe, Danmark er havnet i, er ikke den stærkeste, om end flere hold godt kan drille.
- Jeg synes, at vi er kommet i en pulje, hvor vi godt kan have en forventning om, at vi kommer med til EM.
- Men vi ikke må undervurdere nogle kampe på forhånd.
Vi har mødt Irland flere gange og har haft svært ved at lave mål mod dem.
Georgien kan godt blive vanskelige, når vi skal spille på kunstgræs på udebane.
Tidligere møder mellem Danmark og Schweiz9.
september 1999: Danmark - Schweiz 2-1 (EM-kvalifikation).
14.
oktober 1998: Schweiz - Danmark 1-1 (EM-kvalifikation).
9.
oktober 1985: Danmark - Schweiz 0-0 (VM-kvalifikation).
17.
oktober 1984: Schweiz - Danmark 1-0 (VM-kvalifikation).
27.
august 1980: Schweiz - Danmark 1-1 (testkamp).
4.
oktober 1972: Danmark - Schweiz 1-1 (testkamp).
5.
maj 1971: Danmark - Schweiz 4-0 (OL-kvalifikationskamp).
21.
april 1971: Schweiz - Danmark 2-1 (OL-kvalifikationskamp).
19.
september 1954: Danmark - Schweiz 1-1 (testkamp).
27.
juni 1953: Schweiz - Danmark 1-4 (testkamp).
21.
april 1924: Schweiz - Danmark 2-0 (testkamp).
17.
juni 1923: Danmark - Schweiz 3-2 (testkamp).
I alt: 12 kampe.
Fire danske sejre, fem uafgjorte og tre nederlag.
Kilde: DBU's landsholdsdatabase.
- Og så er der Gibraltar, som vi skal vinde over, siger Peter Møller.
'Der er vinderkultur'Spillertruppen på det danske landshold ved også godt, at forventningerne fra både DBU-toppen og omverden er, at Danmark skal kvalificere sig til EM.
Det pres er spillerne rustet til at kunne håndtere, vurderer fodbolddirektøren.
Læs også:Danske profiler drømmer om EM på hjemmebane: 'Det ville være sindssygt'- Der er ingen omkring holdet, der er i tvivl om, at vi skal med til EM.
Det er fedt.
Der er en vinderkultur hos trænerne og spillerne.
- Man kan virkelig mærke på dem, at det er en trup, der har været vant til at vinde i lang tid, så der er en stor tro på egne evner, men også en bevidsthed om, at der skal arbejdes stenhårdt.
Men der er grund til at være optimistisk, før det hele går i gang, siger Peter Møller.
/ritzau/FacebookTwitterKopier linkEmner:DBU|Georgien|Gibraltar|Irland|Fodbold




https://www.dr.dk/nyheder/indland/sundhedsplejerske-en-vigtig-detalje-hvis-du-finder-et-efterladt-spaedbarn

IndlandSundhedsplejerske: Én vigtig detalje, hvis du finder et efterladt spædbarnBarnets kropstemperatur er afgørende - nyfødte børn kan ikke selv regulere den, lyder rådet.
Finder man et efterladt spædbarn, er det vigtigt at få styr på barnets temperatur samt tilkalde hjælp hurtigst muligt, anbefaler en sundhedsplejerske (Modelfoto, Colourbox.
com)Af Mads Korsager Nielsen26.
mar.
2019 kl.
11.
26Bemærk: artiklen er mere end 30 dage gammelLæs opI aftes blev et spædbarn fundet efterladt ved et grønt område i Vanløse i København.
Den lille pige, der vurderes til at være mellem nul og fem dage gammel, har det efter omstændighederne godt, oplyser politiet.
I yderste nødstilfælde kan det dog være få øjeblikke, der afgør, om et spædbarn overlever at blive efterladt på den måde.
Det fortæller næstformand i Fagligt Selskab for Sundhedsplejersker, Dorthe Fischer, der understreger, at det første, man skal gøre, er at slå alarm, hvis man finder et forladt spædbarn.
Det skal du gøre, hvis du finder et efterladt spædbarnRing 112 og tilkald hjælp.
Sørg for, at beredskabet også sender en ambulance, for tiden er afgørende.
Undersøg barnets kropstemperatur.
Tag tøj af, hvis det er en hed sommerdag, og barnet er varmt.
Er barnet koldt, kan du svøbe det i din jakke.
Tag barnet op og hold det tæt ind til dig for at give en følelse af tryghed, mens du venter på redningspersonalet.
Du skal ikke give det mad eller drikke - vent i stedet på redningspersonalet.
Kilde: Sundhedsplejerske Dorthe Fischer- Hjælpen vil komme meget hurtigt, for beredskabet ved godt, at tiden kan være afgørende alt efter situationen, siger Dorthe Fischer.
Kropstemperatur er vigtigHun fortæller, at det også er vigtigt at være opmærksom på barnets kropstemperatur.
Spædbørn kan ikke selv regulere hverken varme eller kulde.
- Efterladte babyer kan blive enten isnende kolde eller kogende varme.
Derfor skal man finde ud af, om barnet har det varmt og skal have noget tøj af, eller om barnet skal svøbes i ens egen jakke, forklarer Dorthe Fischer.
Når situationen med kropstemperaturen er afklaret, kan man med fordel holde barnet tæt ind til kroppen, for at give det fornemmelsen af tryghed.
- Barnet har ligget varmt, trygt og tæt på nogen i ni måneder.
Det er en stor omvæltning pludselig at ligge alene.
Derfor bør man tage barnet op og holde det ind til sig, mens man venter på politi og ambulance, siger Dorthe Fischer.
Giv ikke mad eller drikkeHun anbefaler, at man ikke begynder at give barnet føde eller drikkevarer i ventetiden.
- Spædbørn kan kun sutte og spiser kun mælk.
Er barnet stærkt dehydreret, kan man prøve med lidt rent vand, men jeg synes, man skal vente, til redningspersonalet ankommer, siger Dorthe Fischer.
Politi efterspørger tipVicepolitiinspektør Jesper Beuschel fra Københavns Politi opfordrer alle, der ligger inde med viden om sagen, til at ringe 114.
- Det gælder både moderen, der befinder sig i en ulykkelig situation og har brug for hjælp samt andre, der måtte have viden om en nylig fødsel, men hvor barnet nu er væk.
Barnet var efterladt nær cykelstien på Grøndals Parkvej svøbt i forskelligt materiale - og på en måde, så det formentlig ville blive opdaget hurtigt, vurderer politiet.
Hun er nu til tjek på et hospital, hvorefter de kommunale myndigheder tager over.
Tidligere sagerCirka en gang om året findes et spædbarn efterladt.
De fleste overlever.
Her er et overblik over tidligere sager med efterladte eller dræbte spædbørn.
•2019: En nyfødt pige bliver sent mandag aften fundet efterladt ved Grøndals Parkvej nær Grøndalsparken.
Barnet er i god behold.
•2018: En lille nyfødt pige bliver i januar fundet efterladt på en p-plads på Hammelstrupvej i Københavns Sydvestkvarter.
Hun er svøbt i et tæppe og bliver indlagt på Rigshospitalet.
Hun meldes efterfølgende uden for livsfare.
•2017: Et lille drengebarn findes i oktober gravet ned i et grønt område ved Brinken i Glostrup.
Drengen er død, da han bliver fundet.
Moren bliver senere fundet og idømt fire måneders fængsel for på uforsvarlig vis at have udsat sit barn for alvorlig fare.
•2016: En nyfødt pige findes i en affaldsskakt af en gårdmand i Værebroparken i Bagsværd.
Den lille pige bliver bragt til Rigshospitalet og overlever.
•2015: Et spædbarn findes i en pose mellem to containere i Ballerup.
Det drejede sig om en nyfødt, som efter omstændighederne havde det godt.
•2014: Et spædbarn findes i et buskads ved Aarhus Sygehus.
Pigen er påklædt og i god behold.
•2013: En nyfødt pige bliver fundet i en plastikpose under en busk i Farum.
Hun er afkølet, men uden for livsfare.
•2013: Nedkølet barn bliver fundet i København, men er uden for livsfare.
Pigen er omkring en uge gammel.
•2011: En kvinde finder et nyfødt barn i en plastikpose i Maribo.
Drengen bliver bragt til hospital og overlever.
•2011: En nyfødt baby bliver fundet død i Søndersø ved Viborg.
Barnet var lidt for tidligt født og vejede omkring to kilo.
Undersøgelser har slået fast, at barnet var i live ved fødslen.
•2009: I et buskads ved Hee Skole i Ringkøbing bliver et spædbarn fundet.
Barnet bliver opdaget af en flok legende drenge.
Kilde: RitzauFacebookTwitterKopier linkEmner:Graviditet og fødsel|København|Rigshospitalet|Bagsværd|Hospitaler




https://www.dr.dk/nyheder/politik/5-ting-i-sundhedsreformen-du-skal-bide-maerke-i

SundhedsreformSe temaPolitik5 ting i sundhedsreformen, du skal bide mærke iFlere sygeplejersker og ni milliarder ekstra til sundhedsområdet er blandt initiativerne.
Regeringen og Dansk Folkeparti præsenterede i dag en aftale om en sundhedsreform i Spejlsalen i Statsministeriet.
Af Lasse Bastian Larsen26.
mar.
2019 kl.
11.
13Bemærk: artiklen er mere end 30 dage gammelLæs opRegeringen med statsminister Lars Løkke Rasmussen (V) i spidsen og Dansk Folkeparti præsenterede i dag en reform på sundhedsområdet.
Forhandlingerne har stået på i flere måneder, efter at VLAK-regeringen i januar fremlagde sit sundhedsudspil.
Den endelige reform har mange lighedspunkter med regeringens udspil, men adskiller sig også på flere punkter.
Reformen vil ifølge regeringen og Dansk Folkeparti blive gennemført, såfremt partierne bag aftalen kan mønstre et flertal efter folketingsvalget, der skal afholdes senest 17.
juni i år.
Her er nogle af hovedpunkterne i aftalen:1Regionsråd nedlæggesDe nuværende fem regionsråd skal nedlægges, så der ikke længere afholdes politisk valg til regionerne.
Regeringen skal udstikke den overordnede retning for sundhedsvæsenet i samarbejde med Folketinget, og fem nye sundhedsforvaltninger skal stå for driften af sygehusene og akutberedskabet.
Geografien vil være som de fem nuværende regioner.
En politisk udpeget bestyrelse med navnet 'Sundhedsvæsen Danmark' vil blive placeret i Aarhus.
Den skal holde styr på sundhedsvæsnets økonomi.
21 sundhedsfællesskaber etableres desuden omkring landets akutsygehuse.
Med disse vil regeringen og Dansk Folkeparti sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
I hvert af disse 21 fællesskaber skal der vælges et patient- og pårørenderåd, som skal rådgive i forhold til den videre udvikling af sundhedsfællesskaberne.
Medlemmerne af disse råd vælges som enkeltpersoner ved direkte valg, og alle borgere kan stille op.
Alle kommuner skal repræsenteres i de nye sundhedsfællesskaber ved borgmestre og sundhedsudvalgsformænd.
2NærhedsfondDer prioriteres ni milliarder ekstra til sundhedsområdet.
Heraf afsættes 8,5 milliarder kroner til en Nærhedsfond fra 2020 frem til 2025.
Det erklærede mål med initiativet er at øge kapaciteten og løfte kvaliteten hos de praktiserende læger og kommunerne.
Dermed skal patienterne få en sammenhængende behandling tæt på boligen og derved undgå unødvendige sygehusbesøg.
Fondens 8,5 milliarder fordeles med fire milliarder til investeringer og 4,5 milliarder til drift.
I regeringens oprindelige udspil til en sundhedsreform fra januar var der afsat seks milliarder til denne fond.
3Styrket akutberedskabDer fastsættes nationale, bindende retningslinjer om indretningen af akutområdet i hele landet.
Hermed vil regeringen og Dansk Folkeparti sikre, at patienten kan forvente samme behandling ved akutsygdom, uanset hvor de er i landet.
Et nyt fælles, landsdækkende lægevagtnummer 113 indføres.
Det nye nummer skal supplere 112, som fortsat skal bruges, når der er akut livsfare.
Nummeret erstatter blandt andet 1813-nummeret, som i dag findes i Region Hovedstaden.
Regeringen og DF vil desuden sikre flere ambulancer og akutbiler i områder med særlige behov.
4Flere sygeplejersker og lægerRegeringen og Dansk Folkeparti vil med reformen komme manglen på sygeplejersker til livs.
Derfor skal der mellem 2019-2022 uddannes 2.
000 flere sygeplejersker sammenlignet med perioden 2015 - 2018.
Desuden bliver der i reformen lagt op til, at flere sygeplejersker, som i dag er på deltid, skal arbejde på fuldtid.
Flere læger skal desuden uddannes.
Det drejer sig konkret om 160 ekstra hoveduddannelsesforløb i 2019 og 2020 i forhold til den oprindelige plan for 2018-2020.
5Ingen henvisning for at gå til fysioterapeutSom et led i ønsket om at aflaste de praktiserende læger, lægger regeringen og Dansk Folkeparti i reformen op til, at man fra 2021 ikke længere skal have en henvisning for at gå til fysioterapeut.
Derfor kan man som borger henvende sig direkte ved fysioterapeuten med tilskud fra det offentlige.
Der indføres dog begrænsning, så man som patient maksimalt kan gå til fysioterapeut fem gange om året uden en henvisning.
Hvis man har brug for mere fysioterapi, så kræver det en henvisning fra lægen ligesom i dag.
FacebookTwitterKopier linkEmner:Dansk Folkeparti|Lars Løkke Rasmussen (politiker)|Venstre|Sundhedsvæsen|Aarhus




https://www.dr.dk/nyheder/kultur/vaert-og-djen-master-fatman-er-doed

KulturVært og dj'en Master Fatman er dødMorten Lindberg – som de fleste kender som Master Fatman – er død.
Han blev 53 år.
Radiovært og entertaineren Master Fatman er død.
Af Silas Bay Nielsen, Marie Ravn Nielsen og Kasper Duncan Gram (video)26.
mar.
2019 kl.
11.
08 | opdateret 26.
mar.
2019 kl.
13.
46Bemærk: artiklen er mere end 30 dage gammelLæs opEntertaineren og værten Master Fatman er død.
Det oplyser Stig Hansen, manager for Master Fatman, til DR.
Morten Lindberg blev i 1986 landskendt som Master Fatman med sine store bakkenbarter og sit bløde, bamsede udseende.
Sidenhen blev hans cv udvidet med titler som tv-vært, kunstner, sanger, dj, radiovært, filminstruktør og tv-deltager.
Desuden stiftede han op til kommunalvalget i 1993 partiet Det Kosmiske Parti, der stillede op i Københavns Kommune.
Partiet krævede juridiske rettigheder til naturen, en langsommere jordrotation og grænseløs kosmisk kærlighed.
Selvom Master Fatmans cv var alsidigt, så er det især musikken, han vil blive husket for.
Han fik sit gennembrud i 1980'erne og blev kendt for sine fortolkninger af gamle Abba- og discoklassikere og var med i bandet Master Fatman and his Freedom Fighters.
Desuden har han deltaget i Melodi Grand Prix i 1995 og 1996.
Master Fatman var populær som dj, hvor han spillede alt fra tyske schlager-hits, 70'er funk og jazz til sydamerikansk musik.
Senere blev han radiovært på programmet 'Jazzmosfæren med Master Fatman' på P8 Jazz og på 'Croque Monsieur' på Radio24syv.
Master Fatman havde Buddha som åndeligt og moralsk forbillede.
Her ses han i 2014.
'Et af de sødeste, sjoveste og klogeste mennesker'Nyheden om Master Fatmans død har fået mange til tasterne.
En af dem er programchef Mads Brügger fra Radio24syv.
- Farvel Morten, min gode ven.
Du er et af de sødeste, sjoveste og klogeste mennesker, jeg nogensinde har mødt, skriver Mads Brügger på Twitter.
Også Anders Ladekarl, der er generalsekretær for Dansk Røde Kors, har delt sin sorg samme sted:- Meget trist nyhed.
Master Fatman var en stor støtter af Dansk Røde Kors og netop på vej med en støttekoncert.
Tankerne går til hans familie.
Vi kommer til at savne ham og hans fantastiske humør.
Æret være hans minde.
Læs også:Master Fatman i opråb til danskerne: I skal spise dessert hver dag!
Mediterede hver dagMaster Fatman fortalte i et interview med Kristeligt Dagblad tilbage i 2007, at han altid har haft en enorm appetit på livet.
Han blev døbt i Kristensamfundet og har gået på Rudolf Steiner-skole, men havde også Buddha som åndeligt og moralsk forbillede.
- Jeg mediterer hver dag.
Og så beder jeg.
Jeg ved godt, at det hedder i buddene, at man ikke må have mere end en gud, men det har jeg.
Når der er flere guder, så er det, fordi de har hver deres mission, og det vil da være synd, hvis man skulle vælge nogle fra, sagde han til avisen.
Master Fatman blev i 2010 gift med Herminia Mabunda, som han havde fire børn med.
Derudover havde han også en søn fra et tidligere forhold.
Opdateret med video.
FacebookTwitterKopier linkEmner:Jørgen Ramskov (journalist)|Master Fatman (musiker)|Radio24syv|Røde Kors|Pop og rock




https://www.dr.dk/sporten/badminton/ketsjergigant-politianmelder-badminton-danmarks-direktoer-dokumentfalsk

BadmintonKetsjergigant politianmelder Badminton Danmarks direktør for dokumentfalskYonex har ikke fået svar i sag, der omhandler anklager om dokumentfalsk.
Ketsjerproducenten er nu gået til politiet.
Direktør i Badminton Danmark Bo jensen er nu blevet politianmeldt af ketsjerproducenten Yonex.
Af Rasmus Dalgaard26.
mar.
2019 kl.
10.
22Bemærk: artiklen er mere end 30 dage gammelLæs opKetsjerproducenten Yonex har politianmeldt Badminton Danmarks direktør, Bo Jensen, for dokumentfalsk.
Det bekræfter Yonex over for DR Sporten.
- Jeg kan bekræfte, at politianmeldelsen er sendt til Københavns Politi, og vi nu afventer deres vurdering af sagen, siger Benni Holst, der er direktør for Scansport, der har Yonex-agenturet i Norden.
Anmeldelsen sker, fordi firmaet tilbage i januar henvendte sig til forbundet i en sag om muligt dokumentfalsk, men ikke mener, det har fået fyldestgørende svar.
Læs også:Ny uro i dansk badminton: Ketsjerfirma vil politianmelde forbundsdirektørDengang bad Yonex Badminton Danmark om at forholde sig til, at Bo Jensen skulle have manipuleret med e-mails under konflikten mellem de danske badmintonspillere og forbundet.
Hvad er Yonex?
- En af verdens førende producenter af badmintonudstyr- Producerer også udstyr til tennis og golf- Stammer fra Japan- Det anslås, at 80 procent af badmintonspillerne bruger Yonex' ketsjereYonex mener, at Badminton Danmark-direktør Bo Jensen har fordrejet synspunkter og krav fra udstyrsgiganten og manipuleret med Yonex’ holdninger i forbindelse med, at aftalen skulle forhandles på plads.
Bo Jensen beskyldes af Yonex for at have begået dokumentfalsk i forbindelse med badmintonkonflikten 'Klippet og klistret'I forbindelse med forhandlingerne med spillerne har Badminton Danmark angiveligt forsøgt at bygge bro mellem Yonex, spillere og forbundets egne sponsorer ved at sende en e-mail med et dokument, som er underskrevet af Taiji Suzuki, manager for Yonex’ internationale salgsafdeling.
Men det er her, at problemerne opstår.
Læs også:Anklager mod direktør ærgrer dansk badmintonspiller: 'Håber ikke det holder stik'For Yonex mener ikke, at kravene i dokumentet stemmer overens med firmaets faktiske krav.
Man afviser også, at Suzuki overhovedet har sendt sådan et dokument med krav.
- Disse detaljer er blevet klippet og klistret, og vigtige aspekter og krav fra den samlede korrespondance er blevet udeladt, skrev Yonex i brevet til forbundet.
- Ydermere har vi været i stand til at slå fast, at Taiji Suzuki aldrig har sendt en e-mail med dette indhold, som det fremgår i dokumentet, trods det faktum at dokumentet har Taiji Suzukis afsendersignatur.
Badminton Danmark afviser anklagerTilbage i januar afviste Badminton Danmarks bestyrelse, at anklagerne havde noget på sig, og den holdning har man stadig hos forbundet.
Det fortæller formand i Badminton Danmark, Rene Toft, i en mail til DR Sporten.
- Badminton Danmark er blevet orienteret om, at Scansport A/S har valgt at politianmelde forbundets direktør, Bo Jensen.
Såfremt politiet vælger at indlede en undersøgelse af sagen, vil Badminton Danmark stå til fuld rådighed for politiets arbejde.
- Hovedbestyrelsen finder som tidligere oplyst anklagerne grundløse.
Politianmeldelsen ændrer ikke ved hovedbestyrelsens fulde tillid til Bo Jensen, siger Badminton Danmarks formand, René Toft.
FacebookTwitterKopier linkEmner:Badminton Danmark|Yonex|Kriminalitet|Økonomisk kriminalitet|København




https://www.dr.dk/nyheder/politik/1813-skrottes-vil-indfoere-nyt-akutnummer-over-hele-landet

SundhedsreformSe temaPolitik1813 skrottes: Vil indføre nyt akutnummer over hele landetRegeringen og Dansk Folkeparti er enige om, at der fremover skal ringes 113 ved akut sygdom.
Det nye nummer vil erstatte 1813 og de andre akutnumre, som regionerne i dag opererer med, oplyser økonomi- og indenrigsminister Simon Emil Ammitzbøll-Bille (LA) på et pressemøde.
Af Emil Søndergård Ingvorsen26.
mar.
2019 kl.
10.
20Bemærk: artiklen er mere end 30 dage gammelLæs opHvis du fremover bliver akut syg, så skal du ringe til det samme nummer uanset hvor i landet, du befinder dig.
Regeringen og Dansk Folkeparti er med den milliarddyre sundhedsreform blevet enige om at indføre det nye akutnummer 113.
Det nye nummer vil erstatte 1813 og de andre akutnumre, som regionerne i dag opererer med, oplyser økonomi- og indenrigsminister Simon Emil Ammitzbøll-Bille (LA) på et pressemøde.
Det skal dog ikke bruges til livstruende tilfælde, der skal man stadig bruge 112.
- Sigtet er et højt fagligt ensartet niveau i hele landet, så der sikres både tryghed og en enstrenget visitation af høj sundheds- og lægefaglig kvalitet, der ikke tager udgangspunkt i den nuværende 1813-ordning i Region Hovedstaden, som dermed ikke vil blive videreført i sin nuværende form, lyder det i aftalen.
Læs også:Regeringen og DF enige: Styrker det nære sundhedsvæsen med 8,5 mia.
Danske Regioner anbefalede at indføre et fælles nummer sidste år.
Akutnummeret var også en del af regeringens sundhedsudspil fra januar.
I Region Hovedstaden har borgere siden 2014 kunnet ringe til 1813, når de har haft brug for hjælp uden for deres egen læges åbningstid.
Det har blandt andet ført til problemer med ventetid og oversete symptomer.
Næstformand i Danske Regioner Ulla Astman (S) sagde sidste år til Ritzau, at et fælles akutnummer ikke vil have sådanne problemer.
Systemet registrerer nemlig, hvor folk befinder sig i landet, og så bliver man stillet om til regionens akuttilbud.
Hovedelementerne i aftalen•Patientrettigheder skal styrkes:•Der skal være bedre støtte og vejledning, og patientrettigheder skal respekteres og overholdes i hele landet.
•Førstegangsfødende skal have ret til to dages ophold på sygehus eller patienthotel.
•Der skal være flere muligheder for eksperimentel behandling ved livstruende sygdom.
•Psykiatrien skal styrkes:•Kapaciteten og kvaliteten i behandlingen af de mest syge psykiatriske patienter skal styrkes.
•Behandlingskapaciteten i psykiatrisk speciallægepraksis for børn og unge skal udbygges, og der skal gøres en særlig indsats for sårbare unge.
•Flere hænder:•Der skal være en større kapacitet i den almene sundhedspraksis, og opgaverne skal tilrettelægges mere fleksibelt.
•Bedre forhold for patienter i det nationale sundhedsvæsen:•Der skal være øget tryghed på akutområdet.
•Der skal laves et forpligtende nationalt samarbejde om en højt specialiseret sygehusbehandling, og der skal være øget samarbejde og flere tværgående løsninger på it- og dataområdet.
•Nærhed og sammenhæng:•21 sundhedsfællesskaber skal sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
•Fremtidig organisering af sundhedsvæsenet:•Regeringen og Folketinget fastsætter retning med en udviklingsplan.
Sundhedsvæsen Danmark sikrer fremdrift og sammenhængende løsninger i hele landet, og sundhedsforvaltninger erstatter regionerne.
•Kilde: Aftale af 26.
marts: Et stærkere sundhedsvæsen - tættere på dig og RitzauFacebookTwitterKopier linkEmner:Simon Emil Ammitzbøll (politiker)|Ulla Astman (politiker)|Sundhedsvæsen|Dansk Folkeparti|Ringe




https://www.dr.dk/nyheder/udland/british-airways-undskylder-rod-i-flyveplan-passagerfly-landede-i-forkert-lufthavn

UdlandBritish Airways undskylder rod i flyveplan: Passagerfly landede i forkert lufthavnPassagererne opdagede først fejl, da pilot lagde an til landing i Edinburgh.
Flyet skulle til Düsseldorf.
Ups!
Forkert lufthavn.
Flyet fra British Airways, der på kontrakt blev fløjet af et tysk flyselskab, skulle have været fløjet til Tyskland.
(arkiv) 26.
mar.
2019 kl.
09.
31Bemærk: artiklen er mere end 30 dage gammelLæs opBritish Airways undskylder for, at et passagerfly, der skulle have været til Düsseldorf i det vestlige Tyskland, ved en fejl endte i Edinburgh 965 kilometer vækÅrsagen til, at flyet fløj i en anden retning, skyldtes en forkert flyplan, fortæller det britiske selskab.
Flyet var mandag lettet fra lufthavnen London City.
Herfra satte det kurs mod Skotlands hovedstad.
Det var altså ikke Rhinen, som flyet havde under sig, men Nordsøen.
Men passagererne opdagede tilsyneladende ingenting, før piloten kunne fortælle, at man lagde an til landing i Edinburgh.
Flyet med 96 pladser blev fløjet af den tyske underleverandør WDL Aviation for BA City Flyer.
En ordning der ofte ses på europæiske pendlerruter.
- Vi er i kontakt med WDL Aviation, som var operatør på flyet på vegne af British Airways, for at fastslå, hvordan den ukorrekte flyplan blev taget i anvendelse, hedder det fra det britiske luftfartsselskab.
- Vi undskylder over for vores kunder for denne afbrydelse af deres rejse, og vi vil kontakte dem alle hver især.
WDL Aviation oplyser, at passagererne efter det ufrivillige stop i Edinburgh er blevet fløjet til Düsseldorf.
- Vi arbejder tæt sammen med myndighederne om at undersøge, hvordan dette åbenlyst uheldige miks-up af flyafgange kunne ske, lyder det fra selskabet.
Ikke alle passagerer tog det med godt humør.
Sophie Cooke fortæller til BBC, at pausen i Edinburgh "blev en meget frustrerende oplevelse".
- Toiletterne var blokeret, og de løb tør for snacks.
Der var også virkelig indelukket, lød hendes klage.
/ritzau/FacebookTwitterKopier linkEmner:Edinburgh|British Airways|Tyskland|Flyselskaber|Trafik




https://www.dr.dk/sporten/fodbold/landsholdet/simon-kjaer-runder-30-aar-taet-paa-vaere-den-perfekte-anfoerer

LandsholdetSimon Kjær runder 30 år: 'Tæt på at være den perfekte anfører'Landstræner og holdkammerater storroser Simon Kjær, der fylder 30 år i dag.
Simon Kjær fylder 30 år i dag.
Af Henrik Fallesen og Interview: Andreas Kraul26.
mar.
2019 kl.
10.
00Bemærk: artiklen er mere end 30 dage gammelLæs opHvis De Berejstes Klub havde en underafdeling på fodboldlandsholdet, ville Simon Kjær være et af de mest prominente navne på medlemslisten.
I aften fylder han 30 år og kan se tilbage på en karriere, der indtil videre har bragt ham forbi syv klubber i seks forskellige ligaer i Europa.
Det er sådanne erfaringer, der har været med til at gøre Simon Kjær fra Sevilla til en yderst respekteret anfører på landsholdet.
- Specielt under Simon Kjær har det været helt fantastisk for mig at være på landsholdet.
Alle er glade, og der er ikke det små-snakkeri, der kan være i klubberne, hvor alle er konkurrenter.
Det har vi ikke.
Det giver en fantastisk harmoni, og det har han været med til at skabe, lyder for eksempel skudsmålet fra Feyenoord-angriberen Nicolai Jørgensen.
Naturlig afløser for Agger© ScanpixKLUBKARRIERE2007-08: FC Midtjylland (Danmark)2008-10: Palermo (Italien)2010-11: Wolfsburg (Tyskland)2011-12: AS Roma (Italien)2012-13: Wolfsburg (Tyskland)2013-15: Lille (Frankrig)2015-17: Fenerbache (Tyrkiet)2017-?
: Sevilla (Spanien)I aften går fødselaren på banen til sin landskamp nummer 87, når det gælder opgøret mod Schweiz i Basel – den sværeste udekamp i EM-kvalifikationen.
Siden 2016 har han båret anførerbindet, som han overtog efter Daniel Aggers karrierestop.
Ifølge landstræner Åge Hareide var Kjær den naturlige afløser.
- Han er en meget loyal person, og han har respekt i spillertruppen.
Han er utrolig opmærksom på de andre spillere i løbet af en træningssamling, og det er en vigtig egenskab som kaptajn, mener Åge Hareide og fortæller om en af sine overvejelser i forbindelse med udnævnelsen af Simon Kjær som anfører:- Jeg har altid været tilhænger af at have en markspiller som anfører, fordi det er svært at kommunikere med en målmand.
Ellers kunne Kasper Schmeichel også have været en kandidat.
Men når der er stop i spillet, kan vi snakke med Simon Kjær og give en melding til holdet, siger landstræneren.
Tæt på perfektionSimon Kjær debuterede som 20-årig i en VM-kvalifikationskamp mod Sverige i 2009, og han imponerede den daværende landstræner, Morten Olsen, så stort, at han har været fast inventar i startopstillingen lige siden.
I starten af landsholdskarrieren var han en spiller, der gerne byggede spillet op, men i 30 års-versionen er det mere duelstyrke og vindermentalitet, der karakteriserer ham som forsvarsspiller.
Borussia Dortmunds Thomas Delaney, som selv har været anfører i FC København, sætter flere ord på:- Han er en anfører i klassisk forstand.
Én, som går forrest på banen og uden for.
Han står altid efter træning og snakker med trænerne om en detalje, og han ved meget om landsholdet, fordi han har prøvet meget.
Ikke bare i klubregi, men også i de rød/hvide-farver.
Han er tæt på at være en perfekt anfører, konstaterer Thomas Delaney.
I klippet ser 20-årige Simon Kjær frem mod sin landsholdsdebut, hvor han skulle spille over for Zlatan Ibrahimovic.
Vokset med opgavenMens det var naturligt for Åge Hareide at kigge Simon Kjærs vej, har det ikke været naturligt for Sevilla-spilleren at blive anfører.
Han har aldrig været en udadvendt person, der stiller sig op foran andre, og han har heller ikke været typen, der træffer beslutninger på egen hånd.
- Hvis jeg er i tvivl om noget, så tager jeg ikke bare beslutningen ene mand.
Så spørger jeg, hvad folk synes, sagde Simon Kjær tilbage i efteråret 2016.
Den evne har ifølge Nicolai Jørgensen stor betydning på landsholdet, og det får ham til at konkludere:- Jeg synes, at han har rykket sig helt sindssygt, efter at han har fået anførerbindet.
Han står for det hele, styrer alt og tager teten.
Jeg har stor respekt for, hvad han har opnået, siger Nicolai Jørgensen.
I klippet fortæller Simon Kjær om sin nye rolle som anfører i 2016.
Tre point i gaveSelv føler hovedpersonen sig bedre end nogensinde.
Han førte Danmark tæt på en VM-kvartfinale sidste sommer, og nu glæder han sig til at begynde på EM-kvalifikationen.
Første akt er mod Schweiz.
En aften, der kan gøre hans 30-års fødselsdag en hel del sjovere.
- Et godt resultat er mere end rigeligt for mig, bemærker Simon Kjær, inden han husker at tilføje:- Det eneste negative er, at jeg ikke kan være sammen med mine drenge og min kone.
For sådan er livet for en af landsholdets mest berejste spillere.
Altid på farten mod en ny kamp.
EM-kvalifikationskampen mod Schweiz kan følges direkte på Kanal 5 eller på radioens P3 fra klokken 20.
45.
FacebookTwitterKopier linkEmner:Åge Hareide (fodboldtræner)|Kasper Schmeichel (fodboldspiller)|FC København|Schweiz|Fodbold




https://www.dr.dk/nyheder/regionale/oestjylland/jordskred-under-skinner-forstyrrer-togtrafik-mellem-aarhus-og-herning

ØstjyllandJordskred under skinner forstyrrer togtrafik mellem Aarhus og HerningStore regnmængder har skyllet jord væk under skinnerne ved Laven Station.
Skinnerne er undermineret af regn tæt på Laven Station, og det betyder aflyste tog mellem Østjylland og Vestjylland tirsdag.
Passagerer ventede her til morgen på togbusser.
Af Dagmar Eben Østergaard og Flemming Nielsen26.
mar.
2019 kl.
09.
25 | opdateret 26.
mar.
2019 kl.
14.
17Bemærk: artiklen er mere end 30 dage gammelLæs opOPDATERET 26/03/2019 14:15: Togene kan køre igen mellem Laven og Svejbæk fra klokken 15, oplyser Banedanmark.
Flere tog mellem Øst- og Vestjylland er i dag aflyst, på grund af et dæmningsskred omkring Laven Station.
Her er jorden under togskinnerne blevet skyllet væk, hvilket betyder, at togene ikke kan køre hen over dem, fortæller Karsten Nielsen, vagthavende trafikleder hos Banedanmark.
- Det tyder på, at jorden under skinnerne har måttet givet efter og er skredet lidt ud til siden.
Det får skinnerne til at give sig en smule og laver en lille bule ned i terrænet, siger Karsten Nielsen.
Årsagen er den seneste tids kraftige regn, og problemet blev opdaget i går aftes.
Alle regionale hurtigtog mellem Aarhus H og Herning er aflyst – foreløbig indtil middag, oplyser Arriva.
Regionaltog mellem Aarhus og Silkeborg er ligeledes aflyst, ligesom tog mellem Herning og Skjern bliver påvirket.
Der indsættes togbusser i stedet.
Det kan i værste fald tage længere tid, inden der igen kan køre tog på skinnerne.
- Tidshorisonten kan gå fra, at vi kan åbne til middag i dag – og op til 36 timer frem.
Det ved jeg først, når vi har haft ingeniører ude at se på stedet, siger Karsten Nielsen fra Banedanmark.
Her til formiddag vil folk fra Banedanmark tage bestik af situationen.
Torben Damsgaard var en af cirka 25 passagerer, der kvart i ni var fanget på Laven Station, mens de ventede på en togbus videre.
- Det er jo et smukt sted og vejret er godt, men der er ikke megen information at få endnu, siger han.
- Laven er et af de pænere trinbrætter i Østjylland, så jeg kan da kigge på vandet.
Men så meget er der ikke at foretage sig.
Få et overblik over togtrafikken her.
FacebookTwitterKopier linkEmner:Banedanmark|Togtrafik|Jylland|Aarhus|Kollektiv trafik




https://www.dr.dk/nyheder/udland/israel-bomber-igen-i-gaza-men-korrespondent-tror-ikke-paa-krig

UdlandIsrael bomber igen i Gaza, men korrespondent tror ikke på krigIsraels premierminister, som kritiseres for ikke at gøre nok ved Hamas, svarer igen efter raketangreb.
Israel angreb blandt andet mål i den tætbefolkede Gaza by.
Der er ingen meldinger om dødsfald.
Af Andreas Lindqvist26.
mar.
2019 kl.
08.
54Bemærk: artiklen er mere end 30 dage gammelLæs opIsrael gennemførte i nat flere luftangreb på Gazastriben, deriblandt i den tætbefolkede Gaza by.
I alt 15 angreb blev gennemført, ifølge den israelske hær.
Blandt målene var Hamas-bevægelsens politiske leders, Ismail Haniyas, kontor, samt hovedkvartererne for Hamas' militære efterretningsvæsen og indenrigssikkerhedstjeneste.
Ismail Haniya var dog ikke på arbejde, da bomberne faldt.
En talsmand for Gazas sundhedsministerium, som ifølge BBC drives af Hamas, siger på Twitter, at i alt syv blev såret i angrebene.
Samtidig blev der affyret dusinvis af raketter fra Gaza ind i Israel, hvoraf mindst en slap igennem missilskjoldet og ramte et hus.
Ingen kom dog til skade.
Værre gik det tidlig mandag morgen, hvor to kvinder blev såret og fem andre, deriblandt tre børn, fik skrammer, da en raket fra Gaza nåede 120 kilometer ind i Israel og ramte et hus i landsbyen Mishmeret 20 kilometer nord for Tel Aviv.
Ingen har lyst til egentlig krigOptrapningen i konflikten mellem Hamas og Israel har fået FN's generalsekretær, Antonio Guterres, til at mane til besindighed.
- Vi fortsætter med at arbejde sammen med Egypten og alle øvrige parter for at deeskalere situationen, siger han med henvisning til egyptisk-ledede forsøg på at stoppe kamphandlingerne.
Jeg har lige været i kontakt med en kilde i Gaza som siger, at der ikke er blevet bombet i to timer.
Michael S.
Lund, DR's mellemøstkorrespondentOg DR's mellemøstkorrespondent tvivler da også på, at de seneste dages stridigheder vil ende med en større konflikt.
- Jeg tror ikke, at hverken Hamas eller den israelske regering har lyst til egentlig krig for øjeblikket.
Vi hører nogle udmeldinger fra Hamas om, at de er meget interesseret i en våbenhvile, siger Michael S.
Lund.
- På den anden side står Israel lige over for et valg om to uger.
Jeg tror ikke, at de har lyst til egentlig krig.
Så uden at kunne vide det med sikkerhed tror jeg, at der kommer en våbenhvile, siger han.
Våbenhvile er tæt påIfølge korrespondenten har Israel forsøgt at undgå tab af menneskeliv i gengældelsesangrebene.
Fra Gaza meldes der om, at målene blandt andet var tomme træningslejre og bygninger.
Da en etagebygning, hvor dele af Hamas' efterretningsvæsen holder til, blev ramt, havde luftvåbnet først "banket på taget".
Det er en taktik brugt af den israelske hær, hvor der detoneres mindre sprængladninger før hovedangrebet, så tilstedeværende kan nå at flygte.
En ildkugle rejser sig efter bombenedslag i hvad der er sandsynligvis er Hamas' politiske leder Ismail Haniyehs kontor.
- Det er et tegn på, at israelerne ikke ønsker, at det her skal udvikle sig til en reel krig, som man kunne risikere, hvis man havde et stort antal omkomne, siger mellemøstkorrespondenten.
Allerede i går meldte Hamas, at en våbenhvile var indgået, og at den ville træde i kraft i nat.
Michael S.
Lund siger dog, at det ikke er usædvanligt, at parterne ikke er helt enige om ikrafttrædelsestidspunktet.
- Men der er forhandlinger i gang, og jeg har lige været i kontakt med en kilde i Gaza som siger, at der ikke er blevet bombet i to timer, siger Michael S.
Lund.
Netanyahu beskyldes for at være blødSamtidig med at Israel i går blev ramt af en raket fra Gaza, var premierminister Benjamin Netanyahu i USA.
Her mødtes han med præsident Donald Trump, som kom et langvarigt israelsk ønske om at anerkende Israels ejerskab til Golan-højderne i møde.
Det er strategisk vigtige højdedrag, som Israel erobrede fra Syrien i 1960'erne.
Israels suverænitet over dem er generelt ikke internationalt anerkendt.
Trump og Netanyahu poserer med det præsidentielle proklamation om USA's anerkendelse af Israels suverænitet over Golan-højderne.
Nyheden om raketangrebet, som sårede syv israelere, fik dog Netanyahu til at haste hjem, i stedet for at blive i USA og fejre øjeblikket.
- Det viser, at han godt ved, at han er nødt til at tage det meget alvorligt.
Han har været under pres fra både sin egen højrefløj, som mener, at han har været for blød over for Gaza, og fra et nyt parti startet af tidligere generaler, siger Michael S.
Lund.
Han er ikke i tvivl om, at kamphandlingerne får effekt på valget om to uger.
- Sikkerhed er altid et emne under israelske valg.
Og det nye er, at Netanyahu, som altid har slået sig op på at være den, der kan sørge for sikkerhed, nu er under pres, siger mellemøst-korrespondenten.
FacebookTwitterKopier linkEmner:António Guterres (politiker)|Benjamin Netanyahu (politiker)|Hamas|Israel|Krige og væbnede konflikter




https://www.dr.dk/nyheder/politik/regeringen-og-df-enige-styrker-det-naere-sundhedsvaesen-med-85-mia

SundhedsreformSe temaPolitikRegeringen og DF enige: Styrker det nære sundhedsvæsen med 8,5 mia.
Parterne er enige om at styrke den såkaldte nærhedsfond yderligere.
Regeringen og Dansk Folkeparti er blevet enige om en sundhedsreform.
Arkivfoto Af Emil Søndergård Ingvorsen26.
mar.
2019 kl.
09.
24 | opdateret 26.
mar.
2019 kl.
09.
49Bemærk: artiklen er mere end 30 dage gammelLæs opRegeringen og Dansk Folkeparti er enige om en reform på sundhedsområdet, hvor de vil nedlægge de fem regionsråd ved udgangen af 2020 og styrke det nære sundhedsvæsen med 8,5 milliarder kroner frem mod 2025.
Det fremgår af parternes aftale, der netop er blevet offentliggjort.
Forhandlingerne har stået på i flere måneder, efter at VLAK-regeringen i januar fremlagde sit sundhedsudspil.
Og den endelige aftale ligner langt hen ad vejen regeringens udspil.
Parterne er dog blevet enige om at hæve midlerne i den såkaldte Nærhedsfond og lægge 2,5 milliarder kroner mere i puljen end først planlagt.
Den ender derfor med at blive på 8,5 milliarder kroner.
Hovedelementerne i aftalenPatientrettigheder skal styrkes:Der skal være bedre støtte og vejledning, og patientrettigheder skal respekteres og overholdes i hele landet.
Førstegangsfødende skal have ret til to dages ophold på sygehus eller patienthotel.
Der skal være flere muligheder for eksperimentel behandling ved livstruende sygdom.
Psykiatrien skal styrkes:Kapaciteten og kvaliteten i behandlingen af de mest syge psykiatriske patienter skal styrkes.
Behandlingskapaciteten i psykiatrisk speciallægepraksis for børn og unge skal udbygges, og der skal gøres en særlig indsats for sårbare unge.
Flere hænder:Der skal være en større kapacitet i den almene sundhedspraksis, og opgaverne skal tilrettelægges mere fleksibelt.
Bedre forhold for patienter i det nationale sundhedsvæsen:Der skal være øget tryghed på akutområdet.
Der skal laves et forpligtende nationalt samarbejde om en højt specialiseret sygehusbehandling, og der skal være øget samarbejde og flere tværgående løsninger på it- og dataområdet.
Nærhed og sammenhæng:21 sundhedsfællesskaber skal sikre sammenhæng og nærhed.
Der skal være bedre kompetencer i det nære sundhedsvæsen og nye moderne sundhedshuse.
Fremtidig organisering af sundhedsvæsenet:Regeringen og Folketinget fastsætter retning med en udviklingsplan.
Sundhedsvæsen Danmark sikrer fremdrift og sammenhængende løsninger i hele landet, og sundhedsforvaltninger erstatter regionerne.
Kilde: Aftale af 26.
marts: Et stærkere sundhedsvæsen - tættere på dig og RitzauNærhedsfonden er essentiel i reformen, da den skal være med til at finansiere det nære sundhedsvæsen heriblandt moderne læge- og sundhedshuse frem mod 2025.
De 2,5 milliarder kroner findes på integrationsområdet og i reserverne i finansloven.
Til gengæld er man ikke blevet enige om at hæve afgifterne på cigaretter, som Dansk Folkeparti ellers havde foreslået.
Til gengæld har Dansk Folkeparti fået et andet forslag igennem.
Fra 2021 kan man nemlig få tilskud til fysioterapi uden, at man har fået henvisning fra egen læge.
Prisen for dette er ifølge aftalen 140 millioner kroner årligt.
DF's formand, Kristian Thulesen Dahl, er glad for aftalen, siger han på et pressemøde.
- For os har tryghed været helt afgørende.
Derfor skal der flere penge til.
Derfor har vi fået afsat i alt ni milliarder kroner i udspillet nu.
- Med aftalen sikrer vi, at der kommer hurtigere hjælp frem til de, der har brug for det.
Samtidig sikre vi større nærhed med sundhedshuse, der kan hjælpe borgerne tæt på deres bopæl, siger han.
Penge til 'flere hænder'I reformen sættes der også penge af til styrkede patientrettigheder og 'flere hænder'.
Derfor løber regningen op på knap ni milliarder kroner over de næste seks år.
Store dele af den resterende del af reformen er allerede kendt fra udspillet.
I og med at regionsrådene skal nedlægges, skal der etableres en ny struktur i sundhedsvæsenet med tre lag.
Man indfører et statsligt organ under Sundhedsministeriet, som skal placeres i Aarhus.
Desuden etablerer man fem sundhedsforvaltninger, der står for driften og har hovedsæde samme sted som de nuværende regioner, ligesom man laver 21 nye sundhedsfællesskaber, der oprettes omkring landets akutsygehuse.
Læs også:Må ikke ende som kastebolde: Blå blok skyder specialtilbud til handicappede til hjørneDesuden har man i reformen en klar ambition at komme sygeplejerske-manglen til livs.
Derfor skal der mellem 2019-2022 uddannes 2.
000 flere sygeplejersker – ligesom man også vil uddanne flere praktiserende læger.
Hvis planerne skal realiseres, kræver det højst sandsynligt, at blå blok vinder valget.
Der har nemlig været stor skepsis i oppositionen mod blandt andet planerne om at nedlægge regionsrådene.
Flere af de andre partier i Folketinget var også inviteret til forhandlingerne.
Det var dog kun Alternativet, som blev siddende ved bordet igennem længere tid.
De forlod dog forhandlingerne i begyndelsen af denne måned, hvor partileder Uffe Elbæk opfordrede regeringen til at udskyde aftalen efter folketingsvalget.
- I den bedste af alle verdener, skulle vi skubbe de her forhandlinger til efter et folketingsvalg.
Så skulle man gå efter at få et bredt politisk flertal bag en sundhedsreform, og inden i den kunne man sagtens diskutere, om regionsrådene skal have den størrelse, de har i dag, sagde Uffe Elbæk til DR.
To delaftaler allerede indgåetDen endelige aftale kommer, efter at partierne de seneste dage har underskrevet to delaftaler.
I søndags blev de enige om en jordforureningsaftale, hvor de afsatte 600 millioner kroner over 10 år til at få bugt med de såkaldte generationsforureninger – heriblandt forureninger ved kemikalievirksomheden Cheminova og ved Grindstedværket.
Ansvaret for at bekæmpe forureningerne overgår samtidigt fra regionerne til staten.
500 millioner kroner af midlerne afhænger af effektiviseringer, som regeringen mener, der kommer, når ansvaret overgår til staten.
I går aftalte regeringen og Dansk Folkeparti så, at man skyder spørgsmålet om, hvem der skal have ansvaret for de specialiserede på socialområdet til hjørne.
Derfor vil de lave en undersøgelse af, hvem der skal have ansvaret for blandt andet specialsyede tilbud på blandt andet handicapområdet.
Undersøgelsen skal være færdig til august.
Det var i første omgang planen, at ansvaret skulle gå fra regionerne til kommunen.
Men efter massiv kritik blev de enige om at kulegrave området.
FacebookTwitterKopier linkEmner:Kristian Thulesen Dahl (politiker)|Uffe Elbæk (politiker)|Dansk Folkeparti|Sundhedsvæsen|Aarhus




https://www.dr.dk/sporten/cykling/soeren-kragh-faar-kaptajnrolle-i-brostensklassikere

CyklingSøren Kragh får kaptajnrolle i brostensklassikereSøren Kragh Andersen er udset til en hovedrolle i både E3 BinckBank Classic og Gent-Wevelgem i denne uge.
Søren Kragh Sørensen får lederrolle under ugens løb.
26.
mar.
2019 kl.
09.
15Bemærk: artiklen er mere end 30 dage gammelLæs opMed Milano-Sanremo overstået går cykelforåret for alvor ind i klassikersæsonen.
I de kommende uger handler det meste om Belgien og brosten, og det bliver en travl tid for en lang række danske ryttere, der sædvanligvis befinder sig godt i det barske terræn.
Det gælder ikke mindst Søren Kragh Andersen, der er udset til en hovedrolle på Sunweb-holdet.
Læs også:Et enkelt sekund afgør stort etapeløb: Fuglsang slutter på podietFynboen er udnævnt til kaptajn i de to store, traditionsrige brostensløb sidst i denne uge.
Første gang på fredag i E3 BinckBank Classic.
Løbet er den store generalprøve før Flandern Rundt og var tidligere kendt under navnet E3 Harelbeke.
- Vi kommer med et ungt og motiveret hold, som vil støtte Søren, når løbet går ind i finalen, siger sportsdirektør Marc Reef i en pressemeddelelse.
Stjerner bliver hjemmeTunge navne som Tom Dumoulin og Michael Matthews holder fri, men til gengæld kan Søren Kragh Andersen se frem til at arbejde sammen med flere landsmænd.
Sunwebs øvrige danskere, storebror Asbjørn Kragh Andersen og Casper Pedersen, er nemlig udtaget til både E3 BinckBank Classic og til Gent-Wevelgem på søndag.
Gent-Wevelgem hører til blandt de allerstørste brostensløb, og også her hviler Sunwebs håb primært på Søren Kragh Andersen.
Læs også:Alaphilippe vinder Milano-Sanremo for første gang- Søren vil være vores kaptajn.
Vi håber at bringe ham i en god position, når vi kommer ind til den sidste opstigning på Kemmelberg, hvor finalen begynder, siger Marc Reef.
Allerede onsdag skal nogle af rytterne i aktion i Driedaagse Brugge-De Panne.
Det ofte forblæste ridt ved kysten er nu er blevet til et endagsløb.
Her er Asbjørn Kragh Andersen Sunwebs eneste danske islæt.
/ritzau/FacebookTwitterKopier linkEmner:Belgien|Michael Matthews (cykelrytter)|Søren Kragh Andersen (cykelrytter)|Cykelsport|Team Sunweb




https://www.dr.dk/sporten/oevrig/conor-mcgregor-stopper-mma-karrieren

Øvrig sportConor McGregor stopper MMA-karrierenDen tidligere UFC-mester Conor McGregor er færdig i MMA-sporten, oplyser han på Twitter.
(Arkiv) Conor McGregor fortæller, han har været i ringen for sidste gang.
26.
mar.
2019 kl.
07.
49Bemærk: artiklen er mere end 30 dage gammelLæs opDen irske MMA-kæmper Conor McGregor indstiller karrieren i en alder af blot 30 år.
Det oplyser han på sin Twitter-profil.
- Hej venner, en hurtig meddelelse.
Jeg har besluttet mig for at trække mig tilbage fra den sport, der tidligere var kendt som 'mixed martial arts' i dag.
- Jeg ønsker alle mine kolleger det bedste i fremtiden.
Jeg tilslutter mig nu mine gamle partnere, som allerede er på pension.
Ordentlige piña coladaer på min regning, venner, skriver Conor McGregor.
Fakta om Conor McgregorNavn: Conor Anthony McGregorFødselsdag: 14.
juni 1988 (31 år)Født: Crumlin, IrlandSport: Mixed Martial Arts (MMA)Højde: 172,72 centimeterØgenavn: The NotoriousKampe: 21 sejre - 4 nederlagSidste kamp: 6.
oktober 2018 - Nederlag til Khabib NurmagomedovKilde: UFCMcGregor er tidligere UFC-mester (ultimate fighting championship) i flere vægtklasser og har i flere år været det største navn i den barske sportsgren.
Ikke første karrierestopHan har dog tidligere annonceret, at MMA-karrieren var forbi, blot for at vende tilbage til sporten kort efter.
Det skete første gang i april 2016, hvor han hævdede at ville trække sig tilbage i en ung alder.
Allerede i august stillede han dog op til en kamp mod Nate Diaz i Las Vegas.
Ireren menes at have tjent i omegnen af 200 millioner dollar (svarende til 1,3 milliarder kroner) i sin karriere, som også omfatter en kortvarig flirt med boksesporten.
Læs også:Forbund roser hårde straffe til McGregor og Khabib efter skandalekampI 2017 gik han i ringen til en meget omtalt kamp mod den tidligere verdensmester Floyd Mayweather.
Forestillingen i Las Vegas indbragte både McGregor og Mayweather millioner af dollar.
Spillebyen i Nevada var også vært for McGregors seneste - og formentlig sidste - MMA-fight i oktober sidste år.
Her tabte han til russeren Khabib Nurmagomedov i en kamp, der udviklede sig til en skandale med masseslagsmål mellem folk fra de to lejre.
McGregor blev ved den lejlighed idømt et halvt års karantæne, mens hans russiske modstander blev udelukket i ni måneder.
/ritzau/FacebookTwitterKopier linkEmner:Floyd Mayweather (bokser)|Twitter|Kampsport|Las Vegas|Arbejdsmarked




https://www.dr.dk/nyheder/penge/kjeld-kirk-kristiansen-stopper-i-lego-bestyrelse

PengeKjeld Kirk Kristiansen stopper i Lego-bestyrelseMarkant skikkelse i legetøjsgiganten Lego siger nu farvel til sin bestyrelsespost.
Kjeld Kirk Kristiansen ses her til audiens hos dronning Margrethe i 2012.
I 1977 trådte Kjeld Kirk Kristiansen ind i ledelsen i Lego.
Af Alexander Hecklen26.
mar.
2019 kl.
08.
28 | opdateret 26.
mar.
2019 kl.
08.
36Bemærk: artiklen er mere end 30 dage gammelLæs op- Et naturligt næste skridt i det glidende generationsskifte mellem 3.
og 4.
generation i Kirk Kristiansen familien.
Sådan beskriver Kirk-familiens pengetank, Kirkbi, et kommende rorskifte i familiens virksomhed, Lego.
Ved virksomhedens næste generalforsamling, som afholdes i april 2019, vil Kjeld Kirk Kristiansen træde ud af bestyrelsen, skriver Kirkbi, der ejer 75 procent af Lego.
- Vi har igennem en årrække forberedt os grundigt på, hvordan vi ønsker at føre familieejerskabet videre igennem generationer.
Nu er tiden den rette til det næste skridt, hvor jeg træder ud af bestyrelsen i Lego, siger Kjeld Kirk Kristiansen i en pressemeddelelse.
Kjeld Kirk Kristiansen sammen med sin søn, Thomas Kirk Kristiansen.
Fortsætter formandskab i familiens fondeAllerede i 2016 tog familien det første skridt i overgangen, da Kjeld Kirk Kristiansens søn, Thomas Kirk Kristiansen, påtog sig rollen som næstformand efter sin far.
- Min søn Thomas og jeg har arbejdet tæt sammen i Legos bestyrelsen siden 2007, og jeg er meget glad for at opleve den udvikling, han har gennemgået, og det ansvar, han påtager sig.
Jeg ved, at han er klar til at fortsætte arbejdet, siger Kjeld Kirk Kristiansen.
Tidslinje: Sådan har ejerskabet været i Lego1932 Ole Kirk Kristiansen grundlægger Lego-virksomheden i Billund.
1950 Godtfred Kirk Christiansen, søn af Ole Kirk Kristiansen, bliver udnævnt til juniordirektør af sin far på sin 30-års fødselsdag.
1977 Som 29-årig træder Godtfreds søn, Kjeld Kirk Kristiansen, ind i ledelsen i Lego A/S, efter at han i en periode har medvirket til opbygningen af selskabets schweiziske produktionsfaciliteter samt været en del af ledelsen i det nyetablerede Lego salgsselskab i USA.
1979 Kjeld Kirk Kristiansen bliver administrerende direktør for Lego A/S.
2004 Jørgen Vig Knudstorp bliver administrerende direktør for Lego A/S.
Kjeld Kirk Kristiansen og Jørgen Vig Knudstorp fortsætter et tæt samarbejde – Kjeld som næstformand i bestyrelsen.
Kilde: LegoI 1977 trådte Kjeld Kirk Kristiansen ind i ledelsen i Lego.
Han vil dog fortsat sidde som formand for bestyrelsen i pengetanken Kirkbi, som næstformand for bestyrelsen i Lego Fonden og som formand for bestyrelsen i Ole Kirks Fond.
Arvtageren, Thomas Kirk Kristiansen, siger om sin fars rolle:- Jeg er utrolig glad for og stolt over den tillid, min far viser mig og mine søstre i forhold til at videreføre Lego-ejerskabet, vores families værdier, og vores ønske om at nå mange flere børn, lyder det fra Thomas Kirk Kristiansen i pressemeddelelsen.
'Tilfredsstillende resultat for 2018'Samtidig med udmeldingen om det kommende generationsskifte kommer pengetanken Kirkbi med sin årsrapport for 2018.
Ifølge Søren Thorup Sørensen, der er direktør for Kirkbi, er der tale om "et tilfredsstillende resultat".
- Kirkbi opnåede et tilfredsstillende resultat for 2018 primært drevet af et godt resultat i Lego, som i 2018 opnåede vækst i både omsætning og indtjening, siger han i en pressemeddelelse.
Familiens egenkapital i Kirkbi voksede dermed i 2018 fra 76,3 milliarder kroner til 82,5 milliarder kroner.
Årets resultat blev sidste år på 8,7 milliarder kroner efter skat mod 12,7 milliarder kroner i 2017.
Kirkbis samlede samlede investeringsportefølje udgjorde ved udgangen af 2018 i alt 58 milliarder kroner mod 54 milliarder kroner ved udgangen af 2017, skriver koncernen i pressemeddelelsen.
I slutningen af 2018 opgjorde Bloomberg Kjeld Kirk Kristiansen som verdens 338.
rigeste person i verden.
Om familiedynastiet bag Lego•Lego-koncernen er et privatejet selskab, der blev stiftet i Billund i 1932.
I dag er Lego en milliardvirksomhed, som sælger sine ikoniske klodser i hele verden.
Hovedsædet ligger fortsat i Billund.
•Lego blev grundlagt af Ole Kirk Kristiansen, og siden da er virksomheden gået i arv fra far til søn.
I dag ejes Lego og alle varemærkerne af grundlæggerens barnebarn Kjeld Kirk Kristiansen og hans familie.
•Kjeld Kirk Kristiansens søster hedder Gunhild Kirk Johansen.
•I 2007 og 2008 valgte familien at opsplitte Legos aktiver i to dele, som herefter blev ejet af henholdsvis familien Kirk Kristiansen og familien Kirk Johansen.
•Kirk Kristiansen-familien ejer investeringsselskabet Kirkbi, som blandt andet kontrollerer Lego.
•Kjeld Kirk Kristiansen har tre børn: Sofie, Thomas og Agnete.
•I 2004 blev sønnen, Thomas Kirk Kristiansen, medlem af bestyrelsen i Lego.
•I 2016 begynder et glidende generationsskifte mellem Kjeld Kirk Kristiansen og sønnen, da de to bytter roller i bestyrelsen i Lego.
Det gør Thomas Kirk Kristiansen til næstformand.
•Også i Lego Fonden, der ejer 25 procent af Lego, sker et tilsvarende skift, der gør Thomas Kirk Kristiansen til formand og Kjeld Kirk Kristiansen til næstformand.
•Samme år aftaler Kirk Kristiansen, hvordan de ønsker at føre familieforretningen videre.
Hver generation vælger én person til at være aktiv ejer på vegne af hele familien.
Thomas Kirk Kristiansen har fået denne rolle.
•Ved Legos generalforsamling i april i år træder Kjeld Kirk Kristiansen ud af Legos bestyrelse.
Dermed bliver sønnen Thomas Kirk Kristiansen eneste medlem af familien i bestyrelsen.
•Kilde: RitzauFacebookTwitterKopier linkEmner:Jørgen Vig Knudstorp (erhvervsleder)|Kirkbi|Kjeld Kirk Kristiansen (erhvervsleder)|Legetøjsindustri|Billund




https://www.dr.dk/nyheder/indland/forladt-spaedbarn-i-koebenhavn-er-en-pige

IndlandForladt spædbarn i København er en pigeDer er tale om et barn, der vurderes til at være mellem nul og fem dage gammelt, oplyser politiet.
(arkiv) Det er i området ved Grøndals Parkvej, at et spædbarn er blevet fundet.
Af Flemming Brandt26.
mar.
2019 kl.
08.
02 | opdateret 26.
mar.
2019 kl.
10.
12Bemærk: artiklen er mere end 30 dage gammelLæs opEt forladt spædbarn er blevet fundet ved Grøndals Parkvej i Vanløse.
Den tæt trafikerede færdselsåre støder op til det grønne område Grøndalsparken mellem Vanløse og Frederiksberg.
- Vi fik anmeldelsen kl.
23.
14 i aftes.
Spædbarnet har det efter omstændighederne godt, oplyser central vagtleder ved Københavns Politi Carsten Reenberg.
Tirsdag morgen oplyser Københavns Politi, at der er tale om en lille pige, der vurderes til at være mellem nul og fem dage gammel.
- Jeg vil opfordre moren og andre, der har viden om det lille barn, til at henvende sig, siger vicepolitiinspektør Jesper Beuschel fra Københavns Politi.
Politiet oplyser, at barnet var efterladt på en måde, så der var en høj sandsynlighed for, at det ville blive fundet.
Den lille pige var svøbt i materiale, som politiet nu benytter som udgangspunkt for en efterforskning.
Hun er tirsdag til tjek på et hospital, hvorefter de kommunale myndigheder tager over.
FacebookTwitterKopier linkEmner:Københavns Politi|København|Vanløse|Politi|Graviditet og fødsel




https://www.dr.dk/sporten/fodbold/engelske-landsholdsspillere-anklager-montenegro-fans-racisme

FodboldEngelske landsholdsspillere anklager Montenegro-fans for racismeRaheem Sterling og flere af hans holdkammerater var udsat for ubehagelige tilråb fra tribunerne i Montenegro.
Raheem Sterling fejrer sin scoring mod Montenegro ved at gestikulere ud mod Montenegros fans.
26.
mar.
2019 kl.
08.
20Bemærk: artiklen er mere end 30 dage gammelLæs opPå banen leverede det engelske landshold endnu en overbevisende præstation, men mandagens besøg i Montenegro efterlader alligevel de engelske spillere med en blandet smag i munden.
Flere af dem måtte nemlig lægge øre til tilråb og tilskuerlyde, som englænderne opfatter som racistiske.
I 2019 bør der være markante straffe for sådan noget.
Raheem Sterling, engelsk landsholdsspillerIsær Raheem Sterling var mål for både tilsvininger og kasteskyts, og Manchester City-stjernen reagerede ved at fejre sin scoring til slutresultatet 5-1 med hænderne bag ørerne.
På sin Instagram-profil har han postet et billede af jubelscenen med beskeden: "Den bedste måde at lukke munden på 'hatere' (og ja, jeg mener racister)".
Holdkammeraten Callum Hudson-Odoi hørte tydeligt råbene fra tribunerne på det intime stadion i Podgorica, da han ville lykønske Sterling med scoringen.
- Da jeg løb derover, hørte "Rosey" (Danny Rose, red.
) og jeg det.
De lavede abelyde.
Det er ikke i orden.
Det er uacceptabelt, og jeg håber, at Uefa vil tage hånd om det, siger Hudson-Odoi ifølge avisen The Guardian.
Sterling forventer hård strafRaheem Sterling opfordrer til, at Montenegros fans og fodboldforbund får en straf, der kan mærkes.
Bøder og karantæner til gerningsmændene er slet ikke nok, mener han.
- I 2019 bør der være markante straffe for sådan noget.
Ikke bare karantæne til nogle få.
Hvis der bliver råbt racistiske skældsord, skal stadion efter min mening lukkes for tilskuere.
- Derefter vil tilhængerne nok tænke sig om en ekstra gang, før de gør noget så tåbeligt, for de elsker jo alle fodbold og vil støtte deres land.
Landstræner Gareth Southgate kalder oplevelserne "uacceptable" og oplyser, at der er en anmeldelse på vej til Uefa.
- Jeg tror også, at Uefas delegerede hørte det.
Spillerne ved, at staben og organisationen er der for dem.
Det er det vigtigste, siger landstræneren.
/ritzau/FacebookTwitterKopier linkEmner:Gareth Southgate (fodboldtræner)|Raheem Sterling (fodboldspiller)|UEFA|Montenegro|Fodbold




https://www.dr.dk/nyheder/politik/regeringen-og-df-praesenterer-sundhedsreform






https://www.dr.dk/nyheder/indland/en-russer-overtog-theodors-profil-det-var-virkelig-ubehageligt

IndlandEn russer overtog Theodors profil: Det var virkelig ubehageligtHvert fjerde barn har oplevet, at fremmede har overtaget en af deres profiler på internettetEn dag var Theodor Bonvangs konto på spiltjenesten Steam pludselig blevet overtaget.
Af Casper Lykkegaard Pedersen26.
mar.
2019 kl.
06.
33Bemærk: artiklen er mere end 30 dage gammelLæs op- Pludselig var sproget på min profil russisk, og jeg havde mistet 15 euro.
For nylig tog Theodor Bonvang på 12 år hjem for at game efter skole, som han plejer.
Men da han åbnede computeren, så hans computerspils-konto helt anderledes ud.
Den var blevet overtaget af en russer, der havde taget hans penge og sendt ubehagelige beskeder til Theodors venner.
Et udbredt problemTheodor Bonvang er ikke alene.
Hvert fjerde barn i alderen 9 til 12 år har prøvet, at fremmede har sendt links, beskeder eller billeder fra deres konto, fordi den er blevet overtaget.
Det viser en helt ny undersøgelse, som Ultra Nyt har fået lavet i samarbejde med Epinion.
Det kan man nikke genkendende til hos Børnetelefonen, fortæller Børnefaglig Konsulent, Sanne Lind.
- Vi får rigtig mange henvendelser fra børn, der er kede af det og oplever, at der har været nogle inde og skrive fra deres profil.
Og det er ikke kun dem, der har oplevet at blive hacket, der synes, at det er utrygt.
Mange børn ringer også ind, fordi de er bange for at blive hacket.
- Når børnene skriver med nogle fremmede på nettet, opstår utrygheden pludselig.
Hvad nu, hvis mine billeder og beskeder pludselig bliver delt og vist frem?
Det er de rigtig bange for sker, siger Sanne Lind.
Når mange børn bliver snydt, kan det hænge sammen med, at de er lettere at lokke oplysninger ud af.
Det fortæller Niels Denny Sørensen, der er vicepolitiinspektør hos Rigspolitiets Nationale Cyber Crime Center.
- Ligesom indbrudstyven, der kigger efter huse med åbne vinduer, leder internettyvene efter dem, der er nemme at snyde.
Børn kan være lette ofre, fordi de stoler på dem, de chatter med.
Hvordan sørger jeg for at beskyttte mit password?
Hvordan sørger jeg for at beskyttte mit password?
Et stærkt password er langt - gerne 12 tegn eller mereSkriv ikke dit password ned - hverken på papir eller i digitale noterDel det ikke med andreGenbrug ikke det samme passwordBrug tal, specialtegn og gerne danske vokaler som æ,ø,åBenyt to-faktor autentificering hvis muligtOvervej at bruge en kodehusker/password managerKilde: CyberpilotBrug forskellige koderNår Theodor Bonvang forsøgte at trykke sin kode, kom der en lille rød tekst frem, hvor der stod, at hans adgangskode var forkert.
Hans kode var blevet ændret af russeren.
Han har efterfølgende kontaktet Steam og fik efter lidt tid adgang til sin konto igen.
- Fra nu af er jeg mere opmærksom på mine koder, og jeg sørger for, at jeg ikke bruger den samme kode til alle mine profiler.
Hver gang jeg tænder computeren, så håber jeg bare, at det ikke er sket igen.
FacebookTwitterKopier linkEmner:Rigspolitiet|Børnetelefonen|Epinion|IT-kriminalitet




https://www.dr.dk/nyheder/politik/efter-flere-maaneders-tovtraekkeri-nu-praesenteres-aftale-om-sundhedsreform

SundhedsreformSe temaPolitikEfter flere måneders tovtrækkeri: Nu præsenteres aftale om sundhedsreformPressemøde i Statsministeriet klokken 9.
30.
Statsminister Lars Løkke Rasmussen (V) præsenterer tirsdag formiddag en aftale om en ny sundhedsreform, der er indgået med Dansk Folkeparti.
Af Theis Lange Olsen26.
mar.
2019 kl.
06.
44Bemærk: artiklen er mere end 30 dage gammelLæs opDet var kort efter nytår, at statsminister Lars Løkke Rasmussen (V) fremlagde sin dengang længe ventede plan om fremtidens sundhedssystem.
Næsten to og en halv måned efter ligger der nu en aftale klar til at blive præsenteret for offentligheden, når der er pressemøde i Statsministeriet klokken 9.
30.
Som ventet er det kun regeringen og Dansk Folkeparti, der står bag aftalen om den nye sundhedsreform.
Hvis magten skifter efter folketingsvalget, skrottes aftalen dermed med al sandsynlighed.
De seneste dage er det dryppet med delaftaler, så en lille del af reformen er allerede kendt.
Blandt andet er de specialiserede botilbuds fremtid sparket til hjørne som led i forhandlingerne.
Det helt store slagnummer i regeringens udspil til sundhedsreformen er nedlæggelsen af de fem regionsråd, der også satte gang i en heftig intern debat i Venstre.
Meget af kritikken gik på, at sundhedsvæsenet vil blive centraliseret og afdemokratiseret, hvis regionsrådene erstattes med en statslig organisation.
Men det har længe været et ønske fra særligt Dansk Folkeparti, at det folkevalgte led ude i regionerne skulle sløjfes.
•Udspillet fra januar i overskrifter:•Regionsrådene nedlægges ved udgangen af 2020.
•Der etableres en ny struktur i sundhedsvæsenet med tre lag: Et statsligt organ under Sundhedsministeriet placeret i Aarhus, Sundhed Danmark, der står for økonomien og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
•Der afsættes 6 mia.
kr.
til en såkaldt Nærhedsfond.
•Den overordnede ambition er 500.
000 færre sygehusbesøg og 40.
000 færre indlæggelser.
•Førstegangsfødende får ret til en hospitalsseng i op til 48 timer efter fødslen.
•Der etableres et nyt landsdækkende lægevagtnummer - 113.
•Der bliver brug for flere hænder, og derfor skal der i 2019-2022 uddannes 2.
000 flere sygeplejersker.
Regeringen vil også uddanne flere praktiserende læger.
•Stærkere patientrettigheder: Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
I dag er det patientens eget ansvar.
Socialdemokratiets formand, Mette Frederiksen, hældte hurtigt regeringens udspil ned ad brættet og kaldte det et "stort skrivebordsprojekt".
Nogle dage efter præsentationen af udspillet var det dog fortsat et åbent spørgsmål, hvor størstedelen af besparelserne, der skal finansiere dele af regeringens sundhedsreform, skal komme fra.
Af de 1,5 milliarder kroner, som regeringen vil finde med sparekrav, er der kun konkret taget stilling til de 320 millioner kroner.
Et af de store spørgsmål er også, om noget af finansieringen bliver fundet ved at hæve afgifterne på cigaretter.
Du kan se præsentation af aftalen live her på dr.
dk.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Lokalpolitik|Aarhus




https://www.dr.dk/nyheder/udland/kim-bildsoee-efter-underhus-mytteri-may-har-hverken-styr-paa-parti-regering-eller

BrexitSe temaUdlandKim Bildsøe efter underhus-mytteri: May har hverken styr på parti, regering eller parlamentDet britiske parlament vil kapre brexit-processen for en dag og forsøge at finde flertal for alternative løsninger.
May talte til parlamentet i går, men det gik sine egne veje.
Af Andreas Lindqvist26.
mar.
2019 kl.
12.
45Bemærk: artiklen er mere end 30 dage gammelLæs opGodt nok vil afstemningerne ikke være bindende.
Og premierminister Theresa May kan se helt bort fra dem, hvis hun ønsker.
Men alligevel er det helt usædvanligt og skelsættende, at det britiske parlament i går vedtog at tage magten over Brexit-dagsordenen i morgen onsdag.
Her er det planen, at der skal gennemføres et antal vejledende afstemninger om brexit-løsninger, hvoraf nogle kan afsløre flertal for tilgange, som ikke er Mays kop the.
- Her vil parlamentet prøve at finde ud af, om der er en model for at forlade EU, som der er flertal for i parlamentet - en anden vej videre, siger DR's korrespondent i Storbritannien Kim Bildsøe Lassen.
© drDR's Storbritannien-korrespondent Kim Bildsøe LassenKim Bildsøe Lassen er DR's korrespondent i Storbritannien.
Han bor i London, og herfra dækker han udviklingen i Storbritannien og internationale begivenheder.
Læs mereBaggrunden er, at Theresa May nu har sendt sit forslag til en skilsmisseaftale med EU til afstemning to gange.
Begge gange er det blevet nedstemt.
En ny afstemning ventes ikke at give et anderledes udfald.
Og uden en aftale skal briterne forlade EU 12.
april i stedet for 22.
maj, som EU har givet som sin endelige frist.
- Det er der mange i parlamentet, som mener vil være en stor katastrofe, siger Kim Bildsøe Lassen med henvisning til, hvorfor parlamentarikerne har kapret brexit-taktstokken fra regeringen.
May har tabt kontrollenFor at det overhovedet kunne lykkes at erobre initiativretten over brexit-processen fra May og hendes regering for en dag, krævede det, at også premierministerens egne partifæller stemte for.
Og det gjorde 30 konservative da også, stik imod Theresa Mays instruksion.
Det viser, at hun i stigende grad er ved at miste kontrollen, lyder det fra DR's Storbritannien-korrespondent.
- Hun har ikke styr på sin regering, hun har ikke styr på sit parti, og hun har ikke styr på parlamentet, siger Kim Bildsøe Lassen.
Regeringen har fejlet, og parlamentet er nødt til, og vil, er jeg sikker på, lykkesJeremy Corbyn, Labour-lederDet er særligt kritisk, fordi landet befinder sig i den tilspidsede situation, at det - med mindre der findes en løsning - om få dage forlader EU uden aftale, og dermed fra det ene øjeblik til det andet står alene, uden for handelsaftaler og andre vigtige samarbejder.
- Det bliver, om man kan lide det eller ej, en kæmpe opgave.
Og man har ikke en funktionsdygtig regering, siger Kim Bildsøe Lassen.
Han fortæller, at de britiske aviser bugner af analyser og spekulationer om, hvornår Theresa May træder tilbage efter nederlag på nederlag.
- Parlamentet kommer jo ikke til at stemme anderledes, fordi man får en ny leder.
Men jeg tror, at mange tænker, at der skal ske et eller andet.
Det er nødvendigt med nyt blod og ny energi, siger korrespondenten.
Parlamentarikere kan vise vejenDa afstemningerne i parlamentet kun er vejledende, har Theresa May og regeringen ingen pligt til at følge dem.
Og hun har da også på forhånd gjort klart, at hun ikke føler sig forpligtet af dem.
- Men man er i en situation, hvor man inden fredag skal meddele EU, om der er en eller anden form for aftale, siger Kim Bildsøe Lassen.
Når Mays aftale ikke kan vedtages, skal der noget andet på bordet, hvis ikke en 'no deal'-brexit med alle dens følger skal blive en realitet meget snart.
- Det er muligt, at der kan komme nogle meget klare indikationer på det, som hun - eller hvem det nu er, som skal lede processen - kan arbejde videre med, siger han.
329 stemte for Underhusets kapring af brexit-dagsordenen - 302 var imod.
- Regeringen har fejlet, og parlamentet er nødt til - og vil, er jeg sikker på - lykkes, lød det fra Labour-leder Jeremy Corbyn.
Theresa May har udtalt, at hun mener, initiativet vil sætte en uheldig præcedens for samarbejdet mellem underhus og regering, og at hun frygter flertal for tilgange, som umuligt kan godkendes af EU.
Blandt de løsninger, som forventes at komme til afstemning onsdag, er en blødere brexit, et fortsat medlemsskab af EU's toldunion og en ny folkeafstemning om, hvorvidt Storbritannien overhovedet skal forlade EU, skriver BBC.
Sådan kommer den næste tid til at udspille sig i brexit-land.
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/sporten/fodbold/landsholdet/fem-skarpe-schweizere-vi-skal-passe-paa-her-er-deres-styrker

LandsholdetFem skarpe schweizere, vi skal passe på: Her er deres styrkerDet danske landshold tager i aften første skridt på vejen mod EM-slutrunden 2020, når holdet gæster Schweiz.
Granit Xhaka, til venstre, og Manuel Obafemi Akanji, til højre, er to af Schweiz' profiler.
Af Johan Haarløv26.
mar.
2019 kl.
06.
25Bemærk: artiklen er mere end 30 dage gammelLæs opDet schweiziske mandskab, som Åge Hareides tropper står over for i aften, er ikke spækket med stjernespillere.
Holdet er tværtimod en stærk sammentømret enhed, meget lig det danske mandskab.
Men præcis som det forholder sig på det danske landshold, er der alligevel nogen, som på en rigtig god dag kan løfte hele holdet.
Det starter med Manuel Obafemi Akanji og Ricardo Rodriguez i bagkæden, videre til Steven Zuber og Granit Xhaka på midtbanen og i front Schalke 04-angriberen Breel Embolo.
Herunder peger DR Sportens fodboldkommentator Andreas Kraul på, hvilke styrker de fem schweizere har.
1Breel Embolo, 22 år, angriber- Han blev engang regnet som en af Europas største talenter.
I dag er han 22 år og har haft nogle skader siden da.
Han er en både fysisk og teknisk spiller.
- Det er især hans styrke, han bruger til at skabe ravage – blandt andet som han gjorde for Schweiz forleden, da han lagde op til Zubers mål mod Georgien.
Så han vil gå ind og tage nogle fysiske dueller med de danske midterforsvarere.
2Manuel Obafemi Akanji, 23 år, midterforsvarer- Han er bare 23 år, men er allerede blevet en stor profil i Bundesligaen, hvor han spiller for Dortmund.
Han er vigtigt på det schweiziske landshold, fordi han har lukket et hul i midterforsvaret, hvor de ellers har været lidt svage.
Han har både et godt blik for spillet og en god fysik.
3Ricardo Rodriguez, 26 år, venstre back- Han er en af dem, der været med i mange år – både til VM i 2014, EM to år senere og også VM i 2018.
Han er en stabil venstre back, der har et rigtig godt blik for at score mål, som han både gør på straffespark, dødbolde og i åbent spil.
Han er super god teknisk, men er også meget påpasselig i det defensive.
4Granit Xhaka, 26 år, central midtbanespiller- Omdrejningspunktet på det schweiziske landshold.
Han spiller med enormt hjerte, og han er meget tilstede i kampene, og nogle gange går det også lidt over gevind – han har en voldsom historik med at få både gule og røde kort.
- Så han er en omdiskuteret spiller, men han er en stor figur på deres hold.
Fodboldmæssigt har han et farligt våben i sit skud og sine afleveringer, og når han er bedst er han også rigtig god til at diktere kampene.
5Steven Zuber, 27 år, venstre midtbanespiller- Han scorede til 1-0 mod Georgien forleden, og han er i rigtig god målform for tiden.
På et hold, der ikke laver ret mange mål, der er han en af dem, hvor de godt kan komme fra.
Han ligger ude til venstre, og han kan godt give den danske højre back nogle udfordringer.
Kampen mellem Schweiz og Danmark begynder kl.
20.
45.
Kampen kan følges i LIGA på p3 eller i tekst her på dr.
dk, og så kan den også ses i fjernsynet på Kanal 5.
FacebookTwitterKopier linkEmner:Åge Hareide (fodboldtræner)|Fodbold|Granit Xhaka (fodboldspiller)|Schweiz|FC Schalke 04




https://www.dr.dk/nyheder/udland/saekkepibespillende-topjurist-afgoer-mueller-rapportens-skaebne

UdlandSækkepibespillende topjurist afgør Mueller-rapportens skæbneTrumps justitsminister afgør, hvor meget af undersøgelsen offentligheden skal have indblik i.
William Barr under høringerne op til hans indsættelse som justitsminister.
Af Andreas Lindqvist26.
mar.
2019 kl.
06.
15Bemærk: artiklen er mere end 30 dage gammelLæs opLige nu er alle øjne i Washington rettet mod den amerikanske justitsminister, William Barr.
Han modtog fredag resultatet af Robert Muellers undersøgelse af, hvorvidt Trump-kampagnen ulovligt samarbejdede med Rusland under valgkampen i 2016.
Søndag var han klar med sit fire sider lange destillat.
Her skriver han, at Mueller-undersøgelsen ikke kunne fastslå sammensværgelse eller koordination med Rusland.
Han skriver også, at han på baggrund af Muellers oplysninger ikke finder det bevist, at Trump har gjort sig skyldig i magtmisbrug.
Nu kræver blandt andet Demokraterne indsigt i selve rapporten, og det bliver i første omgang op til William Barr, hvor meget af den som kongressen og offentligheden får indblik i.
Her er fem ting, som er værd at vide om den 68-årige topjurist, der erstattede Jeff Sessions på posten i februar i år.
Det er ikke Barrs første tørnWilliam Barr fotograferet i weekenden efter at han modtog Mueller-rapporten.
William Barr har faktisk været justitsminister for USA før og er dermed både USA's 77.
og 85.
justitsminister.
Han havde nemlig posten fra november 1991 til januar 1993 under daværende præsident George H.
W.
Bush.
Han fik posten, efter at han i en periode var fungerende justitsminister og imponerede præsidenten med sin håndtering af en tilspidset gidselsituation i Talladega-fængslet.
Som justitsminister markerede han sig blandt andet som tilhænger af en vidtgående fortolkning af præsidentens ret til at benåde.
Den holdning kan vise sig relevant i forbindelse med de, som er dømt i forbindelse med Mueller-efterforskningen.
Han var imod magtmisbrugs-efterforskningWilliam Barr under høringerne op til hans indsættelse som justitsminister.
Efter sin indsats i justitsministeriet har han stort set kun arbejdet i det private.
I 2017 valgte han uopfordret at indsende en 19 sider lang juridisk vurdering til det amerikanske justitsministerium.
Den drejede sig om den del af Mueller-efterforskningen, som beskæftiger sig med, hvorvidt Trump har gjort sig skyldig i magtmisbrug, blandt andet ved at fyre FBI-direktør James Comey.
Her mente han, at Muellers præmis for efterforskningen baserede sig på en basal misforståelse af lovgrundlaget, og at eventuelle anklager ville underminere selve præsidentembedet.
William Barr har tidligere gjort sig til fortaler for en meget bred fortolkning af præsidentens udøvende magt.
Eksempelvis mente han under præsident George H.
W.
Bush, at han slet ikke behøvede spørge kongressen om lov til at gå i krig med Irak.
Han og Robert Mueller er gamle vennerRobert Mueller på vej hjem fra kirke i går søndag.
William Barr var Robert Muellers chef, første gang han var justitsminister.
De to har tilsyneladende holdt forbindelsen.
Faktisk skriver amerikansk presse, at Barr og Mueller er venner.
Mueller og Barrs hustruer har gået på bibelskole sammen.
Og Robert Mueller deltog i to af William Barrs tre døtres bryllupper.
Trods sin kritiske juridiske vurdering af dele af Mueller-efterforskningen, har han udtalt, at han er glad for, at netop Mueller skulle undersøge Trumps Ruslands-forbindelser.
Han har også sagt, at han forventer, at deres 30 år lange venskab vil fortsætte efter Muellers rapport.
Undervejs har han forsvaret efterforskningen og sagt, at han ikke mener, at Mueller står bag en "heksejagt", som Donald Trump ofte har kaldt hans undersøgelse.
Han er en hardliner på kriminalitet og migrationTrump og Barr i dialog tidligere på måneden.
Trump har tidligere sagt at Barr var hans førstevalg som justitsminister.
Det fremgår af flere amerikanske medier, at Barr som jurist er respekteret uanset partifarve, og flere demokrater havde da også lovord under hans høring som justitsminister.
Det ændrer dog ikke på, at han i sine holdninger er ærkekonservativ og blandt andet har sat spørgsmålstegn ved retten til abort.
I 1992 skrev William Barr en rapport ved navn "Et forsvar for flere fængslinger".
Her argumenterede han, at "der findes ingen bedre måde at reducere kriminalitet end at identificere, gå efter og uskadeliggøre de forhærdede kriminelle, som begår et svimlende antal voldelige forbrydelser".
Under sin første tørn som justitsminister i starten af 1990'erne arbejdede Barr - ligesom Trump-regeringen i dag - for at begrænse muligheden for at søge asyl i USA.
Barr er en ferm sækkepibespillerWilliam Barr har tidligere deltaget i World Pipe Band Championships i Skotland.
Han er dog ikke med på billedet her.
William Barr har været gift med sin kone siden 1973 og sammen har de tre døtre, som alle har uddannet sig som jurister.
Han er kendt for at være et humoristisk menneske.
Da han første gang blev sværget ind som justitsminister i 1991, overraskede han gæsterne med et lille nummer på sækkepibe.
Valget af instrument var ikke helt tilfældigt.
Topjuristen var del af bandet "Denny & Dunipace Pipe Band" fra begyndelsen af 1980'erne og helt frem til starten af 1990'erne, hvor hans juridiske karriere overhalede de musikalske ambitioner.
Sammen med Denny & Dunipace Pipe Band deltog han flere gange i konkurrencer, deriblandt i World Pipe Band Championships i Skotland.
Kilder: CNN / NPR / New York Times / Pipes|DrumsFacebookTwitterKopier linkEmner:Donald Trump (politiker)|Kriminalitet|Rusland|USA|CNN




https://www.dr.dk/nyheder/indland/kopi-eller-trend-designer-traekker-netto-i-retten

IndlandKopi eller trend?
Designer trækker Netto i rettenI dag begynder retssag, som skal afgøre, om Netto solgte en kopi af en designervare til spotpris.
Urtepotten med de tre snore til højre er Anne Blacks design.
Urtepotten til venstre er den, Netto havde til salg i butikkerne.
Af Casper Dalgård26.
mar.
2019 kl.
06.
22Bemærk: artiklen er mere end 30 dage gammelLæs opAnne Black fik et chok, da hun så Nettos tilbudskatalog tilbage i marts 2016.
- Jeg blev vildt overrasket, og jeg tænkte faktisk ”hvor har de mine billeder fra”?
Hun så en vase, en hængepotte og en krukke med låg, tre varer, der lignede de varer, hun selv sælger i sin virksomhed Anne Black Aps.
Her er de tre varer, som Anne Black så i Nettos katalog - ved siden af hendes eget design.
Nettos version af hængepotten kostede 39 kr.
stykket – Anne Blacks koster op til 350 kr.
De er dog ikke helt ens.
For eksempel har hængepotten fra Netto kun to lædersnore, mens Anne Blacks har tre.
Alligevel mener Anne Black ikke, at der er tvivl om, at der er tale om en kopi.
- Når man står med produkterne, så er der afvigelser både i finish og materiale og lidt i farver, men når man ser dem i et samlet billede, og man ser dem på Nettos markedsføringsmateriale, så efterlod det mig selv i tvivl om, om det var mine produkter, de havde taget billeder af.
Jeg tror ikke, at det er tilfældigt, at tre produkter, fra min kollektion er blevet produceret samtidig.
Netto: En trendHos Netto er holdningen en helt anden.
- Jeg mener ikke, at det er kopier, lyder den klare melding fra Nettos direktør, Michael Løve.
Han er enig i, at produkterne ligner hinanden meget, men det var der også en række andre keramikprodukter, der gjorde på det tidspunkt, siger han.
I følge Netto var der mange hængekrukker, der mindede om hinanden i handlen.
Her mener man, at der var tale om en trend.
- Det var trenden, det var moden på det tidspunkt, og derfor er der så stor en lighed mellem alle de her typer vaser.
Hvis man kigger på nogle af dem, der var til salg på samme tidspunkt hos vores konkurrenter, så vil man se, at de er stort set identiske – der er lidt med farven – men basalt set, det er jo en vase og det kan være meget svært at definere, hvad der præcis gør en vase unik, siger Michael Løve.
Afvist forligAnne Black mener, at Nettos salg af de tre keramikvarer, der varede i 14 dage, har skadet hendes brand, der bygger på eksklusivt design, og det har fået salget af hendes keramik til at falde.
Sagen har kørt lige siden, og i dag begynder retssagen ved Sø- og Handelsretten.
Anne Black fortæller, at regningen til advokater allerede er løbet op i over 700.
000 kroner for hendes vedkommende.
Alligevel valgte hun at takke nej til et forlig, hvor Netto og deres leverandør af keramikprodukterne, Ronald A/S, tilsammen tilbød en forligssum på en million kroner, en undskyldning for sagsforløbet – uden dog at godtage, at der var tale om kopiering – samt en fælles offentlig udtalelse, der tager afstand fra kopiering af dansk design.
- I løbet af de år har vores virksomhed lidt stor skade, så en undskyldning og et forlig, der på ingen måde dækker omkostningerne, har ikke rigtig kunne rette op på noget, lyder det fra Anne Black.
Anne Black kræver en erstatning på tre millioner kroner plus sagsomkostninger, og Michael Løve ærgrer sig over, at sagen endte med et sagsanlæg frem for et forlig.
- Jeg syntes, at den her sag har kørt rigtig længe, den er skadelig for vores omdømme, den koster tid og penge både for os og for Anne Black.
Det er det største beløb vi nogensinde er blevet sagsøgt for i Nettos historie, så det er selvfølgelig stærkt bekymrende.
Kopi vs.
inspirationMen ifølge Brancheforeningen, Design Denmark, er det ikke helt skidt, at sagen ender i retten, for det sker jævnligt, at designere føler sig kopieret, og det er vigtigt, hvis Danmarks skal bevare sit ry som designnation, at der bliver klarhed over skillelinjen mellem kopi og inspiration.
- Den er interessant – ikke bare for os som brancheforening – men for hele samfundet, fordi det er utrolig vigtigt, at vi fastholder designernes krav og ret til at kunne leve af deres arbejde.
Om det her er en kopisag, skal jeg ikke afgøre, men det er vigtigt, at de her sager bliver taget, forklarer Abelone Varming, der er direktør i Design Denmark.
Jeg synes, at det er en sørgelig tendens, hvis kunsthåndværkere efterhånden kun tjener det formål at være til inspiration for dem, der kan tjene penge på det.
Anne Black, kunsthåndværkerDet er også én af grundene til, at Anne Black vælger at føre sagen i retten.
- Jeg har ikke rigtig kunne se mig selv og mine kolleger i øjnene med at blive købt for en million, fordi jeg synes, at det er væsentligt at få fokus på, at der er behov for bedre beskyttelse af designere i lovgivningen.
- Jeg ser mange tilbudskataloger fra forskellige firmaer, hvor jeg kan genkende produkter fra kolleger, som jeg ved har brugt deres liv på at gøre deres kunsthåndværk og design til en levevej.
Og jeg synes, at det er en sørgelig tendens, hvis kunsthåndværkere efterhånden kun tjener det formål at være til inspiration for dem, der kan tjene penge på det.
Har udviklet produktetAltså det er jo ikke et unikt produkt, som aldrig er set før?
Kan du hævde du hævde at have patent på det?
- Nej, jeg kan ikke hævde at have patent på det, jeg kan hævde, at jeg har markedsført det i Danmark, og at Netto efterfølgende har markedsført det samme produkt.
Jeg har ikke eneret, men jeg har udviklet de her produkter gennem nogle arbejdsprocesser, som jeg kan dokumentere.
Men spørger man hos Netto, er dét ikke nok til at hævde, at der er tale om kopiering.
For de pågældende vaser og krukken er så almindelige, at det er svært at se det unikke.
Hvor går grænsen for dig mellem hvornår noget er en kopi, og hvornår det bare er at hoppe på en trend?
- Det er utrolig nemt at se for de fleste, hvis der er tale om misbrug af et logo, eller hvis der er tale om misbrug af et symbol, som er karakteristisk, men hvis vi arbejder med keramik, og vi taler om en cylinderformet vase, så er det utrolig svært at definere, hvad det er, der gør den unik.
Forsøger at undgå kopierMed den erfaring du så har nu, er der så noget, du vil gøre anderledes fremover?
- Det betyder rigtig meget for os, at undgå den her type sager.
Det indskærper vi igen overfor vores leverandører og vi træner vores medarbejdere i at undgå at komme til at indkøbe varer, som er kopier af noget andet, siger Michael Løve.
Han understreger at Netto ikke med overlæg sætter varer på hylderne, som er kopier.
- Hvis det sker, at en designer føler sig krænket, så kan de altid tage fat i os.
De behøver heller ikke at have en advokat med for at blive taget alvorligt.
Vi tager altid de her sager alvorligt, forsikrer Michael Løve.
Der forventes at falde dom i sagen ved Sø- og Handelsretten om cirka to måneder.
FacebookTwitterKopier linkEmner:Netto|Sø- og Handelsretten|Kunsthåndværk|Erhverv|Michael Løve (erhvervsleder)




https://www.dr.dk/nyheder/udland/venezuelas-regering-betegner-nyt-stromnedbrud-som-et-angreb-pa-landet

UdlandVenezuelas regering betegner nyt strømnedbrud som et angreb på landetFor anden gang på en måned er Venezuela ramt af et omfattende strømnedbrud.
Passagerer måtte vente i timevis i den mørklagte lufthavn i Carracas.
26.
mar.
2019 kl.
01.
39 | opdateret 26.
mar.
2019 kl.
02.
31Bemærk: artiklen er mere end 30 dage gammelLæs opVenezuela er mandag blevet ramt af det andet strømnedbrud i landet inden for en måned.
Ifølge landets regering er der tale om "et angreb".
Næsten hele Venezuelas hovedstad, Caracas, har mandag i timevis været uden strøm.
Derudover er omkring ti af de nærliggende stater blevet ramt af nedbruddet.
Lufthavnen henlægger i mørkeButikker er lukket ned, landets største lufthavn er henlagt i mørke, og pendlere er strandet i Caracas, skriver Reuters.
I flere områder er strømmen vendt tilbage natten til tirsdag dansk tid.
Det oplyser landets indenrigsminister, Jorge Rodriguez, til en lokal tv-kanal.
Samtidig erklærer han, at strømafbrydelsen er det andet angreb på kort tid mod landets elnet.
- Vi har været ramt af et nyt angreb mod vores elnet i dag, siger Rodriguez.
Han siger, at nedbruddet har haft flere "lignende karaktertræk" med nedbruddet 7.
marts, som henlagde store dele af landet i mørke i seks dage.
Læs også:Efter seks dages mørke er strømmen på vej tilbage i VenezuelaLandets præsident, Nicolás Maduro, beskyldte dengang USA for at have foretaget "elektromagnetiske" angreb mod det kraftværk, der forsyner Venezuela med 80 procent af den strøm, landet bruger.
Læs også:Tv-hold tilbageholdt og smidt ud af Venezuela: Viste Maduro billeder af sultende, som spiste skraldRammer landet midt i dyb kriseInformationsministeren retter natten til tirsdag ikke skylden for strømnedbruddet mod nogen specifik gruppe eller noget specifikt land.
Men han siger, at "intentionen for Venezuelas yderste højrefløj er at skabe frygt og pinsler for at overtage magten og stjæle landets ressourcer".
Strømnedbruddene har ramt landet midt i en dyb politisk krise.
I januar udråbte oppositionsleder Juan Guaidó sig selv som midlertidig præsident i landet.
Han anklager ligesom store dele af Vesten Venezuelas socialistiske præsident, Maduro, for at have vundet præsident valget i maj sidste år på udemokratisk vis.
Guaidó er blevet anerkendt som fungerende præsident af blandt andet USA og flere EU-lande.
Det gælder også Danmark.
Kina og Rusland er derimod blandt de lande, der støtter den siddende præsident Maduro.
/ritzau/Reuters/ritzau/ReutersFacebookTwitterKopier linkEmner:Venezuela|Elsektoren|Caracas|EU|EU-forhold




https://www.dr.dk/nyheder/udland/trump-kritiker-anholdt-svindel-og-afpresning

UdlandTrump-kritiker anholdt for svindel og afpresningMichael Avenatti fik i 2018 mediernes opmærksomhed for sin kritik af Donald Trump.
Nu er han sigtet for svindel og afpresning.
Statsanklager Geoffrey Berman præsenterede mandag aften dansk tid anklagerne mod Michael Avenatti på et pressemøde i New York.
)26.
mar.
2019 kl.
01.
07 | opdateret 26.
mar.
2019 kl.
01.
12Bemærk: artiklen er mere end 30 dage gammelLæs opMichael Avenatti blev i 2018 kendt som den tidligere pornoskuespiller Stormy Daniels' advokat i en sag mod USA's præsident, Donald Trump.
Læs også:Stormy Daniels advokat: Præsidenten er i store problemer.
Vi kommer efter hamTirsdag blev Avenatti imidlertid selv anholdt i New York, skriver flere medier.
Han er sigtet af statsanklagere i to separate sager i henholdsvis Californien og New York, skriver blandt andet mediet The Hill.
Sigtet for pengeafpresning og svindelCaliforniske statsanklagere sigter ham for at have svindlet sig til klienters penge, som han angiveligt har brugt til at afbetale personlig gæld såvel som forbrug.
I New York er han sigtet for et afpresningsforsøg mod sportsudstyrsgiganten Nike.
Geoffrey Bermen, statsanklager i New Yorks sydlige distrikt, forklarede ved en pressekonference mandag, hvordan den angivelige afpresning skal have fundet sted.
Blandt andet beskrev Bermen, at statens efterforskere har optaget et opkald, hvor Micheal Avenatti truer en af Nikes jurister med at bruge sin offentlige indflydelse til at skade selskabets omdømme:- Jeg vil tage 10 milliarder dollar fra din klients markedsandel.
Jeg siger det sgu ikke for sjov, skal Avenatti angiveligt have sagt ifølge radiostationen NPR.
Konkret truede Micheal Avenatti med at fuldbyrde en pressekonference, som han mandag reklamerede for via Twitter, inden han altså blev anholdt.
Han skal have bedt om 10 millioner dollar for sin tavshed ifølge statsanklager Geoffrey Bermen, skriver The Hill.
I sit tweet hævder Avenatti at kunne afsløre "en stor skandale inden for high school og college basketball", som skulle strække sig til Nikes øverste ledelse.
Skarp kritiker af TrumpMicheal Avenatti blev en meget populær gæst på amerikansk tv i 2018.
Han brugte sin rolle som advokat for den tidligere pornoskuespiller Stormy Daniels til at rette skarp kritik mod Donald Trumps moralske karakter.
Ifølge The Hill optrådte han på kanalerne både CNN og MSNBC mere end 200 gange i 2018.
I starten af februar blev Avenatti frikendt i en sag, hvor han siden november 2018 var mistænkt for hustruvold mod sin ekskæreste Mareli Miniutti.
Han nægtede sig skyldig i alle anklager.
/ritzau/FacebookTwitterKopier linkEmner:Donald Trump (politiker)|New York|Kriminalitet|Nike|Californien




https://www.dr.dk/nyheder/udland/muslimsk-gruppe-sagsoger-facebook-og-google-efter-moskedrab

UdlandMuslimsk gruppe sagsøger Facebook og Google efter moskédrabMuslimsk gruppe sagsøger tech-giganter for at tillade, at moskéangrebene i New Zealand blev sendt direkte.
Muslimer til fredagsbøn i en af de to moskeer i Christchurch, hvor terrorangrebet fandt sted.
26.
mar.
2019 kl.
05.
59Bemærk: artiklen er mere end 30 dage gammelLæs opEn muslimsk gruppe i Frankrig sagsøger Facebook og Google for at lade manden, som angreb to moskéer i New Zealand og dræbte 50 mennesker, streame angrebet direkte.
Gruppen The French Council of the Muslim Faith (CFCM) har rettet sagen mod de franske afdelinger hos de to tech-giganter med begrundelsen:- At transmittere en besked med voldelig indhold, der tilskynder terrorisme, eller af en natur, der højst sandsynlig vil krænke menneskelig værdighed og blive vist til en mindreårig, skriver AFP.
I Frankrig kan en sådan sag være strafbar med op mod tre års fængsel og give en bøde på 75.
000 euro - svarende til 560.
000 kroner.
Gerningsmanden bag angrebet 15.
marts i Christchurch streamede skyderiet i moskéerne direkte på Facebook.
Efterfølgende blev videomaterialet også delt på andre videohjemmesider herunder YouTube.
Facebooks franske afdeling siger til AFP, at den nu vil undersøge søgsmålet.
Afdelingen tilføjer, at "terrorhandlinger og hadtaler ikke hører hjemme på Facebook, og dens tanker går til de pårørende og hele det muslimske samfund, der er berørt af tragedien.
"- Vi har gjort meget for at fjerne videoen fra vores platforme.
Vi samarbejder med myndigheder, og vores hold er stadig i fuld gang, tilføjer afdelingen.
Selve livestreamingen varede 17 minutter og blev delt på mange forskellige platforme.
Ifølge CFCM tog det Facebook 29 minutter fra streamingen begyndte, til at den blev taget ned.
/ritzau/FacebookTwitterKopier linkEmner:Facebook|Google|New Zealand|Frankrig|IT-branchen




https://www.dr.dk/nyheder/udland/usa-fordommer-den-voksende-antisemitisme-bade-i-europa-mellemosten-og-i-usa

UdlandUSA fordømmer den voksende antisemitisme - både i Europa, Mellemøsten og i USAI en tale til proisraelske lobbyorganisationer lover Mike Pompeo at bekæmpe den stigende antisemitisme i USA.
USA's udenrigsminister, Mike Pompeo, på en konference for pro-israelske lobbyorganistioner.
Emnet var den voksende antisemitisme.
26.
mar.
2019 kl.
03.
32 | opdateret 26.
mar.
2019 kl.
03.
36Bemærk: artiklen er mere end 30 dage gammelLæs opUSA "fordømmer" den voksende antisemitisme i især Mellemøsten og Europa, men også i USA.
Læs også:Stor undersøgelse: Jøder i EU-lande føler hadet vokseDet udtaler den amerikanske udenrigsminister, Mike Pompeo, på en konference for betydningsfulde proisraelske lobbyorganisationer natten til tirsdag dansk tid.
Det skriver nyhedsbureauet Reuters.
Læs også:Jødiske grave i Frankrig overmalet med hagekorsI en tale til de fremmødte anklager Pompeo det britiske oppositionsparti Labour for at tolerere antisemitisme og kalder det en "national skamplet".
Udmeldingen kommer, efter at ni medlemmer af det britiske parti i starten af året forlod Labour på grund af interne stridigheder om antisemitisme.
Læs også:Syv medlemmer af Labour forlader partietSamtidig efterforsker britisk politi anklager om antisemitiske hadforbrydelser i Labour.
Men også i USA har der de seneste år været en stigning i antallet af hagekors malet i bybilledet og bombetrusler mod jødiske institutioner.
Der er omkring 5,3 millioner jøder i USA.
De tæller både praktiserende og ikke-praktiserende af religionen.
Læs også:Sanne er jøde og bange: Jeg vil ikke skjule mig længerePolarisering næres på sociale medierEkstremismen er i fremmarch, og polariseringen i den amerikanske præsident Donald Trumps æra næres af de hadefulde toner på sociale medier.
Det vurderer Jacques Berlinerblau, professor i jødiske samfund ved Georgetown University i Washington, skriver nyhedsbureauet AFP.
Ku Klux Klan og nynazisterI 2017 marcherede amerikanske højrenationalister, nynazister og medlemmer af Ku Klux Klan gennem gaderne i byen Charlottesville i delstaten Virginia, mens de råbte "jøder vil ikke erstatte os".
Samme dag mistede en 31-årig kvinde livet, da en 20-årig mand kørte ind i en gruppe, der deltog i en moddemonstration mod nynazisterne.
Herefter udtalte Trump, at volden kom "fra mange sider".
David Duke, der er blandt de mere kendte tilhængere af hvidt overherredømme, tegnede omvendt en direkte linje fra demonstrationen i Charlottesville til præsidenten.
- Det er derfor, vi stemte på Donald Trump, fordi han sagde, at han vil tage vores land tilbage, lød det efterfølgende fra David Duke.
Begge udmeldinger fik flere af Trumps partifæller til at kritisere Trump for ikke at kalde påkørslen for terror og for ikke at tage kraftigt nok afstand til nynazister og antisemitter.
Men det jødiske samfund skal ikke tage fejl.
Trump-administrationen gør alt, hvad den kan, for at modarbejde, at antisemitismen slår rod i USA, lyder det nu fra Pompeo.
- Trump-administrationen tager klart afstand fra den (antisemitisme red.
) og vil bekæmpe den uden at tøve, siger Pompeo.
/ritzau/FacebookTwitterKopier linkEmner:Donald Trump (politiker)|Mike Pompeo (politiker)|USA|Ligebehandling|The Labour Party




https://www.dr.dk/nyheder/viden/klima/forskere-spis-efter-kostraadene-saa-spiser-du-ogsaa-klimavenligt

KlimaForskere: Spis efter kostrådene, så spiser du også klimavenligtFølg kostrådene, skær ned på kød og undgå madspild.
Så reducerer du dit klimaaftryk, viser nye beregninger.
Forskere har beregnet CO2-bidraget i en gennemsnitlig kost for en voksen dansker.
57 procent kommer fra animalske fødevarer, hvor omkring halvdelen er fra rødt kød (okse, lam og gris).
Af Allan Nisgaard26.
mar.
2019 kl.
06.
02Bemærk: artiklen er mere end 30 dage gammelLæs opHvis du vil gøre noget godt for klimaet, så er det ikke en dum idé at følge de officielle kostråd.
Og hvis du samtidig skærer ned på det røde kød og undgår madspild, så bidrager du til at reducere danskernes klimaaftryk, når det kommer til mad.
Det konkluderer forskere fra DTU Fødevareinstituttet i en ny undersøgelse.
CO2-bidraget i en gennemsnitlig kostIfølge forskere på DTU Fødevareinstituttet er CO2-bidraget i en gennemsnitlig kost for en voksen dansker cirka:57 procent fra animalske fødevarer og heraf er cirka halvdelen fra rødt kød (okse, lam og gris)24 procent fra søde sager, snacks og diverse drikkevarer (mælk ikke medtaget)15 procent fra vegetabilske produkter (grøntsager, frugt og korn- og brødprodukter).
Den samlede belastning af drivhusgasser er her omregnet til CO2.
(Kilde: DTU Fødevareinstituttet)Ud af data fra blandt andet de nationale undersøgelser af danskernes kost har forskerne beregnet CO2-bidraget fra de forskellige fødevarer ud fra den mængde, den gennemsnitlige dansker spiser.
- Hvis vi spiser efter kostrådene med mere frugt, grønt, fuldkorn og fisk og bytter noget af det røde kød ud med fjerkræ, så sparer vi omkring fire procent i CO2-regnskabet af kosten, siger Sisse Fagt, der er Seniorrådgiver på DTU Fødevareinstituttet.
- Hvis vi så også begynder at spise mindre rødt kød og færre søde sager eller vælger de fødevarer med mindst klimaaftryk, så kan vi måske komme op på 30 procent.
Og hvis vi samtidig forsøger at undgå madspild, så er der yderligere 10 procent, vi kan spare af kostens klimaaftryk, fortsætter Sisse Fagt.
Hun understreger, at tallene er estimater, og at der er en usikkerhed forbundet med dem:- Klimatal forandrer sig hele tiden.
Og selvom tallene hele tiden bliver bedre, så bliver forskerne også hele tiden klogere.
Så det er noget, der forandrer sig, siger Sisse Fagt.
Ikke kun rødt kødKostens klimabelastning er et kompliceret regnestykke.
Der udledes blandt andet drivhusgasser, når der dyrkes og gødes, men også når maden bliver transporteret og tilberedt.
Samtidig skal alle madrester skaffes af vejen, hvilket også udleder drivhusgasser.
Forskellige forhold gør, at grøntsager, som ellers er klimavenlige, også kan belaste klimaet til en vis grad.
Det gælder fx, hvis de er dyrket i et drivhus eller fløjet til landet fra fjerne egne.
En tidligere rapport fra DTU viser også, at nogle fisk resulterer i mere CO2-udledning end andre.
Det gælder fx produktionen af rejer.
Men generelt er det bedre at spise fisk og grønt fremfor fx rødt kød, forklarer Sisse Fagt:- Man kommer nok ikke uden om at skære ned på især det røde kød, så det fylder mindre i danskernes måltider.
Men også søde sager, drikkevarer som kaffe, te og alkohol fylder klimamæssigt.
Så det kunne man skære ned på.
Det ville jo gå fint hånd i hånd med kostrådene og dermed det sundhedsmæssige.
- Det er vigtigt, at vi lærer, at kødet ikke nødvendigvis skal være det centrale på tallerkenen, fortsætter hun.
Mere fokus på bæredygtighedForskere fra DTU Fødevareinstituttet har lavet undersøgelsen for Fødevarestyrelsen.
Næste skridt for forskerne er at opdatere beregningerne for kostens klimaaftryk med de nyeste data.
Og så skal de i samarbejde med andre forskere indsamle data, så de også kan beregne fødevarernes bæredygtighed.
- Klima er én ting.
Men for at spise bæredygtigt er der også andre faktorer, der spiller ind.
Vi skal blandt andet kigge på arealudnyttelse og vandforbrug, siger Sisse Fagt.
I den sidste ende skal det skabe et fagligt grundlag, hvorfra Fødevarestyrelsen kan vejlede danskerne i at spise både sundt, klimavenligt og bæredygtigt.
FacebookTwitterKopier linkEmner:Ernæring|Fødevarer|DTU Fødevareinstituttet|Miljø og natur|Fødevarestyrelsen




https://www.dr.dk/nyheder/udland/parlamentet-kan-tage-brexit-magt-fra-may-pa-onsdag

BrexitSe temaUdlandParlamentet kan tage brexit-magt fra May på onsdagDet bør være parlamentsmedlemmerne i Storbritannien og ikke regeringen, der styrer parlamentet onsdag.
Trods et forbud fra May mod at stemme for et af ændringsforslagene, stemte adskillige Konservative for ved mandagens afstemning.
(Arkivfoto) 26.
mar.
2019 kl.
00.
03Bemærk: artiklen er mere end 30 dage gammelLæs opDet bliver ikke Theresa May, der skal sætte dagsordenen i parlamentet onsdag.
I hvert fald ikke, hvis det står til parlamentarikerne, der mandag aften har vedtaget et såkaldt ændringsforslag, der går på, at parlamentet og ikke regeringen skal sætte forslag til afstemning onsdag.
Afstemningen er ikke bindende, så Theresa May kan vælge at se bort fra resultatet.
329 stemte ja, og 302 stemte nej til forslaget stillet af Oliver Letwin, der er medlem af Det Konservative Parti.
30 af ja-stemmerne kom fra medlemmer af Det Konservative Parti, selv om May ifølge britiske medier havde forbudt Konservative at stemme for.
Det vil give parlamentsmedlemmerne mulighed for at fremsætte alternative forslag til brexit og afgive såkaldte indikerende stemmer.
Læs også:Kim Bildsøe: Uklart om der er flertal for noget som helst i britisk parlamentKan lægge pres på MayEr der flertal i parlamentet for nogle af forslagene fremsat onsdag, er disse heller ikke bindende, men de kan lægge pres på Theresa May.
Et tredje ændringsforslag kom fra Margaret Beckett, medlem af Labour.
Det blev nedstemt med stemmerne 311 for og 314 imod.
Forslaget gik ud på en mulighed for en udsættelse af brexit.
Hvis der en uge inden, at Storbritannien skal forlade EU, ikke er vedtaget en aftale for brexit, skal man spørge parlamentet, hvorvidt man ønsker at forlade EU uden en aftale, eller man ønsker en yderligere udsættelse, lød forslaget.
Formanden for Labour, Jeremy Corbyn, havde også stillet et ændringsforslag til afstemning mandag aften.
Kort inden afstemningen trak han forslaget.
/ritzau/FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|EU-forhold




