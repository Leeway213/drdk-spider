https://www.dr.dk/nyheder/politik/folketingsvalg/cordsen-som-om-loekke-foerer-en-valgkamp-og-dele-af-venstre-en-anden

FolketingsvalgCordsen: 'Som om Løkke fører én valgkamp og dele af Venstre en anden' Der er ikke noget at sige til, at nogle i Venstre bliver lidt forvirrede, mener DR's politiske analytiker.
Statsminister Lars Løkke Rasmussen deltog i dag ved Classic Race i Aarhus.
Af Thea Deleuran Müller18.
maj 2019 kl.
23.
05Bemærk: artiklen er mere end 30 dage gammelLæs opDer marcheres ikke i valg-takt i Venstre for øjeblikket.
Først lancerede Lars Løkke Rasmussen (V) pludselig muligheden for en SV-regering, som adskillige Venstre-folk ikke vil kommentere på.
Og nu åbner statsministeren også lidt op for, at beboerne på udrejsecenteret Sjælsmark kan få lov til at lave deres egen mad.
Læs også:Løkke går imod Støjberg: Åbner for, at familier på Sjælsmark selv må lave madEn ting som statsministerens egen partifælle og ministeren på området Inger Støjberg ellers er lodret uenig i.
Det slog integrationsministeren fast så sent som i sidste uge.
I et skriftligt svar i dag slår Inger Støjberg også fast, at partiets holdning er den samme som altid.
At kantineordningen på Sjælsmark skal bevares.
- Efterhånden virker det jo som om, at statsministeren og Venstres formand fører én valgkamp, og store dele af Venstre fører en anden valgkamp, lyder det fra DR's politiske analytiker Christine Cordsen.
- Ikke alene er integrationsminister Inger Støjberg åbenlyst uenig i det her.
Venstre har også i månedsvis hamret løs på Socialdemokratiet og på partierne i rød blok med advarsler om, at hvis de kommer til magten, så bliver udlændingepolitikken lempet, siger hun og uddyber:- Nu går Lars Løkke Rasmussen så selv ud på noget af det, der har været et kernepunkt på den stramme udlændingepolitik, og bløder op.
Der er ikke noget at sige til, at nogle i Venstre bliver lidt forvirrede.
Startede med en kogt kartoffel og broccoliHele diskussionen om Sjælsmark handler om, hvorvidt beboerne på udrejsecenteret må lave mad selv, eller om de skal spise i kantinen, som det er i dag.
Sagen begyndte for alvor at rulle, da en video ramte de sociale medier i januar med en dreng, der blev nægtet at få en kogt kartoffel og broccoli i kantinen på Sjælsmark.
- Det startede en meget følelsesladet debat, og derfor er netop det her med, om familierne selv kan lave mad hjemme hos sig selv, fremfor at gå ind i kantinen, blevet symbolet på, hvordan man behandler børnene på Sjælsmark, siger Christine Cordsen.
Læs også:Jens Ringberg: Løkkes valgbombe ryster hans egne og rykker ikke Frederiksen ud af kursDet var i Aftenshowet torsdag aften, at Lars Løkke Rasmussen åbnede døren på klem for, at Sjælsmarks beboere kan lave deres egen mad.
Frem til nu har regeringen sammen med Dansk Folkeparti holdt fast i, at beboerne ikke må kunne lave deres egen mad, mens de venter på at blive sendt ud af landet.
I dag ville statsministeren ikke uddybe eller afvise udtalelsen:- Det, jeg talte om i Aftenshowet, er det dilemma, vi allesammen føler inde i os selv, når vi ser nogle børn, der ikke har det godt omkring Udrejsecenter Sjælsmark, siger han.
- Men udfordringen er jo den, at vi ønsker at føre en stram udlændingepolitik, og man kan ikke være i Danmark, hvis man ikke har et lovligt opholdelsesgrundlag.
FacebookTwitterKopier linkEmner:Christine Cordsen (journalist)|Inger Støjberg (politiker)|Venstre|Udlændingepolitik|Flygtninge og asylansøgere




https://www.dr.dk/sporten/oevrig/danske-sejlere-staar-med-alle-muligheder-foer-em-finaledag

Øvrig sportDanske sejlere står med alle muligheder før EM-finaledagNacra-sejlerne Lin Ea Cenholt og Christian Peter Lübeck faldt lørdag tilbage i feltet, mens den danske 49erFX rykker frem.
Nacra-sejlerne Lin Ea Cenholt og Christian Peter Lübeck faldt lørdag tilbage i feltetAf Michael Sten Jensen i Lyon18.
maj 2019 kl.
22.
25Bemærk: artiklen er mere end 30 dage gammelLæs opDe danske EM-sejlere var lørdag igen på vandet ud for sydengelske Weymouth, og det blev en blandet dag i bølgerne.
Den danske Nacra med Lin Ea Cenholt og Christian Peter Lübeck ramte nemlig ikke dagen, men det gjorde til gengæld Ida Marie Baad og Marie Thuusgaard i deres 49erFX'er.
Cenholt og Lübeck var inden lørdagens løb placeret på en andenplads, men et par beskedne placeringer som nummer 20 og 13 i dagens sejladser, faldt danskerne tilbage på en fjerdeplads inden søndagens Medal Race.
Med en god sejlads har danskerne stadig mulighed for at hente guldmedaljer hjem søndag.
Ida Marie Baad og Marie Thusgaard præsterede lørdagens bedste serie ved EM i Weymouth.
(Foto: Flemming Ø.
Pedersen © Flemming Ø.
Pedersen / Dansk Sejlunion)Anderledes forløb lørdagen dog for Ida Marie Baad og Marie Thuusgard, de tidligere europamestre i 49erFX-klassen.
Danskerne leverede lørdagens bedste serie, da det blev til en første- og fjerdeplads i dagens to sejladser.
Dermed rykker parret op på en sjetteplads i den samlede stilling, og med kun seks point op til podiet inden søndagens Medal Race, er der stadig gode chancer for medaljer til den danske 49erFX'er.
FacebookTwitterKopier link




https://www.dr.dk/sporten/haandbold/ehfcup/tth-holstebro-vender-hjem-fra-final-4-uden-metal

EhfcupTTH Holstebro vender hjem fra Final 4 uden metalHåndboldherrerne fra TTH Holstebro måtte se sig besejret af portugisiske FC Porto i kampen om tredjepladsen.
Magnus Bramming og TTH Holstebro tabte lørdag kampen om bronze til portugisiske FC Porto 26-28.
18.
maj 2019 kl.
21.
44Bemærk: artiklen er mere end 30 dage gammelLæs opDet blev ikke til medaljer for TTH Holstebro i EHF Cuppen.
Håndboldklubben tabte lørdag kampen om bronze til portugisiske FC Porto, som efter en tæt kamp vandt 28-26 ved Final 4-stævnet i Kiel.
Kampen satte punktum for en hektisk uge for TTH, der har spillet fire kampe på seks dage og tidligere på ugen blev slået ud af kampen om DM-medaljer.
Hvis TTH-spillerne var en anelse trætte, var det ikke mærkeligt.
Alligevel fulgte det danske mandskab godt med i første halvleg og gik til pause foran 16-14.
Lørdag tabte TTH Holstebro i semifinalen til THW Kiel.
Porto tog teten i anden halvleg og bragte sig foran med fire mål, før TTH sørgede for en spændende slutfase.
Danskerne fik reduceret til 26-27 i slutminutterne, men comebacket og medaljerne glippede.
Kay Smits blev topscorer for TTH med seks mål på otte forsøg, mens Diogo Branquinho og Antonio Rodrigues Areia begge blev noteret for syv scoringer for Porto.
Fredag var det THW Kiel, der slog det danske mandskab i semifinalen på hjemmebane.
Kiel, der har brødrene Niklas og Magnus Landin på holdet, spiller senere lørdag finale mod Füchse Berlin, som råder over Hans Lindberg, Jacob Holm og Johan Koch.
EHF Cuppen er den næstbedste europæiske klubturnering efter Champions League.
/ritzau/FacebookTwitterKopier linkEmner:Magnus Landin (håndboldspiller)|TTH Holstebro|FC Porto|Håndbold|Holstebro




https://www.dr.dk/sporten/oevrig/lykkelig-leon-madsen-efter-speedway-sejr-jeg-er-ikke-kommet-vaere-statist

Øvrig sportLykkelig Leon Madsen efter speedway-sejr: 'Jeg er ikke kommet for at være statist'30-årige Leon Madsen fik i Warszawa en fremragende åbning på sin første fulde sæson som grandprixkører.
- Jeg er kommet ind for at kæmpe med om mesterskabet, og det føler jeg, at jeg har vist, siger Leon Madsen.
18.
maj 2019 kl.
22.
38Bemærk: artiklen er mere end 30 dage gammelLæs opSpeedwaykøreren Leon Madsen overraskede sandsynligvis de fleste, men ikke sig selv, da den 30-årige dansker lørdag indledte 2019-sæsonen i grandprix-serien med en sejr i Warszawa.
Leon Madsen fik dermed en fremragende start på sin første fulde sæson i den prestigefulde serie.
- Det havde I ikke regnet med.
Men jeg er ikke kommet ind i grandprix-serien for at være statist.
- Jeg er kommet ind for at kæmpe med om mesterskabet, og det føler jeg, at jeg har vist, siger Leon Madsen.
Selv om han i ny og næ har fået mulighed for at køre et enkelt grandprix i VM-serien, så føler han, at lørdagens grandprix var en slags debut.
- Starten på min grandprix-karriere kunne næsten ikke blive sværere her på en endagsbane i Warszawa med 55.
000 tilskuere på lægterne.
Så jeg er lykkelig.
Det var fedt at starte ud med at vinde, siger han.
Leon Madsen, hvid hjelm, i finaleheatet.
Måtte kæmpe for pointeneDet overordnede fokus er dog på at vinde VM-titlen i serien, der i alt tæller ti grandprixer.
- Det vigtigste for mig er at score en masse point og være stabil gennem hele sæsonen.
Det er det, der tæller i sidste ende, siger Leon Madsen.
Frem mod finalen, hvor han overhalede svenske Fredrik Lindgren, formåede danskeren ikke at vinde et eneste heat.
Det blev i stedet til en del andenpladser.
- Det er sidste heat, der tæller.
Så jeg ventede med at skyde krudtet af til sidst, siger han med et stort grin.
- Jeg synes, at jeg endte de forkerte steder og måtte kæmpe utrolig meget for mine point.
Min cykel kørte hurtigt, så jeg følte, at jeg havde en god chance, hvis jeg kunne komme fri af trafikken.
- I finalen lavede Fredrik Lindgren så en lille fejl, og det udnyttede jeg, siger den danske vinder.
Grandprix-serien fortsætter om to uger, når Krsko i Slovenien er vært for sæsonens andet grandprix.
/ritzau/FacebookTwitterKopier linkEmner:Warszawa|Slovenien




https://www.dr.dk/sporten/cykling/dansker-slutter-pa-podiet-i-tour-california

CyklingDansker slutter på podiet i Tour of CaliforniaKasper Asgreen endte som samlet treer i etapeløbet på den amerikanske vestkyst.
Kasper Asgreen sluttede som nummer tre i Californien.
(Arkivfoto) 18.
maj 2019 kl.
23.
48Bemærk: artiklen er mere end 30 dage gammelLæs opCykelrytteren Kasper Asgreen (Quick-Step) afsluttede lørdag en forrygende uge i Tour of California.
Den 24-årige dansker fastholdt på lørdagens 7.
etape løbets samlede tredjeplads.
Asgreen kom med feltet hjem og kørte over målstregen på en 16.
-plads på den afsluttende etape over 141 kilometer fra Santa Clarita til Pasadena på den amerikanske vestkyst.
Den første indlagte spurt blev vundet af tyskeren Maximilian Schachmann (Bora-Hansgrohe), som var med etapens første udbrud.
På nedkørslen til Pasadena fik han følgeskab af Kasper Asgreen og fire andre ryttere, der havde jagtet udbryderne.
Læs også:Den gode bjergform overrasker cykelrytteren Kasper AsgreenAsgreen fik vristet sig fri sammen med Lennard Hofstede (Jumbo-Visma) og Davide Ballerini (Astana), men ti kilometer før målstregen blev de indhentet af hovedfeltet, skriver cyclingnews.
com.
I fronten af feltet sprintede hollænderen Cees Bol (Team Sunweb) sig til etapesejren foran Peter Sagan (Bora).
Sloveneren Tadej Pogacar (Team Emirates) vandt Tour of California med en afstand på 16 sekunder til colombianeren Sergio Higuita (EF Education First) og 17 sekunder til Asgreen.
Kasper Asgreen vandt den grønne pointtrøje, mens Davide Ballerini tog sig af den prikkede bjergtrøje.
/ritzau/FacebookTwitterKopier linkEmner:Bora-Hansgrohe|Kasper Asgreen (cykelrytter)|Maximilian Schachmann (cykelrytter)|Cykelsport|Californien




https://www.dr.dk/nyheder/politik/ep-valg/husker-du-meld-og-feld-sagen-i-df-ogsaa-andre-borgerlige-eu-skeptikere

EP-valgHusker du Meld og Feld-sagen i DF?
Også andre borgerlige EU-skeptikere mistænkes for misbrug af EU-pengeSager om misbrug af EU-midler og tætte forbindelser til Rusland præger en række EU-kritiske partier.
Af Ole Ryborg - DR's EU-korrespondent18.
maj 2019 kl.
21.
07Bemærk: artiklen er mere end 30 dage gammelLæs opPenge fra Rusland og misbrug af penge fra EU-kassen.
Det er sager, som klæber til en række af de national-konservative EU-skeptiske partier, der lige nu fører valgkamp op til valget til Europa-Parlamentet.
I dag mødes flere af partierne i Italien.
De er inviteret af lederen af det italienske parti Lega, Matteo Salvini.
Og med ved mødet er blandt andre franske Marine Le Pen og Anders Vistisen fra Dansk Folkeparti.
© Type 1DR’s EU-korrespondent Ole RyborgOle Ryborg er DR Nyheders korrespondent i EU og har dækket EU siden 1988.
Læs mereSalvini og Le Pen kender hinanden fra Europa-Parlamentet, hvor de i fællesskab etablerede den politiske gruppe ENF sammen med blandt andet Frihedspartiet fra Østrig og Gert Wilders parti fra Holland.
Og selv om dagens møde i Milano i nogen grad blev ødelagt af afsløringerne af en video, som tvang lederen af det østrigske Frihedsparti til at trække sig, så er den type af afsløringer på ingen måde noget nyt for de politikere, der i dag var samlet i Italien.
For en sammenstilling af aktiviteterne blandt de europæiske nationalkonservative EU-skeptiske partier udarbejdet af tænketanken Corporate Europe Observatory viser, at en række af partierne gennem de senere år har været involveret i et antal sager om mistanke om misbrug af EU-midler og tætte forbindelser til Rusland.
Blandt andet er det blevet afsløret, at ENF-gruppens medlemmer af Europa-Parlamentet har drukket 228 flasker champagne i løbet af 41 møder.
En adfærd, som Europa-Parlamentets finanskontrol også var faldet over.
Og champagnen var ikke den eneste luksus, som de borgerlige EU-skeptikere havde tilladt sig at lade skatteborgerne betale.
Europa-Parlamentet noterede, at der var spist middag til en kuvertpris på 400 euro per kuvert.
Det svarer til cirka 3.
000 kroner per kuvert.
Alt i alt har Europa-Parlamentet anbefalet, at den politiske gruppe ENF skal betale 420.
000 euro tilbage til parlamentet - omkring 3,1 million kroner.
Og sagen – kendt i Bruxelles som Champagne-gate – er blot en af mange, som de borgerlige EU-skeptikere har været involveret igennem de seneste år.
1UngarnUngarns premierminister Viktor Orbans svigersøn har været involveret i en sag.
EU´s anti-svindel enhed OLAF har undersøgt flere sager om mistænkt misbrug med EU-midler i det ungarske regeringsparti Fidesz.
Blandt andet en sag, som involverede premierminister Viktor Orbans svigersøn i Ungarn.
Da den ungarske anklagemyndighed sidste år lukkede den sag, blev den ungarske myndighed beskyldt af medlemmer af Europa-Parlamentet for ikke at være uafhængig.
Den ungarske regering har ansat tyskeren Klaus Mangold som konsulent.
Ifølge ungarske undersøgende journalister hos Direkt36, så arbejder Klaus Mangold tæt på Rusland, og han er i tysk presse døbt Mr.
Russia på grund af tætte forbindelser til både den russiske stat og Gazprom.
Mangold var blandt andet involveret, da det russiske firma Rosatom fik kontrakt med den ungarske stat i forhold til et atomkraftværk i Ungarn.
Sagen førte til en undersøgelse iværksat af Europa-Kommissionen.
2ØstrigTilbage i halvfemserne var den nuværende justitsminister Josef Moser i Østrig involveret i en sag.
Frihedspartiet i Østrig er netop nu ramt af en sag om en videooptagelse, som viser, hvordan partiets formand Heinz-Christian Strache taler med en kvinde, som udgiver sig for at være russisk oligark om, hvordan hun kan hjælpe Frihedspartiet uden at det opdages, at pengene kommer fra Rusland.
Det er ikke første gang Frihedspartiet har været centrum for sager om mistænkelig ulovlig finansiering af partiet.
Helt tilbage i halvfemserne var der den såkaldte plasticpose sag, hvor Josef Moser – som i dag er justitsminister – modtog en plasticpose med 5 millioner østrigske Schilling – cirka tre millioner kroner – fra en østrigsk erhvervsmand.
I 2013 indledte østrigske myndigheder en undersøgelse af muligt misbrug af offentlige penge til at finansiere partiets aktiviteter i delstaten Kärnten.
Det er en sag, som involverer den nuværende indenrigsminister Herbert Kickl.
Sagen er endnu ikke afsluttet.
Frihedspartiet har tætte bånd til Rusland.
Flere af partiets medlemmer har deltaget i det såkaldte Yalta Economic Forum, som blev afholdt på Krim, og det førte til en del hævede øjenbryn, da den østrigske udenrigsminister – udpeget af Frihedspartiet – inviterede den russiske præsident Putin med til sit Bryllup.
3TysklandDet tyske parti AfD har tidligere fået en bøde for at modtage sorte penge.
Det tyske parti Alternative für Deutschland (AfD) har været involveret i flere sager om ulovlig finansiering, hvor partiet angiveligt har modtaget ulovlige donationer udefra, og hvor det ikke har været muligt at konstatere, hvor pengene kommer fra.
Bundestagsverwaltung, som er et sekretariat i den tyske forbundsdag, har tidligere idømt AfD en bøde på 270.
00 euro – cirka to millioner kroner – for at have modtaget sorte penge.
Da donationerne til partiet blev opdaget dengang, blev AfD bedt om at fremlægge en liste over, hvilke donatorer, der havde skænket penge til partiet.
Det gjorde AfD.
Det viste sig dog, at listen over donatorer var falsk.
AfD er nu genstand for en ny undersøgelse om sorte penge, som kan være brugt til at finansiere valgkamp for partiet imod reglerne.
Sagen involverer både partiets ledelse og partiets spidskandidat i europaparlamentsvalget.
4PolenDen polske premierminister Mateusz Morawiecki har fået en del kritik for at udbetale store bonusser til medlemmer af regeringen.
Premierminister Mateusz Morawiecki er tidligere direktør i Polens tredje største bank.
Han har været genstand for en del kritik, efter det polske Newsweek fortalte om ejendomshandler, som involverede Morawiecki og dennes kone.
Tidligere har der været en sag, hvor regeringen i 2017 bestemte sig for at udbetale særlige bonusser til regeringsmedlemmerne.
Bonusser som var langt større end en årsløn for polske arbejdere.
Da sagen kom frem i lyset og PiS-partiet faldt kraftigt i meningsmålingerne, valgte de polske ministre at donere deres bonusser til velgørenhed.
5ItalienLegas tidligere leder, Umberto Bossi, der her ses sammen med Berlusconi, måtte trække sig fra sin post, fordi han havde brugt offentlige midler privat.
I 2012 måtte regeringspartiet Legas daværende leder, Umberto Bossi, trække sig fra posten, da det kom frem, at han havde brugt offentlige midler til finansieringen af sin egen bolig og til forskellige tjenester til sin egen familie.
Blandt andet var der brugt offentlige penge på at leje en Porsche, som Umberto Bossis søn kørte rundt i.
Partiets kasserer blev undersøgt for at have modtaget sorte penge og for forbindelser til mafiaen.
Sagen involverede 49 millioner euro – altså tæt på 370 millioner kroner.
En italiensk domstol beordrede, at pengene skulle betales tilbage til staten.
Men det var umuligt for myndighederne at finde pengene.
Partiet har nu lovet at betale pengene tilbage – over 80 år.
Partiet Lega har et formelt samarbejde med den russiske præsident Putins parti.
Avisen L´Espresso beskrev tidligere på året, hvordan det russiske olieselskab Rosneft var parat til at sælge olie til en lavere pris til det italienske selskab ENI.
Tanken var, at ENI så skulle støtte Lega med de penge, som olien var billigere.
På den måde kunne Lega modtage russisk støtte, uden at pengene kom direkte fra Rusland.
Både Lega og Rosneft benægter.
Et af partiets medlemmer af Europa-Parlamentet Mario Borghezio er tre gange blev dømt for såkaldte hate-crimes.
Blandt andet efter at have angrebet en 12 år gammel dreng og efter at have påsat en brand et sted, hvor migranter sov.
6FrankrigRassemblement National har søgt mod Rusland, når partiet har manglet penge.
I 2014 fik partiet Rassemblement National (tidligere Front National) et lån på 9,4 millioner euro – 70 millioner kroner - fra FCRB, en russisk baseret bank.
Det er ikke første gang partiets leder, Marine Le Pen, har haft blikket rettet mod Rusland, når partiet manglede penge.
Franske Mediapart har tidligere dækket, hvordan Front National med hjælp af en russisk oligark fik et lån på to millioner euro – cirka 15 millioner kroner.
Flere af Front Nationals medlemmer af Europa-Parlamentet har forskellige aktiviteter i Rusland, som MEP´erne tjener ekstra penge på ved siden af deres arbejde i Europa-Parlamentet.
Og et af medlemmerne – som efterfølgende forlod partiet – har ifølge Politico haft præsident Putins talsmands datter ansat som hjælper i Europa-Parlamentet.
Front National har også været genstand for en undersøgelse om misbrug af EU-midler.
En sag handler om misbrug af EU-midler, hvor 20 personer angiveligt skulle arbejde for Front National i Europa-Parlamentet, men i stedet arbejdede for FN i Frankrig.
I en anden sag om misbrug af EU-midler er Front National blev pålagt at tilbagebetale 470.
000 euro – godt 3,5 millioner kroner.
7StorbritannienUKIP og tidligere leder Nigel Farage har flere sager om misbrug af EU-midlerne i bagagen.
Partiet UKIP, UK Independence Party, og partiets tidligere leder, Nigel Farage, som i dag er leder af The Brexit Party, har været genstand for adskillige sager om misbrug af EU-midler.
Nigel Farage har for eksempel fået besked på at betale 40.
000 euro – cirka 300.
000 kroner - tilbage.
Penge, som trækkes af hans løn som medlem af Europa-Parlamentet.
De 300.
000 er dog et mindre beløb i forhold til et andet UKIP medlem af Europa-Parlamentet, som blev beordret til at betale 750.
000 kroner tilbage i en anden sag om misbrug af EU-midler.
Partiet er også blevet bedt om at tilbagebetale 173.
000 euro, hvor UKIP har brugt penge på national valgkamp, hvilket er i strid med reglerne.
Den økonomisk største sag omkring UKIP og Nigel Farage handler dog om det europæiske politiske parti, som Farage var med til at stifte.
Partiet undersøges af EU´s anti-svindel-enhed OLAF og er blevet bedt om at tilbagebetale 668.
620 euro – det er cirka fem millioner kroner.
8TjekkietTjekkiets premierminister Andrej Babis undersøges i en sag om misbrug af EU-midler.
Partiet ANO, Akce nespokojených obcanu, ledes af Andrej Babis, som er Tjekkiets næst-rigeste mand.
Partiet ANO er stiftet i 2011.
I 2013 blev Andrej Babis finansminister og i 2017 blev han Tjekkiets premierminister.
Babis undersøges i en sag om mistanke om misbrug af EU-midler.
Sagen blev oprindeligt opdaget af EU´s anti-svindel-enhed OLAF.
OLAF overdrog sagen til det tjekkiske politi, som to gange har opfordret til, at der blev anlagt sag mod Babis.
Andrej Babis selv afviser dog sagen og mener, at der er tale om en politisk konspiration.
9DanmarkMorten Messerschmidt stiller ikke op til det kommende valg til Europa-Parlamentet, da han i stedet vil i Folketinget igen.
Dansk Folkeparti undersøges for øjeblikket af EU´s anti-svindel enhed OLAF i en sag om mistanke om misbrug af EU-midler.
Sagen handler om det europæiske politiske parti MELD og den tilhørende fond FELD, som Dansk Folkeparti var medlem af.
Partiets spidskandidat, Morten Messerschmidt, var formand for MELD frem til partiet blev nedlagt, mens partiets andet medlem af Europa-Parlamentet, Anders Vistisen, var kasserer for MELD.
Anders Vistisen er i dag nummer to på Dansk Folkepartis liste ved valget til Europa-Parlamentet.
Dansk Folkeparti blev i første omgang bedt af Europa-Parlamentet om at betale 400.
000 euro tilbage.
Senere har partiet selv tilbudt at betale hele partistøtten tilbage.
OLAF har endnu ikke afsluttet undersøgelsen.
Kilde: Corporate Europe ObservatoryFacebookTwitterKopier linkEmner:Rusland|Frankrig|Økonomi|Storbritannien|Valg og folkeafstemninger




https://www.dr.dk/sporten/oevrig/leon-madsen-aabner-saesonen-med-speedwaytriumf-i-warszawa

Øvrig sportLeon Madsen åbner sæsonen med speedwaytriumf i WarszawaSpeedwaykøreren Leon Madsen kæmpede sig frem til finalen i Warszawa og lukrerede på svensk fejl.
30-årige Leon Madsen er i 2019 for første gang en del af det fine selskab, der skal køre VM-serien.
18.
maj 2019 kl.
21.
38Bemærk: artiklen er mere end 30 dage gammelLæs opÅrets grandprix-serie i speedway blev lørdag aften indledt med en overraskende dansk sejr i Polen.
Blå bog: Leon MadsenSpeedwaykøreren Leon Madsen indledte lørdag grandprix-serien med en sejr i Warszawa.
Født: 5.
september 1988 (30 år).
Bopæl: Gdynia i Polen.
Aktuelt: Fast kører i VM-serien 2019.
VM-grandprixdebut: 5.
juni 2010 i Parken.
VM-grandprixer: Syv.
VM-grandprix-sejre: En (2019).
VM-point: 46.
/ritzau/Leon Madsen tog sejren i Warszawa, mens landsmanden Niels-Kristian Iversen også fik en lovende start på sæsonen, da begge kæmpede sig frem blandt de fire kørere i finalen.
I finalen var de to danskere oppe mod svenske Fredrik Lindgren og det polske hjemmebanehåb Patryk Dudek.
Lindgren tog hurtigt føringen, men en fejl på anden omgang betød, at svenskeren skred ud, så Leon Madsen kunne gå forbi.
Herfra styrede han sikkert mod sejren.
Niels-Kristian Iversen sluttede sidst i finalen.
30-årige Leon Madsen er i 2019 for første gang en del af det fine selskab, der skal køre VM-serien.
På vej mod semifinalen blev han dog overstrålet af den mere rutinerede landsmand Niels-Kristian Iversen, der blev noteret for tre heatsejre og også slog Leon Madsen i semifinalen.
Leon Madsen og cheflandstræner Hans Nielsen.
Madsen kørte tre andenpladser hjem på vej mod semifinalen, og han var yderst tæt på at misse finalen.
Men med en kraftpræstation lykkedes det lige nøjagtig at klemme sig med i finalen.
VM-stillingen toppes af polske Patryk Dudek, der skrabede 16 point sammen i Warszawa.
Fredrik Lindgren har 15 point efterfulgt af Niels-Kristian Iversen og Leon Madsen med henholdsvis 14 og 13 point.
/ritzau/FacebookTwitterKopier linkEmner:Warszawa|Polen




https://www.dr.dk/sporten/fodbold/kvindeligaen/fortuna-hjoerring-spiller-klubbens-niende-pokaltitel-hjem

KvindeligaenFortuna Hjørring spiller klubbens niende pokaltitel hjemFortuna Hjørring slog rivalerne fra Brøndby med 1-0 i årets pokalfinale.
Af Michael Sten Jensen i Lyon18.
maj 2019 kl.
19.
06Bemærk: artiklen er mere end 30 dage gammelLæs opFor anden gang på en uge blev det nordjyderne fra Fortuna Hjørring, der trak det længste stik i dansk kvindefodbolds store rivalopgør.
I en direkte dyst om årets pokaltitel blev Brøndbys danske mestre nemlig udkonkurreret foran hele 4157 tilskuere på Brøndby Stadion.
Dermed missede Brøndby muligheden for at vinde både mesterskabet og pokalturneringen, mens de detroniserede mestre fra Fortuna Hjørring altså fik en titel ud af sæsonens anstrengelser.
Fortuna Hjørring-spillere efter sejren i pokalfinalen.
Tidligt rødt kortI en chancefattig kamp var det mestrene fra Brøndby, der havde de bedste muligheder i kampens indledning.
Både Nanna Christiansen og landsholdskammeraten Mille Gejl havde et par nærgående forsøg, men målene udeblev for de blågule.
I stedet ændrede kampbilledet sig markant, da Brøndbys forsvarsspiller Kamilla Karlsen efter knap en halv time fik sit andet gule kort.
En udvisning, som Brøndby-træner Per Nielsen i pausen kaldte for skandaløs.
Brøndbys Kamilla Karsel blev præsenteret for et rødt kort i første halvleg.
Udvisningen gav Fortuna Hjørring overtaget, og det formåede nordjyderne at udnytte efter 62 minutter, da Karen Holmgaard skar igennem Brøndbys forsvar og serverede bolden for fødderne af anfører Janelle Cordia, der nemt kunne sende bolden i nettet.
Blot otte minutter senere blev antallet af spillere på banen udlignet mellem holdene, da Fortuna Hjørrings Laila Himle modtog sit andet gule kort, men lige lidt hjalp det for Brøndby.
Selv om mestrene fra Brøndby forsøgte at etablere et pres i kampens slutning, så red nordjyderne stormen af, og kan dermed kalde sig pokalmestre for niende gang i historien.
FacebookTwitterKopier linkEmner:Brøndby|Fortuna Hjørring|Brøndby IF|Brøndby Stadion|Fodbold




https://www.dr.dk/sporten/fodbold/manchester-city-skriver-historie-med-fa-cup-sejr

FodboldManchester City skriver historie med FA Cup-sejrManchester City vandt 6-0 over Watford i FA Cup-finalen, hvor Raheem Sterling scorede hattrick.
I lørdagens finale var der klasseforskel fra start til slut, og City havde førertrøjen på og dominerede store dele af opgøret.
18.
maj 2019 kl.
20.
20Bemærk: artiklen er mere end 30 dage gammelLæs opIngen mandlige fodboldhold havde nogensinde vundet det engelske mesterskab, FA Cuppen og Liga Cuppen i samme sæson.
Indtil nu.
For Manchester City præsterede i eftermiddag at hjemføre en såkaldt hjemlig Treble med en sejr på 6-0 over Watford i FA Cup-finalen på Wembley i London.
Samme præstation har Citys kvindehold i øvrigt leveret, og det var noget City-manager Josep Guardiola påpegede i optakten til finalen.
I lørdagens finale var der klasseforskel fra start til slut, og City havde førertrøjen på og dominerede store dele af opgøret.
Der skulle dog gå 26 minutter, før City kom foran 1-0.
Raheem Sterling fik headet bolden over til David Silva, som udnyttede muligheden til at score fra tæt hold.
Syv minutter før pausen øgede det nykårede engelske mesterhold til 2-0, og det burde egentlig være med Gabriel Jesus som målscorer.
Men Sterling ville det anderledes og hamrede bolden de sidste centimeter over målstregen.
Der blev jublet i City-lejren, efter den store pokal var kommet i hus.
       1 / 8Der blev jublet i City-lejren, efter den store pokal var kommet i hus.
1 / 82 / 83 / 84 / 85 / 86 / 87 / 88 / 8Watford havde chancerWatford havde også chancer til at score og gøre det til en anderledes kamp, men blandt andre Roberto Pereyra brændte en stor mulighed, hvor City-keeper Ederson heldigt fik foden på afslutningen.
Watford appellerede også for et straffespark, da bolden blev hamret ind på City-stopperen Vincent Kompanys arm, men dommeren afviste protesterne.
Et kvarter inde i anden halvleg scorede indskiftede Kevin De Bruyne til 3-0 efter noget, der kunne minde om en træningsøvelse med stillestående kegler.
Gabriel Jesus nåede også at komme på måltavlen, da han udnyttede et oplæg fra De Bruyne.
Sterling fuldendte ydmygelsen med målene til 5-0 og 6-0 efter 81 og 87 minutters spil.
/ritzau/FacebookTwitterKopier linkEmner:Gabriel Jesus (fodboldspiller)|Kevin de Bruyne (fodboldspiller)|Manchester City FC|Fodbold|London




https://www.dr.dk/nyheder/politik/folketingsvalg/valgkampen-dag-12-dyrere-smoeger-til-de-unge-en-baby-i-favnen-og

FolketingsvalgValgkampen dag 12: Dyrere smøger til de unge, en baby i favnen og hurtige bilerNu er den 12.
dag i valgkampen ved at nå sin ende, og her får du dagens højdepunkter serveret.
Af Thea Deleuran Müller og Victor Schrøder Friis (video)18.
maj 2019 kl.
21.
00Bemærk: artiklen er mere end 30 dage gammelLæs opSelvom statsminister Lars Løkke Rasmussen (V) ikke går så meget op i biler - kun ministerbiler, var han alligevel med som tilskuer til Classic Race i Aarhus her på valgkampens 12.
dag.
Mette Frederiksens dag bød også biler, bare de lidt ældre af slagsen, og så blandede Socialdemokratiets formand sig endelig i prisen på cigaretter i kampen for folkesundheden.
Læs også:Mette Frederiksen lurepasser om højere cigaretpriserHun luftede idéen om at gøre cigaretterne dyrere for de unge:- Måske vil der være en mulig vej i at sige: Vi sætter priserne op for de unge, så de ikke starter med at ryge, men at vi samtidig skærmer nogle af de pensionister, der ikke har så mange penge.
Men hos Radikale Venstre tror man nærmest, at den idé er for sjov, siger Sofie Carsten Nielsen (RV), selvom hun mener, det er positivt, at Socialdemokratiet nu åbner op for at hæve priserne:- Men man kan jo ikke sætte priserne forskelligt.
Bleerne er jo ikke billigere for dem på integrationsydelse eller under kontanthjælpsloftet.
Se mere fra dagens højdepunkter fra den 12.
dag valgkampen i videoen i toppen af artiklen.
Det sker i morgen•I morgen holder TV 2 Valgfolkemøde, hvor blandt andet statsministeren og de andre partiledere deltager.
•18.
00 er Kristian Thulesen Dahl (DF) og Morten Østergaard (RV) i duel om den fremtidige retning for Danmark.
•20.
00 Mette Frederiksen (S) og Lars Løkke Rasmussen (V) mødes i en duel.
Det foregår også på TV 2.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Aarhus




https://www.dr.dk/nyheder/udland/efter-skandale-optagelser-oestrigs-kansler-vil-udskrive-valg

UdlandEfter skandale-optagelser: Østrigs kansler vil udskrive valgDen østrigske kansler vil udskrive valg.
Det sker efter skandalesag, der har fået vicekansleren til at træde tilbage.
Østrigs vicekansler trådte tidligere i dag tilbage, efter de skjulte optagelser blev offentliggjort.
Af Josefine Hummelmose, Thea Deleuran Müller og Kasper Duncan Gram (video)18.
maj 2019 kl.
20.
04 | opdateret 19.
maj 2019 kl.
10.
51Bemærk: artiklen er mere end 30 dage gammelLæs opDen østrigske kansler Sebastian Kurz vil nu udskrive valg til afholdelse så hurtigt som muligt.
Det sker, efter at en video med skjulte optagelser har skabt politisk kaos i landet.
Det skriver Reuters.
- Nok er nok, sagde kansleren på et pressemøde for kort tid siden.
Tidligere i dag fratrådte vicekansler Heinz-Christian Strache fra det andet regeringsparti FPÖ sin stilling på grund af videoen, der i aftes blev udgivet af den tyske avis Süddeutsche og nyhedsmagasinet Spiegel.
Den spektakulære video er optaget i juli 2017 under valgkampen op til parlamentsvalget, og den har i dag sendt chokbølger gennem Østrig.
Vrede østrigere har dagen igennem været på gaden i Østrigs hovedstad, Wien, inden pressemødet og ventet på, at kansleren skulle komme med en klar melding for landets politiske fremtid.
Læs også:Østrigs vicekansler går af efter skandalesagOppositionspartierne i landet raser og kalder det den største skandale i Østrig i nyere tid.
Det er nu op til Østrigs præsident, Alexander van der Bellen, endeligt at udskrive valget.
Præsidenten siger lørdag aften ifølge Ritzau, at han søndag vil tale med Kurz om, hvad næste skridt skal være.
Om præsidenten og kansleren kan blive enige om en valgdato.
Tilbød statslige kontrakter for politisk støtteStemningen op mod den nu klare melding har også været, at den her historie kræver et valg, da mange i Østrig har svært ved at se den nuværende regering fortsætte, fortæller Michael Reiter, der er DR's Tyskland- og Østrigkorrespondent, og som lige nu befinder sig i Wien.
- De kan simpelthen ikke forestille sig, at en kansler og et land kan fortsætte med et parti i regering, der har vist en sådan åbenhed over for russisk indblanding, eller det de troede var russisk indblanding, og at de har talt åbent om korruption og ulovlig partifinansiering.
Læs også:Hemmelige optagelser med russisk lokkedue kaster Østrig ud i regeringskriseVideoen viser Strache, der på daværende tidspunkt og indtil i dag var formand for partiet FPÖ, sammen med en anden politiker fra samme parti og en kvinde, som udgiver sig for at være rig forretningskvinde og niece til en russisk oligark.
De befinder sig i et luksuriøst sommerhus på Ibiza, og der er vin og vodka på bordet.
Optagelserne viser, hvordan Strache tilbyder store statslige ordrer til den russiske kvinde til gengæld for støtte i en valgkamp.
Det er de her optagelser, som i dag har fået Østrigs vicekansler til at gå af.
Strache fastholder lørdag, at han ikke har brudt nogen love, men han erkender, at der er tale om det, han betegner som en "ekstremt pinlig og fordrukken sag".
Han mener, at han er "offer for et målrettet politisk angreb", hvor ukendte personer har brugt ulovlige midler i form af en skjult videooptagelse for at fælde ham.
Kurz står stadig godt i nyt valgMen det står klart, at kansleren Sebastian Sturz ikke længere ser regeringspartiet FPÖ som en samarbejdspartner, men en ny konkurrent, siger DR's korrespondent Michael Reiter, efter kanslerens udtalelser på pressemødet.
- Videoen er et udtryk for et udtryk for en åbenhed overfor magtmisbrug, som kansleren ikke vil finde sig i.
Han mener, at vicekansleren og FPÖ viser en åbenhed overfor korruption, et misbrug af medierne, fortæller Michael Reiter og uddyber:- Når han i dag har talt med FPÖ, mener kansleren ikke, at de har erkendt de massive fejltrin, som vicekansleren har begået med, hvordan han optræder i den her skandalevideo.
Sebastian Kurz står fortsat stærkt i meningsmålingerne til at kunne forblive kansler i landet, lyder det fra korrespondenten.
Anderledes ser det ud for FPÖ i forhold til det kommende valg til Europa-Parlamentet, der ellers stod til et godt valg.
- Med hele den her skandale, vil mange østrigske vælgere nok strømme over til de østrigske konservative, altså kansler Sebastian Sturz' parti, siger Michael Reiter fra Wien.
Kilden bag videoen er anonym, men kendes af avisen Süddeutsche og nyhedsmagasinet Spiegel.
De har fået eksterne eksperter til at verificere ægtheden af videoen.
Heinz-Christian Straches parti, FPÖ, indgik i koalitionsregering med kansler Sebastian Kurz' konservative parti, ÖVP, efter valget i 2017.
Opdateret klokken 21.
26 med Østrigs præsidents udtalelser.
Opdateret med video.
FacebookTwitterKopier linkEmner:Østrig|Sebastian Kurz (politiker)|Europa-Parlamentet|Valg og folkeafstemninger|Wien




https://www.dr.dk/sporten/haandbold/kvindeligaen/team-esbjerg-tager-foerste-skridt-mod-dm-guld

KvindeligaenTeam Esbjerg tager første skridt mod DM-guldHåndboldkvinderne fra Team Esbjerg snuppede sejren i første finalemøde med Herning-Ikast.
Team Esbjergs og Vilde Mortensen Ingstad hentede uden problemer en sejr i den første DM-finale mod Herning-Ikast.
18.
maj 2019 kl.
18.
23Bemærk: artiklen er mere end 30 dage gammelLæs opHvis håndboldkvinderne fra Team Esbjerg var favoritter til at vinde DM-guld før finalen mod Herning-Ikast, er favoritværdigheden absolut ikke blevet mindre efter lørdagens første møde.
Hjemme i Blue Water Dokken vandt esbjergenserne med 28-20 og tog dermed første stik i kampen om titlen i HTH Ligaen.
Herning-Ikast gjorde det spændende med fire mål på stribe i anden halvleg, før Esbjerg strammede grebet og vandt komfortabelt.
Det betyder, at Team Esbjerg med en sejr eller uafgjort på udebane tirsdag aften kan sikre sig DM-guld.
Ingen slinger i valsenDet så da også ud til, at grundspillets nummer to skulle sikre sig en sejr lørdag uden de store problemer.
Ganske vist bed de midtjyske gæster fra sig i kampens begyndelse, men Team Esbjerg skruede op for kvaliteten, mens Herning-Ikast begyndte at lave flere fejl, som første halvleg skred frem.
Den hollandske landsholdsspiller Estavana Polman brillerede med hele syv scoringer i første halvleg og var en af nøglerne til Team Esbjergs pauseføring på 15-10.
Team Esbjerg og Estavana Polman er godt på vej mod DM-guld.
Det samme var den norske profil Vilde Mortensen Ingstad, der fra sin position på stregen tilkæmpede sig flere straffekast.
Efter 33 minutter førte vestjyderne med syv mål, men gæsterne lod sig ikke ryste.
Herning-Ikast scorede fire mål på stribe, og da Emma Friis scorede til 15-18, øjnede gæsterne pludselig en mulighed for at få noget med hjem.
Men igen trådte Team Esbjerg på speederen, og landsholdskeeper Sandra Toft lukkede flot af inde i værternes mål.
Hun sluttede med 16 redninger.
Med få minutter igen var føringen oppe på seks mål, men slutningen blev alligevel ramt af dramatik, da Sandra Toft gik i gulvet af uvisse årsager.
Hun måtte hjælpes fra banen.
Tofts skade ændrede dog ikke på kampens udfald: Team Esbjerg kom foran 1-0 i finaleduellen og kan vinde DM-guld for anden gang tirsdag aften.
Kampen spilles tirsdag klokken 19.
30 i Ikast.
/ritzau/FacebookTwitterKopier linkEmner:Sandra Toft (håndboldspiller)|Team Esbjerg|Ikast|Herning|Håndbold




https://www.dr.dk/nyheder/viden/teknologi/proev-selv-kunstig-intelligens-digter-videre-paa-dine-historier

TeknologiPrøv selv: Kunstig intelligens digter videre på dine historier Nu kan du teste en forsimplet version af en kunstig intelligens, der ellers blev kaldt farlig.
Den kunstige intelligens er baseret på en mere avanceret model, som forskerne bag mener kan misbruges til fake news.
(© COLORBOX)Af Allan Nisgaard18.
maj 2019 kl.
19.
01Bemærk: artiklen er mere end 30 dage gammelLæs opHar du skriveblokade?
Og kommer din universitetsopgave eller festsang bare ingen vegne?
Så kan du få hjælp af en ny online kunstig intelligens - så længe du skriver på engelsk.
Du skal ikke forvente, at det hele kommer til at give mening.
Til gengæld får du et billede af, hvor god kunstig intelligens i dag er til at generere tekst.
På siden TalkToTransformer.
com, skabt af den canadiske ingeniør Adam King, kan du prøve kræfter med den kunstige intelligens, der digter videre på dine historier.
Du kan indtaste starten af en historie, eller du kan stille et spørgsmål, og så tager teknologien over.
Læs også:Nu får Word en kunstig intelligens, der gør din engelsklærer gladDen røde tråd forsvinderDen kunstige intelligens er en forsimplet udgave af GPT-2, en kunstig intelligens udviklet af tech-virksomheden OpenAI, som blandt andre Elon Musk var med til at stifte i 2015.
Ud fra en masse tekst på nettet er den kunstige intelligens blevet trænet i at forudsige de næste ord i en historie.
Når du skriver i den forsimplede version, vil du opleve, at den kunstige intelligens har et stort ordforråd og skriver grammatisk korrekt.
Indholdet giver ofte mening et stykke ad vejen, men den røde tråd forsvinder, og en del af det ender med at blive sort snak.
Vi har testet den kunstige intelligens med sætningen ”There Once was a Danish journalist named Allan”.
Det blev blandt andet til, at Allan er dansk journalistiks godfather, og at han skrev en bog 1994.
Effektivt redskab til fake newsForskerne bag den oprindelige kunstige intelligens GPT-2, som du altså ikke kan prøve, vurderede den til at være farlig.
Programmet blev set som et effektivt redskab til at lave fake news, og derfor droppede OpenAI at lancere det.
- Hvis man læser nogle af deres eksempler med den store model (det oprindelige GPT-2, red.
), så er det altså ikke langt fra, at man kan bruge den til at generere falske nyhedshistorier, eller til at skubbe internettet i en bestemt retning, sagde videnskabelig assistent på Aalborg Universitet, Chris Holmberg Bahnsen til P1-programmet Digitalt tidligere i år.
- Sådan nogle algoritmer som den her gør jo, at det bliver billigere at sprede misinformation, der minder om at være en smule troværdig.
Og jeg tror, det er uundgåeligt, at andre forskere laver noget lignende, som kan slippe ud, sagde Chris Holmberg Bahnsen.
Du kan høre mere om GPT2 i Digitalt på P1.
Hvad er kunstig intelligens?
•Kunstig intelligens betyder programmerede maskiner, som efterligner en eller flere aspekter af den menneskelige intelligens.
•Forskere skelner generelt mellem to typer af kunstig intelligens.
•Den ene er en bred intelligens og er den type, vi ofte ser i film.
Den er selvtænkende og kan træffe alle typer af komplekse beslutninger på samme måde som mennesker.
•Denne intelligens bliver ofte kaldt AGI (Artificial general intelligence).
Det er endnu ikke lykkedes at udvikle intelligensen.
•Den anden type er en kunstig intelligens, der løser specifikke opgaver.
Intelligensen kan for eksempel være en chatbot eller et spamfilter.
•Efterhånden som denne type kunstige intelligens bliver integreret i vores kultur, ender den ofte med at blive kaldt almindelig software fremfor kunstig intelligens.
FacebookTwitterKopier linkEmner:Elon Musk (erhvervsleder)|DR P1|Teknologi|Videnskab|Aalborg Universitet




https://www.dr.dk/sporten/fodbold/superliga/georgisk-droemmemaal-og-tysk-praecision-stopper-agfs-sejrsstime

SuperligaGeorgisk drømmemål og tysk præcision stopper AGF's sejrsstimeRanders vandt lørdag 2-1 over AGF, som dermed tabte efter syv sejre i træk i Superligaen.
18.
maj 2019 kl.
17.
54Bemærk: artiklen er mere end 30 dage gammelLæs opRanders forlængede lørdag holdets positive stime mod AGF i Superligaen med en 2-1-sejr hjemme i det første af to playoffopgør om en plads i Europa League-kvalifikationen.
Kronjyderne har nu ikke tabt et eneste af de seneste ni superligaopgør mod AGF, mens AGF sluttede sin historiske stime på syv sejre i træk i Superligaen.
Det var AGF's længste sejrsstime, siden Superligaen blev oprettet i 1991.
Kampen bød på masser af chancer i begge ender, men takket være stor skarphed og en solid defensiv kunne Randers snuppe sejren.
Alexander Ammitzbøll bragte AGF foran efter knap ti minutter.
AGF kom ellers bedst ud til kampen og bragte sig også foran efter blot ni minutter, da unge Alexander Ammitzbøll i midten af feltet køligt lagde bolden fladt i mål.
Men Randers svarede hurtigt igen seks minutter efter.
Den vævre kantspiller Saba Lobjanidze tog et par træk ind mod AGF-feltet, inden han flot drejede bolden op i det lange hjørne.
Ingen af holdene virkede tilfredse med 1-1, for der var optræk til flere scoringer i den efterfølgende periode.
Det lykkedes da også hjemmeholdet at bringe sig foran.
Et langt indkast endte for fødderne af Björn Kopplin, som resolut bankede bolden i kassen til 2-1.
Mustapha Bundu var flere gange tæt på for AGF.
I anden halvleg var det tydeligt, at AGF søgte udligningsmålet, men holdet havde svært ved at spille sig forbi det stærke Randers-forsvar.
Randers havde samtidig et par muligheder for at udbygge føringen.
Ingen af holdene lykkedes med at få bolden i mål i anden halvleg, og derfor endte kampen 2-1.
Randers har dermed det bedste udgangspunkt, inden de to hold mødes i det andet opgør i Aarhus i næste uge.
Vinderen møder nummer fire fra mesterskabsslutspillet i en dyst om en plads i Europa League-kvalifikationen.
/ritzau/FacebookTwitterKopier linkEmner:AGF|Randers|Europa League|Fodbold|Aarhus




https://www.dr.dk/nyheder/udland/overraskende-valgsejr-til-konservative-i-australien

UdlandOverraskende valgsejr til konservative i AustralienAustraliens konservative vinder parlamentsvalg trods odds imod sig.
Det er et mirakel, siger premierminister.
Premierminister Scott Morrison med hustruen Jenny og børnene Abbey og Lily kan juble over valgsejren.
18.
maj 2019 kl.
16.
21Bemærk: artiklen er mere end 30 dage gammelLæs opDet regerende konservative parti i Australien var lørdag på vej mod en overraskende sejr ved dagens parlamentsvalgDet sker på trods af, at målingerne op til valgdagen havde vist, at arbejderpartiet Labor ville vinde og overtage regeringsmagten.
I stedet tegner det nu til, at premierminister Scott Morison bliver på posten.
Scott Morrison kalder udfaldet af valget for "et mirakel".
- Jeg har altid troet på mirakler, siger han til ellevilde medlemmer i Det Liberale Parti, der trods navnet er et konservativ parti.
- I aften handler det ikke om mig eller Det Liberale Parti.
I aften er det om hver enkelt australier, som stoler på, at deres regering sætter dem i første række, føjer han til.
Lederen for det australske arbejderparti, Bill Shorten, erkendte kort inden, at han og hans parti har tabt lørdagens valg.
Han sagde, at han snarest vil træde tilbage.
Ringede og ønskede tillykkeHan oplyste, at han havde ringet til Morrison og ønsket ham tillykke med resultatet.
- Jeg ønsker ikke at holde liv i et falsk håb, men mens der stadig mangler at blive talt millioner af stemmer op, og vigtige mandater skal gøres op, så er det indlysende, at Labor ikke vil være i stand til at danne den næste regering, sagde Shorten til skuffede vælgere.
Scott Morrison brugte valgkampen på at appellere til økonomisk stabilitet.
Shorten derimod rettede sin kampagne mod den store gruppe af australiere, der er bekymret for den fortsatte globale opvarmning.
Meningsmålinger havde vist, at klimaet var vælgernes topprioritet.
Men det blev ikke omsat i stemmer til Labor, da vælgerne først stod i stemmeboksen.
Mange stemmer manglede natten til søndag at blive talt op, og mange opgør var fortsat tætte.
En endelig streg under valget kan først sættes, når et meget stort antal brevstemmer er blevet talt op.
Men det lykkedes Morrison og de konservative at holde fast i mandater i en række forstæder til de store byer, hvor de var spået store problemer.
Scott Morrison overtog i august posten som premierminister fra hans mere moderate forgænger, Malcolm Turnbull.
Han blev afsat på grund af intern splittelse om klima- og energipolitik.
/ritzau/ReutersFacebookTwitterKopier linkEmner:Malcolm Turnbull (politiker)|Scott Morrison (politiker)|Australien|Valg og folkeafstemninger|The Labour Party




https://www.dr.dk/sporten/fodbold/tyskland/syvende-gang-i-streg-bayern-munchen-er-tyske-mestre

TysklandFor syvende gang i streg: Bayern München er tyske mestreBayern München vandt det tyske mesterskab for syvende år i træk med en sejr på hjemmebane over Frankfurt.
Bayern München vandt uden de helt store problemer med hele 5-1 over Frankfurt og snuppede dermed det syvende mesterskab i træk.
18.
maj 2019 kl.
17.
47Bemærk: artiklen er mere end 30 dage gammelLæs opRegnestykket var simpelt for Bayern München i lørdagens 34.
og sidste spillerunde i Bundesligaen.
En sejr eller uafgjort i hjemmekampen mod Eintracht Frankfurt ville være nok til at snuppe det tyske mesterskab.
Bayern München vandt uden de helt store problemer med hele 5-1 over Frankfurt og snuppede dermed det syvende mesterskab i træk.
Med sejren kom Bayern München op på 78 point efter 34 kampe.
Borussia Dortmund, som søndag vandt 2-0 ude over Borussia Mönchengladbach, endte som nummer to med 76 point.
Thomas Delaney spillede hele kampen for Dortmund.
Dortmund snublede i foråretDet var Bayern Münchens 29.
mesterskab i historien, men det var ikke et af de mest overbevisende af slagsen.
Dortmund har nemlig i lange perioder i denne sæson haft førertrøjen på, men en række skuffende pointtab sendte titlen i fødderne på rivalerne fra München.
I lørdagens kamp bragte Kingsley Coman planmæssigt Bayern München foran 1-0 efter blot fire minutter efter et godt oplæg af Thomas Müller.
Frankfurt havde dog ikke givet op, og indskiftede Sebastien Haller udlignede til 1-1 seks minutter efter pausen.
Arjen Robben kom på tavlen i sin afskedskamp.
 Det samme gjorde franske Franck Ribery.
1 / 2Arjen Robben kom på tavlen i sin afskedskamp.
1 / 2Det samme gjorde franske Franck Ribery.
2 / 2I et par minutter var der lidt spænding om guldet, men Bayern-backen David Alaba sørgede straks for forløsende jubel til hjemmeholdet med scoringen til 2-1.
Indskiftede Renato Sanches øgede fem minutter senere til 3-1 for Bayern München.
Og så kunne hjemmepublikum sige ordentligt farvel til flere af klubbens mangeårige kulturbærere.
Der blev nemlig sagt farvel til en trio af Bayern-spillere inden kampen.
Arjen Robben, Franck Ribery og Rafinha stopper i klubben efter denne sæson, og de fik alle blomster.
Den afgående trio kan dog også komme i spil i den tyske pokalfinale om en uge mod RB Leipzig.
Dobbelt op på farvelscoringerRibery blev lørdag skiftet ind efter 61 minutter, mens Robben kort efter også kom på banen.
I sin sidste hjemmekamp for Bayern München lykkedes det Ribery at takke af med et perlemål til 4-1, hvor franskmanden snød to Frankfurt-spillere og chippede den over keeperen.
Og Robben ville ikke snydes for en god afslutning på hjemmebane, da hollænderen fuldendte storsejren på 5-1 et kvarter før tid.
Mens guldfesten dermed kom på plads med en perfekt skrevet drejebog i München, var der stor spænding om den sidste plads i Champions League.
Yussuf Poulsen.
Pladserne går til holdene i top-4, som ud over Bayern München og Dortmund var RB Leipzig, der holdt fast i tredjepladsen trods et 1-2-nederlag ude til Werder Bremen.
Den danske landsholdsangriber Yussuf Poulsen kom ind efter 70 minutter for Leipzig uden dog at øge sin måltotal på 15 kasser i denne bundesligasæson.
Den fjerde og sidste Champions League-plads tog Bayer Leverkusen sig knusende sikkert af med en 5-1-sejr ude over Hertha Berlin.
/ritzau/FacebookTwitterKopier linkEmner:FC Bayern München|Thomas Delaney (fodboldspiller)|Yussuf Poulsen (fodboldspiller)|Tyskland|Fodbold




https://www.dr.dk/nyheder/udland/spaendinger-tager-til-usa-advarer-om-flyvninger-i-den-persiske-golf

UdlandSpændinger tager til: USA advarer om flyvninger i Den Persiske GolfIrans udenrigsminister siger, at landet ikke søger en krig.
USA har som følge af den påståede trussel fra Iran øget sin tilstedeværelse i Mellemøsten og blandt andet sendt krigsskibet USS Arlington og et missilbatteri afsted.
Af Oliver Batchelor18.
maj 2019 kl.
16.
30Bemærk: artiklen er mere end 30 dage gammelLæs opDen amerikanske luftfartsmyndighed FAA advarer landets kommercielle flyselskaber om, at deres fly risikerer at blive "fejlberegnet" og "fejlidentificeret" på vej over Den Persiske Golf og Omanbugten.
Advarslen kommer på "grund af forhøjet militær aktivitet og øgede politiske spændinger i regionen", skriver Federal Aviation Administration i en vejledning.
Her fremgår det også, at flypersonel i området kan opleve GPS-forstyrrelser og blokering af kommunikationssystemer.
Frygten for en mulig konflikt mellem USA og Iran har fået grobund, efter at USA's regering har afsendt flere krigsskibe og bombefly til Mellemøsten som svar på en ubekræftet trussel om et iransk angreb på amerikanske interesser.
Læs også:USA kalder ambassadeansatte hjem fra Irak under Iran-stridHer til eftermiddag udtaler Irans udenrigsminister Mohammed Javad Zarif dog til Irans statslige nyhedsbureau IRNA, ifølge AP, at Iran "ikke søger krig".
Zarif udtaler endvidere, at selvom USA's præsident Donald Trump har sagt, at han heller ikke ønsker en krig, så er der "nogen, der har sat sig rundt om ham", der presser på for at få en konflikt.
Borgere og medarbejdere hjemkaldesTruslen om et iransk angreb, som USA ikke har begrundet konkret, fik forleden regeringen i Washington til at hjemkalde alle ansatte, der ikke er yderst nødvendige, fra USA's ambassade og konsulat i Irak.
I Irak er sikkerhedsniveauet desuden hævet for omkring 200 udsendte danske soldater på den amerikanske Al Asad Air Base, meddelte Forsvaret for to dage siden.
Også golfstaten Bahrain har angiveligt reageret på de øgede spændinger.
Reuters citerer landets statslige nyhedsbureau for, at landets statsborgere i både Irak og Iran nu opfordres til at forlade de to lande øjeblikkeligt af "sikkerhedsårsager".
Olieselskabet Exxon Mobil har i dag evakueret alle udenlandske arbejdere fra et oliefelt i Basra i Irak, skriver AP.
Her har det amerikanske konsulat været lukket i månedsvis på grund af et raketangreb, som USA anklager iranskstyrede shiitiske militser for at stå bag.
I dag skal forsikringsselskabet Lloyds of London desuden have advaret om om stigende risici for skibsfarten i området.
Atomaftale gensidigt droppetDet vides ikke, hvor konkret eller alvorlig, en mulige trussel om et iransk angreb på amerikanske interesser er.
Anonyme kilder har sagt til den britiske avis The Guardian, at lederen af den iranske revolutionsgardes Quds-styrker har bedt iranskstyrede militser i Irak om at forberede sig på "stedfortræderkrig".
Men over for samme avis har en topofficer fra den britiske hær afvist, at sikkerhedssituationen har ændret sig.
De forhøjede spændinger mellem USA og Iran kommer et år efter, at præsident Donald Trump trak USA ud af atomaftalen med Iran.
For nylig meddelte Iran så, at landet delvist trækker sig fra aftalen.
Iran, der er hårdt ramt af økonomiske sanktioner, har desuden truet med at lukke Hormuz-strædet, der er af afgørende betydning for skibsfarten - herunder olietankskibe.
For nylig blev spændingerne i regionen forværret, da fire oliefartøjer angiveligt blev udsat for sabotage tæt på det omstridte stræde ud for havnebyen Fujairah i De Forenede Arabiske Emirater (UAE).
De fire skibe, hvoraf to er fra Saudi-Arabien, et er fra Norge og et fra UAE, fik alle hul i skroget af en ukendt genstand eller et våben.
Det er ikke offentligt kendt, hvem der i givet fald står bag angrebet.
FacebookTwitterKopier linkEmner:Donald Trump (politiker)|Iran|USA|ExxonMobil|Militær




https://www.dr.dk/nyheder/politik/folketingsvalg/kraeftens-bekaempelse-roser-s-tanker-om-cigaretpriser-luftigt-men

FolketingsvalgKræftens Bekæmpelse roser S-tanker om cigaretpriser: Luftigt - men lovendeMen hvordan skal aldersdifferentierede priser administreres?
spørger organisationen.
Sidste år viste en rapport om danskernes sundhed, at flere unge bliver rygere.
Af Oliver Batchelor18.
maj 2019 kl.
17.
17Bemærk: artiklen er mere end 30 dage gammelLæs opFlere unge begynder at ryge.
Og det skal stoppes ved at hæve cigaretprisen for de unge, mens ældre rygere skal slippe for at betale ekstra.
Sådan lyder ideen fra Socialdemokratiets formand, Mette Frederiksen, der nu over for DR Nyheder søsætter en ide om differentierede tobakspriser.
Hos Kræftens Bekæmpelse er direktør Jesper Fisker grundlæggende glad for udmeldingen fra partiet, hvis holdning til hævede tobakspriser har været efterspurgt under valgkampen.
Læs også:Mette Frederiksen åbner for at hæve cigaretprisen for unge – ældre skal fredes- Det er glædeligt, at Socialdemokratiet nu bevæger sig opad i forhold til prisen.
Det har vi efterlyst i et stykke tid.
Men det er lidt luftigt og ikke tænkt ud i den konkrete udførelse endnu, siger han.
Svært at håndhæve i praksisJesper Fisker mener, at det vil blive svært for butikkerne at skulle administrere to forskellige cigaretpriser for henholdsvis unge og ældre.
- I forvejen er det svært for dem at håndhæve aldersgrænsen (på 18 år, red.
) for salg af tobak.
Så jeg har svært ved at se, hvordan det her skal kunne fungere i praksis.
Men der kan være andre løsninger, siger han.
For eksempel kunne staten kompensere de ældre rygere ved at betale nogle af pengene tilbage, når cigaretterne er købt.
En løsning, der ville fritage butikkerne for at skulle håndtere forskellige priser, lyder det fra Jesper Fisker.
- Vi ser på andre områder, at pensionister bliver friholdt økonomisk.
Måske kunne det lade sig gøre at lave en sådan ordning.
Man kunne også forestille sig, at der fandtes en tredje løsning.
Vi vil i hvert fald meget gerne være med til at drøfte det, siger Jesper Fisker.
Høj pris virker bedst på ungeØverst på Kræftens Bekæmpelse står en generel prisstigning på tobak, altså for både unge og ældre, med et prisskilt på omkring 90 kroner for en pakke cigaretter efter norsk forbillede.
Ifølge organisationen er en høj pris det mest effektive redskab til at begrænse rygning - og dermed være med til at realisere visionen om et røgfrit Danmark i 2030.
- Vil vil gerne have en fælles høj pris.
Og vi ved, at særligt i forhold til børn og unge, der er prisen helt afgørende for, om de begynder at ryge.
De voksne og de ældre er lidt mindre prisfølsomme, men prisen betyder også noget for dem, siger Jesper Fisker.
Han påpeger, at prisen på omkring 42 kroner for en pakke cigaretter har ligget stabilt i en årrække.
Derfor er det til Kræftens Bekæmpelses store fortrydelse reelt blevet billigere at ryge i takt med, at de generelle forbrugerpriser ligesom lønningerne er steget.
- Derfor mener vi, at det er ekstremt vigtigt at hæve priserne for at knække kurven.
Og i den bedste verden, bliver priserne hævet mest muligt.
- Men vi er også realister, og derfor kan vi godt leve med, at politikerne i første omgang hæver prisen til 65 kroner, hvis den efterfølgende stiger og kommer op på 90 kroner, siger Jesper Fisker.
I Folketinget er der lige nu et bredt flertal, der vil have højere cigaretpriser.
De forskellige partier, der ønsker højere priser, foreslår, at en pakke cigaretter skal koste mellem 50 og 80 kroner.
Butikker: Det kræver flere tingHos De Samvirkende Købmænd (DSK) der repræsenterer 1.
500 butikker i dagligvarebutikker, blandt andet kæderne Meny, Rema1000, Spar og 7-Eleven, er der opbakning til S-formandens tanker - med forbehold.
For hvis butikkerne skal håndtere aldersdifferentierede priser på tobak, så kræver det ifølge DSK-direktør John Wagner to ting.
Pligten til at tage imod kontanter skal ophæves, og bankerne skal sørge for, at butikkerne kan foretage en aldersvalidering af køberne via dankortet.
- Hvis det er på plads, så kan det formentlig godt lade sig gøre at operere med de differentierede priser rent teknisk.
Og så er min reaktion, at man skal lade de her tanker indgå i drøftelser i en bred politisk aftale om et nationalt tobaksforlig, siger John Wagner.
Han nævner dog i samme åndedrag, at De Samvirkende Købmænd er "nervøse"for enhver afgiftsforhøjelse, der kan medvirke til at skabe mere grænsehandel.
Og står valget mellem en generel prisstigning på tobak, og én der kun gælder unge, ville han pege på det sidste.
- Vi ser i Mette Frederiksens tanker en muligt mere spiselig model, hvor man opnår det, som alle er enige om, nemlig at vi skal begrænse antallet af unge, der ryger, siger han.
FacebookTwitterKopier linkEmner:Mette Frederiksen (politiker)|Socialdemokraterne|7-Eleven|Rygning|Esbjerg




https://www.dr.dk/nyheder/kultur/film/vellavet-eller-draebende-kedelig-dansk-instruktoer-deler-vandene-i-cannes-med-ny

Cannes Filmfestival 2019 Se temaFilm og serierVellavet eller dræbende kedelig?
Dansk instruktør deler vandene i Cannes med ny streamingserieDer er pæne ord, men mest irritation og undren i forbindelse med danske Nicholas Winding Refns nye streamingserie, ’Too Old to Die Young’.
Både instruktør Nicolas Winding Refn og Miles Teller, der spiller hovedrollen, er i Cannes for at præsentere filmen "Too Old to Die Young'.
Af Per Juul Carlsen18.
maj 2019 kl.
15.
49Bemærk: artiklen er mere end 30 dage gammelLæs op’Dræbende kedelig’.
Så kontant er dommen over instruktøren Nicholas Winding Refn og hans nye serie, ’Too Old to Die Young’, der netop har haft verdenspremiere på filmfestivalen i Cannes.
Faktisk er det kun to ud af seriens syv afsnit, der har haft verdenspremiere, og det er på baggrund af dem, David Rooney fra branchebladet The Hollywood Reporter finder den store anmelderkniv frem:- Det er aldeles tydeligt, at ovenpå succesen med ’Drive’ er Refns konstante glidetur dybere og dybere ned i tomme genreøvelser nået så langt så langt som den overhovedet kan komme, skriver Rooney.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Dermed hentyder anmelderen til Refns to forrige film, ’Only God Forgives’ og ’Neon Demon’, der begge brugte elementer fra thrillere, gys og actionfilm, men placerede dem i et filmkunstnerisk univers – smukt og lækkert filmet, og i et langsomt, næsten hypnotisk tempo.
Den stil tager Refn endnu længere ud med ’Too Old to Die Young’, der næsten føles som ’Only God Forgives’ på kvart hastighed.
Kedeligt eller kulthitNetop det meget tilbagelænede tempo vakte en del undren ved pressevisningen i Cannes lørdag morgen.
’Det er ikke hypnotisk – det er kedeligt’, lød en kommentar i mængden, mens der blev spekuleret i, at den amerikanske streamingtjeneste Amazon Prime, der sender serien fra midten af juni, regner med at den bliver et kulthit.
Det er under alle omstændigheder dristigt at skabe en så langsom serie, når både fjernbetjening og smartphone er inden for rækkevidde hjemme i sofaen.
Tempoet giver mening i en biograf, hvor man har betalt for oplevelsen og ikke kan sætte noget på pause, men seere hjemme i sofaen har som bekendt kløe i fjernbetjeningsfingeren.
Der er også roser til Refn og ikke fra hvem som helst.
Den ansete britiske anmelder, Peter Bradshaw beskriver de to afsnit som ’meget vellavede og meget seværdige’ i avisen The Guardian.
Nicolas Winding Refn ved forevisningen af filmen "Too Old To Die Young’ I Cannes.
Ved hans side ses blandt andre hustruen Liv Corfixen og parrets to børn Lola og Lizzie.
Ligesom Rooney er Bradshaw dog en anelse forvirret over seriens handling, hvilket formentlig hænger sammen med, at det ikke var afsnit 1 og 2, men 4 og 5, der fik verdenspremiere i Cannes.
Klassens flabede særlingDet har ikke været muligt at finde nogen begrundelse for den beslutning, men man kan roligt slå fast, at Refn kører sig selv grundigt i stilling som en klassens flabede og punkede særling med ’Too Old to Die Young’Trods forvirringen står det klart, at serien beretter om en ung politimand, spillet af Miles Teller.
Han fungerer som lejemorder i sin fritid og i et forsøg på at rydde op i Los Angeles’ undergrund – for at forhindre, at mennesket vender tilbage til ’den mørke middelalder’ – støder han på både dæmoner, nazister og voldspornoproducenter.
’Too Old to Die Young’ har premiere den 14.
juni på Amazon PrimeFacebookTwitterKopier linkEmner:Cannes|Amazon.
com|The Guardian|Los Angeles|Storbritannien




https://www.dr.dk/nyheder/regionale/syd/ungdomspartier-spiller-volleyball-over-vildsvinehegn-vi-vil-have-aabne

Syd- og SønderjyllandUngdomspartier spiller volleyball over vildsvinehegn: 'Vi vil have åbne grænser'Grænselandets to ungdomspartier holder i dag et anderledes valgarrangement.
Tobias Klindt er én af dem, der har arrangeret eventet, hvor unge fra to grænsepartier spiller volleyball over vildsvinehegnet.
Af Gert Eilrich og Maiken Friis Lange18.
maj 2019 kl.
13.
50 | opdateret 18.
maj 2019 kl.
19.
12Bemærk: artiklen er mere end 30 dage gammelLæs op"Kære venner, bekendte, politiske modstandere og vildsvin"Sådan begynder en invitation til en speciel sportsbegivenhed, der afholdes i dag.
Grænselandets to ungdomspartier har arrangeret de første officielle "Grænszaun Games", hvor der skal spilles badminton, volleyball, cricket og andre spil over vildsvinehegnet ved grænsen.
- Vi ville finde en kreativ måde at sætte vildsvinehegnet på den politiske dagsorden, og så måtte vi jo tænke lidt ud af boksen, siger Tobias Klindt, der er en af arrangørerne fra det slesvigske ungdomsparti Junge Spitzen.
Han er positivt overrasket over opbakningen til arrangementet, hvor 197 personer har vist interesse og 36 har trykket deltager på begivenheden på Facebook.
Partier vil have åbne grænserByggeriet af vildsvinehegnet startede i slutningen af januar og er færdigt til efteråret.
Målet med begivenheden er at sætte fokus på den fysiske grænse, som vildsvinehegnet bliver, når det er helt færdigbygget.
- Når de har nået hele stykket, så har vi jo en afgrænsning udadtil.
Det synes vi ikke vi skal have, fordi vi gerne skulle have et åbent Europa med åbne grænser, siger Tobias Klindt.
Tjark Jessen fra Sydslesvigsk Vælgerforenings Ungdom er helt enig, selv om hegnet kun er for vildsvin.
- Selvfølgelig er det et vildsvinehegn, og selvfølgelig kan andre gå over eller gå ved siden af.
Men vildsvin kan faktisk godt komme til Danmark, fordi de bare kan svømme over Flensborg Fjord.
Skal vi så til at indhegne hele Danmark, spørger Tjark Jessen.
Hegnet er halvanden meter højt og følger stort set den dansk-tyske grænse.
Ungdomspartierne har allieret sig med en lokal landmand, der har marker på begge sider af grænsen.
- Så kan politiet ikke komme og fjerne os, griner Tobias Klindt.
Efter grænselegene vil der være masser af tid til snak om politik over en grillpølse og kolde øl.
Og som de skriver i invitationen, så kan sidstnævnte føre til, at én ender i "hegnet".
Artiklen blev opdateret med et nyt billede i toopen.
FacebookTwitterKopier linkEmner:Dyr|Sydslesvigsk Vælgerforening|Facebook|Tyskland|Flensborg




https://www.dr.dk/nyheder/regionale/midtvest/en-bold-i-baghovedet-kostede-oliver-en-hjerneoperation-jeg-har-faaet-en

Midt- og VestjyllandEn bold i baghovedet kostede Oliver en hjerneoperation: 'Jeg har fået en ny chance'På spring til en professionel fodboldkarriere får 21-årige Oliver Iserhorst Pedersen en bold hårdt i hovedet.
Af Marie Frank Mitchell og Mona Aaberg18.
maj 2019 kl.
14.
20Læs opDet er torsdag i slutningen af april 2017.
Oliver Iserhorst Pedersen på 21 år og holdkammeraterne på 1.
divisionsmandskabet i Skive IK er ved at rydde op efter dagens træning.
De går og joker, stemningen er god, for det går strygende.
Skiveholdet ligger og kæmper om oprykning til Superligaen.
Jeg plejer at kunne huske målene, hvem der scorede, men jeg kan ingenting huske.
Ingenting.
Oliver Iserhorst PedersenOliver Iserhorst Pedersen går og hygger ved midterlinjen, da en holdkammerat laver et målspark fra den anden ende.
- Jeg går med ryggen til, og bolden rammer mig i baghovedet.
I momentet gør det ondt, men derudover tænker jeg overhovedet ikke over det, fortæller Oliver.
Men det kommer han i den grad til fire dage senere.
Efter kampen mod Helsingør.
Det vender vi tilbage til.
Mød først den unge mand på nu 23 år.
Han har et insisterende blik, er smilende, hurtig i replikken og lettere hjulbenet, som det er karakteristisk for fodboldspillere.
Men der er også et andet kendetegn.
Et ar.
Et par ved hårgrænsen er et evigt minde fra Olivers operation i hjernen.
Det går fra den ene tinding til den anden i en bue langs hårkanten i det mørkblonde hår.
Hvor det er bredest, ses en centimeter lyserød hud gennem den korte frisure.
Operationen, som arret stammer fra, er kulminationen på de snart to år, der er gået, siden han fik bolden i baghovedet.
Og en foreløbig slutning på en rejse til hjørner af sig selv, han ikke anede eksisterede.
- Jeg var U19 landsholdsspiller og drømte om A-landsholdet.
Om at trække den rød-hvide dragt over hovedet.
Siden jeg var ni år, har jeg været elitefodboldspiller, og jeg drømte også om at komme til udlandet, fortæller han.
Målet om kontrakt med en klub var inden for rækkevidde i foråret 2017, da Oliver var fast mand i truppen i Skive:- Han var så tæt på en professionel kontrakt, som man kan komme.
Der var flere klubber, der spurgte på ham og holdt øje med ham.
Sådan lyder det fra fodboldagent John Sivebæk, der på det tidspunkt var rådgiver for det unge fodboldtalent.
Oliver Iserhorst Pedersen scorede i sin debut på U19 landsholdet.
Billedet er fra en træningskamp med U18 landsholdet mod Fremad Amager.
(Foto: ©Anders Kjærbye © Fodboldbilleder.
dk)Kunne intet huskeOliver havde gennem sin unge fodboldkarriere allerede kæmpet nogle hårde kampe på fodboldbanen.
Både for at vinde, blive valgt fra og kæmpe sig tilbage til at blive førstevalget på sin position.
Den kampvilje blev der bud efter i maj 2017.
For efter kampen mod Helsingør medlte der sig i løbet af natten en voldsom hovedpine.
Den sad i baghovedet.
På en måde Oliver aldrig tidligere havde oplevet.
Han nåede at spille endnu en kamp, inden det i et opgør mod Vendsyssel den 11.
maj stod klart, at der var noget helt galt:- Oliver blev skiftet ud i pausen, uden at han reagerer.
Der voksede bekymringen, for når man kender Oliver, ved man, han ville blive sur og arrig over at blive skiftet ud.
Sådan beskriver Olivers far, Flemming Pedersen, det, der skete under kampen mod Vendsyssel.
Jeg blev sendt hjem og fik at vide, de ikke syntes, jeg skulle spille fodbold.
Worst case for mig var, at jeg ikke kunne spille fodbold.
Oliver Iserhorst Pedersen, fodboldspillerI bilen på vej hjem kunne Oliver ikke huske andet, end at de havde tabt.
- Jeg plejer at kunne huske målene, hvem der scorede, men jeg kunne ingenting huske.
Ingenting, siger Oliver.
Efter han fik bolden i baghovedet, havde han været ved både vagtlæge og egen læge 4-5 gange på grund af den voldsomme hovedpine.
Han fik også lavet en CT-scanning, som skræmte familien.
Lægerne vurderede, at han formentlig havde en svulst ved hypofysen, og at der var en blødning.
Meldingen på hospitalet i Aarhus var ikke til at misforstå:- Hvis du ikke bliver opereret, så dør du, husker Flemming Pedersen, at der blev sagt.
- Jeg ved ikke, hvorfor alvoren ikke rigtigt gik op for mig, men det eneste jeg gik op i lige der var - hvad det her betød for min fodbold.
Hvor lang tid kommer det her til at tage?
Sådan husker Oliver selv den dag, han fik at vide, der var noget i hans hjerne, som ikke skulle være der.
Svulst sidder midt i hovedetNeurokirurg og overlæge på Rigshospitalet, Kåre Fugleholm, mødte Oliver Iserhorst Pedersen første gang den 22.
maj 2017.
Kåre Fugleholm er en af de få specialister indenfor den type af svulster i hovedet, der kaldes kraniofaryngenomer.
De er meget sjældne, og der er kun 5-10 tilfælde om året i Danmark.
Juleaften blev mit syn sløret, jeg væltede vinglas og måtte lægge migOliver Iserhorst Pedersen, fodboldspillerI Aarhus troede de, det var sådan en svulst Oliver havde.
Derfor blev han sendt videre til specialisterne på Rigshospitalet, som er det sted i Danmark, hvor de tager sig af den type af svulster.
- Når vi behandler den her type svulster, er det noget, der meget tit er livsændrende for patienten, fordi kraniofaryngenomer - selvom de er godartede - sidder et "dyrt" sted i hjernen, forklarer Kåre Fugleholm.
Det var den hårdeste periode i mit liv til dato.
Modgang er én ting, men modgang, når man ikke kan gøre noget og føler, man er magtesløs, er modbydelig at være i.
Oliver Iserhorst Pedersen, fodboldspillerOliver Iserhorst Pedersens svulst sad lige ved siden af hypofysen og det center, hypothalamus, der overordnet styrer hormonsystemet.
Samtidig sad den tæt på synsnerverne og fornix, som er involveret i vores korttidshukommelse.
- Det er et af de sværeste steder at komme til, fordi det ligger helt inde midt i hovedet, så der kan bestemt være en pris at betale i forhold til, at man får et varigt mén eller gener, fortæller Kåre Fugleholm.
Det var altså ikke blot Olivers karriere som professionel fodboldspiller, der var på spil.
Det var også hans akademiske potentiale, der risikerede at blive påvirket.
Og hele hans øvrige liv, hvis hormoncentret, synsnerverne eller hukommelsen blev beskadiget under en operation.
Olivers hjerne før og efter operationen På Rigshospitalet blev han scannet igen.
Scanningen viste, at blødningen var væk, og at svulsten i sig selv var blevet mindre og ikke var et problem.
Lægerne anbefalede derfor ikke en operation på det tidspunkt.
I stedet blev Oliver sendt hjem med besked om, at han kunne leve et normalt liv, men at fysisk anstrengelse eller et hovedstød måske kunne forårsage en ny blødning.
Og med en træls anbefaling.
- Jeg blev sendt hjem og fik at vide, at de ikke syntes, jeg skulle spille fodbold.
Det var virkelig worst case for mig, fortæller Oliver.
Hasteindlagt juledagTrods lægernes advarsel genoptog Oliver fodboldspillet, da sommeren gik på hæld.
Risikoen var kalkuleret.
Han følte sig rask og startede op med Skive IK i efterårssæsonen 2017.
Og knoklede på.
Fast besluttet på at spille top-fodbold igen.
Drenge-drømmen skulle ikke knuses af en tilfældig bold i hovedet, og lægerne kunne ikke entydigt sige, om det rent faktisk var bolden, som var skyld i forårets blødning og hovedpiner.
Alt så også lovende ud.
I løbet af efteråret kom han i sit livs form og glædede sig til det nye år.
Mit hoved var meget hævet, og min pande lignede noget, der havde gået 12 runder med Mike Tyson.
Det var voldsomt.
Oliver Iserhorst Pedersen, fodboldspillerMen i julen 2017 væltede hans verden - igen.
- Op mod jul trænede jeg fysisk rigtigt hårdt sammen med en kammerat og en løbetræner, og det, som egentlig var gået rigtigt godt, føltes pludselig skidt.
Jeg var udkørt og fik igen ondt i hovedet.
Juleaften blev mit syn sløret, jeg væltede vinglas og måtte lægge mig, husker Oliver.
Juledag blev han fløjet til Rigshospitalet.
Oliver havde fået en ny blødning ved svulsten midt i hjernen, og hvor lægerne i foråret ikke anbefalede en operation, gjorde de det nu.
En tredje blødning kunne betyde, at han ikke ville overleve.
Men blødningen skulle fortage sig, inden de ville fjerne svulsten.
Og denne gang var ordren klar: Oliver måtte intet lave i de følgende tre måneder.
Der er lang vej fra at juble med sine holdkammerater med Skive IK og pludselig skulle finde en ny identitet.
(Foto: ©Anders Kjærbye © fodboldbilleder.
dk)- Det var den hårdeste periode i mit liv til dato.
Modgang er én ting, men modgang, når man ikke kan gøre noget og føler, man er magtesløs, er modbydelig at være i.
Jeg har tidligere været vant til at have nogle strategier at handle efter, hvis jeg har mødt modgang, men dem kunne jeg ikke gøre brug af her, fortæller Oliver.
Væk var al træning, og Oliver måtte gå på orlov fra sit HD-fjernstudie, som han havde været indskrevet på siden august.
Selvom vennerne var trofaste, og kæresten holdt ved, så blev de måneder, der fulgte efter indlæggelsen henover nytåret et vendepunkt for den nu 23-årige, unge mand med de store drømme.
- Det er ikke en periode, jeg er stolt af.
Jeg havde ingen dagligdag, og jeg kom bare længere og længere væk fra den person, jeg kendte mig selv som.
Men det var også i den periode, jeg lærte, at min identitet ikke er at være fodboldspiller eller sportsmand, forklarer Oliver Iserhorst Pedersen.
Ekstremt sjældent tilfældeDen 21.
marts 2018 var lægerne klar til at åbne Olivers hoved.
Der var meget på spil.
Han hæftede sig især ved, at risikoen for at blive lam i et ben var 10 procent.
Overlægerne Kåre Fugleholm og Lars Poulsgaard var mændene med planen for, hvordan operationen skulle udføres.
Der var tale om en for Oliver stor operation, men det var samtidigt en operation, de to kirurger havde lavet mange gange.
Oliver Iserhorst Pedersen i sygesengen lige efter operationen.
På det tidspunkt ved de ikke, hvordan hans fremtid kommer til at se ud.
De gik ind i hovedet gennem panden.
Efter et snit bag hårgrænsen trak de huden ned foran ansigtet og savede et hul i hjerneskallen, løftede pandelapperne op og skilte lugtenerven fra.
Ad den vej kunne de med mikroskop komme helt ind til hjernens centrum.
Men trods scanninger og undersøgelser forud, ventede der de to specialister en overraskelse, da de nåede ind til problemet:- Kraniofaryngenomer har nogle cyster i sig med en motorolielignende substans.
Det var der ikke her, og efterhånden som vi kom frem, kunne vi se, det lignede et kavernom, som vi er mere vant til at operere for i hjernestammen, fortæller Kåre Fugleholm.
Et kavernom, eller et kavernøst angiom, som det også hedder, er en formentlig medfødt tilstand, hvor der dannes en samling af små og skrøbelige blodkar, der knudrer sig sammen som et garnnøgle og bliver til en knude.
Den vokser ikke som andre svulster, ved at cellerne deler sig ukontrollabelt, men istedet ved små blødninger og udsivning af blod.
De er ikke så ualmindelige som kraniofaryngenomerne, men det er yderst sjældent at finde en der, hvor lægerne fandt Olivers:- Selv ikke de mest erfarne hjernekirurger i verden ville vente at finde et karvenom derinde.
Det er så ekstremt sjældent, at der kun er offentliggjort ganske få artikler i verdenslitteraturen om det her, fortæller overlægen.
Uvidende om sin medicinske sensation vågnede Oliver Iserhorst Pedersen op efter operationen.
Lægerne havde været inde og pille i det inderste af hans hjerne.
Det var lykkedes dem at fjerne kavernomet på nær måske en meget lille rest.
Oliver var helbredt.
Men smerterne i ugerne efter operationen var store.
Bare det at spille småspil på to mål til træning og røre bolden så meget, som overhovedet muligt.
Det er en kæmpe glæde.
Det er det fedeste.
Oliver Iserhorst Pedersen- Mit hoved var meget hævet, og min pande lignede noget, der havde gået 12 runder med Mike Tyson.
Det var voldsomt, husker Oliver.
Foruden smertestillende medicin var Oliver på hormonregulerende medicin, og familien blev overrasket over de mængder af mad, den unge mand kunne sætte til livs.
Alt sammen midlertidige påvirkninger ovenpå hjerneoperationen og en følge af den medicin han skulle tage, forklarer overlægen.
Men det betød også, at der på kort tid røg 30 ekstra kilo på kroppen.
Dem tænkte Oliver ikke på i første omgang.
Han kæmpede for at komme hjem fra hospitalet og igang med sin hverdag og fodbolden.
I august genoptog han sit fjernstudie, og hen over efteråret 2018 gik han igang med at styrke- og løbetræne igen.
Han ville af med de mange ekstra kilo.
Men noget var forandret.
Kroppen ville ikke, som Oliver ville.
- Det var hårdt at erkende, at jeg var nødt til at hvile i løbet af dagen.
Jeg mener - jeg var kun 22 år, siger han om efteråret 2018.
To år tidligere kæmpede Skive IK med Hobro om oprykning til superligaen.
Tilbage på banenI januar 2019 var han endelig tilbage på grønsværen.
Nu træner han med Kjellerups 2.
divisionshold og er lykkelig for igen at have bolden i fødderne:- Det er en kæmpe glæde.
Det er det fedeste.
Tiden flyver afsted, når jeg er på banen, og jeg føler mig hjemme.
Han mangler fortsat at tabe omkring 12 kilo, før han er tilbage på sin vægt før operationen, men fornemmelsen for spillet og bolden er intakt:- Det at lave en god førsteberøring, en god afslutning og følge den ind i målet.
Det har jeg bare glædet mig til at gøre igen, og jeg glæder mig hele tiden til næste træning.
Jeg er på vej tilbage i den hverdag, jeg har savnet så meget.
I dag træner Oliver Iserhorst Pedersen med 2.
divisionsholdet i Kjellerup.
Dog stadig et stykke fra topformen før svulsten.
Styrket som menneskeIkke alt er dog helt som før.
Koncentrationen driller, når det kommer til at holde fokus i lang tid ad gangen.
Hukommelsen er heller ikke helt skarp, og han bliver stadig hurtigere træt, end han har været vant til.
Men overlæge Kåre Fugleholm, som er manden der opererede Oliver, er overbevist om, at de udfordringer, den unge mand føler sig begrænset af her et år efter den store operation, langsomt vil blive mindre og færre:Mine mål er blevet mere langsigtede, men drengedrømmen lever.
Og så husker jeg at nyde at spille fodbold, jeg har jo fået en ny chance.
Oliver Iserhorst Pedersen- Det er dels nogle forbigående forstyrrelser i hans hormonsystemer, som er forårsaget af, at vi har været derinde og rode.
Han er et ungt menneske og er ikke færdigudviklet i hjernen, før han er 25 år.
Så han skal nok få genetableret det, der er påvirket, siger Kåre Fugleholm.
- Jeg ser ikke nogen egentlige begrænsninger i den måde, han kan udfolde sig på.
Faktisk tænker jeg, at han er kommet styrket ud som menneske og muligvis også som fodboldspiller, lyder konklusionen fra lægen.
Kåre Fugleholm slår samtidig fast, at bolden i hovedet måske var den udløsende faktor, men at den ikke i sig selv var skyld i kæppen i hjulet på fodbolddrømmene.
- Den første blødning betød, at vi fandt ud af, at der var en knude, men bolden skabte ikke problemet bag.
Det er han formentlig født med.
Drømmen lever stadigOliver Iserhorst Pedersen har gennem hele forløbet haft fodbolden og en tilbagevenden til grønssværen for øje.
I dag kan han godt se, at det ensporede fokus kan virke underligt.
Der var stadig fokus på fodbolden og ikke, hvilke alvorlige konsekvenser det kunne have.
- Det har mine kammerater og jeg også grinet lidt af.
Men jeg tror, det er fordi, det lå så dybt i mig, at den første tanke, når jeg blev skadet, altid var: Hvor lang tid tager det her?
Så det kombineret med store drømme og en barnlig ærgerrighed er nok forklaringen.
Det fokus var med til at holde frygten for et liv som invalid på afstand.
Og drømmen om en professionel fodboldkarriere lever stadig - også selv om det er godt et år siden, det stod klart, at svulsten i Olivers hoved var en, der kunne have kostet ham livet.
- I dag forholder jeg mig til de skridt, jeg bevæger mig frem med, og som skal danne fundamentet for, at jeg kan jagte nye mål.
Mine mål er blevet mere langsigtede, men drengedrømmen lever.
Og så husker jeg at nyde at spille fodbold, jeg har jo fået en ny chance, siger Oliver.
FacebookTwitterKopier linkEmner:Fodbold|Mike Tyson (bokser)|Læger|Rigshospitalet|Jylland




https://www.dr.dk/nyheder/udland/hoeje-medicindoser-hjertestop-og-doedsfald-fransk-laege-mistaenkt-9-drab-og

UdlandHøje medicindoser, hjertestop og dødsfald: Fransk læge mistænkt for 9 drab og adskillige mordforsøgEfterforskere mener, at lægen har forgiftet mindst 24 patienter.
Ni af dem er døde.
Narkoselægens advokater, Jean-Yves Le Borgne og Randall Schwerdorffer, har efterlyst flere beviser i retten.
Selv nægter narkoselægen sig skyldig.
Af Signe Mai Vilsbøll18.
maj 2019 kl.
13.
16Bemærk: artiklen er mere end 30 dage gammelLæs opEn narkoselæge fra byen Besançon i det nordøstlige Frankrig er under anklage for mord på patienter.
Fransk politi undersøger en række mistænkelige hændelser, og efterforskere mener, at den franske læge har givet et stort antal patienter injektioner, som har forårsaget hjertestop, hvorefter han på heltemodig vis har forsøgt at genoplive dem.
Det skriver flere franske medier, blandt andre Le Monde og Libération.
Efterforskningen har været i gang siden 2017, og i første omgang var lægen alene mistænkt for at have forgiftet syv patienter under rutineoperationer på de to privathospitaler, han arbejdede på.
Siden er antallet af forgiftninger dog steget til 24, hvoraf det i ni tilfælde er mislykkedes lægen af genoplive patienterne.
Forgiftningerne skal angiveligt være sket mellem 2008 og 2016.
Fireårig er blandt ofreneIfølge anklager Etienne Manteaux var den franske anæstesilæge ofte "i umiddelbar nærhed" af de involverede patienter, og lægen var desuden hurtig til at fastslå diagnosen, når patienter fik hjertestop under operationer, så han undgik "mistanke om overdosis af lokalbedøvelse eller kalium".
Et af lægens formodede ofre - en fireårig dreng, der skulle have fjernet mandler - fik hjertestop to gange under operationen.
Begge gange blev han genoplivet af den anklagede anæstesilæge.
Selv nægter lægen sig skyldig i alle anklager, og hans advokater har i retten efterlyst flere beviser i sagerne, de pårørendes advokater kalder "mistænkelige sammentræf".
Dansk sygeplejerske blev dømtSagen mod lægen i Frankrig er bare en af flere, hvor sundhedspersonale er blevet anklaget og i nogle tilfælde dømt for at have myrdet patienter.
I Tyskland har en mandlig sygeplejerske indrømmet drab på 43 patienter, og herhjemme blev den kvindelige sygeplejerske Christina Aistrup Hansen i 2017 kendt skyldig i en spektakulær sag om patienters død på Nykøbing Falster Sygehus.
Christina Aistrup Hansen stod tiltalt for tre drab og et drabsforsøg på gamle og svage patienter.
I landsretten fik hun en fængselsdom på 12 år for fire drabsforsøg, da Retslægerådet ikke med sikkerhed kunne konstatere, at patienterne var døde af de høje medicindoser, Christina Aistrup Hansen havde givet dem.
FacebookTwitterKopier linkEmner:Patienter|Mord|Frankrig|Nykøbing F.
Sygehus|Le Monde




https://www.dr.dk/nyheder/kultur/film/dansk-netflix-stjerne-giver-opsang-de-unge-staar-med-regningen-de-voksnes

Film og serierDansk Netflix-stjerne giver opsang: De unge står med regningen for de voksnes svineriDen danske Netflix-serie 'The Rain' trækker på virkeligheden, mener skuespiller Mikkel Boe Følsgaard.
© NetflixAf Marie Ravn Nielsen18.
maj 2019 kl.
13.
00Læs opDen ældre generation er skyld i, at en giftig regn har udslettet store dele af befolkningen, og nu må en flok unge kæmpe for at finde en løsning, der kan redde kloden.
Sådan lyder handlingen – meget kort fortalt – i den første danske Netflix-serie, 'The Rain'.
Men måske får den dystre synopse dig også til at tænke på noget andet.
Noget fra den virkelige verden.
Klimaforandringerne for eksempel.
Det tænker skuespiller Mikkel Boe Følsgaard i hvert fald på.
Han spiller en af hovedrollerne i serien, der fredag havde premiere på sin anden sæson over hele verden.
Det meste af holdet fra anden sæson af 'The Rain'.
Fra venstre ses Alba August, Jessica Dinnage, Mikkel Boe Følsgaard, Natalie Madueño, Lukas Løkken og Sonny Lindberg.
- Hvis man lige sætter sig ned og zoomer lidt ud på, hvad det er for en historie, vi fortæller, så er det jo en historie om en ældre generation, som har behandlet Jorden på en måde, så den yngre generation står med regningen og skal betale den, siger skuespilleren og tilføjer:- Og den historie er jeg da glad for at være en del af – altså, at man i sådan en sci-fi-dramafortælling har nogle paralleller til de ting, der sker i verden lige nu.
For det bekymrer mig, alt det der sker lige nu.
Vi møder den 35-årige skuespiller på hotellet d'Angleterre, der ligger på en dyr adresse ud til Kongens Nytorv i København, hvor holdet fra Netflix-serien møder pressen.
© NetflixFakta om ’The Rain’'The Rain' er Netflix’ første danske fiktionsserie og er skabt af manuskriptforfatter Jannik Tai Mosholt, instruktør Esben Toft Jacobsen og producer Christian Potalivo.
I 'The Rain' møder vi de to søskende Simone og Rasmus og en flok andre unge i et dystopisk Danmark, hvor en dødelig virus spredes gennem regn.
Blandt skuespillerne ses Alba August, Lucas Lynggaard Tønnesen, Mikkel Boe Følsgaard, Jessica Dinnage, Lukas Løkken og Sonny Lindberg.
Første sæson havde premiere samtidig i hele verden i maj 2018, og nu er anden sæson altså klar.
Den har premiere på Netflix 17.
maj.
Lidt inde i interviewet bliver Mikkel Boe Følsgaard spurgt af hotelpersonalet, hvilken sandwich han kunne tænke sig.
Valget falder på en vegetar – 'meget apropos', siger skuespilleren, der har været vegetar i et par år.
- Lige nu er der folketingsvalg, og for mig er miljøet det vigtigste.
Selvfølgelig er der andre ting, der også skal fylde, men det, som jeg har brug for, er, at der er nogle voksne mennesker, der tager ansvar og ikke skubber aben videre til hinanden eller pakker det ind i et politisk spil.
Der er lidt Greta Thunberg over SimoneHan kommer til at tænke på den 16-årige svenske gymnasieelev – og nu verdenskendte klimaaktivist – Greta Thunberg, der har inspireret især unge mennesker verden over til at kræve politisk klimahandling.
Og faktisk minder Greta Thunberg ham lidt om kollegaen Alba Augusts rolle i 'The Rain', hvor hun spiller Simone, der kæmper for at finde en løsning på den dødelige gift, som spreder sig i seriens dystopiske verden.
Mikkel Boe Følsgaard er glad for, at mange unge fra hele verden har taget så godt imod 'The Rain'.
- Greta Thunberg er jo en Simone-type, synes jeg.
Eller i hvert fald et symbol på en, som skal bære faklen, siger Mikkel Boe Følsgaard og fortsætter:- Problemet med dét er bare, at det er nemt for de ældre generationer, hvis de lægger det kæmpe ansvar over på nogle unge, som reelt ikke har mulighed for at rykke på det, fordi de jo ikke sidder på magten.
Så forandringerne skal starte nedefra og gennem strømninger i befolkningen, synes 'The Rain'-stjernen, men dernæst bør magthaverne også hoppe med på vognen med regulering og lovgivning.
- På den måde slipper man også for, at folk peger fingre ad hinanden.
'Du går meget op i miljø, men du har lige spist en pølse', du ved.
Kort om Mikkel Boe FølsgaardFødt 1.
maj 1984 på Bornholm.
Uddannet fra Statens Teaterskole i 2012.
Vandt i 2012 en Sølvbjørn under Berlinalen i kategorien 'bedste skuespiller' for sin spillefilmdebut i 'En kongelig affære'.
Det var første gang, at en dansker modtog den pris.
Har derudover spillet med i film som 'Sommeren '92', 'Under sandet' og 'Den bedste mand'.
Spillede med i samtlige tre sæsoner af DR's dramaserie 'Arvingerne'.
Er lige nu aktuel i 'The Rain' og spiller senere i år med i 'En helt almindelig familie'.
Han hiver et eksempel frem fra sin egen hverdag.
For nyligt var han nemlig på togferie til Italien med sin familie i stedet for at flyve.
- Men der er jo en masse bøvl forbundet med det, og samtidig flyver jeg jo også, når jeg skal på arbejde – jeg laver en dansk film i Budapest lige nu – så der er en masse paradokser i det, erkender Mikkel Boe Følsgaard.
Kærlighed, venskaber og actionSelvom 'The Rain' er Netflix' første danske serie, har den rejst kloden rundt, lige siden første sæson havde verdenspremiere for et år siden.
Mikkel Boe Følsgaard og de andre stjerner fra serien har derfor fået fans i fjerne lande som Brasilien og USA.
Læs også:Danske skuespillere får frække tilbud fra hele verden: 'De vil gerne være kæreste med os'Men selvom han synes, at det er fedt at arbejde med en historie, der trækker tråde til virkelighedens miljøudfordringer, så er det nogle andre ting, der fylder for de mange fans af serien.
Og det er også helt fint, siger skuespilleren:- Jeg tror mere, at folk hæfter sig ved relationerne i serien – venskaberne, kærligheden og action-delen.
Men det svinger sikkert, alt efter hvor gammel seeren er, og hvor vedkommende bor i verden.
Mikkel Boe Følsgaard har en del scener med Alba August i den nye sæson.
Her ses de på en farlig tur alene uden de andre fra gruppen.
Og ligesom de unge også markerer sig i klimadebatten for tiden, så er 'The Rain' heller ikke lavet for at imponere de voksne anmeldere, men de unge, fortæller Mikkel Boe Følsgaard.
- For os har det vigtigste været at mærke, hvor stor serien er blandt publikum.
Ikke kun i lande som Brasilien og Frankrig, hvor 'The Rain' er kæmpe, men også når jeg taler med unge.
På gymnasierne og de store klasser i folkeskolen æder de serien og synes, den er megafed, og så kan anmelderne jo skrive, lige hvad de vil.
FacebookTwitterKopier linkEmner:Alba August (skuespiller)|Mikkel Boe Følsgaard (skuespiller)|Netflix|Teater|København




https://www.dr.dk/nyheder/politik/folketingsvalg/loekke-gaar-imod-stoejberg-aabner-familier-paa-sjaelsmark-selv-maa

FolketingsvalgLøkke går imod Støjberg: Åbner for, at familier på Sjælsmark selv må lave mad- Det kan man selvfølgelig sagtens tale om, sagde statsministeren i Aftenshowet.
Statsministeren blev spurgt til forholdene på Sjælsmark, da han gæstede Aftenshowet torsdag aften.
(© DR - Aftenshowet)Af Emil Søndergård Ingvorsen og Rikke Gjøl Mansø18.
maj 2019 kl.
14.
56Bemærk: artiklen er mere end 30 dage gammelLæs opDebatten om forholdene på Udrejsecenter Sjælsmark er blusset op i valgkampen, hvor regeringspartiet Venstre er blevet udfordret af sine regeringspartnere fra De Konservative og Liberal Alliance.
Få dage inde i valgkampen luftede de to partier nemlig muligheden for, at afviste udvisningsdømte og afviste asylansøgere på Sjælsmark skal have lov til selv at lave mad i stedet for udelukkende at få udleveret mad i en kantine.
Men Venstre med udlændingeminister Inger Støjberg i spidsen stod klippefast:- Vi bliver nødt til at skabe nogle rammer, der gør, at man også på egen krop kan mærke, at nu skal man altså forlade Danmark, sagde hun til DR Nyheder den 10.
maj.
Seks dage senere var tonen dog noget anderledes, da statsminister Lars Løkke Rasmussen (V) var gæst i Aftenshowet.
Her ville skuespillerinden Natalie Madueño nemlig gerne vide, om Venstre vil gøre noget for at forbedre forholdene på udrejsecentret, hvis partiet beholder regeringsmagten:Der er noget zig-zag over det her.
Ministeren, der er ansvarlig for det her, siger, at det aldrig nogensinde kommer til at ske, og statsministeren siger noget helt andet.
Det kan godt være, de lige skal have afklaret, hvad de mener i Venstre.
Mette Frederiksen, SocialdemokratietKan de få lov til at lave mad og få nogle forhold, der er lidt mere menneskelige?
- Det kan man selvfølgelig sagtens tale om, og det gør jeg også.
Men det er ikke noget, som dramatisk vil ændre deres situation, lød Lars Løkke Rasmussens svar på skuespillerindens spørgsmål i Aftenshowet.
- Det, der dramatisk vil ændre deres situation, er en af to ting.
Enten, at vi siger, at de får lov til at blive her som en rigtig del af vores samfund, eller at de rejser hjem, fortsatte statsministeren og pointerede, at diskussionen om Sjælsmark er et af de steder, 'hvor jeg menneskeligt set er nødt til at gøre mig lidt hårdere, end jeg egentlig har lyst til at være'.
DR Nyheder ville gerne have spurgt Inger Støjberg (V), hvad Venstres officielle linje er, men hun har ikke ønsket at stille op til et interview.
Over for Jyllands-Posten afviser Støjberg i et skriftligt svar at lempe på madreglerne på Sjælsmark.
Presset skal nemlig fastholdes, så beboerne rejser hjem, understreger hun.
Mette Frederiksen: Der er noget zig-zag over Venstres linjeSocialdemokratiets formand, Mette Frederiksen, efterlyser klart svar på, om det er Inger Støjberg eller Lars Løkke Rasmussen, der tegner Venstres linje.
Forholdene for børn i Udrejsecenter Sjælsmark er egnede til væsentligt at vanskeliggøre børnenes opvækst og begrænse deres muligheder for naturlig udvikling og livsudfoldelse.
Folketingets Ombudsmand i december 2018- Der er noget zig-zag over det her.
Ministeren, der er ansvarlig for det her, siger, at det aldrig nogensinde kommer til at ske, og statsministeren siger noget helt andet.
Det kan godt være, de lige skal have afklaret, hvad de mener i Venstre, siger Mette Frederiksen og tilføjer:- Socialdemokratiet står det samme sted, som vi har gjort hele tiden: Vi skal have Sjælsmark, fordi det er afviste asylansøgere, som skal rejse ud af Danmark.
Vi har også hele tiden sagt, at vi synes, det er muligt at gøre det bedre for børnene, og det har vi også tænkt os at gøre.
Socialdemokratiet vil gerne diskutere, om familierne på Sjælsmark selv skal have mulighed for at lave mad.
Og under et besøg på Sjælsmark oplevede Mette Frederiksen selv, at der er "plads til forbedringer for børnene" på flere områder:- Der er er ikke en vuggestue, og det betyder, at de mindste børn ikke kommer afsted til en hverdag sammen med andre børn.
Og jeg synes stadigvæk, det er et problem, at børn bliver brugt som tolke – og at der er børn, der ikke går i skole uden for Sjælsmark, altså i den almindelige folkeskole.
Det synes jeg også, vi skal have gjort noget ved.
DF: Det er en meget uheldig udmeldingUdmeldingen giver dybe panderynker hos regeringens støtteparti, Dansk Folkeparti.
Her frygter man, at Løkkes udmelding i sidste ende kan føre til en slappere udlændingepolitik.
- Det er en meget uheldig udmelding, og jeg vil opfordre statsministeren til at trække det tilbage.
Han lægger afstand til nogle af de ting, som Dansk Folkeparti har forhandlet på plads med hans egen udlændingeminister, siger udlændingeordfører Martin Henriksen og fortsætter:- Hvis man åbner nogle forhandlinger, så vil der også komme alle mulige andre ting på bordet, og så begynder man stille og roligt at pille udlændingepolitikken fra hinanden.
Det vil vi meget gerne advare imod.
Børn lever med angst og stressForholdene på udrejsecentret kom også op til debat i begyndelsen af april, da en rapport fra Røde Kors dokumenterede, at mange børn på Sjælsmark lever med søvnproblemer, mareridt mange nætter og nedsat appetit.
Helt op imod 61 procent af de undersøgte børn kunne få en psykiatrisk diagnose og yderligere 19 procent ville givetvis opleve det samme, hvis de blev undersøgt af en læge, lød Red Barnets konklusion, efter at de havde undersøgt 56 af centrets børn.
Også Folketingets Ombudsmand rettede i slutningen af 2018 en hård kritik af forholdene.
- Forholdene for børn i Udrejsecenter Sjælsmark er egnede til væsentligt at vanskeliggøre børnenes opvækst og begrænse deres muligheder for naturlig udvikling og livsudfoldelse, lød det fra ombudsmanden efter flere uanmeldte tilsynsbesøg.
Ombudsmanden kom dog også frem til, 'at forholdene generelt set ikke er i strid med internationale konventioner'.
I marts blev det opgjort, at der bor 125 børn på Sjælsmark.
DR Nyheder har også forsøgt at få en kommentar fra Venstres politiske ordfører, Britt Bager.
Hun har ikke ønsket at stille op til interview.
FacebookTwitterKopier linkEmner:Britt Bager (politiker)|Inger Støjberg (politiker)|Socialdemokraterne|Venstre|Flygtninge og asylansøgere




https://www.dr.dk/sporten/fodbold/superliga/minut-minut-randers-bryder-agfs-sejrstime-med-flotte-scoringer






https://www.dr.dk/nyheder/viden/klima/vandmaend-kan-bruges-til-fjerne-mikroplast-i-havene

KlimaVandmænd kan bruges til at fjerne mikroplast i haveneSlim fra vandmænd binder sig til mikroplast, viser forskning.
Et internationalt forskerprojekt vil også finde ud af, hvorvidt slim fra vandmænd kan bruges til eksempelvis dyrefoder.
(© Scanpix)Af Allan Nisgaard18.
maj 2019 kl.
12.
30Bemærk: artiklen er mere end 30 dage gammelLæs opFor mange er vandmænd små, flade geleklumper, der irriterer og er i vejen, når man skal ud og bade.
Men for forskere på blandt andet Biologisk Institut på Syddansk Universitet kan vandmænd være en værdifuld ressource.
- Vandmænd er et af de ældste dyr, vi kender til.
De er ikke særlige komplekse sammenlignet med andre dyr, men de viser egenskaber, der gør det spændende at kigge nærmere på dem, siger Jamileh Javidpour, der er adjunkt på Biologisk Institut.
Hvad er mikroplast?
Mikroplast er små dele af plastik, der typisk er i størrelsesordenen fra mikrometer og op til 5 millimeter.
Meget af det kan derfor ikke ses med det blotte øje.
Mikroplast findes blandt andet i luften, vandet og fødevarer.
Hun er projektkoordinator på GoJelly, som er et forskningsprojekt med forskere fra blandt andet Danmark, Norge, Tyskland, Slovenien, Kina og Israel.
I projektet, der kører indtil 2021, undersøger forskerne vandmænds egenskaber.
De vil blandt andet finde ud af, om de kan bruge vandmændenes slim til at redde havet fra at blive forurenet af mikroplast.
- Hvis du rører ved en vandmand, kan du se, at din hånd bliver slimet.
Og den her slim har en egenskab, som kan blive brugt til at lave et filter, der kan opfange mikroplast, siger Jamileh Javidpour.
- Dermed kan det potentielt bruges til at rense havvand fra mikroplast.
Men lige nu er der lang vej igen.
Slimen opstår, når vandmænd formerer sig eller bliver stressede.
- Mængden af slim afhænger blandt andet af sæsonen, størrelsen på vandmændene og på arten, siger Jamileh Javidpour.
Mangler viden om mikroplastMikroplast i havene er et problem, som forskerne stadig ikke ved meget om.
Der er derfor stadig uklarhed om betydningen af mikroplast for levende organismer.
Undersøgelser viser, at mikroplast ophobes i både dyr og mennesker, og at visse plastikprodukter blandt andet indeholder hormonforstyrrende stoffer og andre giftstoffer.
Men forskere fra blandt andet Aalborg Universitet er gået sammen for at skabe et datagrundlag for den bekymring for mikroplast, de oplever, at folk har.
- Det er egentlig fornuftigt nok at være bekymret, men man skal bare ikke være bange.
Det kræver konkret forskning at finde ud af, hvad det er, vi ser, og hvordan det påvirker havmiljøet, sagde Torkel Gissel Nielsen, der er professor på DTU Aqua, til DR sidste år.
Forskerne i GoJelly-projektet arbejder også på at finde ud af, hvorvidt slim fra vandmændene kan anvendes til dyrefoder, fødevarer, rynkecreme og gødning.
Forskningen er en del af EU's rammeprogram for forskning og innovation, Horizon 2020.
FacebookTwitterKopier linkEmner:Videnskab|EU|Aalborg Universitet|Israel|Kina




https://www.dr.dk/nyheder/udland/oestrigs-vicekansler-gaar-af-efter-skandalesag

UdlandØstrigs vicekansler går af efter skandalesagSkjulte optagelser har skabt politisk kaos i landet.
Vicekansler Heinz-Christian Strache træder tilbage.
Af Josefine Hummelmose, Thea Deleuran Müller og Kasper Duncan Gram (video)18.
maj 2019 kl.
12.
28 | opdateret 19.
maj 2019 kl.
10.
51Bemærk: artiklen er mere end 30 dage gammelLæs opØstrigs vicekansler Heinz-Christian Strache har netop meddelt på et pressemøde, at han træder tilbage.
- Jeg har indgivet min opsigelse som Østrigs vicekansler til kansler Kurz, og han accepterede beslutningen, sagde Strache på pressemødet.
Strache er leder af det højrenationale Frihedsparti, FPÖ, der indgår i koalitionsregering med kansler Sebastian Kurz' konservative parti, ÖVP.
Strache er havnet i politisk stormvejr, efter at den tyske avis Süddeutsche og nyhedsmagasinet Spiegel fredag aften bragte en skandale-historie om ham.
Skjulte optagelser på IbizaOmdrejningspunktet i historien er skjulte optagelser fra et luksuriøst sommerhus på Ibiza, hvor Heinz-Christian Strache og hans højre hånd, Joachim Gudenus, sidder med en kvinde, som udgiver sig for at være rig forretningskvinde og niece til en russisk oligark.
Det var i juli 2017, tre måneder inden valget i Østrig, og der er en festlig stemning med vin, vodka og redbull på bordet.
Kvinden tilbyder at investere store summer i de højrenationales valgkamp, og tilbuddet vækker så stor interesse hos Strache, at samtalen kommer til at handle om, hvad der lyder som ulovlig partifinansiering.
Som modydelse til de russiske penge vil kvinden blive belønnet med store statslige ordrer, hvis FPÖ kommer i regering - hvilket de gjorde efter valget.
I videoen taler den russiske kvinde og den nu tidligere vicekansler også om, hvordan den russiske kvinde kan bruge sine finanser til at overtage aktiemajoriteten i Østrigs største og mest magtfulde avis, Kronenzeitung.
"Pinlig og fordrukken sag"Det hele kan ses på en video, som blev offentliggjort af de tyske medier fredag aften.
Den russiske kvinde, der præsenterede sig selv som en niece til en russisk oligark, viste sig at være en lokkedue.
Strache sagde til journalisterne på pressemødet i dag, at han ulovligt var blevet "offer for et målrettet politisk angreb", men tilføjede, at hans adfærd i videoen var "dum og en fejltagelse".
Strache fastholder, at han ikke har brudt nogen love, men han erkender, at der er tale om det, han betegner som en "ekstremt pinlig og fordrukken sag".
Hvem der står bag videoen, er uvist, men den er tilsyneladende nøje tilrettelagt.
Kilden, som videoen stammer fra, er kendt af nyhedsmagasinet Der Spiegel og avisen Süddeutsche, men insisterer ellers på at være anonym.
De har tjekket med eksterne eksperter, at videoen er autentisk.
Kommer kort før valget til Europa-Parlamentet- Årsagen til, at videoen offentliggøres nu, er formentlig, at der om en uges tid er valg til Europa-Parlamentet, siger DR's korrespondent Michael Reiter:- De østrigste, højrenationale FPÖ står til at få et rimeligt godt valg, og den her video kan meget vel ødelægge chancerne for Frihedspartiet FPÖ, og muligvis også give alvorlige skrammer til den alliance af højrefløjspartier, som FPÖ indgår i i Europa.
Men det kan altså også være, at den endnu ukendte afsender ønsker, at den østrigske regering skal falde fra hinanden, fortæller korrespondent.
- Den har i flere måneder nu været tæt på et sammenbrud på grund af flere små og store skandaler.
Transportminister Norbert Hofer overtager stillingen som vicekansler og partileder i FPÖ, der indgår i koalitionsregering med kansker Sebastian Kurz' konservative parti, ÖVP.
Opdateret klokken 16.
20 med citater fra DR's korrespondent Michael Reiter og flere oplysninger om videoens indhold.
Opdateret med video.
FacebookTwitterKopier linkEmner:Europa-Parlamentet|Sebastian Kurz (politiker)|Østrig|Rusland|Valg og folkeafstemninger




https://www.dr.dk/nyheder/politik/folketingsvalg/hvem-taler-og-hvem-holder-mund-her-er-politikerne-der-siger-mest-og

Taler politikerne om det, der er vigtigt for dig?
Se temaFolketingsvalgHvem taler, og hvem holder mund?
Her er politikerne, der siger mest og mindst i folketingssalenInger Støjberg er den minister, der oftest siger noget i folketingssalen, men et menigt folketingsmedlem griber ordet mest.
Af Signe Kammersgaard Müller, Kåre Kildall Rysgaard og Grafik og udvikling: Signe Heiredal og Ruben Engrob Nielsen18.
maj 2019 kl.
11.
34Bemærk: artiklen er mere end 30 dage gammelLæs opSom medlem af Folketinget indgår det næsten i jobbeskrivelsen at have noget på hjerte.
Alligevel er der stor forskel på, hvor ofte politikerne tager ordet i folketingssalen.
Det viser DR’s analyse af referater over møder i folketingssalen fra seneste folketingsvalg i 2015 til den 7.
maj i år, hvor det nye folketingsvalg blev udskrevet.
Med 1.
381 indlæg i salen er udlændinge- og integrationsminister Inger Støjberg (V) i top fem over de folketingspolitikere, der taler mest, og hun er samtidig den minister, der oftest griber ordet.
Det skyldes blandt andet, at der altid er stor debat om udlændinge- og integrationsområdet, mener Inger Støjberg:- Det er vigtigt at stille sig til rådighed for diskussionen og debatten i folketingssalen og også være bevidst om, at det her jo er et område, som både danskerne og folketingspolitikerne er meget uenige om, siger hun.
Sådan gjorde viDR har automatisk indsamlet alle referater fra møder i folketingssalen fra Folketingets hjemmeside.
Fra første møde i salen i juli 2015 til mødet den 7.
maj 2019, hvor det nye valg blev udskrevet.
Herefter har vi automatisk optalt, hvor mange gange hver politiker har udtalt sig.
Korte kommentarer, lange indlæg, svar og spørgsmål tæller lige meget i opgørelsen.
Vi har samtidig lagt teksten ind i en database, hvor du kan søge på de ord, der interesserer dig og dykke ned i, hvad politikerne præcist har sagt, i hvilken sammenhæng og hvornår.
Du finder søgemaskinen i bunden af denne artikel.
Glad rekordindehaverGenerelt er der mange ministre repræsenteret i toppen over de politikere, der siger mest i folketingssalen, og ministrene får automatisk en del taletid, når de fremlægger lovforslag og svarer på spørgsmål.
Alligevel er det ikke en minister, der har taget ordet allerflest gange i perioden.
Det er derimod SF’s Lisbeth Bech Poulsen.
1.
736 gange har hun sagt noget i folketingssalen siden sidste valg, og den rekord er hun glad for:- En levende debat er en vigtig del af vores folkestyre, og derfor stiller jeg også mange spørgsmål til de andre partier og til de andre folketingsmedlemmer, siger Lisbeth Bech Poulsen.
- I folketingssalen har vi jo tit besluttet på forhånd, hvad vi og vores partier mener.
Men hvis man skal komme lidt nærmere en samtale, så bliver man nødt til at prøve at holde et åbent sind og spørge nysgerrigt ind til, hvad de andre vil og mener.
Kan være bedre at holde sin mundI den modsatte ende af listen blandt de politikere, der sjældnest siger noget i folketingssalen, finder man især stedfortrædere for de folkevalgte og folketingsmedlemmer, som har været på orlov i længere perioder.
Men der er også enkelte, som har været på Christiansborg i hele perioden og alligevel ikke taget ordet særligt ofte.
Én af dem er Dansk Folkepartis turismeordfører, Tilde Bork.
28 gange har hun sagt noget i folketingssalen på de knap fire år, hun har været valgt.
Tilde Bork har altså taget ordet én gang for hver 62 gange, Lisbeth Bech Poulsen har sagt noget.
- Jeg behøver ikke at spørge bare for at spørge.
Jeg vil gerne have ordet, hvis jeg har noget fornuftigt at bidrage med, en vinkel som der ikke er set i forvejen, men ellers synes jeg egentlig, at det er bedre at holde sin mund langt henad vejen, siger Tilde Bork.
- Men først og fremmest så skyldes det jo, at jeg har haft et ordførerskab, som der ikke har været vildt mange lovforslag på, påpeger hun.
Savner stemningen i manegenOgså rekordhaveren Lisbeth Bech Poulsen, der er både erhvervs-, finans-, forbruger-, it- og skatteordfører for SF, peger på, at det betyder noget for ens verbale aktivitet i folketingssalen, hvilke og hvor mange ordførerskaber man har.
Det samme gør Alternativets stifter og politiske leder, Uffe Elbæk.
Han har slet ikke haft nogle ordførerskaber i sit partis første periode på Christiansborg.
Og det mener han er forklaringen på, at han er den partileder, som har taget ordet færrest gange i folketingssalen.
- I og med at jeg, da vi blev valgt ind i 2015, var den eneste, der havde parlamentarisk erfaring, besluttede vi, at jeg skulle gå ind og tage en meget understøttende rolle i forhold til de andre nye folketingsmedlemmer, og dybest set være en god træner for dem, forklarer han.
Sådan bliver det dog ikke efter valget, hvis det står til Uffe Elbæk.
Han vil nemlig gerne deltage mere i debatterne i folketingssalen.
- Forhåbentlig vil mange af dem, der bliver valgt ind for os, allerede have parlamentarisk erfaring.
Og så glæder jeg mig til at få nogle ordførerposter.
Jeg har det ligesom sådan en gammel cirkushest – jeg savner stemningen i manegen.
Hvad siger politikerne så rent faktisk?
Én ting er imidlertid, hvor ofte politikerne siger noget i folketingssalen.
En anden ting er, hvad de rent faktisk siger noget om.
Har de talt om de emner, som interesserer dig, eller har de glemt din dagsorden?
Det kan du søge på herunder.
Skriv et ord og se, hvilke politikere der nævner det mest.
Det kan f.
eks.
være arbejdsløshed, økologi, ulve, softice, E45 eller fodbold.
Dyk derefter ned i, hvad politikerne præcist har sagt, i hvilken sammenhæng og hvornår.
Måske hjælper det dig til tage stilling til, hvem der fortjener din stemmeOm søgeboksen•DR har automatisk indsamlet alle referater fra møder i folketingssalen fra Folketingets hjemmeside.
Fra første møde i salen i juli 2015 til mødet den 7.
maj 2019, hvor statsminister Lars Løkke Rasmussen udskrev folketingsvalg.
Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, ordet indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom Vejle også indgår i vejledning, og ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
•Vær desuden opmærksom på, at byer som Tarm, Tønder, Tune, Odder, Brande, Skive og Vejen kan optræde som andet end stednavne.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Jylland|Fodbold




https://www.dr.dk/nyheder/politik/folketingsvalg/troels-lund-om-kritik-af-dagpengekontrol-problemet-opstod-ikke-paa

Valg til Europa-ParlamentetSe temaFolketingsvalgTroels Lund om kritik af dagpengekontrol: Problemet opstod ikke på min vagtBeskæftigelsesminister vil tvinge EU-myndigheder til at svare danske a-kasser.
Beskæftigelsesminister Troels Lund Poulsen (V) vil tvinge EU-landenes myndigheder til at samarbejde, når danske a-kasser sender dagpenge til udlandet.
Af Mads Korsager Nielsen18.
maj 2019 kl.
11.
00Bemærk: artiklen er mere end 30 dage gammelLæs opBeskæftigelsesminister Troels Lund Poulsen (V) vil forpligte EU-medlemslandene til at svare danske myndigheder, når de beder om oplysninger.
Det skal ske efter valget til Europa-Parlamentet, når medlemslandene igen mødes for at diskutere retten til at modtage dagpenge i andre medlemslande.
- Sideløbende med, at vi tager det op i ministerrådet, så skal problemet på banen, når EU efter valget skal diskutere videre om udvidet dagpengeret.
I den proces skal vi sikre, at der bliver stillet krav om bindende tilbagemelding, siger Troels Lund Poulsen (V).
Modtager dagpenge uden kontrolNye data fra Styrelsen for Arbejdsmarked og Rekruttering viser, at mere end hver sjette modtager af danske dagpenge i udlandet reelt står uden for myndighedernes kontrol.
Herhjemme skal man følge dagpengereglerne for at få dagpenge: Søg mindst ét job om ugen, gå til møder på jobcenter og a-kasse, log ind på jobnet.
dk mindst hver syvende dag, registrer det hele på ‘jobloggen’ og vær klar til at tage et arbejde i morgen.
Jeg synes de begge glemmer, at det samme fandt sted, da Mette Frederiksen var minister.
Troels Lund Poulsen (V), beskæftigelsesministerMen når a-kasserne sender danske dagpenge til udlandet, får de i mere end hvert sjette tilfælde aldrig svar på, om modtageren følger reglerne og aktivt står til rådighed, når de sender en forespørgsel.
- Det er en både alvorlig og trist situation.
Danske myndigheder skal have svar, når de henvender sig på den måde.
Det er afgørende for, at systemet virker, siger beskæftigelsesministeren.
Kritik fra både S og DFSituationen har mødt kritik fra både Dansk Folkepartis Peter Kofod og Socialdemokratiet, der kalder de manglende svar for en skandale samt en 'hån mod danske lønmodtagere'.
- Det er vildt, at regeringen ikke har været mere opmærksom på det og gjort noget, siger Jeppe Kofod (S), spidskandidat til europaparlamentsvalget.
Men Troels Lund Poulsen opfordrer kritikerne til at feje for egen dør.
- Jeg synes, de begge glemmer, at det samme fandt sted, da Mette Frederiksen (S) var minister.
Det er ikke et problem, der er opstået på min vagt, men derimod noget, der længe har været en klods om benet.
EU-forslag: Dagpenge skal fordoblesI EU-systemet forhandles der om at fordoble perioden med eksport af dagpenge til et andet land fra de nuværende tre måneder til seks måneder samt nedsætte kravet om fast arbejde fra to til en måned.
I øjeblikket er forslaget - forordning 883 - dog sendt til genforhandling efter protester fra blandt andre Danmark.
- Det forslag er jeg lodret imod, og jeg kæmper fortsat indædt for, at forordning 883 ikke bliver til noget.
Jeg mener, at det skal helt af bordet, og så kan man gentænke det efter valget til Europa-Parlamentet, siger beskæftigelsesminister Troels Lund Poulsen.
Når forordning 883 skal genforhandles efter EU-valget, vil beskæftigelsesministeren forpligte de øvrige lande til at svare, når der bliver spurgt.
FacebookTwitterKopier linkEmner:EU|Europa-Parlamentet|Jeppe Kofod (politiker)|Mette Frederiksen (politiker)|EU-forhold




https://www.dr.dk/nyheder/indland/ai-weiwei-kraever-millionerstatning-af-dansk-bilforhandler

IndlandAi Weiwei kræver millionerstatning af dansk bilforhandlerTre dommere i Retten i Glostrup skal vurdere, om den verdenskendte kunstners ophavsret blev krænket i reklame for ny bil.
Ai Weiwei skal forklare sig i Retten i Glostrup i næste uge.
18.
maj 2019 kl.
11.
06Bemærk: artiklen er mere end 30 dage gammelLæs opKunstneren Ai Weiwei er på vej til Danmark.
Han har anlagt en retssag mod den danske importør af Volkswagen, og i den kommende uge vil han selv møde op og forklare dommerne i Glostrup om den krænkelse, som han mener sig udsat for.
Påstanden er, at Skandinavisk Motor Co.
A/S blandt andet har krænket Ai Weiweis ophavsret.
Kravet er betaling af to millioner kroner.
Selskabet placerede en ny Polo foran en markant kunstinstallation af Ai Weiwei i København i 2017.
Derefter blev et foto, hvor installationen fylder meget, brugt i en kampagne for den nye bil.
Læs også:Verdensberømt provo-kunstner: Har vi stadig medfølelse med flygtninge?
Ai Weiwei havde forvandlet en bygning ved Kunsthal Charlottenborg i København.
3500 orange redningsveste var proppet ind i vinduerne.
Vestene var opsamlet fra mennesker, der var kommet i land på den græske ø Lesbos.
I et opslag på Instagram i marts kommenterede den kinesiske kunstner bilreklamen.
"Jeg blev ikke krediteret som kunstneren", skrev han.
Ai Weiweis installation bestod af mere end 3.
500 redningsveste fra flygtninge, der er kommet i land på den græske ø Lesbos, og som er blev brugt til at tildække bygningens vinduer.
Bildirektør: TilfældighedOver 200.
000 mennesker modtog reklamematerialet, og de kunne blive forledt til at tro, at Ai Weiwei havde givet VW tilladelse til at bruge værket i reklamen, lød opsangen.
"De er ikke hævet over loven," skrev Ai Weiwei om Volkswagen.
I mere end et år forsøgte at han at nå en forhandlingsløsning med Skandinavisk Motor Co.
, men da han ikke fik sine krav opfyldt, besluttede han at gå til domstolene.
En chef i bilselskabet har afvist, at man bevidst snyltede på Ai Weiweis værk.
- Der må simpelthen være tale om en tilfældighed, har direktør Ulrik Drejsig ifølge Bureaubiz, der er et medie om markedsføring og reklame, sagt.
Bilen på billedet blev kørt rundt i København og fotograferet ved "flotte locations", tilføjede han.
At sagen er speciel, ses af, at tre dommere i Retten i Glostrup skal tage stilling til striden.
Normalt sidder der i en byret en enkelt dommer bag podiet.
/ritzau/FacebookTwitterKopier linkEmner:Ai Weiwei (billedkunstner)|Skandinavisk Motor Co.
|København|Volkswagen|Biler




https://www.dr.dk/sporten/cykling/den-gode-bjergform-overrasker-cykelrytteren-kasper-asgreen

CyklingDen gode bjergform overrasker cykelrytteren Kasper AsgreenKasper Asgreen ligger til en podieplads i Tour of California, og det overrasker den danske rytter.
Kasper Asgreen kom først over målstregen på 2.
etape af Tour of California, 18.
maj 2019 kl.
12.
00Bemærk: artiklen er mere end 30 dage gammelLæs opDen danske Quick-Step-rytter Kasper Asgreen er i gang med at køre et fremragende Tour of California, og inden sidste etape ligger han samlet nummer tre.
Etapen lægger ikke op til de store forskydninger i klassementet, og dermed kan Asgreen komme fra USA med både en etapesejr fra 2.
etape og en podieplads i klassementet.
Det er kommet i stand via flot kørsel i bjergene.
Faktisk så flot kørsel, at den unge dansker selv er overrasket.
Læs også:Løbsjury forhindrer Asgreen i at tage førertrøjen i Californien- Jeg er overrasket over, hvordan jeg har gjort det, når det gik opad i denne uge.
Det havde jeg helt sikkert ikke forventet, siger Asgreen ifølge feltet.
dk.
- Det er første gang, jeg rigtigt tester mine ben i bjergene, og jeg er tilfreds med, hvordan det er gået.
Sjetteplads på Mount BaldyPå etapen natten til lørdag dansk tid skulle afgørelsen findes på Mount Baldy, og her kørte Asgreen en flot sjetteplads hjem foran store navne som Simon Spilak, Rohan Dennis, Tejay van Garderen og Rigoberto Urán.
- Jeg vidste, at det ville blive hårdt, men det endte med at blive en fin dag - meget bedre end jeg havde forventet, siger Quick-Step-danskeren.
Læs også:Pragtpræstation!
Asgreen hiver sensationel etapesejr hjem- Holdet beskyttede mig på vej mod finalestigningen, hvor jeg selv satte noget tempo for at nå så langt som muligt op på stigningen, før de små klatrere begyndte at angribe.
Derefter kørte jeg bare mit eget tempo og kom helt udkørt i mål.
Kasper Asgreen er desuden iført den grønne pointtrøje, som han skal forsøge at forsvare på sidste etape.
/ritzau/FacebookTwitterKopier linkEmner:Kasper Asgreen (cykelrytter)|Quick-Step Team|Rigoberto Urán (cykelrytter)|Californien|Cykelsport




https://www.dr.dk/nyheder/politik/folketingsvalg/i-solbjerg-kan-folketingsvalget-faa-betydning-om-borgere-skal-gaa-fra

FolketingsvalgI Solbjerg kan folketingsvalget få betydning for, om borgere skal gå fra hus og hjemDF har meldt sig ud af togforliget.
Det øger usikkerhed om ny jernbanestrækning.
I Ole Sørensens hus står det oprindelige køkken stadig.
Han vil gerne skifte det, men et højhastighedstog skal måske køre gennem udestuen, og så vil det ikke give mening at bruge penge på renovering, mener han.
Af Gitte Hansen og Sarah Friis Elkjær18.
maj 2019 kl.
10.
51Bemærk: artiklen er mere end 30 dage gammelLæs opFor nogle danskere har folketingsvalgets resultat direkte betydning for hus, hjem og privatøkonomi.
Det gælder for eksempel beboerne i Solbjerg i den sydligste del af Aarhus Kommune.
I fem år har borgerne ikke vidst, om de får en jernbane med højhastighedstog som nabo, og hvor den i så fald skal gå.
Og de venter stadig på svar.
Tilbage i 2014 indgik Socialdemokratiet, Radikale, SF, Enhedslisten og Dansk Folkeparti det såkaldte togfond-forlig, der skulle sikre timedrift mellem de store byer, så man eksempelvis kunne køre med tog fra Aarhus til København på to timer.
Det vil kræve en ny banestrækning mellem Hasselager og Hovedgård med tre mulige linjeføringer øst, vest eller midt igennem Solbjerg.
Alt efter hvilken linjeføring et eventuelt projekt vil ende med, skal forskellige ejendomme væltes, og familier flytte.
Men i foråret meldte Dansk Folkeparti sig ud af forliget, og det betyder endnu større usikkerhed i Solbjerg.
Ole Sørensen vil få et tog gennem sin udestue, hvis valget falder på den centrale linjeføring, som vil gå gennem Solbjerg by.
En af de frustrerede er Thomas Andersen, som er træt af at vente.
Hans ejendom ligger midt i sporet på modellen med den centrale linjeføring.
Så hvis projektet bliver til noget, og hvis den centrale linje bliver valgt, er han tvunget til at flytte.
- Vi ved ikke rigtig, om vi er købt eller solgt, om vi kan blive boende eller skal herfra.
Vi har ikke investeret i vores bolig i det omfang, som vi gerne vil.
Alt det, vi havde tænkt at gøre ved huset, da vi flyttede ind, er sat på standby, siger han.
I januar 2018 viste Thomas Andersen TV Avisen, hvor jernbanen kan komme til at gå.
I Tiset tæt på den østlige linjeføring bor Dorte Ladefoged Dinnesen.
Hun risikerer at få toget tæt på sin naturskønne ejendom, som familien har købt for at få fred og ro.
- Det er et vakuum med en stor usikkerhed, der har varet i rigtig mange år.
Det har taget mange kræfter og meget energi at kæmpe mod en eventuel højhastighedsbane, siger hun.
Hun mener, at ventetiden får samfundet til at gå i stå.
- Huse kan ikke sælges, og det folk troede var deres pensionsopsparing, ser de forsvinde, så det har omkostninger både økonomisk og på det menneskelige plan for rigtig mange, siger hun.
Dorthe Dinnesens familien har valgt at sætte huset tip-top i stand og ikke tænke så meget på, om det måske bliver svært eller umuligt at sælge.
- Jamen, det er jo vores liv.
Altså vi er en familie, som skal bo og leve og trives her.
Hvis ikke vi kunne komme af med huset, skulle vi finde ud af at have det godt her, så for os har det også handlet om at få et godt liv.
I januar 2018 var 819 af Solbjergs borgere samlet til stormøde med Banedanmark.
Dansk Folkeparti var med til at indgå aftalen om togfonden, der skulle sørge for hurtige tog mellem landets største byer, men i marts meddelte partiet så, at det alligevel ikke ville være en del af aftalen.
Den beslutning er transportordfører for Dansk Folkeparti Kim Christiansen glad for.
- Vi har fuldstændig opsagt den aftale.
Vi synes ikke, at vi skal ud og finde ti milliarder skattekroner til at lave to nye jernbanestrækninger, som der dybest set ikke er brug for.
Det skal også være realistisk, siger han.
Med Dansk Folkepartis udtræden er det altså usikkert, om togfonden kan overleve, så fremtiden afhænger af, om De Radikale, Socialdemokratiet, SF og Enhedslisten får flertal efter valget.
Socialdemokratiets transportordfører Rasmus Prehn mener stadig, at der er brug for hurtigere tog til danskerne.
- Vi går ind for timemodellen, også den der går fra Hasselager til Hovedgård.
Det vil vi gennemføre på den anden side af valget, hvis der er flertal for det, siger han.
Aarhus-borgmester Jacob Bundsgaard (S) ønsker, at togplanerne bliver til virkelighed, altså stik imod Solbjerg-borgernes ønsker, men han forstår deres frustration.
- Jeg har stor forståelse for den uro og usikkerhed, det skaber, når et parti hopper fra en politisk aftale.
Det er et enormt stort indgreb i menneskers hverdag, hvis man ikke er sikker på, om man kan blive boende, hvor man bor i dag og ikke ved, hvad der kommer til at ske.
De økonomiske forudsætninger for den såkaldte togfond er også truet.
Pengene skulle nemlig komme fra beskatning af nordsøolien, men den er faldet voldsomt i pris.
Det vurderer professor i økonomistyring ved Aalborg Universitet Per Nikolaj Bukh.
- Ud fra en økonomisk betragtning er det meget, meget svært at forestille sig, at den her togmodel på nogen som helst måde kan blive finansieret, siger han.
Man kan enten finansiere togfonden med fremtidig brugerbetaling eller tage penge fra det samfundsmæssige råderum.
Per Nikolaj Bukh mener ikke, at der er plads i samfundsøkonomien til at finansiere en ny jernbane mellem Hasselager og Hovedgård samt en togbro over Vejle Fjord.
- Der er ikke noget, der peger på, at man har en politisk vilje til at ville investere i den her togforbindelse, siger han.
FacebookTwitterKopier linkEmner:Jacob Bundsgaard (politiker)|Socialdemokraterne|Økonomi|Togtrafik|Aarhus




https://www.dr.dk/nyheder/politik/folketingsvalg/kan-man-sidde-baade-i-byraad-og-folketinget-samtidig-sf-og-df-er

FolketingsvalgKan man sidde både i byråd og Folketinget samtidig?
SF og DF er uenige Dansk Folkeparti har flest folketingsmedlemmer med dobbeltmandat.
Kan man jonglere med Christiansborg i den ene hånd og en byrådssal i den anden?
DF siger ja, SF siger nej.
Af Søren Rahbek, Annette Jespersen og Rasmus Dyrberg Hansen18.
maj 2019 kl.
11.
13Bemærk: artiklen er mere end 30 dage gammelLæs opDet er en uskik, at politikere både sidder i Folketinget og i det kommunale byråd.
Sådan lyder det fra SF, der har indført en regel i partiet om, at man som politiker kun kan varetage ét politisk job.
Det betyder, at SF’eren Karina Lorentzen, der sidder i byrådet i Kolding, må opgive det lokalpolitiske engagement, hvis hun bliver valgt ind i Folketinget ved det kommende valg.
Og det har hun det fint med, for der er for få timer i døgnet til et såkaldt dobbeltmandat, mener hun.
Karina Lorentzen (SF) har før siddet i Folketinget, og nu vil hun gerne ind igen.
- Det er jo ikke rimeligt, at man ender med at have rigtig meget fravær i byrådet, fordi man passer sit folketingsarbejde.
Byrådet er en meget tillidsfuld post, og det er vigtige sager, der er på den kommunale dagsorden, så det skal selvfølgelig passes, siger Karina Lorentzen.
I orden hos DFAnderledes ser det ud hos Dansk Folkeparti.
Partiet har flere folketingsmedlemmer, der samtidig bestrider en byrådspost.
En af dem er Susanne Eilersen, der sidder i byrådet i Fredericia, hvor hun sågar er 1.
viceborgmester, gruppeformand for Dansk Folkeparti og formand for Sundhedsudvalget.
- For mig kan det godt hænge sammen, også qua de ordførerskaber, jeg har på Christiansborg, som ikke er så lovgivningstunge poster.
Mandag og fredag kan jeg passe mit arbejde i byrådet, og tirsdag, onsdag og torsdag kan jeg passe mit arbejde i Folketinget, siger Susanne Eilersen.
Susanne Eilersen fra Dansk Folkeparti mener ikke, at der er noget problem i at sidde i Folketinget og i et byråd samtidig.
Men hun gaber over for meget, hvis man spørger SF og Karina Lorentzen, der tidligere har siddet i Folketinget, men altså nu alene sidder i byrådet i Kolding.
- Min oplevelse er, at folketingsarbejdet er mere end et fuldtidsarbejde, og jeg kan virkelig ikke se, hvordan jeg også skulle kunne varetage en kommunal plads på en betryggende måde.
Jeg synes, at begge ting skal passes forsvarligt, siger Karina Lorentzen.
Fakta: De har dobbeltmandatDer er 20 politikere, der både sidder i Folketinget og i et byråd:- Jan Rytkjær Callesen (DF, Sønderborg)- Ib Poulsen (DF, Thisted)- Mikkel Sjøberg Dencker (DF, Hvidovre)- Susanne Eilersen (DF, Fredericia)- Pernille Bendixen (DF, Odense)- Dorthe Ullemose (DF, Svendborg)- Jens Henrik Thulesen Dahl (DF, Assens)- Liselott Blixt (DF, Greve)- Kenneth Kristensen Berth (DF, Vallensbæk)- René Christensen (DF, Guldborgsund)- Claus Kvist Hansen (DF, Horsens)- Marlene Harpsøe (DF, Helsingør)- Hans Kristian Skibby (DF, Hedensted)- Merete Dea Larsen (DF, Roskilde)- Henrik Brodersen (DF, Slagelse)- Jan E.
Jørgensen (V, Frederiksberg)- Hans Andersen (V, Frederikssund)- Orla Østerby (K, Lemvig)- Villum Christensen (LA, Slagelse)- Laura Lindahl (LA, Frederiksberg)15 af de 20 politikere er valgt for Dansk Folkeparti.
Susanne Eilersen mener ikke, at hun forsømmer sine pligter hverken i Folketinget eller i byrådet på trods af, at hun passer begge poster.
Det skyldes blandt andet, at hendes private arbejdssituation har ændret sig.
- Jeg tager udgangspunkt i mig selv, og jeg har ikke mere fravær end andre.
Tværtimod tror jeg, at jeg har mindre fravær end nogle, som bruger meget tid på deres private job, som man har ved siden af at sidde i byrådet, siger hun.
- Jeg havde sværere ved at få kabalen til at gå op, da jeg arbejdede i en privat virksomhed, end jeg har i dag, hvor jeg bestemmer over min egen tid og er mere fleksibel, siger Susanne Eilersen.
Forsker: De færreste kan kapere detDer er ingen regler om, at man ikke må sidde i byrådet og i Folketinget samtidig, men det kan hurtigt løbe op i en del timer, hvis man har et dobbeltmandat som Susanne Eilersen.
Det siger Roger Buch, der er valgforsker ved Danmarks Medie- og Journalisthøjskole.
Undersøgelser viser nemlig, at folketingsmedlemmer typisk bruger 40 til 50 timer om ugen på arbejdet, og kommunalpolitikerne ligger på omkring 20 timer, forklarer Roger Buch.
Så meget arbejder politikerneIfølge en undersøgelse fra Det Nationale Institut for Kommuners og Regioners Analyse og Forskning, Kora, fra 2016 er folketingspolitikernes arbejdstid svær at opgøre, fordi det er så forskelligt.
Ministre anslås til at arbejde 70 timer om ugen, mens de øvrige folketingspolitikere skønnes at arbejde 60 til 70 timer om ugen.
Ifølge det kommunalpolitiske barometer fra 2017, der er lavet af Det Nationale Forsknings- og Analysecenter for Velfærd, Vive, bruger kommunalpolitikere i snit 20-24 timer om ugen på det lokalpolitiske arbejde.
Kilder: Kora og Vive- Og hvis man lægger de to tal sammen, er det nok de færreste, der kan kapere det, men det har jo noget at gøre med personlighed, siger Roger Buch.
Roger Buch kalder det ’krævende’ at udføre arbejde i både Folketinget og i et byråd, men der er også fordele forbundet med det, mener han.
- Der er uden tvivl mange, der vil sige, at det er en fordel for de partier, der har en politiker med et dobbeltmandat.
Så får partiet information om, hvad der rører sig på Christiansborg og i byrådet, som kan bruges i det politiske arbejde, siger Roger Buch.
Socialdemokratiet tillader på linje med SF ikke dobbeltmandater, mens Enhedslisten og Alternativet som udgangspunkt heller ikke gør - men der har dog været eksempler på undtagelser.
De øvrige partier i Folketinget tillader dobbeltmandater hos politikerne.
Der er 20 folketingspolitikere, der samtidig har en byrådspost.
15 af de 20 er fra Dansk Folkeparti.
FacebookTwitterKopier linkEmner:Folketinget|Roger Buch (lektor)|Susanne Eilersen (politiker)|Danmarks Medie og Journalisthøjskole|Valg og folkeafstemninger




https://www.dr.dk/sporten/haandbold/kvindeligaen/krogh-jeppesen-foer-dm-finaler-herning-ikast-har-set-esbjergs

KvindeligaenKrogh Jeppesen før DM-finaler: ’Herning-Ikast har set Esbjergs svagheder’DR Sportens håndboldekspert ser frem mod DM-finalerne i kvindernes håndboldliga, hvor Team Esbjerg og Herning-Ikast dyster om guldet.
Team Esbjerg tabte til Siofok KC i Ungarn i EHF-cup-finalen, og det kan blive Herning-Ikasts vej til at tage DM-guldet, vurderer Lars Krogh Jeppesen.
Af Mathias Rene Hauge Jacobsen18.
maj 2019 kl.
10.
47Bemærk: artiklen er mere end 30 dage gammelLæs opNår Team Esbjerg og Herning-Ikast lørdag tørner sammen i den første DM-finale, så er det esbjergenserne, der på papiret har overtaget mod holdet fra heden.
Men for en uge siden viste Siofok, hvordan vestjyderne skal besejres, da ungarerne slog Esbjerg i EHF-cup-finalen med en 26-21-sejr på hjemmebane efter uafgjort resultat i det første opgør i Esbjerg.
Og ifølge DR Sportens håndboldekspert, Lars Krogh Jeppesen, så er det i finalenederlaget, Herning-Ikast skal finde nøglen til at tage DM-guldet.
- Esbjergs to kampe mod Siofok har været til Herning-Ikasts fordel.
Der er ingen tvivl om, at Herning-Ikasts trænerteam har fået øjnene op for Esbjergs svagheder.
De har set, hvad der skal til, for at Esbjerg-spillerne bliver nervøse.
Læs også:Team Esbjerg taber EHF Cup-finalen i et ungarsk uvejr- Det handler først og fremmest om fysik.
Kan Herning-Ikast – som Siofok – få elimineret Esbjergs stregspil og få Kristina Liscevic, så er de nået langt, siger Lars Krogh Jeppesen.
I Lars Krogh Jeppesens bog er Esbjerg favorit, men Herning-Ikast skal udnytte rollen som underdog, spille frit og ikke være bange for at dele øretæver ud, mener han.
Holdenes vej til finalenHerning-Ikast:* Blev nummer tre i grundspillet med 40 point efter 26 kampe.
* Blev nummer to i slutspillets gruppe 2 efter Team Esbjerg.
* Vandt semifinalen over Odense Håndbold efter en sejr på 28-26 ude og 23-17 hjemme.
Team Esbjerg:* Blev nummer to i grundspillet med 44 point efter 26 kampe.
* Vandt slutspillets gruppe 2 foran Herning-Ikast.
* Vandt semifinalen over København Håndbold efter en sejr hjemme på 30-25 og en udesejr på 29-23.
- De er nødt til at smide hæmningerne og forsøge at få en god start ved hjælp af høj fart og vundne dueller fra spillere som Helene Fauske og Louise Burgaard, og så skal de behandle Esbjergs stregspillere benhårdt, for så kan de ryste Esbjerg.
Esbjerg er favorit – og statistikken understreger detEsbjergs formkurve har været opadgående – og de seneste mange gange har de slået Herning-Ikast.
Esbjerg har vundet de seneste 10 indbyrdes kampe mod Herning-Ikast, og bare i løbet af den seneste halvanden måned har esbjergenserne vundet fire gange over midtjyderne.
Da de spillede i Esbjerg tilbage i april i EHF Cuppen, blev Herning-Ikast udklasseret med hele 30-16.
Læs også:Herning-Ikast er klar til DM-finalen: Fuldender Odenses kollapsSå hvis Esbjerg kan ryste skuffelsen fra Europa af sig, så peger meget mod, at det også er Esbjerg, der trækker det længste strå mod Herning-Ikast.
- Gennem januar, februar og marts har Esbjergs formkurve jo bare ligget på et meget højt niveau, så jeg er spændt på at se, om den skuffelse med ikke at vinde Europa-cuppen, det har givet noget usikkerhed, eller om der kommer en trods-reaktion på baggrund af den skuffelse siger Lars Krogh Jeppesen.
Den første DM-finale spilles lørdag eftermiddag klokken 16.
00, og det er i Esbjerg.
FacebookTwitterKopier linkEmner:Esbjerg|Herning|Louise Burgaard (håndboldspiller)|Håndbold|European Handball Federation




https://www.dr.dk/nyheder/politik/folketingsvalg/forskellig-cigaretpris-aeldre-og-unge-partier-paa-begge-floeje-er

FolketingsvalgForskellig cigaretpris for ældre og unge?
Partier på begge fløje er glade for, at S melder udDifferentierede priser på cigaretter er en interessant idé, mener De Konservative.
Gruppeformand for De Konservative, Mette Abildgaard, er villig til at se på Mette Frederiksens idé om differentierede cigaretpriser.
Af Emil Søndergård Ingvorsen, Andreas Nygaard Just og Louise Dalsgaard18.
maj 2019 kl.
10.
21Bemærk: artiklen er mere end 30 dage gammelLæs opI flere måneder har Mette Frederiksen og Socialdemokratiet lurepasset på spørgsmålet om, hvorvidt cigaretpriserne skal stige, og hvad prisen i så fald skal være.
Derfor vækker det glæde på begge sider af Folketinget, at partiformand Mette Frederiksen i dag lufter en idé om at indføre differentierede priser på cigaretter.
Helt konkret mener hun, at man skal se på, om det kan lade sig gøre at hæve priserne, når cigaretkøberen er ung, mens prisen skal være den samme for ældre.
Vi mener helt klart, at den bedste idé er, at man hæver priserne for alle.
Men når det så er sagt, så er vi allermest interesserede i, at de unge ikke begynder at ryge.
Carolina Magdalene Maier, AlternativetDet skyldes, at man efter mange års fald i andelen af unge rygere pludselig ser en stigning.
Hos De Konservative, der mener, at prisen på en pakke cigaretter skal hæves til 60 kroner, er de villige til at se på idéen.
De er dog ikke villige til at vende tommelfingeren helt i vejret endnu.
Læs også:Mette Frederiksen åbner for at hæve cigaretprisen for unge – ældre skal fredes- Det er en interessant idé, og vi diskuterer meget gerne, om det kan lade sig gøre, men vi ikke må glemme, at vi har problemer med ulighed på sundhedsområdet.
- Der er flere med eksempelsvis lavere uddannelse, som dør af tobaksrygning.
Dem har vi også et særligt ansvar over for, og her spiller prisen også en særlig rolle, siger gruppeformand Mette Abildgaard.
'Der er nogle dilemmaer'Mette Frederiksen sagde tidligere i dag til DR Nyheder, at idéen på ingen måder er grydeklar, og at det ikke er noget, som partiet går til valg på.
Alligevel mener hun, at det flertal i Folketinget, som vil have højere cigaretpriser, har en pointe.
Frygten er bare, at en stigning i cigaretpriserne, kan ramme socialt skævt.
- Jeg er bare ærlig her og siger, at jeg synes, at der er nogle dilemmaer, og for mig er svaret ikke bare at fyre prisen så meget op, at man slår bunden ud af pensionerne, sagde Mette Frederiksen.
- Alle de, der foreslår højere cigaretpriser, har jo ret i, at det sikkert vil være et effektivt middel til at få antallet af rygere ned.
Så måske kunne en vej være, at vi sætter prisen op for de unge.
Jeg har meget svært ved at se det fungere i praksis.
Sofie Carsten Nielsen, Radikale VenstreHos Alternativet er de særligt begjestrede for, at Socialdemokratiet endelig melder noget ud på cigaretområdet.
Læs også:Folketingets 9 partier sætter deres pris: Det skal en pakke cigaretter koste- Vi mener helt klart, at den bedste idé er, at man hæver priserne for alle.
Men når det så er sagt, så er vi allermest interesserede i, at de unge ikke begynder at ryge.
- Hvis det kræver, at vi skal lave en differentieret model for at få et flertal i Folketinget, så er vi helt klart indstillet på at se på det, siger gruppeformand Carolina Magdalene Maier, der pointerer, at prisen på cigaretter skal hæves betragteligt.
Hos Radikale Venstre er de også glade for, at Mette Frederiksen melder sig ind i cigaretdebatten.
Selve forslaget om differentierede priser får dog en kølig modtagelse.
- Jeg har meget svært ved at se det fungere i praksis.
Så vil man også kunne sige, at der var andre varer, som unge vil have godt af.
For eksempel skulle man så sætte priser på vitaminer ned for unge - det kan man jo håndtere ude i handlen, siger stedfortrædende politisk leder Sofie Carsten Nielsen.
FacebookTwitterKopier linkEmner:Carolina Maier (politiker)|Mette Abildgaard (politiker)|Det Konservative Folkeparti|Radikale Venstre|Rygning




https://www.dr.dk/nyheder/politik/ep-valg/fagbevaegelsen-slaar-alarm-vi-skal-have-en-konservativ-stemme-i-eu

Valg til Europa-ParlamentetSe temaEP-valgFagbevægelsen slår alarm: Vi skal have en konservativ stemme i EUDanmark kan miste indflydelse i EU, hvis De Konservative mister sin plads i Europa-Parlamentet, lyder advarslen.
Bente Sorgenfrey, der er næstformand i Fagbevægelsens Hovedorganisation, mener, det vil være "ærgerligt", hvis Danmark mister sin stemme i den konservative gruppe i Europa-Parlamentet.
Af Per Bang Thomsen18.
maj 2019 kl.
13.
01Bemærk: artiklen er mere end 30 dage gammelLæs opFlere konservative partier rundt om i Europa kan forvente et vælgersmæk ved det kommende valg til Europa-Parlamentet.
Også i Danmark, hvor Det Konservative Folkeparti ifølge den seneste meningsmåling, som Epinion har lavet for DR Nyheder, står til at miste sit ene mandat ved valget i næste uge.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Men det vil blive et stort problem for Danmark, hvis det sker, lyder advarslen nu fra blandt andet fagbevægelsen og erhvervslivet.
De Konservative sidder nemlig som det eneste danske parti i den kristenkonservative gruppe, EPP, i Europa-Parlamentet.
Og Danmark kan gå hen og miste indflydelse i EU, hvis der ikke længere er en dansk politiker i EPP, som i dag er den største og mest indflydelsesrige gruppe i Europa-Parlamentet.
- Det er helt afgørende, at der er danskere i de store grupper, for det er der, de store beslutninger træffes.
Derfor vil det være ærgerligt, hvis vi mister vores stemme i den konservative gruppe, siger Bente Sorgenfrey, der er næstformand i Fagbevægelsens Hovedorganisation, som repræsenterer 1,4 millioner medlemmer.
- Konsekvensen kan blive, at vi mister indflydelse i EU-systemet, og det vil være kedeligt for Danmark.
'Et problem'En lignende melding kommer fra Nadja Lundholm Olsen, der er EU-chef i 3F.
Selvom de konservative partier ifølge målinger står til at gå tilbage, tyder alt dog på, at EPP forbliver den største gruppe i Europa-Parlamentet.
Og derfor vil den også forblive en af de tungeste spillere, når beslutningerne skal tages i Bruxelles og Strasbourg.
- Det vil være et problem for både 3F og Danmark, hvis ikke der kommer en dansker ind i EPP-gruppen.
Vi er naturligvis bedst tjent med dansk repræsentation i de største grupper, siger Nadja Lundholm Olsen.
Bendt Bendtsen har i de seneste ti år repræsenteret Det Konservative Folkeparti i Europa-Parlamentet.
Men nu har den tidligere K-formand og vicestatsminister valgt at stoppe i politik.
 Det er Pernille Weiss, der som spidskandidat for De Konservative skal prøve at fastholde partiets mandat i Europa-Parlamentet.
Men ifølge den seneste Epinion-måling for DR Nyheder står hun ikke til at blive valgt ind.
1 / 2Bendt Bendtsen har i de seneste ti år repræsenteret Det Konservative Folkeparti i Europa-Parlamentet.
Men nu har den tidligere K-formand og vicestatsminister valgt at stoppe i politik.
1 / 2Det er Pernille Weiss, der som spidskandidat for De Konservative skal prøve at fastholde partiets mandat i Europa-Parlamentet.
Men ifølge den seneste Epinion-måling for DR Nyheder står hun ikke til at blive valgt ind.
2 / 2Hun mener generelt, at der er brug for danske politikere i Europa-Parlamentet, der kan forsvare den danske model, hvor arbejdsmarkedets parter selv indgår frivillige aftaler om løn- og arbejdsvilkår.
I mange andre europæiske lande er det nemlig politikerne, der beslutter, hvordan løn- og arbejdsvilkårene skal udformes.
Og flere af de spidskandidater, der går efter at blive den næste formand for Europa-Kommissionen, taler for tiden varmt om at indføre en form for mindsteløn i hele EU.
Det ville være i strid med den danske model, hvis det blev indført fra politisk hold.
- Det er afgørende, at der er danske europaparlamentarikere, som respekterer den danske model, og som vil forsvare den i EU og gøre andre lande opmærksomme på den, understreger Nadja Lundholm OlsenDet er Christiane Mißlbeck-Winberg, der er europapolitisk chef hos Dansk Arbejdsgiverforening, enig i.
- Den danske model er under pres i Bruxelles, og intet tyder på, at det vil ændre sig.
Derfor er det særligt vigtigt, når det kommer til arbejdsmarkedspolitikken, at de danske politikere er repræsenteret i de store grupper, så de kan forklare, hvad modellen går ud på, siger hun.
Her kan du se, hvordan Europa-Parlamentet fungerer:Mere gennemslagskraft hos danskereI erhvervsorganisationen Dansk Industri holder man også øje med, hvordan mandaterne falder ved europaparlamentsvalget søndag den 26.
maj.
Det kan nemlig få betydning for, hvor meget indflydelse de kan få på den fremtidige EU-lovgivning.
- Uden at forholde mig konkret til partier eller kandidater er det selvsagt en fordel at have danske parlamentarikere med i de store grupper, herunder EPP.
De sidder med til møderne og har værdifulde netværk til deres europæiske kolleger, forklarer Anders Ladefoged, der er underdirektør i Dansk Industri.
- Vi er meget åbne i forhold til at kontakte dem, vi vurderer, har indflydelse i sager af interesse for dansk erhvervsliv.
Her er det ligegyldigt med nationalitet.
Men når det er sagt, har vi da større lydhørhed hos danske politikere, tilføjer han.
Det er Lasse Hamilton Heidemann, der er EU- og international chef i Dansk Erhverv, enig i.
- Det gør det bare lettere, hvis vi kan tage fat i en dansk MEP’er, når vi skal forklare de danske interesser.
Derfor vil det blive en udfordring, hvis der ikke kommer en dansker ind i EPP, siger han.
Fælles værdier samlerDen næststørste gruppe i Europa-Parlamentet er i dag den socialdemokratiske S&D-gruppe, hvor de danske socialdemokrater også sidder.
Den står ligesom den konservative gruppe til at blive mindre efter valget.
Til gengæld står Socialdemokratiet ifølge den seneste Epinion-måling til at øge sit mandattal fra tre til fire politikere.
Det samme gør Venstre, der sidder sammen med De Radikale i den liberale Alde-gruppe, som i dag er den fjerdestørste gruppe i Europa-Parlamentet.
Ifølge den seneste måling står regeringspartiet til at få fire mandater, mens De Radikale står til at fastholde sine to mandater.
- Det ser ud som om, der kommer flere danskere i Alde og S&D, og det er der også nogle fordele ved.
De kan eksempelvis sprede sig over flere komitéer, og det giver udvidet adgang for os, hvis de danske parlamentarikere er bredere repræsenteret, forklarer Lasse Hamilton HeidemannHan tilføjer, at selvom der er politisk forskel på de danske politikere i Europa-Parlamentet, så er der også grundlæggende ting, der binder dem sammen på tværs af partiskel.
- Når det kommer til eksempelvis den danske model og det danske realkreditsystem, så er holdningen ens, uanset hvilket parti de sidder i.
Der står de sammen om at forsvare det.
Her kan du møde de danske spidskandidater til europaparlamentsvalget:FacebookTwitterKopier linkEmner:Bente Sorgenfrey (fagforeningsleder)|EU|Europa-Parlamentet|EU-forhold|Bruxelles




https://www.dr.dk/sporten/golf/begge-danskere-klarer-cuttet-i-aarets-anden-golfmajor

GolfBegge danskere klarer cuttet i årets anden golfmajorThorbjørn Olesen og Lucas Bjerregard slår sig videre i PGA Championship.
Tiger Woods er derimod færdig.
Thorbjørn Olesen (billedet) og Lucas Bjerregaard er begge videre i PGA Championship, der spilles i staten New York, USA.
18.
maj 2019 kl.
08.
49Bemærk: artiklen er mere end 30 dage gammelLæs opDe danske golfspillere Lucas Bjerregaard og Thorbjørn Olesen er videre til weekendens finalerunder i sæsonens anden majorturnering, PGA Championship.
Tilskuerne kommer derimod til at se langt efter Tiger Woods, der ikke kom over cutgrænsen efter to halvdårlige runder.
I toppen af feltet øgede amerikaneren Brooks Koepka sit forspring til syv slag efter en runde i 65.
Han er samlet 12 slag under par.
Læs også:Nervøs afslutning giver Bjerregaard lunken start i USAPå de første 36 huller har Koepka brugt bare 128 slag.
Det er ifølge nyhedsbureauet AP det laveste antal slag nogensinde halvvejs gennem en majorturnering.
Lucas Bjerregaard går ind til tredje runde på en delt 26.
-plads.
Han kom banen rundt i et slag under par efter tre birdies og to bogeys.
Sammenlagt er han i par.
Det er første gang, han deltager i PGA Championship.
Thorbjørn Olesen er sammenlignet med sin landsmand nærmest en veteran i den prestigefyldte turnering, som han deltager i for syvende gang.
Den danske golfstjerne gik runden i 70 slag, hvilket svarer til banens par.
Olesen var tre slag bedre end i første runde.
Nordsjællænderen var dog heller ikke helt stabil i sit spil fredag, hvor han leverede fire birdies og fire bogeys.
Samlet er Olesen tre slag over par, som også var hans score efter første runde.
Det rækker til en 57.
-plads.
Tiger missede cuttetTiger Woods kommer ikke til at gentage sin succes ved årets første major, US Masters, som han vandt.
Hans samlede score på fem slag over par rækker lige netop ikke til at spille med i weekenden.
På anden runde ramte Woods kun tre gange fairway fra tee.
Sidst det skete for ham i en major var i 2010.
Læs også:Tiger Woods er tilbage: Vinder sin første major siden 2008Han fortalte efter sin exit, at han siden sejren i Masters har været sløj.
- Jeg føler mig bare ikke godt tilpas, sagde Woods ifølge AP.
PGA Championship spilles i år på Bethpage Black-banen, der ligger i byen Farmingdale i delstaten New York.
/ritzau/FacebookTwitterKopier linkEmner:Brooks Koepka (golfspiller)|Golf|Tiger Woods (golfspiller)|USA|Lucas Bjerregaard (golfspiller)




https://www.dr.dk/nyheder/udland/hemmelige-optagelser-med-russisk-lokkedue-kaster-oestrig-ud-i-regeringskrise

UdlandHemmelige optagelser med russisk lokkedue kaster Østrig ud i regeringskriseVideooptagelser fra sommerhus på Ibiza belaster østrigsk vicekansler.
Heinz-Christian Strache står midt i en politisk skandale i Østrig.
Af Josefine Hummelmose18.
maj 2019 kl.
10.
10Bemærk: artiklen er mere end 30 dage gammelLæs opSent i aftes kom den tyske avis Süddeutsche og nyhedsmagasinet Spiegel ud med en spektakulær historie, som på kort tid har sendt chokbølger gennem det østrigske samfund og østrigsk politik.
Skandalen udspringer fra skjulte videooptagelser optaget i 2017.
Videoen viser den nuværende østrigske vicekansler og formand for det højrenationale frihedsparti, FPÖ, Heinz-Christian Strache og hans højre hånd, Joachim Gudenus.
Det var midt i den østrigske valgkamp op til parlamentsvalget, og de sidder i et luksuriøst sommerhus på Ibiza, hvor der er en festlig stemning med vin og vodka på bordet.
De sidder der sammen med en kvinde, som udgiver sig for at være rig forretningskvinde og niece til en russisk oligark.
Kvinden tilbyder ifølge optagelserne at investere store summer i de højrenationales valgkamp.
Og det er Strache og Gudenus meget interesseret i.
Strache fortæller om, hvordan det kan lykkes uden om partiets kasser og regnskaber via en forening – han taler altså om, hvad der lyder som ulovlig partifinansiering.
Efterfølgende foreslår den russiske kvinde at bruge sine finanser på at overtage aktiemajoriteten i Østrigs største og mest magtfulde avis, Kronenzeitung.
Det er Strache meget interesseret i.
Han taler om, hvordan man kan bruge avisen i valgkampen, og hvordan det kan sikre FPÖ flere vælgere.
Man skal bare skifte nogle journalister ud med andre, som er på linje med de højrenationale.
Som modydelse til den russiske hjælp i valgkampen siger Strache, at hvis han kommer i regering, så vil han belønne den russiske kvinde med store statslige ordrer.
Muligt nyvalgDet hele kan ses på en video, som blev offentliggjort af de tyske medier fredag aften.
Den russiske kvinde, der præsenterede sig selv som en niece til en russisk oligark, viste sig at være en lokkedue.
Efter videoens offentliggørelse eksploderede de sociale medier - blandt andet Twitter, hvor der kom 10.
000 tweets om emnet på blot en time.
Videoen har også givet skarpe reaktioner fra politikere i landet.
Formanden for socialdemokraterne, Pamela Rendi-Wagner, kalder skandalen for monstrøs.
- Jeg mener, (kansler, red.
) Sebastian Kurz skal handle; han har ansvaret for at afskedige vicekansleren.
Wolfgang Zinggl, talsmand for den parlamentariske gruppe Liste Jetzt, siger, at videoen ydmyger Østrig og er et nyt lavpunkt.
Kansler Sebastian Kurz og hans parti ÖVP holdt krisemøde i nat.
Ifølge avisen Kurier har kanslerens rådgivere på det kraftigste opfordret ham til at opløse regeringssamarbejdet og udskrive nyvalg.
Østrigs statsanklager gik ind i sagen allerede i aftes.
Statsanklageren vil undersøge, om Strache og Gudenus har gjort eller sagt noget, de kan straffes for, hvilket ikke er sikkert.
Strache var kun partiformand og ikke vicekansler i 2017, da optagelserne fandt sted.
Selv siger Strache, at han ikke har gjort noget forkert, og at det var fuldemandssnak.
Han siger desuden, at der aldrig er blevet indgået aftaler, eller at man har modtaget penge.
Video kommer fra anonym kildeKilden, som videoen stammer fra, er kendt af nyhedsmagasinet Der Spiegel og avisen Süddeutsche, men insisterer ellers på at være anonym.
De har fået videoen tjekket af eksterne eksperter for at være sikker på, om den kan være manipuleret, men det er ikke tilfældet.
Det er uklart, hvem der står bag at narre FPÖ-politikerne, og hvad motivationen for det har været.
FacebookTwitterKopier linkEmner:Sebastian Kurz (politiker)|Østrig|Rusland|Valg og folkeafstemninger|Socialdemokraterne




https://www.dr.dk/nyheder/detektor/detektor-flere-eller-faerre-betjente-s-og-v-er-rygende-uenige-men-begge-har-ret

DetektorDetektor: Flere eller færre betjente?
S og V er rygende uenige, men begge har retAntallet af betjente er faldet på Fyn, men lokalbetjentene er blevet flere.
(ARKIV)  Af Ida Elmdal Thagesen og Ida-Sofie Sellerup18.
maj 2019 kl.
09.
00Bemærk: artiklen er mere end 30 dage gammelLæs opI sidste uge endte to fynske folketingskandidater i en ophidset debat i en udsendelse på P4 Fyn.
Trine Bramsen (S) anklagede regeringen for at have lukket nærpolitistationer og sænket antallet af betjente på Fyn.
Jane Heitmann (V) afviste beskyldningen og pegede blandt andet på, at regeringen har fordoblet antallet af lokale betjente på Fyn.
Men hvem har ret?
Detektor har i samarbejde med P4 Fyn tjekket de to politikeres påstande.
Hvad gik slagsmålet ud på?
P4 Fyn havde inviteret de to folketingskandidater ind til en debat om det lokale politi på Fyn, og Bramsen og Heitmann gik hurtigt skævt af hinanden, som man kan høre på optagelsen.
P4 Fyn: Trine Bramsen og Jane Heitmann– Da Mette Frederiksen var justitsminister lukkede I jo nærpolitistationerne, lød det blandt andet fra Heitmann.
– Ej, det er simpelthen noget vrøvl.
Størstedelen er lukket under jer, svarede Bramsen, som også langede ud efter regeringen for at have skåret i politistyrken på Fyn:– Der er blevet færre politibetjente på Fyn, mens I har haft regeringsmagten, og det er det, som vi skal have løst, sagde den socialdemokratiske retsordfører.
Det var Heitmann dog langt fra enig i:– Nej, det er det ikke, svarede hun.
– På Fyn der har vi fordoblet antallet af betjente, som arbejder med det lokale politiarbejde.
Det har vi fundet ud afLad os starte med antallet af politibetjente.
Det er nemlig steget på landsplan, men faldet på Fyn.
En opgørelse fra Rigspolitiet viser, at der i 2015 var 676 politibetjente på Fyn, mens tallet i 2019 var 618.
Med andre ord har Trine Bramsen altså ret i, at antallet af politibetjente samlet set er faldet på Fyn, mens Venstre har haft regeringsmagten.
Men antallet af politibetjente på Fyn er ikke det samme som antallet af lokale betjente på Fyn.
Det er dem, Heitmann taler om.
Og tilbage i oktober 2018 kom regeringen faktisk med et udspil, som vil sikre flere betjente til det lokale politiarbejde.
På Fyn betyder det en stigning fra 13 til 26.
Det vil med andre ord sige, at Heitmann også har ret i, at der her er sket en fordobling.
Faktaboks: Hvad er en betjent, som arbejder med "det lokale" politiarbejde?
”Alle politikredse skal fremover have dedikerede lokalbetjente (.
.
.
) Det indebærer, at lokalbetjentene har ansvar for et afgrænset geografisk område.
Størrelsen på områderne varierer afhængigt af områdets demografi og udfordringer.
”Kilde: Regeringens udspil, Nærhed og Tryghed, 2018Bramsen og Heitmann har altså begge ret – men taler ikke om det samme.
Men hvad så med nærpolitistationerne?
Her har Bramsen fat i den lange ende.
Jane Heitmann har godt nok ret i, at der blev lukket nærpolitistationer under den S-ledede regering.
Helt præcis syv af slagsen.
Men under den nuværende regering er der lukket 39 nærpolitistationer.
Og derfor har Bramsen ret, når hun siger, at størstedelen er lukket siden regeringsskiftet i 2015.
Endelig skal det bemærkes, at begge partier faktisk har været med i samtlige politiforlig siden 2006.
Hvad siger de til kritikken?
Detektor har kontaktet både Trine Bramsen og Jane Heitmann for at spørge, hvorfor de beskylder hinanden for at lukke nærpolitistationer, og hvorfor de bliver så uenige om antallet af politibetjente på Fyn, når begge parter har stemt for de samme forlig.
– Det er jeg også forundret over, og i virkeligheden ville jeg hellere have diskuteret visioner, siger Trine Bramsen til Detektor.
Tror du, at P4 Fyns lyttere er blevet klogere af at høre jeres diskussion?
– Nej, og jeg har virkelig tænkt meget over, hvordan man bedst kommer ud af sådan en talkrig.
Men debatten handlede om fynske betjente, og da det er rigtigt nok, at der på Fyn samlet set er kommet færre betjente, synes jeg, det er unfair, hvis man som lytter står tilbage med billedet af, at der er kommet flere betjente på Fyn.
Jane Heitmann afviser over for både P4 Fyn og Detektor at stille op til et interview.
Hun sender i stedet et skriftligt svar:– Vi har styrket indsatsen i forhold til det lokalepolitiarbejde ved at tilføre 150 betjente til de 250 betjente, der i dag arbejder med det lokale politiarbejde.
(.
.
.
) For Fyn betyder det konkret, at antallet af politibetjente, der arbejder med det lokale politiarbejde, fordobles.
Debatten i P4 Fyn forleden morgen handlede netop om det lokale politiarbejde.
Og det er helt korrekt, at vi har øget antallet af betjente, der arbejder med det lokale politiarbejde, skriver hun og fortsætter:– Til spørgsmålet om udviklingen i nærpolitistationer, så fremgår det af svar fra Justitsministeriet, at antallet af øvrige politistationer faldt fra december 2011 til december 2015, og at antallet af landbetjente blev næsten halveret fra oktober 2011 til juni 2015.
FacebookTwitterKopier linkEmner:Fyn|Jane Heitmann (politiker)|Politi|Socialdemokraterne|Trine Bramsen (politiker)




https://www.dr.dk/nyheder/indland/hver-sjette-dagpengemodtager-i-udlandet-flyver-under-radaren-groteske-tal

Valg til Europa-ParlamentetSe temaIndlandHver sjette dagpengemodtager i udlandet flyver under radaren: 'Groteske tal'Regeringen bør 'hanke op i sig selv' på skatteydernes vegne, lyder det fra DF og S.
Peter Kofod (DF) opfordrer regeringen til at 'hanke op' i sig selv og få styr på kontrollen med modtagere af danske dagpenge i udlandet.
Af Mads Korsager Nielsen18.
maj 2019 kl.
11.
00Bemærk: artiklen er mere end 30 dage gammelLæs opHerhjemme skal man følge dagpengereglerne for at få dagpenge: Søg mindst ét job om ugen, gå til møder i jobcenteret og a-kassen, log ind på jobnet.
dk mindst hver syvende dag, registrer det hele på ‘jobloggen’ og vær klar til at tage et arbejde i morgen.
Men når a-kasserne sender danske dagpenge til udlandet, får de i mere end hvert sjette tilfælde aldrig svar på, om modtageren følger reglerne og aktivt står til rådighed, når de sender en forespørgsel.
Jeg synes, den danske regering skal tage at hanke op i sig selv.
Peter Kofod, Dansk FolkepartiDet viser nye data fra Styrelsen for Arbejdsmarked og Rekruttering, over hvor ofte a-kasserne får svar fra de udenlandske arbejdsformidlinger, der skal holde øje med dagpengemodtagerne.
- Det er fuldstændig groteske tal.
Hvordan kan det være, at danske ledige skal leve op til en lang række krav for at kunne få dagpenge, mens der er folk, der rejser ud, og vi aner ikke, om de lever op til reglerne, siger spidskandidat til Europa-Parlamentet for Dansk Folkeparti Peter Kofod.
Socialdemokratiet mener, at de manglende svar er en regulær skandale.
- Det er et brud på EU-traktaten, der forpligter landene til loyalt samarbejde med hinanden.
Jeg er dybt forundret over, at det har fundet sted, og at det er sket på beskæftigelsesminister Troels Lund Poulsens (V) vagt, siger Jeppe Kofod, der er Socialdemokratiets spidskandidat til europaparlamentsvalget.
Svaret er tavshed mere end hver 6.
gangEn aktindsigt fra Styrelsen for Arbejdsmarked og Rekruttering viser, at a-kasserne i 2017 sendte 2.
234 underretninger til udenlandske arbejdsformidlinger og modtog 1.
839 svar.
I 17,3 procent - eller hvad der svarer til mere end hver sjette gang - modtog a-kassen aldrig et svar.
Det betyder, at den danske a-kasse dermed ikke ved, om dagpengemodtageren leder efter arbejde i udlandet, står til rådighed eller måske endda har illegal indkomst ved siden af de danske dagpenge.
- Får man den idé, at man vil søge arbejde i Spanien, Portugal eller et andet EU-land, så kan man få dagpengene med.
Det pågældende lands myndighed kontrollerer, at vedkommende står til rådighed for det lokale arbejdsmarked, men det varierer meget, hvilke svar vi modtager, når vi spørger, siger Verner Sand Kirk, direktør for brancheforeningen Danske A-kasser, der ved dette folketingsvalg også stiller op for Socialdemokratiet.
Ifølge reglerne har EU-borgere og danskere med dagpengeret lov til at tage dagpenge med til udlandet i op til tre måneder.
En mulighed, som 2.
228 personer benyttede sig af i 2017.
Af dem tog knap halvdelen dagpengene med til Østeuropa, viser et notat fra Danske A-kasser.
Udlændinge skal, udover at opfylde de almindelige betingelser for ret til dagpenge, have arbejdet to måneder i Danmark indenfor en tre-måneders periode for at kunne eksportere dagpenge ud af landet.
DF: Regeringen bør hanke op i sig selvBåde Socialdemokratiet og Dansk Folkeparti opfordrer regeringen og beskæftigelsesminister Troels Lund Poulsen til at handle hurtigst muligt.
- Jeg synes, den danske regering skal tage at hanke op i sig selv og finde ud af, hvordan man har tænkt sig at kontakte de andre lande og finde ud af, hvad der er grunden til, vi ikke hører mere, siger Peter Kofod.
Det er ikke nok at snik-snakke med vennerne i ministerrådet.
Den rette fremgangsmåde ville være straks at gå til kommissionen, der skal håndhæve brud på EU-traktaten.
Jeppe Kofod, SocialdemokratietJeppe Kofod mener, at sagen er en "hån mod danske dagpengemodtagere, der følger reglerne".
- Det er vildt, at regeringen ikke har været mere opmærksom på det og gjort noget.
Det er ikke nok at snik-snakke med vennerne i ministerrådet.
Den rette fremgangsmåde ville være straks at gå til kommissionen, der skal håndhæve brud på EU-traktaten, siger Jeppe Kofod.
Men Troels Lund Poulsen opfordrer kritikerne til at feje for egen dør.
- Jeg synes, de begge glemmer, at det samme fandt sted, da Mette Frederiksen var minister.
Det er ikke et problem, der er opstået på min vagt, men derimod noget, der længe har været en klods om benet.
Bange anelser efter opholdskravHos brancheforeningen Danske A-kasser giver svarprocenten fra de udenlandske myndigheder desuden bange anelser i forhold til regeringens nyindførte såkaldte opholdskrav.
Her skal a-kasserne bruge dokumentation fra udlandet i forhold til, hvor lang tid medlemmerne har boet og arbejdet i udlandet for at se, om vedkommende er berettiget til dagpenge i Danmark.
- I modsætning til reglerne for eksport af dagpenge er reglerne om opholdskravet fuldstændig ukendte i udlandet og skal ikke besvares af de samme myndigheder, siger direktør Verner Sand Kirk.
FacebookTwitterKopier linkEmner:Troels Lund Poulsen (politiker)|Venstre|A-kasser|Dagpenge|Portugal




https://www.dr.dk/nyheder/politik/folketingsvalg/mette-frederiksen-aabner-haeve-cigaretprisen-unge-aeldre-skal-fredes

FolketingsvalgMette Frederiksen åbner for at hæve cigaretprisen for unge – ældre skal fredes Socialdemokratiets formand åbner nu for at hæve cigaretpriserne efter valget.
Mette Frederiksen på et besøg på et plejehjem i Holstebro tidligere i valgkampen.
Af Andreas Nygaard Just, Louise Dalsgaard og Emil Søndergård Ingvorsen18.
maj 2019 kl.
08.
46Bemærk: artiklen er mere end 30 dage gammelLæs opHvis du er en rygetrængende ung mand eller kvinde, så kan du i fremtiden risikere at betale mere for en pakke cigaretter end dine forældre.
I hvert fald åbner Socialdemokratiets formand, Mette Frederiksen, nu for at lave differentierede priser, så de unge skal betale mere end de ældre for at få en dosis nikotin.
Det ”lufter” Mette Frederiksen nu som en idé for at bekæmpe, at de unge danskere begynder at ryge.
Jeg tør ikke sige, hvordan sådan et system skulle se ud, og jeg ved heller ikke, om det kan lade sig gøre.
Mette FrederiksenSidste år viste en rapport over danskernes sundhed nemlig, at flere unge begynder at ryge.
- Måske vil der være en mulig vej i at sige, at vi sætter priserne op for de unge, så de ikke starter med at ryge, men at vi måske samtidig lige skærmer nogle af de pensionister, der ikke har så mange penge, siger hun.
’Svær problematik med cigaretpriserne’Statsminister Lars Løkke Rasmussen (V) gav onsdag Mette Frederiksen drøje hug for ikke at melde rent og klart ud, om de vil hæve cigaretpriserne eller ej.
Det skete, da han holdt pressemøde om sin nye debatbog 'Befrielsens Øjeblik'.
Læs også:Mette Frederiksen lurepasser om højere cigaretpriser- Det er et parti, som optræder tøset, når det omhandler cigaretpriser.
Man har haft en sundhedsordfører, der i halvandet år har punket regeringen for ikke at gøre noget for at få unge til at holde op med at ryge og hos alle medier har mere end antydet, at når de kom til, så skulle der ske noget, sagde han og fortsatte:- Når vi så tager snakken, hvem er det så, der siger, at de ikke vil pille ved cigaretpriserne?
Fordi man simpelthen er bange for vælgerne?
Det er dét socialdemokrati, der fører valgkamp lige nu.
Det har jeg ikke så meget respekt for.
Mette Frederiksen erkender da også, at hun er delt på spørgsmålet om prisen på cigaretter.
- Det er svært det her med cigaretpriser, det må jeg være helt ærlig at sige.
På den ene side skal vi have hindret, at unge starter med at ryge, og vi skal gerne have antallet af rygere ned – ikke mindst på grund af risikoen for kræft, siger hun.
Vi går ikke til valg på at sætte cigaretpriserne op, men vi har jo en kontinuerlig vigtig opgave i at sikre, at der er færre danskere, der dør af kræft.
Der er jeg åben for alle diskussioner.
Mette Frederiksen- Overfor det står så, at jeg jo også i høj grad risikerer mennesker, der ikke har ret mange penge, og nogle af dem er altså rygere.
Det vil få en kæmpe social slagside, hvis man bare sætter priserne op.
Men nu åbner kommer Mette Frederiksen altså med en idé om de fremtidige cigaretpriser.
Hvordan skulle sådan et system se ud, og hvad skulle en pakke cigaretter koste for de unge?
- Jeg tør ikke sige, hvordan sådan et system skulle se ud, og jeg ved heller ikke, om det kan lade sig gøre.
Jeg er bare ærlig her og siger, at jeg synes, at der er nogle dilemmaer, og for mig er svaret ikke bare at fyre prisen så meget op, at man slår bunden ud af pensionerne, siger Mette Frederiksen.
Mette Frederiksen giver stort flertal retI Folketinget er der et stort, bredt flertal for at hæve prisen på en pakke cigaretter – men den præcise pris er der stor uenighed om.
Statsminister Lars Løkke Rasmussen har varslet et udspil på området i indeværende valgkamp, men har endnu ikke sat en pris på, hvad 20 cigaretter skal koste.
Læs også:Folketingets 9 partier sætter deres pris: Det skal en pakke cigaretter kosteLiberal Alliance, Nye Borgerlige og partiet Klaus Riskær Pedersen vil ikke hæve afgiften på en pakke cigaretter.
Hos de resterende partier mener man, at en pakke cigaretter skal koste alt mellem 50 og 80 kroner.
Og parterne, der foreslår prisstigninger, har fat i noget, erkender Mette Frederiksen.
- Alle de, der foreslår højere cigaretpriser, har jo ret i, at det sikkert vil være et effektivt middel til at få antallet af rygere ned.
Så måske kunne en vej være, at vi sætter prisen op for de unge.
Statsministeren har jo kaldt det tøset, fordi du ikke har villet melde ud, om der skal ske noget ved priserne.
Kommer der til at ske noget med prisen på cigaretter med dig ved magten efter det her valg?
- Det vil jeg ikke love, at der gør.
For vi går ikke til valg på at sætte cigaretpriserne op, men vi har jo en kontinuerlig vigtig opgave i at sikre, at der er færre danskere, der dør af kræft.
Der er jeg åben for alle diskussioner.
Jeg prøver bare også at være den, der lige prøver at sikre, at der også er noget social balance i tingene.
Mette Frederiksen fortalte allerede onsdag om idéen hos Toft og co.
på P3.
Hør det her.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Rygning|Socialdemokraterne|Venstre




https://www.dr.dk/sporten/fodbold/pokalturneringen/fortuna-foer-droemmefinale-vi-kan-have-ondt-i-morgen

PokalturneringenFortuna før drømmefinale: ’Vi kan have ondt i morgen’Brøndby og Fortuna Hjørring mødes i kvindernes pokalfinale lørdag eftermiddag.
Sara Holmgaard og Fortuna Hjørring blev nummer to i den danske liga.
Af Malte Nørgaard18.
maj 2019 kl.
07.
29Bemærk: artiklen er mere end 30 dage gammelLæs op- Vi kan godt tillade os at kalde det en drømmekamp.
Sådan lyder det fra Fortuna Hjørrings Caroline Møller forud for pokalfinalen mod Brøndby lørdag eftermiddag.
Vi kommer med en masse selvtillid, fordi vi slog Brøndby i sidste weekend.
Caroline Møller, Fortuna HjørringFor opskriften kan ikke blive bedre.
Det bliver næsten 20 grader, forårssolen kommer måske frem over Brøndby Stadion og Danmarks to bedste kvindelige fodboldklubber mødes i en direkte duel om titlen som pokalmester.
Samtidig er det også årets sidste kamp, og derfor skal alle kræfterne brændes af i pokalfinalen.
Det siger Fortuna Hjørrings landsholdsspiller Sara Holmgaard.
- Vi kan have ondt i benene i morgen.
- Der er stadig meget energi tilbage, så nu skal vi bare ud og snuppe den pokal, så vi kan vise, at vi er det bedste hold i Danmark.
Modstanderholdet fra Brøndby er ellers danske mestre, men da de to hold mødtes i ligaens sidste kamp for en uge siden, var det Fortuna Hjørring, der vandt opgøret.
Skal ramme Brøndby på kontraangrebI det opgør lykkedes det for Fortuna Hjørring at få vendt spillet hurtigt, når Brøndby mistede bolden.
Og det er nogenlunde samme opskrift, som nordjyderne har tænkt sig at gøre brug af i lørdagens finale.
Det fortæller Caroline Møller.
- Vi kommer med en masse selvtillid, fordi vi slog Brøndby i sidste weekend.
De er gode til at spille med bolden, men vi har mange hurtige angrebsspillere.
Så hvis vi erobrer bolden hurtigt, så burde vi kunne snuppe sejren.
Og de samme tanker har Fortunas Caroline Rask gjort sig.
- De skubber mange spillere fremad banen, når de har bolden.
Så det skal vi selvfølgelig udnytte, siger hun.
Kampen mellem Brøndby og Fortuna Hjørring spilles klokken 17.
Opgøret kan ses direkte på DR3.
FacebookTwitterKopier linkEmner:Brøndby|Fortuna Hjørring|DR3|Fodbold|Brøndby Stadion




https://www.dr.dk/nyheder/viden/teknologi/nasa-maanen-skrumper-ind-som-en-rosin

Første stop: MånenSe temaTeknologiNasa: Månen skrumper ind som en rosinÅr for år skrumper Månen og får rynker, der udløser måneskælv, viser ny forskning.
Månens fantastiske landskab med bakker, dale og revner er skabt af et hidtil ukendt indre liv.
Men ny forskning viser, hvor meget der faktisk sker i Månens indre.
Af Chris Lehmann18.
maj 2019 kl.
08.
31Bemærk: artiklen er mere end 30 dage gammelLæs opVores måne er ikke en statisk død klippeklump, der hænger oppe i verdensrummet og kredser om Jorden.
Månen har et skjult indre liv.
Og vi mennesker opdager hele tiden nyt om den og bliver klogere på, hvordan universet fungerer.
I 1960'erne bekræftede astronauterne, der besøgte Månens overflade, at den havde seismisk aktivitet - altså at månen ind imellem rammes af måneskælv, ligesom der her på Jorden er jordskælv.
Det store spørgsmål har blot været, hvor månens skælv kommer fra - og dermed også hvordan Månen præcist er opbygget.
Og nu er forskere kommet et skridt nærmere et svar på mysteriet.
Hidtil har forskere brugt to forklaringer til at forklare måneskælv med: at Jordens tyngdefelt påvirker Månens indre, og at meteornedslag giver kraftige rystelser i undergrunden.
Men en ny forklaring er, at den skrumper, skriver Nasa på sin hjemmeside.
Månens indre livMånens indre har været varmt, men er over millioner af år kølet meget ned.
Under nedkølingen hærder den yderste skal samtidig med, at hele massen skrumper ind.
Og fordi den yderste overflade hærder, bliver den brækket i stykker under sammentrækningen.
Det kan sammenlignes lidt med en vindrue, der skrumper ind og bliver til en rynket rosin.
Månens overflade brækker blot i stykker og danner bakker og dale.
Når overfladen trækker sig sammen om den skrumpende Måne, deler den sig i plader, hvor kanterne presses mod hinanden.
Det kan være årsagen til mange af de måneskælv, som Nasas astronauter målte tilbage i 1960'erne.
En såkaldt forkastningszone, hvor Månens overflade knækker, på grund af hele klodens sammentrækning.
Pilene markerer, hvordan de to tektoniske plader bevæger sig mod hinanden.
Med ny teknologi og nye billeder af månens overflade har Nasa og forskere fra Center for Earth and Planetary Studies, Smithsonian Institution kunnet kortlægge, hvor 60'er-måneskælvene stammede fra.
Gammel data i ny forskningOg det viser sig, at langt de fleste havde epicentre omkring Månens forkastningslinjer.
Altså bakkeområder på månen, hvor toppens overflademateriale er lysere end resten af omgivelserne.
Solens stråler formørker over tid stenene og gruset på Månens overflade.
Den lyse farve tyder derfor på, at bakketoppene ikke har været udsat for solens stråler nær så længe som resten, og de derfor er opstået som resultat af geologisk aktivitet.
Månens bakkekamme med lysere overflademateriale viser ifølge forskere fra Nasa, at Månens overflade stadig forandrer sig, som konsekvens af måneskælv og påvirkning fra tyngdekraften.
- Det er bemærkelsesværdigt, at vi har kunnet bruge 50 år gammel data og nye billeder i en kombination til at lære noget nyt om Månen.
Samtidig viser det nye områder, vi kan studere i fremtiden for at lære mere om Månens indre, siger leder af Lunar Recoinaissance Orbiter-projektet(LRO), John Keller.
Det er LRO-sonden, der har taget de nye billeder.
Jorden og Månen påvirker hinandenUd over at beskrive, hvordan Månens indre giver nye bakker og forkasninger på overfladen har forskerne bag projektet også fundet ud af, at de fleste måneskælv sker, når Månen er længst fra Jorden.
Forklaringen bag det er, at påvirkningen fra Jordens tyngdekraft på Månen er allerstørst på det tidspunkt.
Og det tyder på, at de massive kræfter, der sørger for at holde Månen fast i sit kredsløb også kan udløse de forkastninger, der giver måneskælv.
Det er ikke den eneste hemmelighed fra Månens indre, der er blevet afsløret i de seneste måneder.
For få uger siden kom det frem, at der var store mængder vand bundet i Månens undergrund, som bliver hvirvlet op, når store meteorer slår ned i overfladen.
FacebookTwitterKopier linkEmner:NASA|Videnskab|Jordskælv|Smithsonian|USA




https://www.dr.dk/nyheder/politik/folketingsvalg/pia-kjaersgaard-en-s-v-df-regering-er-det-eneste-rigtige

FolketingsvalgPia Kjærsgaard: En S-V-DF-regering er 'det eneste rigtige'Hendes egen partiformand, Kristian Thulesen Dahl, er ikke helt enig.
EN V-S-DF-regering ville efter Pia Kjærsgaards udsagn give "en enorm stabilitet".
Hun så gerne, at partierne arbejder på scenariet som deres førsteprioritet.
Af Sally Frydenlund Larsen18.
maj 2019 kl.
08.
04Bemærk: artiklen er mere end 30 dage gammelLæs opV-LA-K, V-DF-K, S, eller S-V?
Forskellige bogstavkombinationer flyver rundt i luften i disse valgkampsdage.
Alle dækker de over forskellige scenarier for, hvordan regeringen vil være sammensat på den anden side af folketingsvalget den 5.
juni.
I torsdags smed Lars Løkke (V) en mindre bombe, da han luftede muligheden for en regering bestående af Socialdemokratiet og Venstre - en mulighed som S-formand Mette Frederiksen hurtigt takkede nej til.
Læs også:Løkke: 'Det ville have klædt Mette Frederiksen' at åbne op for midter-regeringHvor enige er de her tre?
For uenige, mener Mette Frederiksen (S) og Kristian Thulesen Dahl (DF), mens Lars Løkke (V) er mere fortrøstningsfuld.
Men nu melder endnu en stemme sig i koret, der taler for en regering, der går hen over midten, nemlig Folketingets formand, Pia Kjærsgaard.
Hun præsenterer tilmed en ny bogstavkombination: S-V-DF.
- Det eneste rigtige er, at vi tre partier finder sammen i en flertalsregering, siger hun i dag til Berlingske og fortsætter med henvisning til partierne Socialdemokratiet, Venstre og Dansk Folkeparti:- Vi kan udrette enormt meget sammen.
Ikke så forskellige enddaIfølge Pia Kjærsgaard er en S-V-DF-regering den eneste løsning på den usikkerhed, som hun tror, at mange danskere oplever i hverdagen.
- Jeg ved, at utrolig mange mennesker sukker efter tryghed, ordentlighed og sikkerhed.
Jeg kan også mærke det i mig selv.
Det er en følelse af, at det bare ville være fuldstændigt fantastisk, hvis vi kan få det her til at lykkes, siger hun.
Lars Løkke opfordrede i går endnu engang Mette Frederiksen til at overveje et arbejde over midten, men indtil videre holder S-formanden fast i sit nej tak.
Hun synes, at forskellene på de to partier er for store.
Pia Kjærsgaard krammer sin partiformand, Kristian Thulesen Dahl.
Men det er Pia Kjærsgaard slet ikke enig i.
- Helt ærligt: Det er dumt og ren parade, så lad os nu holde op med det.
De uenigheder, der er, er ikke uoverkommelige.
Thulesen Dahl: Kan ikke se det for sigPia Kjærsgaard går så langt som til at sige, at hun synes, at hendes forslag til en treparti-regering bør være de tre partiers førsteprioritet.
Men hendes egen partiformand, Kristian Thulesen Dahl, er ikke klar til at samarbejde med Socialdemokratiet, siger han til Berlingske.
- Jeg siger klart og tydeligt, at jeg ikke kan se for mig, at der vil kunne komme en situation efter et valg, hvor S og DF indgår noget regeringssamarbejde.
I stedet arbejder han for en regering bestående af Venstre, Dansk Folkeparti og de Konservative, hvis de vil være med.
Meningsmålingerne tyder dog ikke på, at den konstellation kan opnå flertal:Og det ved Kristian Thulesen Dahl.
Måske derfor holder han en lille dør åben over for Pia Kjærsgaards idé:- Bliver en S-V-regering pludselig en realistisk mulighed, vil en betingelse for vores støtte være, at vi indgår.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Mette Frederiksen (politiker)|Socialdemokraterne|Venstre




https://www.dr.dk/nyheder/politik/folketingsvalg/er-en-sv-regering-en-god-ide-adskillige-v-politikere-vil-ikke

FolketingsvalgEr en SV-regering en god idé?
Adskillige V-politikere vil ikke kommentere Løkkes udmeldingStørstedelen af Venstres folketingsgruppe bakker dog op om deres formand.
Statsministeren får opbakning til udmelding om en SV-regering fra størstedelen af folketingsgruppen.
Af Emil Søndergård Ingvorsen, Louise Dalsgaard og Andreas Nygaard Just18.
maj 2019 kl.
07.
00Bemærk: artiklen er mere end 30 dage gammelLæs op'Ingen kommentarer', 'ingen kommentarer', 'ingen kommentarer'.
Sådan lyder det fra otte medlemmer af Venstres folketingsgruppe, når de direkte bliver adspurgt, om de forholder sig 'positivt' eller 'negativt' over for deres formand, statsminister Lars Løkke Rasmussens (V), udmelding om en SV-regering.
Det er en af konklusionerne i en rundringning, DR Nyheder har foretaget til medlemmerne af partiets folketingsgruppe.
Jeg fik et chok.
Det skal forstås på den måde, at jeg har brugt 30 år af mit liv på at bekæmpe socialdemokrater og socialdemokratisk politik.
Det har jeg sådan set tænkt mig at blive ved med.
Martin Geertsen, socialordførerStatsministeren satte for alvor diskussionen om en regering mellem de to politiske ærkefjender på dagsordenen torsdag i forbindelse med, at hans samtalebog ’Befrielsens Øjeblik’ udkom.
Læs også:Løkke åbner for SV-regering efter valgetHer åbnede han for muligheden for, at det kan blive nødvendigt, at Mette Frederiksen og han selv slår pjalterne sammen, hvis der kommer et blåt flertal efter valget, som er afhængig af Stram Kurs.
- Der er naturligvis nogle dilemmaer i det her, men samtidig er der for mig ingen tvivl om, at det er et rigtigt forslag.
Meget politik laves allerede inde på midten i dag, siger Lars Løkke Rasmussen i bogen.
'Jeg har brugt 30 år på at bekæmpe Socialdemokratiet'For flere af partikollegerne kom den melding som et lyn fra en klar himmel.
Alligevel er der bred opbakning til udmeldingen.
21 Venstre-folk forholder sig 'positivt', hvor det dog samstemmende lyder, at førsteprioriteten er at beholde nøglerne til Statsministeriet uden at skulle involvere Socialdemokratiet.
Sådan har vi gjortVi har foretaget en rundringning til medlemmerne af Venstres folketingsgruppe med spørgsmålet:Forholder du dig 'positivt' eller 'negativt' til statsministerens udmelding om, at en SV-regering kan komme på tale efter valget for at holde yderfløjspartierne uden for indflydelse?
Artiklen bygger også på udmeldinger fra V-poltikere i andre medier og på Facebook.
En af dem, der er positive, men som dog nærmest fik formiddagskaffen galt i halsen, da han hørte Lars Løkke Rasmussens udmelding, er socialordfører Martin Geertsen.
- Jeg fik et chok.
Det skal forstås på den måde, at jeg har brugt 30 år af mit liv på at bekæmpe socialdemokrater og socialdemokratisk politik.
Det har jeg sådan set tænkt mig at blive ved med, siger han.
Men da det første chok havde fortaget sig, så kunne ordføreren dog godt se logikken i forslaget.
Det er nemlig afgørende, at Stram Kurs ikke får nogen form for indflydelse efter valget.
- Jeg synes ikke, at vi har noget som helst at gøre i et samarbejde med Stram Kurs, da vores menneskesyn og ideologiske udgangspunkt næsten ikke kan ligge længere væk fra hinanden.
Når man lægger den præmis ind, så er der noget fornuft i, at man i givet fald må afsøge nogle andre muligheder, siger Martin Geertsen.
Se Lars Løkke Rasmussen fortælle om sine refleksioner om et regeringssamarbejde med Socialdemokratiet:Kristian Jensen undveg spørgsmåletVenstres næstformand og den mest sandsynlige afløser til formandsposten i partiet, Kristian Jensen, undveg spørgsmålet gentagne gange, da han i går blev spurgt ind til en SV-regering.
Her kom det dog frem, at han ikke havde læst bogen inden udgivelsen.
- Jeg noterer mig, at Lars (Løkke, red) først og fremmest har sagt, at han går efter at danne en borgerlig-liberal regering.
Det synes jeg er helt rigtigt, og at det er den prioritet, Venstre skal have, sagde han.
- Hvis ikke det kan lade sig gøre, så skal vi gå efter at samarbejde bredt.
Og det har vi bevist, at vi kan.
Et er et bredt samarbejde – noget andet er at danne regering, hvor Lars Løkke kalder en SV-regering for et ’rigtigt forslag’, hvis man ikke kan få et blåt flertal?
- Så må vi arbejde på at få et stort blåt flertal, og hvis ikke vi får det, så må vi arbejde med de muligheder, som vælgerne giver os, sagde Kristian Jensen.
Partiets politiske ordfører, Britt Bager, vil dog til gengæld gerne forholde sig til udmeldingen.
Og her er der ingen tvivl om, at der er fuld opbakning til formanden.
- Vi går til valg på at fortsætte det borgerlig-liberale samarbejde.
Men hvis det ikke er muligt, så tror jeg, at der er rigtig mange danskere, som ønsker, at de yderfløjspartier, der er på begge sider, ikke får deres politik igennem, siger hun.
Der er folketingsvalg 5.
juni.
Først herefter skal de respektive statsministerkandidater forsøge at danne en regering.
Sådan forholder V-politikerne sig•Positivt - Jan E.
Jørgensen, Preben Bang Henriksen, Jacob Jensen, Hans Christian Schmidt, Hans Andersen, Britt Bager, Erling Bonnesen, Karen Ellemann, Claus Hjort Frederiksen, Mads Fuglede, Martin Geertsen, Eva Kjer Hansen, Bertel Haarder, Peter Juel-Jensen, Carsten Kissmeyer, Marcus Knuth, Lars Christian Lilleholt, Sophie Løhde, Anni Matthiesen, Troels Lund Poulsen, Lars Løkke Rasmussen.
•Ingen kommentar - Michael Aastrup Jensen, Louise Schack Elholm, Kristian Jensen, Karsten Lauritzen, Kristian Pihl Lorentzen, Ellen Trane Nørby, Torsten Schack Pedersen, Inger Støjberg.
•Ikke lykkedes at få kommentar - Thomas Danielsen, Søren Gade, Jane Heitmann, Carl Holst, Jakob Ellemann-JensenFacebookTwitterKopier linkEmner:Ellen Trane Nørby (politiker)|Inger Støjberg (politiker)|Lars Løkke Rasmussen (politiker)|Mads Fuglede (politiker)|Valg og folkeafstemninger




https://www.dr.dk/sporten/fodbold/fra-forfest-til-pokalfest-se-pokalfinalen-i-billeder

FodboldFra forfest til pokalfest: Se pokalfinalen i billeder FC Midtjylland er for første gang pokalmestre efter sejren over Brøndby.
Af Rasmus Bodholt Askman og Mathias Hauge Jacobsen17.
maj 2019 kl.
22.
56Bemærk: artiklen er mere end 30 dage gammelLæs opFC Midtjylland kan kalde sig pokalmestre for første gang efter et straffedrama mod Brøndby.
Begge hold indkasserede ét mål i ordinær tid, og uden mål i forlænget spilletid måtte kampen afgøres i straffesparkskonkurrence.
Med to redninger og fire mål viste midtjyderne ingen nåde, og de kunne kort efter løfte pokaltrofæet.
Herunder kan du se de bedste billeder fra opgøret.
Brøndby-fans inden DBU pokalfinalen mellem Brøndby IF og FC Midtjylland i Telia Parken i København.
1 / 10FC Midtjylland og Brøndby IF står klar inden dagens pokalfinale.
2 / 10FC Midtjyllands Kian Hansen og keeper Jesper Hansen jubler efter førstnævntes scoring til 1-0.
Tidligere på måneden omkom Jesper Hansens lillebror i en bilulykke.
3 / 10Brøndbys Dominik Kaiser scorer til 1-1 under pokalfinalen.
4 / 10FC Midtjylland venter i spænding, mens straffekonkurrencen afvikles.
5 / 10FC Midtjylland fejrer pokaltitlen i Telia Parken 6 / 10Alexander Scholz jubler, efter at have sparket sit - og kampens sidste - straffespark i kassen.
7 / 10FC Midtjylland fejrer pokaltitlen i Telia Parken 8 / 10FC Midtjylland fejrer pokaltitlen i Telia Parken 9 / 10FC Midtjylland-målmand Jesper Hansen og offensivspilleren Awer Mabil holder om hinanden efter sejren.
Tidligere på måneden omkom Jesper Hansens lillebror i en bilulykke.
Awer Mabil mistede ligeledes sin søster i en trafikulykke tidligere på året.
10 / 10FacebookTwitterKopier linkEmner:FC Midtjylland|Brøndby|Fodbold




https://www.dr.dk/nyheder/udland/maduro-oslo-forhandlinger-skal-finde-en-fredelig-losning

UdlandMaduro: Oslo-forhandlinger skal finde en fredelig løsningVenezuelas præsident siger, at forhandlinger i Norge skulle "opbygge en fredelig agenda" med oppositionen.
Venezuela's præsident, Nicolas Maduro, omtaler med positive vendinger forhandlingerne med oppositionen i Oslo denne uge.
(Arkivfoto).
)18.
maj 2019 kl.
06.
34Bemærk: artiklen er mere end 30 dage gammelLæs opDenne uges forhandlinger i Norge mellem repræsentanter fra Venezuelas regering og landets opposition er et forsøg på at "opbygge en fredelig agenda" for landet, lyder det fra præsident Nicolas Maduro.
Norges udenrigsministerium, som har tradition for at agere mægler i internationale konflikter, oplyste i går, at forhandlingerne befinder sig i en "undersøgelsesfase".
Forhandlingerne anses som et tegn på en ny tilgang til konflikten, der i månedsvis har skabt spændinger i Venezuela.
Læs også:Norge mægler igen i national konflikt: Venezuelas magthavere og udfordrere forhandler i OsloI Oslo repræsenterede oppositionspolitikeren Stalin Gonzales og to rådgivere den selvudråbte præsident, Juan Guaidós side, mens informationsminister Jorge Rodriguez og guvernøren for delstaten Miranda, Hector Rodriguez, repræsenterede regeringen.
Ingen direkte møder mellem parterneParterne havde separate møder med norske mæglere.
Der var ikke møder direkte mellem de stridende parter, fortæller Gonzales til lokale medier.
Til medlemmer af de væbnede styrker siger Maduro, at repræsentanter for regeringen tog til Norge for at "begynde at undersøge en dialog med Venezuelas opposition for at opbygge en fredelig agenda for landet".
Torsdag skrev Guaidó på Twitter, at ethvert initiativ til forhandling burde begynde med "afslutningen på den ulovlige tilegnelse af magten.
"/ritzau/ReutersFacebookTwitterKopier linkEmner:Nicolas Maduro (politiker)|Venezuela|Norge|Oslo|Twitter




https://www.dr.dk/sporten/haandbold/herreligaen/traditionsklubben-kif-kolding-redder-sig-efter-drama-mod-toender-0

HerreligaenTraditionsklubben KIF Kolding redder sig efter drama mod TønderMed en sejr på 33-28 skaffede håndboldherrerne fra KIF Kolding sig endnu en sæson i den bedste håndboldrække.
KIF Kolding bliver i den bedste danske håndboldrække, efter at holdet her til aften vandt den tredje og afgørende playoff-kamp mod 1.
divisionsholdet TM Tønder.
17.
maj 2019 kl.
22.
24 | opdateret 17.
maj 2019 kl.
22.
44Bemærk: artiklen er mere end 30 dage gammelLæs opHåndboldklubben KIF Kolding afværgede fredag den helt store katastrofe og kan nu ånde lettet op.
Hjemme i en tætpakket Sydbank Arena vandt koldingenserne med 33-28 over TM Tønder i den tredje og afgørende dyst om en plads i den bedste håndboldrække i næste sæson.
Dermed har KIF sikret overlevelse.
Resultatet betyder til gengæld, at Tønder forbliver i 1.
division.
KIF har været i ligaen siden 1984 og vundet 14 mesterskaber.
Det er flere end nogen anden klub i den danske håndboldhistorie.
Men spillere, trænere og fans fra den traditionsrige klub kiggede nedrykningsspøgelset direkte i øjnene efter nederlag på hjemmebane til Tønder i første opgør.
Klubben rejste sig og bankede Tønder i det andet møde mellem de to mandskaber, og det resulterede i en sand gyser fredag aften.
- Kolding er en håndboldklub, der hører til i ligaen.
Vi skal ikke være 1.
divisionshold, sagde KIF-træner Lars Rasmussen ifølge TV2 Sport inden opgøret.
Og den tidligere landsholdsspiller fik ret i sin profeti.
KIF-spillerne kom ud til kampen med stor energi og bragte sig hurtigt foran 2-0 for øjnene af de mere end 4000 fans i håndboldhallen.
Tønder svarede imidlertid igen, og de to hold fulgtes ad til stillingen 6-6.
KIF satte sig på tingene, og Andreas Flodman scorede til 10-6 på en kontra.
Gæsterne fik stoppet blødningen en smule, men KIF bevarede en føring på tre mål ved pausen i den intense kulisse.
Her var stillingen 17-14.
KIF smed komfortabel føringFøringen blev hurtigt udbygget i anden halvleg, og da Alexander Morsten scorede på straffekast, kom KIF foran med fem mål - holdets hidtil største føring i kampen.
Tre hurtige Tønder-mål ændrede hurtigt situationen, og Lars Rasmussen tog en timeout.
Men Tønder fortsatte.
Først udlignede Hans Martin Asmussen til 21-21, og to minutter senere sørgede Emil Bergholt pludselig for føring til gæsterne.
Herefter fulgte en stillingskrig, hvor holdene skiftevis bragte sig foran og kom bagud med et mål.
Men KIF havde is i maven, og da Martin Mauer Larsen gjorde det til 28-26, røg stemningen i hallen igen op på kogepunktet.
Denne gang smed KIF ikke sin føring.
Tværtimod.
Og holdet kan nu fortsætte sin stime af sæsoner i den bedste danske række.
- Jeg er blevet 50 år ældre, vil jeg sige.
Man har ikke altid, om man var købt eller solgt.
Jeg overvejede at 100 gange, om jeg skulle stoppe som træner, for det burde man ikke gå med til.
Men lige nu vil man jo gerne fortsætte, lød det efterfølgende fra KIF-træner Lars Rasmussen til TV2 Sport.
/ritzau/FacebookTwitterKopier linkEmner:KIF Kolding København|Tønder|TV 2 (tv-kanal)|Håndbold|Kolding




https://www.dr.dk/nyheder/politik/ep-valg/bekymret-merkel-tager-til-kroatien-kapre-nye-vaelgere

Valg til Europa-ParlamentetSe temaEP-valgBekymret Merkel tager til Kroatien for at kapre nye vælgereEU's konservative parti-gruppe står til vælgerlussing ved EP-valget i næste uge.
Den tyske kansler, Angela Merkel, tager i dag til Kroatien for at deltage i EPP-gruppens slutspurts-rally.
Af Per Bang Thomsen18.
maj 2019 kl.
07.
00Bemærk: artiklen er mere end 30 dage gammelLæs opTysklands kansler, Angela Merkel, plejer at holde sig til sit hjemland, når der skal kapres nye vælgere.
Men i dag deltager hun for første gang i et vælgermøde uden for de tyske grænser.
Det sker i den kroatiske hovedstad, Zagreb, hvor Det Europæiske Folkeparti (EPP) holder slutspurts-rally inden europaparlamentsvalget i næste uge.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
EPP er et paraplyparti for flere end 70 af Europas kristenkonservative partier, heriblandt Angela Merkels CDU og de danske konservative.
Og i dag skal den tyske kansler så forsøge at overbevise vælgere i hele Europa om, at de skal stemme på deres lokale medlem af EPP-familien.
- Der er mange folk, herunder mig selv, der er bekymrede på Europas vegne, sagde den tyske kansler tidligere på ugen til den tyske avis Süddeutsche Zeitung.
- Det betyder, at jeg føler mig endnu mere forpligtet til sammen med andre at sikre, at Europa har en fremtid.
'Utidig indblanding'EPP har da også brug for al den opmærksomhed, det kan få, for Europas kristenkonservative partifamilie er under pres.
Ifølge meningsmålinger står flere af partierne til at få mærkbare vælgerlussinger ved europaparlamentsvalget, der går i gang på torsdag.
Hvor EPP i dag har 216 pladser i Europa-Parlamentet, står gruppen ifølge parlamentets egen prognose til at krympe til blot 180 mandater efter valget.
Og selvom EPP-partiets gruppe i Europa-Parlamentet stadig ser ud til at blive den største efter valget, så er kampen om vælgerne, ikke mindst fra den EU-skeptiske højrefløj, i den grad spidset til.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
Derek Beach, der er professor på Institut for Statskundskab ved Aarhus Universitet og ekspert i EU, tror dog ikke, at Angela Merkels visit i Kroatien får den store effekt på de konservatives vælgertilslutning.
- Mange vil opfatte det som utidig indblanding udefra.
Og man skal ikke glemme, at der er mange steder i Sydeuropa, der blev ramt hårdt af finanskrisen, hvor Merkel ikke er særlig populær.
Der bliver hun stadig set som skurken, forklarer han.
- Derudover er europaparlamentsvalget i mange medlemsstater meget nationale valg, hvor de kører på ret nationale emner.
Der er folk ligeglade med EPP-gruppens vælgermøde, tilføjer han.
Merkels kurs skabte skredIfølge Derek Beach er der flere grunde til, at det kristenkonservative Europa bløder stemmer i disse år.
Og det er forskelligt fra land til land.
Tager man Tyskland, hvor CDU sammen med søsterpartiet CSU fik 34 mandater ved det seneste EP-valg i 2014, så er presset fra det yderste højre steget.
- Særligt Alternative für Deutschland har taget en del af de folk, der før stemte på de konservative.
Det skyldes immigrationsspørgsmålet og Angela Merkels håndtering af flygtningekrisen i 2015, siger han med henvisning til kanslerens beslutning om at tage imod næsten én million flygtninge fra det borgerkrigshærgede Syrien.
Den kurs blev mødt af hård, intern kritik, og Angela Merkel måtte efterfølgende lukke grænserne i og skære kraftigt ned i antallet af flygtninge, som Tyskland ville tage imod.
Ved forbundsdagsvalget for godt halvandet år siden fik CDU/CSU blot hver tredje stemme, hvilket var langt dårligere end det foregående valg, hvor partierne fik 41,5 procent af stemmerne.
Og det indvandringskritiske Alternative für Deutschland stormede omvendt ind i Forbundsdagen med 12,6 procent af stemmerne.
Det tyder ifølge Europa-Parlamentets prognose til at gentage sig ved valget i næste uge.
Ladt i stikken af EUSer man på Italien, så stormer det stærkt indvandringskritiske og EU-skeptiske Lega-parti frem.
Hvor Lega med Matteo Salvini i spidsen i dag har seks medlemmer i Europa-Parlamentet, står det til at få 26 i næste uge.
Omvendt står Forza Italia, der er medlem af EPP, til at gå fra de nuværende 16 medlemmer til blot seks.
- Migrationsspørgsmålet spiller også ind i Italien.
Men her føler mange italienere, at de er blevet ladt i stikken af de andre EU-lande, der ikke ville hjælpe dem med at håndtere de mange nyankomne, siger Derek Beach.
- Samtidig føler de ikke, at de gamle, etablerede partier har taget sig godt nok af problemet, og derfor vender de sig mod dem nu.
Sådan fungerer Europa-Parlamentet:Mindre magt til de konservativeSiden det første direkte valg til Europa-Parlamentet i 1979 har EPP-gruppen sammen med den socialdemokratiske S&D-gruppe sammen haft flertallet.
I dag sidder de på 403 ud af parlamentets i alt 751 sæder.
- EPP har været den største i samarbejdet, mens S&D har været lillebroren.
Det har betydet, at lovgivningsarbejdet i Europa-Parlamentet har været meget kedeligt, for det krævede blot, at de blev enige.
Så kunne de andre grupper få lov til at få nogle fingeraftryk bagefter, forklarer Derek Beach.
Men det ser også ud til at ændre sig nu.
Ifølge Europa-Parlamentets prognose står de to grupper til at få 329 sæder efter valget.
Det kommer ifølge Derek Beach til at betyde, at de kristenkonservative vil miste noget af den indflydelse, som de hidtil har siddet tungt på.
- Vi kommer ikke til at se en fuldstændig revolution i måden, Europa-Parlamentet fungerer på.
Men jeg tror, vi kommer til at se en lidt større, men fast koalition, som kommer til at bestå af EPP, S&D og de liberale, siger Derek Beach.
Bendt Bendtsen har i de seneste ti år repræsenteret Det Konservative Folkeparti i Europa-Parlamentet.
Men nu har den tidligere K-formand og vicestatsminister valgt at stoppe i politik.
 Det er Pernille Weiss, der som spidskandidat for De Konservative skal prøve at fastholde partiets mandat i Europa-Parlamentet.
Men ifølge den seneste Epinion-måling for DR Nyheder står hun ikke til at blive valgt ind.
1 / 2Bendt Bendtsen har i de seneste ti år repræsenteret Det Konservative Folkeparti i Europa-Parlamentet.
Men nu har den tidligere K-formand og vicestatsminister valgt at stoppe i politik.
1 / 2Det er Pernille Weiss, der som spidskandidat for De Konservative skal prøve at fastholde partiets mandat i Europa-Parlamentet.
Men ifølge den seneste Epinion-måling for DR Nyheder står hun ikke til at blive valgt ind.
2 / 2Upålidelig højrefløjTil gengæld tror han ikke, at den yderste højrefløj, som ellers står til stor vælgerfremgang, kommer til at få det store at skulle have sagt i det kommende parlament.
En række af de nationalkonservative og EU-skeptiske partier, herunder Lega, Alternative für Deutschland og Dansk Folkeparti, har ellers indgået en alliance, som efter planen skal munde ud i en ny gruppe i Europa-Parlamentet efter valget.
De holder selv stormøde i dag i Milano, og Anders Vistisen, der er gruppeformand for Dansk Folkeparti i Europa-Parlamentet, har tidligere udtalt, at han håber, at de kan få den samme funktion som Dansk Folkeparti har haft i dansk politik.
- For at blive en fast koalitionspartner skal man have styr på tropperne.
Partidisciplinen i de store partier er høj, så når man har lavet en aftale med ledelsen, kan man også stole på, at partisoldaterne stemmer med, siger han og fortsætter:- Men ser man på de partier, som er med i den nye gruppe, så er partidisciplinen langt lavere.
De er upålidelige, siger Derek Beach.
Her kan du møde de danske spidskandidater til EP-valget:FacebookTwitterKopier linkEmner:Anders Primdahl Vistisen (politiker)|Angela Merkel (politiker)|EU|Tyskland|Valg og folkeafstemninger




https://www.dr.dk/nyheder/politik/ep-valg/forstaa-grupperne-saadan-sidder-de-danske-politikere-i-europa-parlamentet

Valg til Europa-ParlamentetSe temaEP-valgForstå grupperne: Sådan sidder de danske politikere i Europa-ParlamentetHer kan du læse, hvordan europaparlamentarikerne er organiseret i Bruxelles.
Der er otte grupper i Europa-Parlamentet, der samler politikere på kryds og tværs af landegrænser.
Af Per Bang Thomsen18.
maj 2019 kl.
07.
00Bemærk: artiklen er mere end 30 dage gammelLæs opDen 26.
maj skal der vælges 14 danske politikere til Europa-Parlamentet.
De bliver en del af det mere end 700 mand store parlament, der i de kommende fem år skal tage stilling til en lang række beslutninger, som vil påvirke både danskernes og de andre EU-borgeres hverdag.
Men de 14 danskere kommer ikke til at sidde sammen i Europa-Parlamentet.
De kommer derimod til at sidde i forskellige politiske grupper, der på mange måder minder om partierne på Christiansborg.
De kristenkonservative politikere fra de forskellige EU-lande er eksempelvis samlet i EPP-gruppen, der er den største i Europa-Parlamentet, mens socialdemokraterne sidder i S&D-gruppen.
Svingende partidisciplinI dag er der otte forskellige grupper i Europa-Parlamentet.
For at oprette en gruppe, skal der være minimum 25 parlamentarikere fra mindst en fjerdedel af EU’s 28 medlemsstater.
Jo større en gruppe er, des mere indflydelse har den i hverdagen og på valget af eksempelvis formand og næstformand.
Hver gruppe har sin egen formand, bestyrelse og et sekretariat.
Og inden der skal stemmes, diskuterer medlemmerne de forskellige lovforslag i grupperne.
Hvis de vil have ændret noget, kan de stille et ændringsforslag, som de resterende europaparlamentarikere så skal stemme om.
Her er de politiske grupper i Europa-Parlamentet: EPP - Gruppen for Det Europæiske Folkeparti: Den største gruppe, der samler Europas konservative og kristendemokratiske politikere, heriblandt Det Konservative Folkeparti.
Formanden hedder Manfred Weber, og Bendt Bendtsen (K) har repræsenteret De Konservative i gruppen i de seneste ti år.
Nu går Pernille Weiss efter at overtage den plads.
 S&D - Det Progressive Forbund af Socialdemokrater: Den næststørste gruppe i Europa-Parlamentet, der samler Europas socialdemokrater, heriblandt de danske.
På billedet kan du se Jeppe Kofod og Christel Schaldemose, der begge går efter at blive genvalgt til parlamentet.
(Foto: Tim K.
Jensen © Scanpix) ECR - De Europæiske Konservative og Reformister: Den tredjestørste gruppe, der samler flere EU-kritiske højrefløjspartier, heriblandt Dansk Folkeparti, de britiske konservative og det polske regeringsparti, Lov og Retfærdighed.
 ALDE - Alliancen af Liberale og Demokrater for Europa: Den liberale gruppe, hvor både Venstre og Radikale Venstre sidder med.
Formanden er belgieren Guy Verhofstadt.
 GUE/NGL - Den Europæiske Venstrefløjs Fællesgruppe/Nordisk Grønne Venstre: Gruppen for en række af EU's venstrefløjspartier, heriblandt Folkebevægelsen mod EU, der ønsker Danmark ud af EU.
 EFA - De Grønne: Den grønne venstrefløjsgruppe, hvor danske Margrethe Auken (SF) er medlem.
 EFDD - Europæisk Frihed og Direkte Demokrati: Den stærkt EU-skeptiske højrefløjsgruppe, hvor britiske The Brexit Party med Nigel Farage i spidsen og Femstjernebevægelsen fra Italien blandt andet er medlemmer.
 ENF - Et Nationernes og Frihedens Europa: Endnu en stærkt EU-skeptisk gruppe, som blev stiftet af Rassemblement National fra Frankrig, og hvor det italiensk regeringsparti Lega er medlem.
 Løsgænger: Der findes en række løsgængere i Europa-Parlamentet, heriblandt Rikke Karlsson, der tidligere var medlem af Dansk Folkeparti.
(© DR Nyheder)1 / 9EPP - Gruppen for Det Europæiske Folkeparti: Den største gruppe, der samler Europas konservative og kristendemokratiske politikere, heriblandt Det Konservative Folkeparti.
Formanden hedder Manfred Weber, og Bendt Bendtsen (K) har repræsenteret De Konservative i gruppen i de seneste ti år.
Nu går Pernille Weiss efter at overtage den plads.
1 / 9S&D - Det Progressive Forbund af Socialdemokrater: Den næststørste gruppe i Europa-Parlamentet, der samler Europas socialdemokrater, heriblandt de danske.
På billedet kan du se Jeppe Kofod og Christel Schaldemose, der begge går efter at blive genvalgt til parlamentet.
(Foto: Tim K.
Jensen © Scanpix)2 / 9ECR - De Europæiske Konservative og Reformister: Den tredjestørste gruppe, der samler flere EU-kritiske højrefløjspartier, heriblandt Dansk Folkeparti, de britiske konservative og det polske regeringsparti, Lov og Retfærdighed.
3 / 9ALDE - Alliancen af Liberale og Demokrater for Europa: Den liberale gruppe, hvor både Venstre og Radikale Venstre sidder med.
Formanden er belgieren Guy Verhofstadt.
4 / 9GUE/NGL - Den Europæiske Venstrefløjs Fællesgruppe/Nordisk Grønne Venstre: Gruppen for en række af EU's venstrefløjspartier, heriblandt Folkebevægelsen mod EU, der ønsker Danmark ud af EU.
5 / 9EFA - De Grønne: Den grønne venstrefløjsgruppe, hvor danske Margrethe Auken (SF) er medlem.
6 / 9EFDD - Europæisk Frihed og Direkte Demokrati: Den stærkt EU-skeptiske højrefløjsgruppe, hvor britiske The Brexit Party med Nigel Farage i spidsen og Femstjernebevægelsen fra Italien blandt andet er medlemmer.
7 / 9ENF - Et Nationernes og Frihedens Europa: Endnu en stærkt EU-skeptisk gruppe, som blev stiftet af Rassemblement National fra Frankrig, og hvor det italiensk regeringsparti Lega er medlem.
8 / 9Løsgænger: Der findes en række løsgængere i Europa-Parlamentet, heriblandt Rikke Karlsson, der tidligere var medlem af Dansk Folkeparti.
(© DR Nyheder)9 / 9Gruppemedlemmerne er dog ikke tvunget til at stemme det samme, og partidisciplinen svinger fra gruppe til gruppe.
Stærkest er det i den grønne gruppe, hvor danske SF er medlem.
Her stemte de sammen i omkring 95 procent af afstemningerne.
I den modsatte ende finder man den stærkt EU-skeptiske højrefløjsgruppe EFDD, hvor der blev stemt samlet i færre end hver anden afstemning.
Men jo mere samlet politikerne kan stå, des mere betydningsfulde bliver de.
Man kan også vælge at være løsgænger.
Men det betyder så også, at ens politiske indflydelse er langt lavere.
Indflydelse for danskereDet er også igennem grupperne, at de danske interessenter kan være med til at præge de nye EU-love.
- Vi byder alle grupperne i Europa-Parlamentet op til dans, men der er selvfølgelig nogle grupper, der danser mere i vores retning end andre, forklarer Nadja Lundholm Olsen, der er EU-chef hos 3F.
Her er de 14 danske parlamentarikere den umiddelbare adgangsbillet til grupperne.
De danske socialdemokrater i S&D-gruppen har eksempelvis været lydhør over for fagforbundets synspunkter i forhold til det nye udstationeringsdirektiv og den sociale søjle, der faldt på plads sidste år.
Og Det Radikale Venstre og Venstre i ALDE-gruppen har været centrale medspillerne i forhold til vejpakken, der blandt andet indeholder regler om køre- og hviletid for chauffører, forklarer Nadja Lundholm Olsen.
- Men vi begrænser os ikke kun til de danske parlamentarikere, for de udgør kun to procent af det samlede antal medlemmer, understreger hun.
Ny gruppe på vejSelvom der i dag er otte grupper i det nuværende Europa-Parlament, så er det ikke sikkert, at det nye parlament også kommer til at se sådan ud.
En række af de EU-skeptiske og nationalkonservative højrefløjspartier, herunder Dansk Folkeparti, italienske Lega og Rassemblement National fra Frankrig, har indgået en alliance, som skal munde ud i en helt ny gruppe efter valget.
De partier sidder i dag i tre forskellige grupper - ECR, EFDD og ENF - men de håber at kunne få mere indflydelse ved at slå pjalterne sammen.
Her kan du komme med bag scenen i Europa-Parlamentet:FacebookTwitterKopier linkEmner:EU|Europa-Parlamentet|EU-forhold|Bruxelles|Frankrig




