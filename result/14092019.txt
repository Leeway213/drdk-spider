https://www.dr.dk/sporten/atletik/dansk-triatlet-henter-em-guld-i-amsterdam

AtletikDansk triatlet henter EM-guld i AmsterdamKristian Høgenhaug vandt lørdag EM-guld i triatlon, mens Morten Brammer Olesen vandt bronze.
Kristian Høgenhaug efter sin sejr i Amsterdam.
Af Michael Sten Jensen14.
sep.
2019 kl.
22.
09Bemærk: artiklen er mere end 30 dage gammelLæs opDen danske triatlet Kristian Høgenhaug har god grund til at sove med armene over hovedet de næste par dage.
Lørdag eftermiddag blev danskerne nemlig kåret til europamester i langdistance-triatlon, da han i tiden 7:53:52 timer satte sine konkurrenter til vægs.
Fakta om triatlonLangdistance-triatlon er bedre kendt som en 'ironman' med 3,8 kilometer svømning, 180 kilometer cykling og 42,195 kilometer løb.
VM i Ironman 2019 afholdes på Hawaii lørdag den 12.
oktober.
Tiden var Høgenhaugs bedste tid i karrieren, og samtidig den fjerdebedste danske tid nogensinde.
Men selv om EM-guldet var en stor bedrift, så har Aarhus 1900-triatleten allerede øjnene rettet mod noget større.
- Det var mega fedt og en super god forberedelse til VM på Hawaii.
Det var dejligt at kunne levere, selv om træningen har været en smule nedtrappet frem mod netop VM, siger Kristian Høgenhaug.
Klimakammer skal hjælpe mod top 15Allerede nu er VM-forberedelserne dog godt i gang for Kristian Høgenhaug, der i juli bookede en plads til VM ved at vinde Ironman Hamburg.
Udover at Kristian Høgenhaug om knap ti dage rejser til Hawaii for at hjælpe kroppen med at omstille sig til klimaet, så har Aarhus Universitet indtil da hjulpet ved at stille et klimakammer til rådighed, hvor den danske europamester kan arbejde med at få kroppen klar til de barske forhold, som venter på Hawaii.
- Det er første gang, at jeg er med, så det handler også om at være realistisk.
Alle står super skarpt, når det er VM, så jeg håber på at kunne slutte i top 15.
Men der er 30 grader og en høj luftfugtighed at kæmpe med, så det skal jeg have forberedt mig godt på, siger Kristian Høgenhaug.
Ved EM i Amsterdam var Kristian Høgenhaug ikke den eneste dansker, som kom hjem med en medalje.
Klubkammerat fra Aarhus 1900 Morten Brammer Olesen vandt bronze på samme distance.
FacebookTwitterKopier linkEmner:Triathlon|Aarhus 1900|Hawaii|Amsterdam|Aarhus Universitet




https://www.dr.dk/nyheder/kultur/beatles-legender-indspiller-john-lennons-glemte-sang-det-er-rigtig-rigtig-stort

KulturBeatles-legender indspiller John Lennons glemte sang: 'Det er rigtig, rigtig stort'De nulevende Beatles-medlemmer, Paul McCartney og Ringo Starr, genopliver demoversion af Lennon-sang.
De to tidligere Beatles-medlemmer, Ringo Starr og Paul McCartney, ses her sammen til premiereren på dokumentarfilmen 'The Beatles: Eight Days a Week - The Touring Years' i London 2016.
REUTERS/Neil Hall Af Stine Delfs og Lars Lindevall14.
sep.
2019 kl.
20.
01Bemærk: artiklen er mere end 30 dage gammelLæs opEn af de sidste sange, John Lennon skrev, inden han blev skudt og dræbt foran sin lejlighed på Manhatten i 1980, var nummeret 'Grow old with me'.
Sangen var oprindeligt tiltænkt albummet 'Double Fantasy', der var det sidste album, som Lennon udgav før sin død, men nummeret blev aldrig til mere end en demoversion.
Det er ikke et reklamestunt.
Det er lige, hvad jeg ønskede.
Ringo Starr, tidligere trommeslager i The BeatlesNu bliver værket vækket til live, da de to tidligere Beatles-bandkolleger, Ringo Starr og Paul McCartney, har indspillet sangen sammen, skriver musikmagasinet RollingStone.
Det var musikproduceren Jack Douglas, der producerede albummet 'Double Fantasy', som spillede den oprindelige demoversion for Ringo Starr, fortæller den tidligere Beatles-trommeslager.
- Jack spurgte, om jeg havde hørt 'The Bermuda Tapes' - Johns demoer fra den tid, siger Ringo Starr.
Det havde han ikke.
Og da han hørte sangen 'Grow old with me', måtte han genindspille den.
The Bermuda TapesI 1980 begav John Lennon sig ud på en begivenhedsrig sejltur fra USA til Bermuda, som eftersigende inspirerede ham til at arbejde på ny musik efter en lang pause på fem år.
Dét materiale dannede grundlag for John Lennons sidste album 'Double Fantasy' - og er derfor kendt som 'The Bermuda Tapes'.
Meget af materialet kom ikke med på albummet, men blev kun lavet som demoer.
Demoversionen af 'Grow old with me' blev udgivet på b-siden af albummet 'Milk and Honey' i 1984, omkring tre år efter Lennons død.
- Jeg elskede bare den sang, siger Ringo Starr.
'Man vil høre alt fra hans hjerne'Anders Bøtter, der er radiovært og musikformidler på P6 Beat, kalder det "rigtig, rigtig stort", at de nulevende Beatles-legender har taget fat på Lennons gamle sang.
- Lennon er så legendarisk, at man gerne vil høre alt fra hans hjerne.
Og det er stort, at de går ind og tager noget af Lennon-arven og behandler den seriøst.
Det er ikke et demonummer, der udkommer i elendig kvalitet på et bokssæt, fordi koen skal malkes igen og igen - som man ellers ser lidt for ofte i pladebranchen, siger Anders Bøtter.
- De ville ikke gøre det, medmindre det var af lyst.
I modsætning til mange andre musikere, har de ikke brug for penge og omtale, tilføjer radioværten.
De fire Beatles-ikoner, Ringo Starr, Paul McCartney, George Harrison og John Lennon, foreviget den 9.
august, 1969.
Selvom The Beatles blev opløst i 1970, er der stadig varme følelser mellem musikerne.
- Jeg bliver berørt, når jeg tænker på John, og jeg har gjort mit bedste.
Vi har gjort vores bedste, siger han og henviser til, at Paul McCartney også medvirker på genindspildningen.
Hilsen til HarrisonThe Beatles The Beatles blev dannet i Liverpool i slutningen af 1950'erne af John Lennon (guitar, sang), Paul McCartney (bas, keyboard, guitar, sang), George Harrison (guitar, sang) og fra 1962 Ringo Starr (trommer og sang)I marts 1963 udkom debutalbummet 'Please Please Me', der gav gruppen et stort gennembrud, og The Beatles blev hurtigt idoler for en hel generation af unge og startede en feber af "beatlemania".
The Beatles er blevet kaldt det mest indflydelsesrige band i populærmusikkens historie.
The Beatles gik officielt i opløsning i april 1970.
McCartney spiller bas og synger sammen med Ringo Starr på nummeret, og de har også sendt en tanke til George Harrison ved at bruge en lille bid af 'Here Comes The Sun', som Harrison skrev.
- Det er ikke et reklamestunt.
Det er lige, hvad jeg ønskede.
Og hvis du virkelig lytter efter strygerne, som Jack (producer Jack Douglas, red.
) har arrangeret på dette nummer, så er der en linje fra fra 'Here Comes The Sun'.
Så på en måde er vi alle fire med, siger Ringo Starr.
George Harrison, der var leadguitarist i The Beatles, døde af kræft i november 2001 som 58-årig.
Sangen 'Grow old with me', der er indspillet i Starrs hjemmestudie, er med på albummet 'What's My Name', Beatles-trommeslagerens 20.
soloalbum.
Det udkommer den 25.
oktober i år.
FacebookTwitterKopier linkEmner:The Beatles|The Sun|John Lennon (musiker)|Pop og rock|George Harrison (musiker)




https://www.dr.dk/sporten/tennis/danske-tennisherrer-taber-til-tyrkiet-trods-comeback

TennisDanske tennisherrer taber til Tyrkiet trods comebackDanmark gik fra 0-2 til 2-2 i kampe, men tabte den femte og afgørende kamp mod Tyrkiet i Davis Cup.
14.
sep.
2019 kl.
18.
28Bemærk: artiklen er mere end 30 dage gammelLæs opDe danske tennisherrer kunne ikke fuldende et ellers flot comeback, da Holger Rune og co.
lørdag spillede de sidste kampe mod Tyrkiet i Davis Cup.
Det hele endte med et nederlag på 2-3 i kampe til tyrkerne i Vejlby-Risskov Hallen i den nordlige del af Aarhus.
Danmark gik ind til lørdagens kampe med ryggen mod muren, efter at de første to kampe fredag begge var endt med nederlag.
Men Frederik Løchte Nielsen og Johannes Ingildsen gav danskerne håb, da de i lørdagens første kamp slog Sarp Agabigun og Altug Celikbilek i en herredouble.
Tyrkerne tog ellers første sæt efter tiebreak, men danskerne kom tilbage og vandt andet og tredje sæt med henholdsvis 6-3 og 6-4.
Tæt afslutningDet gav det danske tennishåb Holger Rune mulighed for at udligne til 2-2 i kampe i sin herresingle.
Den mulighed greb Rune, der slog Cem Ilkel i to sæt med cifrene 7-6, 6-4.
Du kan se højdepunkter fra det opgør i videoen herunder.
Så var det op til Christian Sigsgaard, der var med efter et afbud fra Mikael Torpegaard, at fuldende det danske comeback.
Sigsgaard fik en skidt start mod Altug Celikbilek og tabte første sæt 1-6.
I andet sæt kom danskeren bedre med.
Efter at samtlige partier blev vundet i spillernes egne udlæg, skulle der tiebreak til for at finde en vinder.
Her var danskeren bagud det meste af tiden, og så kunne tyrkeren til sidst vinde ikke blot sættet, men også kampen og det samlede opgør med danskerne.
Davis Cup-opgøret var i Europa/Afrika Gruppe II, der er det tredjehøjeste landsholdsniveau i tennis.
Danmark kunne med en sejr have fået mulighed for at spille på et højere niveau næste år.
/ritzau/FacebookTwitterKopier linkEmner:Tennis|Tyrkiet|Aarhus|Afrika|Frederik Løchte Nielsen (tennisspiller)




https://www.dr.dk/nyheder/udland/angreb-paa-saudiarabiske-olieanlaeg-en-afskraekkelses-mekanisme

UdlandAngreb på saudiarabiske olieanlæg: 'En afskrækkelses-mekanisme'Yemenitiske oprøreres droneangreb er en hævnaktion mod Saudi-Arabien, siger ekspert.
Røgskyer stiger op ved et olieanlæg ejet af den saudiarabiske virksomhed Aramco.
Af Lars Lindevall14.
sep.
2019 kl.
21.
51Bemærk: artiklen er mere end 30 dage gammelLæs opTo af Saudi-Arabiens olieanlæg blev lørdag morgen ramt af en række droneangreb.
Anlæggene i Abqaiq og Khurais, der er ejet af en af verdens største olieproducenter, det statsejede Aramco, stod i flammer i flere timer, men brandene er nu under kontrol, har de saudiarabiske myndigheder oplyst.
Houthiernes angreb mod Saudi-Arabien er en afskrækkelses-mekanisme.
Hvis du gør noget ondt mod mig, gør jeg noget ondt mod dig.
Søren Schmidt, lektor emeritus, Aalborg UniversitetOprørere fra den shiamuslimske houthi-bevægelse i Yemen har efterfølgende taget skylden for angrebet, skriver Reuters.
Læs også:Olieanlæg står i flammer: Angrebet af dronerDrone-angrebet mod de to saudiarabiske olieanlæg er en hævnaktion efter saudiarabiske angreb i Yemen, forklarer Søren Schmidt, der er lektor emeritus og ekspert i Mellemøsten.
- Houthiernes angreb mod Saudi-Arabien er en afskrækkelses-mekanisme.
Hvis du gør noget ondt mod mig, gør jeg noget ondt mod dig.
Når man ikke har diplomatiske midler, så er det sådan, international politik fungerer, siger Søren Schmidt, lektor emeritus ved Institut for Kultur og Globale Studier på Aalborg Universitet.
I fem år har der været borgerkrig mellem Yemens regering og oprørere fra Houthi-bevægelsen.
Et led i borgerkrigenAngrebet er et led i den blodige borgerkrig i Yemen, der har stået på i næsten fem år, hvor oprørsgrupper fra den iransk-allierede houthi-stamme kæmper mod regeringen ledet af præsident Abdrabbuh Mansour Hadi.
Han var vicepræsident, da Yemens leder gennem tre årtier, Ali Abdullah Saleh, blev væltet i 2011 af en folkelig opstand i forbindelse med Det Arabiske Forår.
Yemens regering støttes af en international koalition under ledelse af Saudi-Arabien, som siden 2015 har bombet Houthi-kontrollerede områder fra luften.
Søren Schmidt kalder situationen i Yemen for "den værste af alle situationer".
- Der er opstået et magttomrum i Yemen.
Houthierne, der har baggrund i det nordlige Yemen, accepterer ikke Hadi som den retmæssige præsident.
Og saudiaraberne har ført sig meget voldsomt frem uden hensyn til civile, siger Søren Schmidt fra Aalborg Universitet.
Talsmand: 10 droner sendt i luftenEn militær talsmand for houthi-oprørsgruppen siger til tv-stationen al-Masireh, at i alt ti droner var sendt i luften med kurs mod olieanlæg i Saudi-Arabien.
Der har ikke været meldinger om tilskadekomne.
Det står heller ikke klart, om lørdagens angreb får konsekvenser for produktionen af olie.
Indenrigsministeriet oplyser, at undersøgelser af angrebene er i gang.
Det statsejede saudiarabiske selskab, Aramco, regnes for at være verdens største olieselskab i såvel produktion som i reserver.
Videoer delt på sociale medier viser, hvordan flammer og tykke røgskyer steg op over de saudiarabiske olie-anlæg efter angrebene.
Hævn for saudiske luftangrebI august udløste et droneangreb fra houthi-oprørernes side en brand i et saudiarabisk naturgasanlæg.
Houthierne har foretaget adskillige angreb, som gruppen betegner som gengældelse for de saudiskledede luftangreb i Yemen.
FN har tidligere beskrevet borgerkrigen som en af verdens værste humanitære kriser.
Over 90.
000 mennesker er blevet dræbt siden 2015, og mange yemenitter sulter.
Lektor emeritus Søren Schmidt forklarer, at der er ved at udvikle sig en situation i Yemen, hvor der ikke er nogen centralmagt til at sikre den offentlige fred.
- Som samfund er Yemen ved at implodere.
Det er ved at blive et lovløst område og et kludetæppe af komplicerede modsætninger regionalt og lokalt.
Det er mere og mere alles kamp mod alle om, hvem der skal have magten.
FacebookTwitterKopier linkEmner:Saudi-Arabien|Yemen|Aalborg Universitet|Krige og væbnede konflikter|Aramco




https://www.dr.dk/nyheder/politik/selvransagelse-hos-df-vi-skulle-have-vaeltet-loekke

PolitikSelvransagelse hos DF: 'Vi skulle have væltet Løkke'Baglandet køber Kristian Thulesen Dahls forklaring på, hvorfor DF fik stort valgnederlag.
DF-medlemmer stod i kø for at komme ind til årsmødet i Herning Kongrescenter Af Anders Byskov Svendsen14.
sep.
2019 kl.
18.
57Bemærk: artiklen er mere end 30 dage gammelLæs opKristian Thulesen Dahl kan ånde lettet op.
Baglandet på Dansk Folkepartis årsmøde i Herning er stort set enig med formanden i, hvorfor det endte med med et stort valgnederlag den 5.
juni.
Og selv om Dansk Folkeparti med Kristian Thulesen Dahl i spidsen gik fra 21,1 til 8,7 procent af stemmerne, sætter ingen spørgsmålstegn ved, om partiet har den rette formand.
DF-formanden har efter en rundtur i baglandet fundet fire hovedårsager til vælgerflugten.
Det er:•DF skulle være gået i regering.
•Det tætte samarbejde med Socialdemokraterne.
•For lille modstand mod Marrakech-aftalen.
•Manglende kontakt mellem partitop og baglandet.
Læs også:Thulesen Dahl erkender: Fire fejl gav vælgerlussingDR talte i Herning med en række delegerede om deres syn på tilbagegangen.
Og de var meget på linje med partiformanden.
Erik Høgh-Sørensen, regionrådsmedlem fra Nordjylland- Vælgerne havde en forventning om, at vi skulle have taget mere ansvar.
Det prøvede vi også på, men vi fik ikke forklaret vælgerne, at Venstre ikke ville indgå i en regering med DF.
Det var en kommunikationsbrist, og det gik vi meget tilbage på.
I taler meget om kommunikationsbrist.
Kan det ikke også handle om, at vælgerne har fravalgt den politik, I står for?
- Det tror jeg faktisk ikke.
Du kan se, at Søren Gade førte EU-valgkamp på grænsekontrol, så vores politik blev rent faktisk stjålet af andre partier, siger Erik Høgh-Sørensen.
Han mener også, at Marrakech-aftalen kostede stemmer.
Marrakech-aftalen er en FN-aftale om bedre samarbejde om migration, som Lars Løkke Rasmussen endte med at rejse til Marokko for at underskrive, da Inger Støjberg meldte fra.
Kritikere mente, at den ville tvinge Danmark til at lempe udlændingepolitikken.
- Det var en fejl, at vi kke væltede Lars Løkke Rasmussen på Marrakech-aftalen.
Det var en forfærdelig aftale at indgå på Danmarks vegne.
Jeg tror, at mange mennesker følte sig snydt.
Hvordan skal I vinde vælgere tilbage?
- Vi skal være bedre til at påpege, når de andre partier laver noget, der uvægerligt vil ende i løftebrud.
Amina Sardar, delegeret fra GladsaxeHvorfor gik I så meget tilbage ved valget?
- Vi har ikke været tydelige nok.
Vi har fået mange forslag igennem, men ikke fortalt det tydeligt nok til borgerne.
Vi skulle for eksempel have været tydeligere med, hvorfor vi ikke gik i regering.
Hvad skal I gøre for at gå frem igen?
- Vi skal blive bedre til at lytte til vælgerne.
Jeg tror, de har følt sig overset, og jeg har en fornemmelse af, at de har følt sig ignoreret, siger Amina Sardar.
Hun mener, at udlændingepolitikken fortsat skal være i fokus for Dansk Folkeparti.
- Har man ikke styr på sin udlændingepolitik, er der heller ikke styr på økonomien.
Det hænger sammen.
Får vi for mange ind, er der ikke penge til pensionister, siger hun.
Henning Christensen, lokalformand GlostrupHvorfor tror du, I gik så meget tilbage?
- Der er mange årsager.
Situationen i 2019 var ikke som i 2015, hvor det væltede ind med migranter.
Det er en ting.
Den gamle EU-sag om Meld og Feld har også været en årsag.
Vores politik om et muligt samarbejde med Socialdemokraterne har heller ikke været tydelig nok for mange vælgere.
- Vi har heller ikke været klare og tydelige om vores klima- og miljøpolitik.
Det har også betydet noget.
Hvad skal der til for at vende det?
- Vi skal ud og definere vores politik mere klart.
Vi skal markere, at vi er et nationalkonservativt og borgerligt parti.
Det skal være et forsvar af vores kultur, historie og de værdier, vi er et produkt af, siger han.
Michael Christensen, medlem fra BrønshøjHvorfor gik I tilbage?
- Vi har ikke været gode nok til at formidle, hvad vi fik igennem.
Det blev overladt til Venstre og Liberal Alliance.
Derfor har medlemmerne ikke vidst det.
- Vi gør en masse ting for politikerne, men de skal også selv være med til at gøre noget på for eksempel Facebook.
Vi har lavet mange videoer, hvor de har været ude til debatter, men de har ikke selv delt dem.
Så fokus på det, der er sagt i debatten, har kun været i lokalet.
Og det har været en fejl.
Hvad skal der så ske for at gøre det bedre?
- De skal vise, at de virkelig lytter til vælgerne.
De skal ud til borgerne, også uden for valgkamp.
Så de lærer folket at kende, siger han.
FacebookTwitterKopier linkEmner:Inger Støjberg (politiker)|Kristian Thulesen Dahl (politiker)|Valg og folkeafstemninger|Marrakesh|Venstre




https://www.dr.dk/sporten/haandbold/herreligaen/skjern-smider-point-anden-gang-i-tre-kampe

HerreligaenSkjern smider point for anden gang i tre kampeSkjern Håndbold var foran med fem mål med et kvarter tilbage, men TTH Holstebro kæmpede sig til 22-22.
Anders Eggert er i gulvet.
14.
sep.
2019 kl.
18.
13Bemærk: artiklen er mere end 30 dage gammelLæs opHåndboldherrerne fra TTH Holstebro leverede lørdag et stort comeback mod Skjern i landets bedste række.
Efter en stærk slutspurt lykkedes det på hjemmebane TTH Holstebro at få 22-22 og sikre sig det ene point.
Der var ellers ikke meget, der tydede på, at cheftræner Patrick Westerholms spillere skulle få noget med fra opgøret mellem to af de senere års bedste mandskaber i dansk herrehåndbold.
Med 14 minutter tilbage var Skjern foran med 18-13, og holdet styrede mod en sikker udesejr.
På kort tid lykkedes det alligevel at få skabt spænding om udfaldet, og med fem minutter tilbage reducerede Johan Meklenborg til 19-20 på straffekast.
Nu virkede det ikke længere umuligt.
Challenge blev afgørendeMed omkring halvandet minut tilbage ramte hjemmeholdets Kasper Kildelund overliggeren og missede en mulighed for at udligne.
Foran 22-21 var Skjern på bolden, og det så ud til, at tingene skulle gå gæsternes vej.
Der blev dog dømt angrebsfejl mod Skjern, og da Skjern-træner Patrekur Jóhannesson tog en challenge, som gik ham imod, så udløste det et straffekast til TTH Holstebro.
Under stort pres hamrede Johan Meklenborg bolden i mål og sikrede dermed hjemmeholdet det ene point.
Både Skjern og TTH Holstebro har tre point efter de tre første spillerunder i sæsonen.
/ritzau/FacebookTwitterKopier linkEmner:Skjern|TTH Holstebro|Holstebro|Håndbold|Skjern Håndbold




https://www.dr.dk/nyheder/udland/faengsel-til-hollywood-stjerne-nu-venter-33-andre-desperate-foraeldre-paa-straf

UdlandFængsel til Hollywood-stjerne: Nu venter 33 andre desperate forældre på strafRige og berømte amerikanere risikerer tid bag tremmer i omfattende bestikkelsessag.
Felicity Huffman, her sammen med sin mand, skuespilleren William H.
Macy, skal senest om seks uger afsone sin straf i et endnu ikke udpeget fængsel.
Af Oliver Batchelor14.
sep.
2019 kl.
17.
45Bemærk: artiklen er mere end 30 dage gammelLæs opMed fængelsstraffen til Hollywood-skuespilleren Felicity Huffman er den første i en lang række bestikkelsessager mod personer fra USA's overklasse nu blevet afgjort.
Retten i Boston valgte i går at idømme Desperate Housewives-stjernen en straf på 14 dages fængsel, 200.
000 kroner i bøde og 250 timers samfundstjeneste.
Hvis en fattig, enlig mor fra Akron, som rent faktisk prøver at give sine børn en bedre uddannelse, bliver sendt i fængsel, så er der ingen grund til, at en velhavende, privilegeret mor med alle lovlydige muligheder til rådighed, bør undgå den samme skæbne.
Eric S.
Rosen, chefanklager i sagen mod Felicity Huffman- Jeg er dybt skamfuld over det, jeg har gjort, lød det ifølge amerikanske medier fra Fecility Huffman rettet mod sagens dommer, Indira Talwani.
Der var tale om en tilståelsessag, da Felicity Huffmann tilbage i april erklærede sig skyldig i at have betalt 15.
000 dollar, svarende til 100.
000 kroner, for at forbedre sin 18-årige datter Sophias adgangsgivende SAT-eksamen.
Læs også:Hollywood-stjerne skal i fængsel: Bestak sig til bedre karakterer til sin datter- Min datter vidste absolut intet om mine handlinger og min forfejlede, dybt forkerte adfærd.
Jeg har forrådt hende.
Og jeg må bære denne synd for hende og offentligheden i resten af mit liv, lød det i en erklæring.
Nu venter 33 andre forældre fra USA's øvre lag på at få afgjort deres skæbne i forbindelse med den omfattende svindel og korruption, som forbundspolitiet FBI har optrevlet under Operation Varsity Blues.
John Vandemoer, Stanford-universitets tidligere sejltræner, blev i juni idømt en straf på én dags ubetinget fængsel, som han på daværende tidspunkt havde afsonet.
Han skulle dog også betale en bøde på 10.
000 dollar og afsone seks måneder i sit hjem med elektronisk fodlænke.
Hårde straffe til fattige amerikanereI forbindelse med sagskomplekset skal i alt 40 personer have betalt et konsulentfirma sammenlagt omkring 25 millioner dollar over en otteårig periode for bestikke trænere og andre personer for at få de underkvalificerede børn og unge foran i køen.
Ikke mindst på nogle af USA's allerfineste uddannelsesinstitutioner som Yale, Georgetown og University of Southern California.
I forhold til min rolle som mor indser jeg nu, at kærlighed og tillid er nødt til gå hånd i hånd, og at min kærlighed, der blev givet på bekostning af ærlighed, ikke er rigtig kærlighed.
Felicity Huffman, skuespiller og morIfølge The New York Times er dommen i Boston et forvarsel om, at domstolene næppe vil undlade at idømme frihedsberøvelse i de kommende sager.
I Felicity Huffmans sag havde anklagemyndigheden kaldt forbrydelserne for mindre alvorlige, men samtidig fremhævet en række hårde domme mod mindre begunstigede amerikanere.
For eksempel sagen mod Kelley Williams-Bolar, en enlig afro-amerikansk mor fra Akron i Ohio, som i første instans blev idømt en straf på fem års fængsel for at bruge sin fars adresse til at få sine børn ind på skoler i et mere attraktivt skoledistrikt.
Medieinteressen har været massiv i forbindelse med sagen mod Felicity Huffman i John Joseph Moakley Federal Courthouse i Boston, der ligger i delstaten Massachusetts.
En straf, som dog senere blev omstødt til ti dages ubetinget fængsel.
- Hvis en fattig, enlig mor fra Akron, som rent faktisk prøver at give sine børn en bedre uddannelse, bliver sendt i fængsel, så er der ingen grund til, at en velhavende, privilegeret mor med alle lovlydige muligheder til rådighed, bør undgå den samme skæbne, lød det ifølge The New York Times fra chefanklager Eric S.
Rosen i retten i Boston.
'Hænderne Fulde'-stjerne nægter sig skyldigEn anden af de højtprofilerede personer i sagen er skuespilleren Lori Loughlin, der er kendt fra tv-serien 'Full House', der i mange sæsoner løb over danske tv-skærme under titlen 'Hænderne Fulde'.
Loughlin og hendes mand, modedesigneren Mossimo Giannulli, blev anholdt tilbage i marts og anklaget for at have betalt 500.
000 dollar i bestikkelse til samme konsulentfirma, som Felicity Huffman benyttede.
Lori Loughlin og hendes mand, Mossimo Giannulli, har siden anholdelsen i marts fastholdt deres uskyld.
For beløbet, der svarer til 3,4 millioner kroner, kunne det lade sig gøre at få parrets døtre ind på University of Southern California på stipendier som eliteroere, selvom ingen af døtrene dyrker sporten.
Tilmed sendte forældrene et billede af den ene datter i en romaskine i et træningscenter, som skulle være med til at dække over løgnen.
Lederen af det korrupte konsulentfirma, Rick Singer, har for længst indrømmet sin rolle i svindelkomplekset og begyndte sidste år at samarbejde med myndighederne i håb om at ende med en mildere straf.
Blandt andet har han ifølge The Guardian leveret hemmelige optagelser af samtaler med Loughlin, Huffman og andre forældre, der er involveret i sagen.
Det til trods har Lori Loughlin og hendes mand indtil videre fastholdt deres uskyld i anklagerne, som i deres tilfælde også omfatter hvidvask af penge.
Hvidvask har ligsom bestikkelse en strafferamme på op mod 20 år.
Og derfor er der for parret en risiko for, at de vil blive straffet væsentlig hårdere end Felicity Huffman.
Universiteter afventer sagernes udfaldFelicity Huffman fortalte under retssagen i Boston om den store skade, som hendes forhold til datteren havde lidt.
- Hun sagde til mig, at hun ikke kendte mig længere, sagde skuespilleren ifølge The New York times.
- I forhold til min rolle som mor, indser jeg nu, at kærlighed og tillid er nødt til gå hånd i hånd, og at min kærlighed, der blev givet på bekostning af ærlighed, ikke er rigtig kærlighed.
University of Southern California er et af de sværeste universiteter at komme ind på i USA, hvor kun omkring en ud af otte ansøgere bliver optaget.
USC er et af landets bedste inden for forskellige sportsgrene.
Hvad fremtiden bringer for de børn, hvis forældre er involveret i bestikkelsessagen, er endnu uvist.
CNN kontaktede i april otte af de mest prestigefyldte universiteter, heriblandt Yale, UCLA og Stanford.
Mens flere af universiteterne på det tidspunkt ikke havde taget stilling til konsekvenserne endnu, var der til gengæld en klar melding fra University of Southern California.
Her er seks studerende, hvis navne er forbundet med skandalen, blevet suspenderet, mens deres sager bliver undersøgt.
De studerende står til at blive smidt ud, hvis det bliver anset for bevist, at de er blevet optaget på baggrund af svindel.
FacebookTwitterKopier linkEmner:New York Times|Kriminalitet|USA|Korruption|Californien




https://www.dr.dk/sporten/golf/dansk-golftalent-naermer-sig-karrierens-bedste-resultat-i-amsterdam

GolfDansk golftalent nærmer sig karrierens bedste resultat i Amsterdam18-årige Nicolai Højgaard er to slag fra førstepladsen ved KLM Open i Amsterdam før sidste runde.
Nicolai Højgaard gør det godt i denne uge i Amsterdam med en aktuel tredjeplads 14.
sep.
2019 kl.
19.
34Bemærk: artiklen er mere end 30 dage gammelLæs opGolftalentet Nicolai Højgaard kæmper for første gang i karrieren med om en sejr på European Tour.
Den 18-årige dansker spillede sig lørdag op på tredjepladsen ved KLM Open i Amsterdam.
Højgaard er blot to slag fra de to førende, Sergio García fra Spanien og engelske Callum Shinkwin.
Nicolai Højgaard indledte dagen på sjettepladsen og brugte 67 slag på at komme igennem lørdagens runde - det er fem under banens par.
Jeff Winther indtager en niendeplads før sidste runde.
Det blev til seks birdies og en enkelt bogey for det danske talent.
Samlet er teenageren 13 slag under par.
Nicolai Højgaard har allerede opnået en milepæl denne uge i Holland, da det er første gang, at han har klaret cuttet til finalerunderne på Europas største golftour.
Danskeren har en tvillingbror, Rasmus Højgaard, der også er et stort golftalent.
Læs også:De danske golf-tvillinger: Om fire år spiller vi Ryder CupDanske Jeff Winther er også med fremme i Amsterdam, hvor han indtager en delt niendeplads før sidstedagen.
Winther har seks slag op til førstepladsen.
/ritzau/FacebookTwitterKopier linkEmner:Amsterdam|Golf|KLM Royal Dutch Airlines|Holland|Spanien




https://www.dr.dk/sporten/cykling/cykelkomet-tager-tredje-sejr-i-slovensk-vuelta-triumf

CyklingCykelkomet tager tredje sejr i slovensk Vuelta-triumfPrimoz Roglic forsvarede sin samlet føring på næstsidste etape, der blev vundet af Tadej Pogacar.
Tadej Pogacar tog lørdag sin tredje etapesejr i dette års udgave af Vuelta a España.
14.
sep.
2019 kl.
18.
25Bemærk: artiklen er mere end 30 dage gammelLæs opPrimoz Roglic kører søndag til Madrid iført rødt.
Lørdag forsvarede sloveneren i sikker stil sin samlede føring i Vuelta a España, da løbets næstsidste etape blev kørt.
Dermed skal meget gå galt, hvis ikke Roglic skal kunne lade sig hylde som vinder af det spanske grand tour-løb søndag aften.
Roglics forsvar af den samlede føring var ikke det eneste, de slovenske cykelfans kunne juble over efter dagens etape.
Den blev nemlig vundet af det 20-årige stjerneskud Tadej Pogacar, der også er slovener.
Primoz Roglic forsvarede sin føring.
Ud over etapesejren, der er Pogacars tredje i dette års udgave af Vueltaen, kørte UAE-rytteren sig op på løbets samlede tredjeplads, ligesom han overtog løbets hvide ungdomstrøje.
Midt imellem de to slovenere i toppen af klassementet ligger den spanske verdensmester Alejandro Valverde med 2 minutter og 33 sekunder op til Roglic og 22 sekunder ned til Pogacar.
Angreb fra AstanaDagens etape bød ikke på ret mange flade kilometer.
Feltet skulle undervejs bestige seks kategoriserede stigninger inklusive to i kategori 1, to i kategori 2 og to i kategori 3.
Jakob Fuglsang åbnede ballet i favoritgruppen, da danskeren på vej op ad dagens anden kategori 1-stigning lagde sig i front og øgede tempoet.
Lidt efter angreb Fuglsangs kaptajn, Miguel Ángel López, nummer fire i klassementet.
Det fik Roglic til at reagere.
López' angreb blev hurtigt neutraliseret, men accelerationen skilte fårene fra bukkene i gruppen.
Mens Roglic koncentrerede sig om at holde styr på sine nærmeste konkurrenter i klassementet, så Tadej Pogacar sit snit til at stikke af.
Den unge UAE-rytter angreb og fik hurtigt lagt afstand til de andre i favoritgruppen.
Lidt efter blev udbryderne i front også både indhentet og overhalet af Pogacar, der dermed satte kurs mod etapesejren.
Det endte også med, at Pogacar havde kurs mod en podieplacering, da de andre i toppen af klassementet ikke reagerede på angrebet og lod sloveneren køre væk.
Nairo Quintana satte sig i front for at forsvare sin tredjeplads.
Selv om Pogacar truede både Valverdes og Nairo Quintanas anden- og tredjeplads, så kunne de to Movistar-ryttere tilsyneladende ikke blive enige om, hvem der skulle forsøge at hive sloveneren i front i land.
Først på vej op ad dagens sidste stigning satte Quintana sig i front i et forsøg på at forsvare sin tredjeplads.
Men det var for sent, og der var ikke fart nok på, og så endte colombianeren med en lang næse, mens Pogacar overtog Quintanas plads på podiet.
Som målstregen nærmede sig, stod det klart, at ingen ville hente Pogacar, der dermed leverede endnu en imponerende præstation.
Cirka halvandet minut senere kunne Roglic så køre over målstregen samtidig med sin nærmeste konkurrent, Valverde, der aldrig var i nærheden af at true Jumbo-Visma-rytterens føring.
/ritzau/FacebookTwitterKopier linkEmner:Alejandro Valverde (cykelrytter)|Jakob Fuglsang (cykelrytter)|Cykelsport|Spanien|Movistar Team




https://www.dr.dk/nyheder/kultur/film/serieverdenens-sjoveste-mand-er-tilbage-med-religioes-vanvidsserie

BingeSe temaFilm og serierSerieverdenens sjoveste mand er tilbage med religiøs vanvidsserieSerieekspert udpeger komedieskuespilleren Danny McBrides fire bedste præstationer.
Danny McBride (i midten) er ikke bare hylende morsom på en barnlig, machoagtig måde.
Han er også en formidabel skuespiller.
(© HBO Nordic)Af Frederik Dirks Gottlieb14.
sep.
2019 kl.
18.
30Bemærk: artiklen er mere end 30 dage gammelLæs opDanny McBride, en 42-årig småtyk, hvid mand med fjollet hår og ironisk lokumsbræt-skæg, ser ved første øjekast ikke ud af meget.
Alligevel behøver man ikke at dvæle længe ved hans skeptiske udtryk for at opdage, at der er noget magnetisk ved hans personlighed.
Selv har jeg været fan af Danny McBride, siden jeg så den bizarre lavbudget-komediefilm 'The Foot Fist Way', hvori han spiller en uduelig taekwondo-instruktør med uforståeligt meget selvtillid.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Jeg var derfor ved at vælte ned af stolen, da jeg i 2012 læste, at han havde købt rettighederne til Frank Hvam og Casper Christensens 'Klovn The Movie'.
Syv år senere må jeg nok erkende, at hans amerikanske version af den danske 'Klovn'-film nok aldrig bliver til noget.
Men jeg har intet at brokke mig over.
I stedet har han nemlig brugt tiden på at lave den ene hylemorsomme komedieserie efter den anden, og nu er han igen aktuel med tidens sjoveste – og mørkeste – komedieserie.
McBride voksede op i Georgia med religiøse forældre og tilbragte mange dage i familiens kirke.
Måske netop derfor tager hans nyeste serie 'The Righteous Gemstones', som han selv har skrevet, instrueret, produceret og spiller hovedrollen i, udgangspunkt i det kristne miljø, hvor de såkaldte 'tele-evangelister' bringer det kristne budskab videre via besynderlige tv-udsendelser.
McBride spiller i vanlig stil en usympatisk, selvoptaget machomand, der udover at være søn af den legendariske Eli Gemstone også oplever at blive afpresset for penge på grund af en løssluppen videooptagelse, hvori han sniffer lange baner af coke.
Ikke godt for det kristne image, hvis man er lokalt kendt som intet mindre end en helgen.
Rollen som brysk, egodrevet alfahan er en rolle, vi har set McBride spille før, men ikke mange kan gøre ham kunsten efter.
Danny McBride er nemlig ikke bare hylende morsom på en barnlig, machoagtig måde, han er også en formidabel skuespiller, som altid formår at fremdyrke sympati i de afstumpede mandslinger, han portrætterer på tv og i film.
Enorm selvtillid og mikroskopisk selvværd er formlen, som McBride arbejder efter, og han har gang på gang vist, at ingen kan spille elskværdige røvhuller som ham.
Som en hyldest til en af de mere fremtrædende komedieskuespillere i dette årti peger jeg herunder på Danny McBrides fire bedste præstationer.
1Kenny Powers i 'Eastbound & Down' (2009-2013)I 'Eastbound & Down' følger vi Kenny Powers (Danny McBride), tidligere Major League-pitcher, der vender tilbage til sin hjemby for at blive idrætslærer på sin gamle folkeskole.
(© HBO Nordic)Eastbound & Down er en af mine favorit-komedieserier gennem tiderne.
McBride spiller baseball-spilleren Kenny Powers, som efter at have indstillet den professionelle karriere skal prøve at bygge en mere ydmyg og normal tilværelse op som idrætslærer på sin gamle skole.
Med fuld fart over den pompøse 80’er-mullet og et kækt blik i øjet spillede McBride sig med rollen som Kenny Powers ind i de amerikanske seriehjerter.
Serien, som han skabte sammen med instruktør Jody Hill, var hans store gennembrud og lagde stilen for kommende McBride-projekter: fantastisk flot filmede komedieserier med geniale soundtracks og med McBride selv i midten, som umoderne mand med urealistisk store tanker om sig selv.
2Fred Simmons i 'The Foot Fist Way'(2006)Danny McBride poserer til Sundance Film Festival i 2006, hvor 'The Foot Fist Way' havde premiere.
(© Mark Mainz/Getty Images)Det første større projekt, som Danny McBride i samarbejde med vennen Jody Hill kastede sig over, har på mange måder defineret McBrides karriere lige siden.
'The Foot Fist Way' er en sort komedie om den selvoptagede taekwondo-instruktør Fred Simmons, der på uhyggeligt upædagogisk vis underviser både børn og ældre i den ellers så noble kampsport.
Simmons er bedrevidende, ondskabsfuld og kun middelmådig til kampsport.
Alligevel har han høje tanker om sig selv og kæmper en indædt kamp mod ærkerivalen Chuck 'The Truck' Wallace.
I alle McBride-projekter er der altid en spejling af ham selv - en ligeså stålsat og latterlig narcissist, som McBride kan spille bold op af, og det bliver ikke bedre end her, hvor en fysisk duel er uundgåelig.
Filmen er lavet for et mikroskopisk budget, og der er af naturlige årsager noget nybegynderagtigt over den visuelle stil, men det passer kun godt med Simmons' forskruede virkelighedsbillede og generelle amatøregenskaber som 80'er-fikseret kampsportsentusiast.
3Neal Gamby i 'Vice Principals' (2016-2017)I 'Vice Principals' spiller Danny McBride den fraskilte viceinspektør på North Jackson High.
(© HBO Nordic)Efter de to første projekter, som begge omhandlede fallerede sportsmænd, kastede McBride sig over rollen som Neal Gamby, en über-ambitiøs vicerektor, der ingen midler skyr for at nå til tops som enehersker over North Jackson High School.
Igen er vi ligesom i 'Estbound & Down' tilbage i skolemiljøet, hvori McBride bruger det klaustrofobiske mikrokosmos og snæversynede magthierarki, som det perfekte setup til komik.
At sætte noget så opnåeligt som et rektorjob op på en piedestal og se en flok livstrætte tabere kradse øjnene ud af hovedet på hinanden for at besætte jobbet er i sig selv så dumt, at kun Danny McBride kan forvandle det stor komik-kunst.
Walter Goggins spiller Gambys ven og rival, den sleske Lee Russell, og deres dynamik er både bizar og fortræffelig.
4Jesse Gemstone i 'The Righteous Gemstones' (2019 - )Danny McBride som Jesse Gemstone (th.
) med Kelvin (tv.
), der spilles af Adam DeVine i serien 'The Righteous Gemstones'.
(© HBO Nordic)Danny McBrides tåkrummende portrætter af usikre, stædige mænd som mest af alt begærer magt og status, har aldrig været mere rammende og passende til den tid, vi lever i, end i 'The Righteous Gemstones'.
I den første serie, som McBride har skabt helt og aldeles alene, og hvor han også springer ud som konceptuerende instruktør, følger vi sønnen og arvingen af det kristne Gemstone-dynasti, Jesse Gemstone, der er styret med hård hånd af faderen Eli Gemstone (John Goodman).
Familien tjener millioner af dollars som tele-evangelister – en slags moderne budbringere af det kristne budskab via besynderlige, kristne tv-kanaler.
Bag kulissen bliver Jesse Gemstone afpresset og frygter, at verden skal få hans sande, cokesniffende væsen at se.
Men hvem afpresser ham?
Er det en af de rivaliserende kristne familier?
McBride portrætterer de kristne familie-dynastier, som var de gangstere i en Scorsese-film med territoriale tanker om, hvor de kan sælge deres kristne buskaber.
Miljøbeskrivelsen af det amerikanske kirkemiljø, som mest af alt minder om en blanding af Jerry Springer og et Tony Robbins-seminar, er en genial ramme for endnu en Danny McBride-fortælling om store egoer.
Igen er McBride ikke bange for at skifte stil, og selvom komikken er gakket, går han ikke af vejen for blodige opgør og gør også plads til ægte følelser og selvindsigt.
Trumps USA får en over nakken, og McBrides portræt af den moderne stenaldermand synes både mere tragisk – men også mere komisk – end nogensinde før.
Læs også:Casper Christensen overgår sig selv i ny serie: Nu kan han ikke blive mere røvhulsagtigFacebookTwitterKopier linkEmner:Frank Hvam (komiker)|John Goodman (skuespiller)|Kristendom|Humor|USA




https://www.dr.dk/sporten/tennis/sten-falder-fra-runes-hjerte-efter-stor-tennissejr-det-er-vanvittigt

TennisSten falder fra Runes hjerte efter stor tennissejr: ’Det er vanvittigt!
’Holger Rune var en lettet mand efter Davis Cup-sejren over Cem Ilkel fra Tyrkiet.
Af Malte Nørgaard14.
sep.
2019 kl.
17.
13Bemærk: artiklen er mere end 30 dage gammelLæs opDen kun 16-årige Holger Rune tog en sejr, som han selv beskriver som værende en af karrierens største, da han vandt med 7-6, 6-4 over den tyrkiske tennisspiller Cem Ilkel, der er nummer 260 på verdensranglisten.
Det var en af de største sejre i min karriere.
Holger Rune, tennisspillerTil sammenligning er danskeren nummer 1.
125 på ATP's verdensrangliste.
Det var derfor en stor skalp, der blev taget med lille margin i opgøret, som varede næsten halvanden time.
Efterfølgende havde den unge Rune svært ved at forstå, at han fik lov at juble over sejren.
- Det var en af de største sejre i min karriere, hvis vi måler på modstanderens styrke og ser på mit eget niveau.
Jeg spillede tennis på et meget højt niveau, og jeg kunne simpelthen ikke være mere tilfreds, lød det fra Holger Rune umiddelbart efter sejren.
Dürum hjalp til sejrHavde Holger Rune tabt single-opgøret mod den tyrkiske modstander, havde det samtidig betydet, at Danmark havde tabt Davis Cup-landskampen mod Tyrkiet.
Holger RuneFødt: 29.
april 2003Hjemby: CharlottenlundSpillehånd: HøjrePlacering på verdensranglisten: 1125Presset var derfor stort på Holger Rune før opgøret, men han havde forberedt sig godt sammen med resten af det danske landshold.
- I aftes spiste vi dürum.
Mens vi sad og spiste, snakkede vi om, at vi fik deres styrke, når vi spiste deres mad, forklarer Holger Rune om den lidt specielle diæt, der nu har kastet to sejre af sig, efter Danmark havde tabt de første to opgør mod tyrkerne fredag.
Med Runes sejr står det 2-2 i Davis Cup-landskampen mod Tyrkiet.
Det hele skal derfor afgøres i singlekampen mellem Christian Sigsgaard og Altug Celikbilek.
Det opgør kan du se direkte på DR TV lige her.
FacebookTwitterKopier linkEmner:Tennis|Tyrkiet|ATP|Arbejdsmarked




https://www.dr.dk/nyheder/udland/guldtoilet-stjaalet-fra-winston-churchills-barndomshjem

UdlandGuldtoilet stjålet fra Winston Churchills barndomshjemKummen af 18 karat guld var en del af en kunstudstilling.
Toilettet, som det så ud, da det var installeret i en af de offentligt tilgængelige toiletbåse på Guggenheim-museet i New York.
(Arkivfoto) Af Mark Lindved Norup14.
sep.
2019 kl.
18.
36Bemærk: artiklen er mere end 30 dage gammelLæs opEt par indbrudstyve nøjedes ikke med at trække ud, da de i nat besøgte toilettet på Blenheim Palace i England.
I stedet trak de hele kummen op af gulvet og stak afsted med den.
Årsag: Der var ikke tale om et toilet af den slags, der kan købes i det lokale byggemarked, men derimod en kunstinstallation skabt i 18 karat guld med en værdi på mere end otte millioner kroner, skriver The Guardian.
Tyveriet er ikke blevet mindre spektakulært af, at det blev begået i det palads, hvor Storbritanniens nok mest berømte politiker blev født i 1874.
Blenheim Palace har været på Unescos verdensarvsliste siden 1987.
Der er tale om Winston Churchill, der senere blev premierminister og ledte briterne igennem Anden Verdenskrig.
Han har dog aldrig siddet på det skinnende toiletbræt.
Har medført vandskaderToilettet blev nemlig installeret i de mondæne gemakker for få dage siden som en del af en kunstudstilling.
America Det er ikke første gang, at 'America' tiltrækker overskrifter.
Da Det Hvide Hus i 2017 kontaktede Guggenheim-museet for at høre, om det var muligt at låne et maleri af Vincent van Gogh, blev de af kuratoren i stedet tilbudt at låne guldtoilettet.
Det skete dog aldrig.
Italieneren Maurizio Cattelan står bag, og 'America' som kunstinstallationen hedder, blev første gang udstillet på Guggenheim-museet i New York i 2016, hvor det var placeret i en af de offentligt tilgængelige toiletbåse.
Der nåede op imod 100.
000 museumsgæster at forene det at træde af på naturens vegne med eksklusiv kunst, inden det blev flyttet til paladset Blenheim i Oxfordshire, hvor det også var gjort fuldt funktionelt.
Derfor satte tyveriet også sine tydelige spor.
- I og med at toilettet var tilsluttet rørene i bygningen, har det forårsaget betydelig skade i form af vandskader, oplyser britisk politi, der mener, at flere end en gerningsmand står bag.
En 66-årig mand er blevet anholdt i sagen, men endnu er kunstværket ikke dukket op.
FacebookTwitterKopier linkEmner:Winston Churchill (politiker)|Storbritannien|Billedkunst|Museer|The Guardian




https://www.dr.dk/nyheder/udland/trump-bekraefter-amerikanerne-har-faaet-ram-paa-osama-bin-ladens-soen

UdlandTrump bekræfter: Amerikanerne har fået ram på Osama bin Ladens sønHamza bin Laden havde en symbolsk betydning for al-Qaeda, lyder det fra Det Hvide Hus.
Der findes i sagens natur ikke mange billeder af Hamza bin Laden.
Et af de få kendte er dette, der her optræder på USA's udstedelse af en dusør på oplysninger, der kunne føre til ham.
Af Mark Lindved Norup14.
sep.
2019 kl.
16.
54Bemærk: artiklen er mere end 30 dage gammelLæs opHan stod højt på den amerikanske liste over eftersøgte terrorister, og nu er han død.
Hamza bin Laden, søn af Osama bin Laden, der stod bag terrorangrebet på USA den 11.
september i 2001, er blevet dræbt i et amerikansk luftangreb, har USA’s præsident, Donald Trump, i dag bekræftet.
Artiklen fortsætter under meddelelsen fra Det Hvide Hus.
Meddelelsen fra Det Hvide Hus, der bekræfter Hamza bin Ladens død.
I en meddelelse fra Det Hvide Hus beskrives Hamza bin Laden som et højtstående medlem af terrororganisationen al-Qaeda, der qua sit efternavn skabte en symbolsk forbindelse til faderen.
Hans død er derfor ikke kun et symbolsk nederlag for al-Qaeda, men samtidig et stort tab, der kommer til at påvirke terrororganisationens aktiviteter negativt, lyder det.
I juli begyndte der at cirkulere historier om, at Hamza bin Laden var blevet dræbt i et amerikansk angreb på et eller andet tidspunkt inden for de seneste to år.
Dengang forblev rygtet dog ubekræftet.
Berygtet arvHvornår eller hvordan Hamza bin Laden mødte sit endeligt, bliver ikke oplyst i meddelelsen fra Det Hvide Hus.
Kun at det skete i regionen på grænsen mellem Pakistan og Afghanistan, og at der var tale om en antiterroraktion.
Tidligere i år blev der af den amerikanske regering udlovet en dusør på en million dollar (cirka 6,5 millioner kroner) for oplysninger, der kunne føre til al-Qaeda-lederen.
Hans far gjorde i 2001 efternavnet bin Laden berømt og berygtet, da to fly i en koordineret terroraktion styrede ind i tvillingetårnene i New York.
Yderligere to fly var kapret.
Det ene blev styret ned i Pentagon, mens det sidste styrtede ned på en mark i Pennsylvania.
Osama bin Laden udsendte med ujævne mellemrum videoer med budskaber til al-Qaedas støtter, mens amerikanerne jagtede ham.
Billedet her er fra en af dem.
Angrebet kostede 2.
977 mennesker livet og blev startskuddet til krigen mod terror, som daværende præsident George W.
Bush indledte.
Han udpegede al-Qaeda og ikke mindst Osama bin Laden som den primære fjende i det opgør.
Den 2.
maj i 2011 blev han dræbt af amerikanske specialstyrker på pakistansk jord.
Donald Trumps forgænger, Barack Obama, sad på posten, da amerikanerne fik ram på Hamza bin Ladens herostratisk berygtede far blev dræbt den 2.
maj, 2011.
FacebookTwitterKopier linkEmner:al-Qaeda|Donald Trump (politiker)|Osama bin Laden (terrorist)|USA|Terrorisme




https://www.dr.dk/nyheder/politik/oestergaard-aaben-samarbejde-med-venstre-hos-os-moeder-i-ikke-nogen-knyttede-naever

PolitikØstergaard åben for samarbejde med Venstre: Hos os møder I ikke nogen knyttede næverPå landsmødet gør De Radikales leder det klart, at partiet vil kæmpe for et samarbejde henover midten.
Af Thomas Klose Jensen14.
sep.
2019 kl.
15.
25Bemærk: artiklen er mere end 30 dage gammelLæs opHvis Venstre har interesse i fortsat at prioritere et samarbejde henover midten i dansk politik, så står De Radikale klar til at samarbejde.
Sådan lyder det fra de Radikales politiske leder, Morten Østergaard, på partiets landsmøde, der løber af stablen henover weekenden i Nyborg.
For mens Dansk Folkeparti og de øvrige partier i blå blok står med "knyttede næver" og vil have Venstre tilbage i den borgerlige familie, så har Morten Østergaard lagt mærke til en udtalelse fra Jakob Ellemann- Jensen.
Den en eneste kandidat til formandsposten har udtalt, at opskriften til den kage, som Inger Støjberg (V) som udlændinge- og integrationsminister fejrede 50 asylstramninger med, er smidt væk - mens kagen ér spist.
- Derfor vil jeg også bare sige, at hos os møder I ikke nogen knyttede næver.
I møder en fremstrakt hånd, forklarede Morten Østergaard.
De Radikales 15 ambitioner"Grøn, fri og stærk" hedder De Radikales tre overordnede mål under overskriften "Fra håb til handling".
Grøn:Mindre udledning af CO2 fra landbrug og transport.
Mere skov og flere naturområder.
Mere genbrug, mindre afbrænding af affald.
Bedre beskyttelse af vores grundvand.
Renere luft.
Fri:Flere børn trives.
Flere unge er i uddannelse og job.
Færre unge lider af stress, angst og depression.
Færre lever i fattigdom og hjemløshed.
Øget ligestilling på tværs af køn og baggrund.
Stærk:Flere har et job.
Flere starter egen virksomhed, og flere udenlandske talenter vælger Danmark til.
Mere lige muligheder på tværs af landet.
Færre bor i udsatte boligområder, og flere minoriteter føler sig som en del af fællesskabet.
Større dansk engagement i Europa og verden.
Kilde: De Radikale- Hvis I vil være med til at gøre Danmark friere, grønnere og stærkere, så står vores dør åben, fordi hver eneste gang vi er i stand til at forankre de forandringer, vi vil lave, bredt i Folketinget, så gør vi det også bredt i befolkningen, og så vaccinerer vi os imod, at højrefløjen skulle komme igen og igen forvride, hvad politik handler om i Danmark.
15 ambitioner for valgåretDet er dog ikke kun Venstre og Jakob Ellemann-Jensen, der får en hilsen med fra landsmødet i Nyborg.
Her rækker Morten Østergaard også ud til alle dem, der trods alt ikke stemte på partiet ved folketingsvalget i juni.
Og han glæder sig over, at tilliden til politikerne er steget efter valget - et mål, som De Radikale havde sat sig inden valgkampen.
- Det håb og den tillid, som er skabt, er skrøbelig.
Og vi behøver ikke kigge os langt omkring for at se, hvad der sker, hvis vi svigter, siger han og peger blandt andet på Storbritannien.
- Derfor skal vi tage det håb, som er skabt og omsætte det til politisk handling nu.
Med det for øje har partiets folketingsgruppe i forbindelse med landsmødet fremlagt 15 ambitioner om forandringer, der skal kunne måles, når denne valgperiode rinder ud.
Forandringer, der spænder lige fra, at færre lever som hjemløse, til en mindre CO2-udledning fra landbrug og transport.
Vil ikke stikke en kæp i hjulet for Mette FrederiksenFor at de ambitioner skal indfries, kræver det naturligvis et tæt samarbejde med den socialdemokratiske regering.
Og den får et klart løfte fra Morten Østergaard:- Vi kunne ikke drømme om at gøre, som de partier, som bragte Lars Løkke Rasmussen til magten for fire år siden.
At hver gang elbilen lige var ved at komme op i fart, så rullede man sømmåtten ud, dækkene eksploderede, og Danmark stod stille, siger han.
- Vi er her ikke for at stikke en kæp i hjulet for andre.
Vores eneste mål er at drive Danmark fremad og leve op til det håb, som er skabt.
Det betyder også, at I kun vil møde vores kritik, når det ikke går hurtigt nok, ikke er ambitiøst nok, og når I kun vil forpuppe jer i blokpolitik i stedet for at søge det brede samarbejde i Folketinget.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Valg og folkeafstemninger|Nyborg




https://www.dr.dk/sporten/fodbold/kvindeligaen/hattrick-sender-fc-nordsjaelland-til-tops-i-kvindernes-bedste-raekke

KvindeligaenHattrick sender FC Nordsjælland til tops i kvindernes bedste rækkeFlorentina Olar var kampens helt store spiller, da Kolding Q blev slået med 5-0 lørdag.
Af Malte Nørgaard14.
sep.
2019 kl.
15.
20Bemærk: artiklen er mere end 30 dage gammelLæs opFC Nordsjællands fodboldhold har fået en glimrende start på tilværelsen i landets bedste fodboldrække for kvinder.
Lørdag fortsætte Farum-holdet deres gode form, da de spillede sig til tops i rækken med en sejr på hele 5-0 over Kolding Q.
Florentina Olar lavede tre af nordsjællændernes mål.
Allerede efter seks minutter kom FC Nordsjælland foran, da et indlæg blev sendt til bagerste stolpe.
Her satte Amalie Vangsgaard panden på og sendte kuglen i nettet.
Syv minutter senere fordoblede Florentina Olar føringen, da hun med en flot førsteberøring vendte i straffesparksfeltet og sikkert bragte nordsjællænderne på 2-0.
Samme Olar var på pletten igen efter 33 minutter, da hun flotteste vis flugtede et indlæg i nettet.
I begyndelsen af anden halvleg serverede Amalie Vangsgaard et perfekt indlæg til Florentina Olar, der kunne fuldende sit hattrick fra en position tæt under mål.
Kort før tid lukkede Amalie Vangsgaard opgøret, da hun sendte bolden fladt i mål til resultatet 5-0.
Med sejren er FC Nordsjælland nu på førstepladsen i kvindernes bedste række, men de har spillet en kamp mere end både Fortuna Hjørring og Brøndby, der kan overhale FC Nordsjælland, hvis de vinder deres respektive opgør søndag.
VSK hentede sent point i OdenseI bunden af rækken delte Odense Q og VSK Aarhus pointene, da de spillede 1-1.
Odenseanerne kom foran kort før pausen, da anfører Tenna Kappel sendte et fint langskud i mål.
Med fem minutter tilbage fik VSK Aarhus dog udlignet, da Stine Bloch fint sparkede bolden i mål fra kanten af feltet.
Med det uafgjorte resultat forbliver VSK Aarhus på en af de seks pladser, der giver adgang til mesterskabsgruppen.
Du kan se målene fra opgøret i videoen herunder.
FacebookTwitterKopier linkEmner:FC Nordsjælland|Fodbold|Aarhus|Kolding|Fortuna Hjørring




https://www.dr.dk/nyheder/politik/overvaeldet-arne-i-aalborg-det-er-ikke-sikkert-det-naar-blive-min-tur-men-saa-bliver

PolitikOvervældet Arne i Aalborg: Det er ikke sikkert, det når at blive min tur - men så bliver det mine kollegers turDen 59-årige bryggeriarbejder blev mødt af stående klapsalver på S-kongres.
Af Nicolas S.
Nielsen14.
sep.
2019 kl.
15.
29Bemærk: artiklen er mere end 30 dage gammelLæs opHan blev billedet på Socialdemokratiets helt store slagnummer i valgkampen.
Han er blevet billedet på oppositionens gentagne angreb på regeringspartiet lige siden.
59-årige Arne Juhl fra Sønderjylland er om nogen blevet manden, der har lagt ansigt til diskussionen om tidligere tilbagetrækning fra arbejdsmarkedet, som statsminister og S-formand Mette Frederiksen igen her til eftermiddag tog fat i, da hun talte foran partifællerne på partiets årlige kongres i Aalborg.
Og så til bryggeriarbejderen Arne Juhl, der sad og lyttede med i kongressalen og modtog stående bifald fra socialdemokraterne.
- Jeg må nok sige, det er noget overvældende og så møde de der ægte politikere.
De er jo normale mennesker, ligesom vi andre er.
Helt nede på jorden.
Den sønderjyske bryggeriarbejder er også blevet brugt af Dansk Folkeparti, der retorisk og med et tikkende ur har spurgt, ”hvornår bliver det Arnes tur”.
Hovedpersonen selv har dog rigeligt med tålmodighed, bedyrer han umiddelbart efter Mette Frederiksens tale.
- Så hurtigt går det ikke.
Det ved I ganske udmærket.
Arbejdsgiverne er nogle af de mest tunge drenge af danse med, siger Arne Juhl, der har været engageret i fagbevægelsen i store dele af sit liv.
Læs også:Mette Frederiksen lover tidlig pension før næste valg: 'Ja, nu er det Arnes tur'TrepartssporetFor sideløbende med at Mette Frederiksen og Socialdemokratiet forsøger at overtale Dansk Folkeparti og formand Kristian Thulesen Dahl, forsøger partiet at stable en konkret model på benene i samråd med arbejdsmarkedets parter.
Det vil sige Fagbevægelsens Hovedorganisation (FH) og Dansk Arbedsgiverforening (DA).
Jeg må nok sige, det er noget overvældendeArne JuhlEfter talen talte Mette Frederiksen med pressen, og her satte hun ord på forventningerne til, hvornår en konkret pensionsmodel kan være færdig og klar.
- Min klare forventning er, at vi har det hele på plads næste år.
Og at vi får forhandlet en ny pension i den folketingssamling, vi åbner lige om lidt, sagde hun.
Måske bliver det ikke lige netop Arnes turDet som svar på spørgsmålet om, hvornår det bliver Arnes tur.
Men det spørgsmål er ikke nødvendigvis det rigtige at stille, hvis man spørger hovedpersonen selv.
- Nu har de lovet, at det bliver gennemført i den her valgperiode.
Det er ikke sikkert, at jeg når det, men så når nogle af mine arbejdskollegaer at få det, siger han.
Med til historien hører, at Arne Juhl for tiden er sygemeldt fra sit job og går igennem et forløb med kemoterapi.
Et forløb, der altså lige nu gør det uaktuelt at tale om en tidligere pension for ham.
Men for kollegaernes skyld sender han en opfordring til Dansk Folkepartis formand.
- Nu er de kommet i gang.
Nu er det op til Kristian Thulesen Dahl at give de sidste mandater, så det kan blive gennemført, siger Arne Juhl, kort før han stryger ud ad døren fra kongrescentret.
Socialdemokratiet har endnu ikke lagt en konkret model frem for, hvem der skal have glæde af partiets forslag om tidligere tilbagetrækning.
FacebookTwitterKopier linkEmner:Kristian Thulesen Dahl (politiker)|Mette Frederiksen (politiker)|Socialdemokraterne|Aalborg|Fagforeninger




https://www.dr.dk/nyheder/politik/borgerlig-faerosk-regering-aendrer-udskaeldt-fiskerireform

PolitikBorgerlig færøsk regering ændrer udskældt fiskerireformLørdag har Færøernes nye regering fremlagt sin koalitionsaftale.
Skattelettelser og fiskereform står i top.
Færingerne gik til lagtingsvalg den 31.
august.
Lørdag præsenterede den nye regering så sin koalitionsaftale.
(Arkivfoto) 14.
sep.
2019 kl.
13.
06Bemærk: artiklen er mere end 30 dage gammelLæs opFærøernes nye borgerlige landsstyre, der formelt lørdag formiddag overtog den politiske magt på Færøerne, agter som et af sine store mål at ændre den hidtil gældende udskældte og upopulære fiskerireform.
Landsstyret, som nu består af det konservative Folkeflokken, det liberale Sambandsparti og det lille kristendemokratiske Midterparti, fremlagde lørdag den netop indgåede koalitionsaftale.
Læs også:Færøernes regering taber lagtingsvalgetFæringerne skal også gradvist have skattelettelser, ligesom den store boligmangel på grund af den voldsomme befolkningstilvækst skal afbødes ved etablering af forskelligartede boligtyper.
Der vil også blandt andet blive givet nye finansieringsmuligheder for folk, som ønsker at bosætte sig uden for de store byer.
- Færøerne skal være et land, hvor alle skal have det samme udgangspunkt i livet til at udvikle sig, sagde lagmand Bárður á Steig Nielsen fra Sambandspartiet.
Nye regler for fiskereDen udskældte fiskerireform bliver ændret.
Læs også:Lagmand peger på omstridt fiskerireform som årsag til nederlagDen blev indført af den forgangne koalition med daværende fiskeriminister og republikaner Høgni Hoydal som foregangsmand.
Blandt andet aftages den upopulære auktion, og rettighederne til at fiske får rederne nu igen i en længere årrække.
Dertil vil blandt andet udenlandsk kapital, som den forgange koalition ville have væk fra færøsk fiskeri, fortsat få mulighed for at investere på Færøerne.
Ifølge Høgni Hoydal er det nye landsstyres fiskeriordning et voldsomt tilbageskridt.
- Dette er mit værste mareridt, som kommer til at gå i opfyldelse.
- Nu kommer fiskeriet igen på få private hænder, og udenlandsk kapital får ejerskab, siger en ærgerlig Høgni Hoydal.
Samme forhold til DanmarkI modsætning til den forgangne landsstyrekoalition indeholder aftalen mellem partierne i den nye regering ikke planer om at ændre på de rigsretlige forhold mellem Danmark og Færøerne.
Lagmand Bárður á Steig Nielsen fra Sambandspartiet, der ønsker fortsat tilknytning til Danmark, uddybede dog, at koalitionsaftalen indeholder et afsnit om, at man fra færøsk side vil indlede forhandlinger med den danske regering om, at Færøerne får øgede beføjelser på det udenrigspolitiske område.
Færøernes nyvalgte lagting samledes lørdag for første gang efter lagtingsvalget den 31.
august.
Den nyvalgte lagmand Bárður á Steig Nielsen afløser socialdemokratiets Aksel V.
Johannesen, der sad som leder af den seneste koalition.
/ritzau/FacebookTwitterKopier linkEmner:Færøerne|Høgni Hoydal (politiker)|Sambandsflokkurin|Fiskeripolitik|Nye Borgerlige




https://www.dr.dk/nyheder/udland/ny-mand-tager-roret-i-ostrigs-frihedsparti-efter-skandale

UdlandNy mand tager roret i Østrigs Frihedsparti efter skandaleFrihedspartiet har valgt Norbert Hofer til ny partileder, efter at en korruptionsskandale væltede forgængeren.
Norbert Hofer holde takketale ved Frihedspartiets kongres lørdag, hvor han fik 98,25 procent af stemmerne ved valget af ny partileder.
 / Frederic J.
BRIOWN © Ritzau Scanpix)14.
sep.
2019 kl.
14.
45Bemærk: artiklen er mere end 30 dage gammelLæs opTo uger inden at vælgerne i Østrig skal sammensætte et nyt parlament, har det højreorienterede Frihedsparti valgt ny partileder.
Det er den 48-årige Norbert Hofer, der nu skal forsøge at få partiet tilbage på rette spor.
Læs også:Østrigs parlament afsætter regering efter skandaløst møde på Ibiza- Jeg tiltræder ikke som leder af et parti, der på lang sigt er tilfreds med at være på andenpladsen eller tredjepladsen, siger Hofer i en tale til sine partifæller lørdag, hvor Frihedspartiet er samlet til kongres i byen Graz.
Hofer fik 98,25 procent af stemmerne ved afstemningen på partikongressen lørdag.
Fældet af skjulte optagelserValget af ny partileder kommer efter en korruptionsskandale i partiet, der førte til forgængeren Heinz-Christian Straches afgang.
I maj fulgte så et brud mellem de to regeringspartier, Frihedspartiet (FPÖ) og det konservative Østrigske Folkeparti (ÖVP).
Læs også:Østrigs parlament afsætter Østrigs kanslerNorbert Hofer var transportminister i den regering, der kollapsede i kølvandet på korruptionsskandalen i maj.
Skjulte optagelser afslørede, at Heinz-Christian Strache før det seneste valg tilbød en russisk milliardær statslige kontrakter til gengæld for økonomisk støtte til sit parti.
I den seks timer lange video hører man blandt andet Strache tale om, hvordan man kan omgå reglerne for partistøtte.
Efter regeringens kollaps blev det besluttet at holde nyvalg den 29.
september.
/ritzau/dpaFacebookTwitterKopier linkEmner:Østrig|Transportministeriet|Korruption|Graz




https://www.dr.dk/nyheder/politik/thulesen-dahl-erkender-fire-fejl-gav-vaelgerlussing

PolitikThulesen Dahl erkender: Fire fejl gav vælgerlussingDansk Folkeparti burde være gået i regering, mener formanden nu.
Af Anders Byskov Svendsen14.
sep.
2019 kl.
13.
36Bemærk: artiklen er mere end 30 dage gammelLæs opDansk Folkeparti begik i sidste valgperiode fire store fejl, som var hovedårsagen til den vælgerlussing, partiet fik ved folketingsvalget den 5.
juni.
Her blev partiet mere end halveret og gik fra 37 til 16 mandater.
Sådan lød det fra Dansk Folkepartis formand Kristian Thulesen Dahl, da han her til formiddag holdt sin tale på partiets årsmøde i Herning.
Hans analyse kommer efter en rundtur, han har haft i partiets bagland.
Nu står du og opremser fejl på fejl.
Hvorfor ikke tage konsekvensen og gå som partiformand?
- Det er forbi, jeg grundlæggende er sikker på, at jeg kan være med til at bringe partiet frem igen.
Er der nogen, der har opfordret dig til at gå?
- Nej, det er der ikke.
Herunder er en gennemgang af de fire fejl, der ifølge Kristian Thulesen Dahl gav udslag i katastrofevalget.
1Skulle være gået i regeringDansk Folkeparti fik i 2015 et fantastisk valg med 21,1 procent af stemmerne.
Partiet blev det største borgerlige parti, og valget endte med et blåt flertal.
Alligevel blev det først en ren Venstre-regering og siden en regering med Venstre, Konservative og Liberal Alliance.
Og det var en fejl, siger Kristian Thulesen Dahl.
- Det er en anerkendelse af, at vi har nået mange politiske resultater, men samtidig bliver vi set som et parti, der ikke tør tage det endelige ansvar og være et regeringsparti.
Det duer ikke.
- Det er selvfølgelig politikken, det handler om, men vi skal også placere os på en måde, hvor danskerne har tillid til, at vi også tør tage det ultimative ansvar.
Vi bliver set som et parti, der ikke turde tage regeringsansvar.
2For tæt samarbejde med SocialdemokraterneDansk Folkeparti arbejdede tæt sammen med Socialdemokraterne, mens Lars Løkke Rasmussen var statsminister.
Det kom blandt andet til udtryk gennem modstanden mod at forhøje pensionsalderen med et halvt år.
Undervejs i debatten var der et stort opsat møde i Cirkusbygningen i København med Mette Frederiksen og Kristian Thulesen Dahl.
- Det blev i for høj grad en iscenesættelse.
Altså de ydre rammer fyldte mere end den politiske diskussion.
Der er ikke nogen af dem, jeg taler med, som kan huske, hvad vi diskuterede i Cirkusbygningen.
Det, de kan huske, er, at der var en event.
Der skal være mindre iscenesættelse og mere politik, siger Kristian Thulesen Dahl.
3For dårlig kontakt med baglandetKontakten mellem toppen af Dansk Folkeparti på Christiansborg og partiets bagland rundt i landet var for dårligt.
Derfor kom Dansk Folkepartis resultater ikke ud.
- Bindeledet mellem os og vælgerne er i høj grad vores tillidsfolk, som står ude i al slags vind og vejr og forklarer sig over for danskerne.
Hvordan kan I glemme baglandet?
- Jeg tror, det handler om, at vi havde en regering, hvor der var meget bøvl, og hvor det ikke var let at få samarbejdet op at stå.
Balancen mellem, hvor meget tid vi brugte på Christiansborg med at få politiske resultater igennem, set i forhold til hvor meget tid vi brugte på landevejen, tippede.
Vi troede, at mange af de resultater, vi opnåede, var så åbenlyst gode, at det ville blive opdaget.
Hænger det også sammen med, at I er et topstyret parti?
- Vi har i hvert fald haft en periode, hvor vi har brugt så lang tid på det politiske håndværk, at vores bagland ikke har været klædt tilstrækkeligt på vedrørende det, vi har fået igennem.
4Marrakech-aftalenMarrakech-aftalen er en FN-aftale om bedre samarbejde om migration.
Kritikere mente, at den ville tvinge Danmark til at lempe udlændingepolitikken.
Lars Løkke Rasmussen endte med at rejse til Marokko for at underskrive aftalen, da Inger Støjberg meldte fra.
Kristian Thulesen Dahl erkender nu, at Dansk Folkeparti skulle have kæmpet hårdere mod aftalen.
- Mange danskere har helt givet haft svært ved at forstå, at vi ikke kunne overbevise Lars Løkke Rasmussen om, at han ikke skulle rejse derned – dengang tilbage i december 2018.
- Selvom resten af Folketinget var enige om, at der skulle skrives under, tænker mange af vores landsmænd, at et parti med 21 procents opbakning burde kunne have forhindret det, siger Kristian Thulesen Dahl.
Læs også:OVERBLIK Forstå FN's migrationspagt og hvorfor den er blevet kontroversielFacebookTwitterKopier linkEmner:Dansk Folkeparti|Inger Støjberg (politiker)|Kristian Thulesen Dahl (politiker)|Valg og folkeafstemninger|Marrakesh




https://www.dr.dk/nyheder/indland/danmarks-store-byer-snupper-stadig-stoerstedelen-af-de-studerende

IndlandDanmarks store byer snupper stadig størstedelen af de studerendeOg tallet er steget.
Og det ærgrer uddannelsesminister Ane Halsboe-Jørgensen.
Danske studerende søger hovedsageligt mod de største byer.
Her ses rektor på Københavns Universitet Henrik C.
Wegener holde tale for de studerende i hovedstaden på Vor Frue Plads i København.
Af Stine Delfs14.
sep.
2019 kl.
14.
57Bemærk: artiklen er mere end 30 dage gammelLæs opKun fem procent af de danske universitetsstuderende bliver undervist i mindre byer.
Det viser en analyse fra organisationen Balance Danmark, som består af kommuner og virksomheder.
Det er på trods af, at flere politikere de seneste år har prøvet at sprede koncentrationen mere ud.
Kigger man på alle videregående uddannelser, blev 81 procent af de studerende optaget på en videregående uddannelse i enten hovedstadsområdet, Århus, Odense eller Aalborg i 2018 og 2019.
Hvis man sammenligner det med 2016 og 2017, er tallet steget med en procent de sidste tre år.
Bedre går det for professionshøjskolerne, hvor fordelingen er mere lige.
Her er cirka hver tredje studerende optaget på en skole i de mindre byer.
I undersøgelsen er 'hovedstadsområdet' defineret som de 34 kommuner i Region Hovedstaden minus Bornholm - inklusiv Roskilde, Lejre, Greve, Solrød, Køge og Stevns kommuner.
Balance DanmarkBalance Danmark er en partipolitisk uafhængig organisation, der ifølge sin egen vision kæmper for et geografisk Danmark i balance.
Organisationen bidrager til udviklingen af et sammenhængende Danmark ved at udarbejde løsningsorienterede analyser om vækst og udviklingsmuligheder, som styrker hele landet.
Organisationens medlemmer består og finansieres af kommuner og virksomheder.
Kilde: Balance Danmark'Dimittenderne flytter ikke væk igen'Ifølge en rundspørge blandt folketingskandidater, som Balance Danmark foretog i forbindelse med valgkampen i 2015, svarede 82 procent, at de i den kommende valgperiode ville arbejde for, at der kom flere videregående uddannelser uden for de etablerede universitetsbyer.
Men det afspejler resultaterne ikke.
Et af problemerne er blandt andet, at de studerende har en tendens til at blive i de byer, de har læst i - selv efter de har færdiggjort deres uddannelser.
Ifølge en lignende rundspørge blandt folketingskandidater i forbindelse med valgkampen i 2019, svarede hele 95 procent, at de ville arbejde for flere decentrale uddannelser.
Derfor håber Balance Danmark på, at der nu kommer til at ske noget på området.
- Det har vist sig i mange analyser, at dimittender er svære at flytte.
Derfor er der nu brug for mere konkrete tiltag, så vi sikrer flere uddannelser rundt omkring i landet - især dér hvor der er behov for kvalificeret arbejdskraft, siger Jesper Frost Rasmussen, som er næstformand i Balance Danmark.
'Uddannelser skal derud, hvor det giver mening'Jesper Frost Rasmussen efterspørger en strammere styring fra Folketingets side og kommer med to konkrete forslag.
- Det skal være økonomisk attraktivt for universiteterne at placere uddannelserne ude i deres filialer.
Det er der ikke noget incitament til i dag.
Og så burde man placere fagspecifikke uddannelser i de områder, hvor det giver mening - hvor der er et særligt erhvervsmæssigt behov, siger han.
I forlængelse af det nævner han for eksempel sin egen by Esbjerg, hvor han er borgmester.
Her mener han, at uddannelserne inden for energisektoren burde ligge, da han mener, at Esbjerg er Danmarks energimetropol.
- Man er nødt til at begrænse antallet af uddannelser i de større byer og tvinge dem ud andre steder.
Så må de studerende flytte sig efter dér, hvor uddannelserne er, og efter hvor behovet for kvalificeret arbejdskraft er, siger næstformanden i Balance Danmark.
'Vi har brug for et land i balance'At de danske studerende hovedsageligt flokkes om de større byer, ærgrer uddannelses- og forskningsminister Ane Halsboe-Jørgensen (S).
- Vi har brug for, at man kan uddanne sig i hele landet, og vi har brug for et land i balance.
Jeg ser gerne, at udviklingen går i en helt anden retning, siger ministeren med henvisning til den nye analyse.
Socialdemokratiets uddannelses- og forskningsminister Ane Halsboe-Jørgensen insisterer på, at flere studerende skal uddanne sig i de mindre byer.
Hun peger på uddannelsesinstitutionernes vaklende økonomi, som hovedsynderen bag tendensen, men anerkender også, at der skal en politisk vilje til for at trumfe igennem.
- Mange studerende ønsker at læse i de største byer, men vores samfund har brug for, at der også er uddannelsestilbud og uddannet arbejdskraft uden for de største byer.
Det er mit ansvar som minister at sikre det, siger Ane Halsboe-Jørgensen.
Det vil hun gøre ved at sprede især professionsskoler og erhvervsakademier ud over hele landet - og placere dem efter kommunernes og regionernes behov for bestemt arbejdskraft.
- Vi kan fra politisk side styre balancen mellem, hvor uddannelsespladserne ligger henne.
Jeg vil særligt i forbindelse med vores velfærdsuddannelser - især der hvor vi ved, at vi kommer til at mangle blandt andet sygeplejersker og pædagoger - se på at placere oprettelsen af nye pladser på disse uddannelser uden for de store byer, siger hun.
Derudover vil hun kigge på uddannelsesstedernes økonomi, som er presset efter den tidligere regering i 2016 indførte omprioriteringsbidraget.
Det blev bestemt, at alle videregående uddannelser i Danmark i en periode på seks år skulle spare fire milliarder kroner.
Det svarer til en besparelse på to procent hvert år.
Den nye regering har tidligere lagt op til at fjerne det kritiserede omprioriteringsbidrag helt.
FacebookTwitterKopier linkEmner:Ane Halsboe-Jørgensen (politiker)|Uddannelse|Videregående uddannelser|Esbjerg|Sjælland




https://www.dr.dk/nyheder/udland/pro-kinesiske-demonstranter-melder-sig-paa-banen-i-hongkong

Protester i HongkongSe temaUdlandPro-kinesiske demonstranter melder sig på banen i HongkongSammenstød mellem politi og demonstranter fortsætter for 15.
weekend i træk i Hongkong.
Pro-Kina demonstranter i et shoppingcenter i det centrale Hongkong.
Af Malthe Sommerand14.
sep.
2019 kl.
15.
37Bemærk: artiklen er mere end 30 dage gammelLæs opHver weekend siden marts er demonstranter og politi stødt sammen i bystaten Hongkong.
Demonstranterne er utilfredse med regeringen i Hongkong, som de mener Kina fjernstyrer.
Sagen kortDemonstrationerne i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef, Carrie Lam, opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Det har længe været klart, at der også er folk i Hongkong, der åbent støtter det kinesiske styre, men i dag blev det endnu mere udtalt end tidligere.
Pro-Kina-demonstranter forsamlede sig i shoppingcentret Amoy Plaza i den østlige del af byen og flagede for Kina.
Og der opstod tumult og råben, da byens andre demonstranter, der igen i dag er på gaden i protest mod myndighederne i Hongkong og Kina, også kom ind i shoppingcentret.
Det kom til håndgemæng mellem de to fraktioner, og politiet måtte træde til og skille parterne ad, ligesom myndigheden også anholdt flere anti-regeringsdemonstranter.
Samtidigt var der også demonstrationer andre steder i byen, selvom myndighederne på forhånd havde erklæret dagens planlagte demonstrationer ulovlige.
Shoppingcentret Amoy Plaza i Hongkong blev i dag epicentret for pro-Kina-demonstrationer  En gruppe pro-Kina-tilhængere viser kinesiske flag i shoppingcentret Amoy Plaza i Hongkong.
Indkøbscentre er blevet de nyeste hotspots i byen, som et stort antal pro-kina-tilhængere og anti-regeringsdemonstranter indtager, mens de prøver at synge og råbe hinanden op.
 En pro-Kina-tilhænger står over for anti-regeringsdemonstranter i Amoy Plaza i Hongkong.
 Det kom til slagsmål da pro-Kina-demonstranter stødte sammen med anti-regerings demonstranter i Hongkong  En politibetjent har trukket en peberspray over for en anti-regeringsdemonstrant.
1 / 5Shoppingcentret Amoy Plaza i Hongkong blev i dag epicentret for pro-Kina-demonstrationer 1 / 5En gruppe pro-Kina-tilhængere viser kinesiske flag i shoppingcentret Amoy Plaza i Hongkong.
Indkøbscentre er blevet de nyeste hotspots i byen, som et stort antal pro-kina-tilhængere og anti-regeringsdemonstranter indtager, mens de prøver at synge og råbe hinanden op.
2 / 5En pro-Kina-tilhænger står over for anti-regeringsdemonstranter i Amoy Plaza i Hongkong.
3 / 5Det kom til slagsmål da pro-Kina-demonstranter stødte sammen med anti-regerings demonstranter i Hongkong 4 / 5En politibetjent har trukket en peberspray over for en anti-regeringsdemonstrant.
5 / 5Demonstranterne er stigende begyndt at indtage shoppingcentre og metrostationer i stedet for at gå på gaden.
Det er sket i erkendelse af, at politiet flere gange har haft succes til at stække demonstranterne på gadeplan med tåregas og gummikugler.
Det har også fået demonstranterne til at kræve en uvildig undersøgelse af politiets fremfærd over for dem samt demokratiske reformer af det politiske system i Hongkong.
15.
uge i trækI denne uge har demonstranter samlet sig i shoppingcentre flere steder i byen for at synge en ny hyldesthymne til byen.
På engelsk hedder den 'Glory to Hong Kong', der bedst oversættes med 'Ære til Hongkong'.
Baggrund om HongkongHongkong var fra 1841 en britisk koloni, indtil bystaten i 1997 blev overdraget til Kina.
Dengang blev indbyggerne lovet en højere grad af politisk frihed inden for en ramme, der hed "ét land, to systemer".
I dag har regionen begrænset selvstyre under den kinesiske regering.
Fra 1997 og indtil videre vælges den øverste politisk-administrative leder af en valgforsamling på 800 Hongkong-indbyggere, som Beijing-regeringen har stor indflydelse på.
Hongkongs regeringsleder, Carrie Lam, overtog posten som Hongkongs øverste politiske leder i 2017.
Hun blev anset for at være Beijings foretrukne kandidat og være stemt ind af pro-kinesiske politikere i Hongkong.
Kilder: Reuters, AFP, Ritzau.
Flere demonstranter dannede også i går en menneskekæde gennem byens gader, der stoppede trafikken i flere timer.
Overblik:Forstå, hvad demonstrationerne i Hongkong handler omDenne lørdag markerer den 15.
weekend i træk med demonstrationer i Hongkong.
Urolighederne begyndte med stor utilfredshed mod regeringsleder Carrie Lam og hendes kabinets forslag om en udleveringsaftale med Kina.
Dette har skabt enorm vrede, fordi der ikke er samme grad af retssikkerhed i Kina, og samtidig har kritikere påpeget, at der er tale om endnu et kinesisk forsøg på at begrænse Hongkongs autonomi.
Læs også:Hongkong-leder advarer USA mod at blande sigMyndighederne i bystaten og de kinesiske myndigheder synes ivrige efter at sætte en stopper for urolighederne i byen.
Carrie Lam har flere gange understreget, at det kontroversielle forslag endegyldigt er taget af bordet, men lige lidt har det dæmpet gemytterne i byen.
Flere observatører peger på, at Kina gerne ser, at urolighederne bringes til ende inden 1.
oktober, hvor Folkerepublikken Kina fejrer 70 års jubilæum.
Urolighederne forklaret•Siden marts har demonstranter stimlet sammen i Hongkongs gader.
•Demonstrationerne kom som reaktion på et forslag om en ny kontroversiel udleveringsaftale med Kina.
Her foreslog regeringen i Hongkong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
•Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
•Regeringen koblede forslaget sammen med en et år gammel mordsag, hvor en 19-årig Hongkong-indbygger dræbte sin gravide kæreste under en ferie i Taiwan.
Han vendte efterfølgende tilbage til Hongkong og slap for straf, fordi Hongkong ikke har en udleveringsaftale med Taiwan.
•Kritikere af den foreslåede udleveringsaftale kaldte den en trojansk hest, der skulle bane vejen for, at Kina kan retsforfølge kritikere i Hongkong.
•Regeringen i Hongkong har trukket det upopulære lovforslag tilbage.
Det har dog ikke stoppet protesterne.
Demonstranterne kræver blandt andet, at regeringslederen, Carrie Lam, træder tilbage, at der skal laves en uafhængig undersøgelse af påstået politivold, og at der skal være mere direkte demokrati i Hongkong.
•Kilde: BBC og South China Morning Post.
FacebookTwitterKopier linkEmner:Hong Kong|Kina|Demonstrationer|Kriminalitet|BBC




https://www.dr.dk/nyheder/regionale/hovedstadsomraadet/ny-metrocityring-skal-kun-koere-i-en-retning-om-natten

KøbenhavnNy metrocityring skal kun køre i én retning om nattenDer kan være ekstra rejstetid om natten, når Metro Cityringen begynder at køre fra den 29.
september.
Metro Cityringen åbner efter planen den 29.
september.
Af Christian Møller Rasmussen og Peter Bye Andersen14.
sep.
2019 kl.
12.
06Bemærk: artiklen er mere end 30 dage gammelLæs opNår togene snart begynder at køre på skinnerne i Københavns nye Metro Cityring, vil det kun ske i én retning om natten i hverdagene.
Ifølge Metro Service, som står for driften af Cityringen, skyldes det almindelig vedligeholdelse, og at metroen ikke er helt færdig endnu.
- Der er ting, som ikke er helt færdige endnu og skal rettes til.
Der er også børnesygdomme og udvidelsen til Nordhavn på vej.
Det kræver, at vi lukker ned for driften, siger Lars Toft Krag, der er driftsdirektør hos Metro Service.
Læs også:Sikkerhedstest af ny metro presser tidsplan for åbningDe to spor vil blive lukket på skift, og derfor vil det være forskelligt fra dag til dag, hvilken retning metroen kører.
Det kan blandt andet betyde, at man må på ekstra lange ture for at nå sit mål.
Eksempelvis kan man få forlænget sin rejsetid med cirka 16 minutter, hvis man skal fra Marmorkirken til Hovedbanegården på en nat, hvor togene kører mod urets retning.
Klar og tydelig informationOrdningen kan dog give store problemer på perronerne, hvis ikke der bliver informeret klart om, hvilken retning toget kører, forudser pendlerrepræsentant, Tina Weber.
- Det kan ikke nytte noget, at passagererne selv skal regne det ud.
Det skal være meget tydeligt, om det er med eller mod uret, siger hun.
Ifølge Metro Service vil der blandt andet blive indsat ekstra personale for at sikre information til de rejsende.
Det hilser Tina Weber velkommen.
- Men det allerbedste ville være, hvis man havde information helt oppe på gadeplan, inden folk bevæger sig ned under jorden, siger hun.
Pendlerrepræsentanten ser dog flere fordele ved, at arbejdet på metroen foregår om natten i hverdagene.
- Så foregår det ikke i weekenderne, og man lukker kun ét spor.
Det vil sige, at folk ikke skal bruge metrobusser eller finde andre løsninger for at komme frem til deres destination, siger Tina Weber.
Metro Cityringen åbner efter planen den 29.
september.
FacebookTwitterKopier linkEmner:Metroselskabet|København|Jernbaneanlæg|Togtrafik|Københavns Hovedbanegård




https://www.dr.dk/musik/dansk-band-stormer-frem-i-udlandet-vi-har-haft-det-ret-vildt-over-hvor-staerkt-det-pludselig

MusikDansk band stormer frem i udlandet: 'Vi har haft det ret vildt over, hvor stærkt det pludselig gik'Metalbandet Vola turnerer Europa tyndt - men har stort set ikke spillet i Danmark.
Det danske metalband Vola er stort set ukendte herhjemme.
Men i udlandet er de ved at opbygge en solid fanbase.
(© Simon Laessoe)Af Nanna Mejer Sørensen14.
sep.
2019 kl.
15.
08Bemærk: artiklen er mere end 30 dage gammelLæs opDu har nok ikke hørt om dem før.
Det danske metalrockband Vola har nemlig endnu ikke gjort sig særligt bemærket i danske medier, på festivaler, spillesteder eller playlister.
Om VolaVola er et dansk metalband fra København.
De blev dannet i 2006 og har siden haft skiftende bandmedlemmer.
I dag består Vola af Adam Janzi, Asger Mygind, Nicolai Mogensen og Martin Werner.
Vola har udgivet to ep'er og to album, hvoraf det seneste er fra 2018 og hedder 'Applause of A Distant Crowd'.
I september er de på Europa-turné, som tager dem til blandt andet Storbritannien, Tyskland, Frankrig, Spanien - og en enkelt koncert i Danmark.
Men uden for landets grænser er der fart på.
Her har de nemlig turneret i Europa med flere af deres egne metal-idoler som amerikanske Dream Theater og svenske Katatonia, spillet en lang række festivalkoncerter, givet interviews og indgået samarbejder med management, pladeselskab og bookingbureau.
Alt sammen på få år - siden Volas fire medlemmer selv udgav deres første album på digitale tjenester i 2015.
Det blev nemlig tilfældigvis opdaget af den helt rigtige person.
Chefen for Volas nuværende management havde nemlig efterspurgt anbefalinger af nye bands på sin Facebook-profil.
Og ud af det blå og blandt en lang liste med bud blev Vola nævnt.
Musikverdenen er blevet mere global, så det betyder ikke så meget, hvor du kommer fra, eller hvem der udgiver dig.
Nicolai Mogensen, Vola- Det var en tilfældig person, vi ikke kendte, som havde fundet os på nettet og anbefalet os.
Nettet har virkelig gjort meget, synes jeg.
Musikverdenen er blevet mere global, så det betyder ikke så meget, hvor du kommer fra, eller hvem der udgiver dig.
Du har mulighed for at blive delt.
Vi lagde bare nogle numre op på Youtube og Spotify, fortæller bandets bassist Nicolai Mogensen og fortsætter:- Vi har indimellem haft det ret vildt over, hvor stærkt det pludselig gik.
Lyt til 'Smartfriend' fra Volas nyeste album her:Vola - Smartfriend Den tilfældige anbefaling åbnede efterfølgende mange døre for det københavnske band, som inden da kun havde spillet få koncerter på små spillesteder i den danske hovedstad sammen med andre håbefulde musikerspirer.
Og uden for hjemlandet har Vola med årene oplevet stor interesse og overvældende positiv respons i en sådan grad, at de nu drager på deres helt egen Europa-turné - for første gang som hovednavn.
Vola blev dannet tilbage i 2006.
Dengang var de et gymnasieband, der spillede covernumre.
Nu drager de på Europa-turné som hovednavn.
(© Vola)Ifølge den metalentusiastiske radio- og podcastvært og musikformidler Anders Bøtter er Volas eksempel langt fra unikt.
Han oplever nemlig en stigende interesse fra udlandet omkring den danske metalscene, som er i rivende udvikling i disse år.
Og ifølge Anders Bøtter skyldes det flere ting.
Om Anders BøtterAnders Bøtter er radiovært og podcaster på P6 Beat.
Han står bag programmet Sort Søndag, som har eksisteret siden 2010.
Her zoomer han hver uge ind på metalscenen i ind- og udland.
- Jeg tror generelt set, at unge bands er blevet bedre, tager det mere seriøst og gør sig umage.
De har fået øjnene op for, at det at spille musik også er en forretning, der skal drives.
Og de har med årene fundet ud af, at Danmark er et meget lille land, hvis du spiller musik, der falder lidt uden for normen, fortæller han og fortsætter:- Så skal du søge til udlandet, hvor der er store befolkningsgrupper, som er interesseret i den her musik.
Vi bor for eksempel ved siden af nogle af verdens største metallande: Sverige, Tyskland og Finland.
Her kan man tage på turné, øve sig og få en masse erfaring.
Yngre generationer er ligeglade med, om det er hård metal, trap eller pop, de vil bare have musik, der taler til deres følelser.
Anders BøtterDerudover mener Anders Bøtter, at et navn som Volbeat og andre danske metal-koryfæer som King Diamond og Metallicas trommeslager Lars Ulrich tiltrækker udenlandsk interesse, som unge bands er sultne efter at udnytte.
Og så har den digitale udvikling og streamingtjenesternes indtog haft en afgørende indflydelse på både publikum, musikerne og musikbranchen generelt, mener radioværten, som står bag metal-programmet Sort Søndag.
På en streamingtjeneste er det nemlig ikke så vigtigt, om musikken kommer fra et stort pladeselskab eller ej, for folk lytter til det, de finder interessant – og bliver anbefalet nye ting, der minder om.
Og spørger man Anders Bøtter, tror han, at det, at man kan blive eksponeret for alt fra Rasmus Seebach til Rammstein på få øjeblikke på digitale tjenester, har medført, at publikum ikke længere går så meget op i genreinddelinger.
- Yngre generationer er ligeglade med, om det er hård metal, trap eller pop, de vil bare have musik, der taler til deres følelser.
Folk har selvfølgelig stadig præferencer, men det er ikke lige så forbudt at elske at danse til pop og samtidig kunne lide død og hardcore, som det har været.
Og i takt med at publikums smag er blevet mere flydende, tror jeg også, det har smittet af på bandene.
Ifølge Vola selv har de siden udgivelsen af debutalbummet i 2015 arbejdet sig stille og roligt opad.
Det har krævet mange supportkoncerter for andre bands at blive mere synlige på festivalplakaterne og at få deres egen turné op at stå.
(© Simon Laessoe)Det er noget, Vola kan nikke genkendende til.
- Det er, som om flere lytter til metal nu, også nogen, man ikke umiddelbart kan se det på.
En almindelig jakkesætsfyr kan være mega black metal-fan, hvor jeg tror, man tidligere lige skulle have vesten på.
Folk har en mere sammensat smag, og det er fedt, siger Nicolai Mogensen.
Ifølge Anders Bøtter har der aldrig været så mange retninger inden for den danske metalscene, som der er nu.
Og de danske metalbands, som især oplever succes i udlandet i øjeblikket, er langt fra ens.
Herunder giver han sine bud på tre danske metalbands, hvis karriere har taget fart uden for landets grænser - og hvordan det er lykkedes dem at slå igennem.
MyrkurDanske Amalie Bruun debuterede som Myrkur i 2014.
Siden har hun vundet priser, turneret Europa rundt og varmet op for Smashing Pumpkins.
- En af dem, der oplever allerstørst respekt i udlandet, er Myrkur, som med sin succes har banet vejen for andre danske metalbands.
Hun repræsenterer en blanding af hård, mørk metal og folkemusik, som der er meget fokus på i disse år.
- Og så er hun atypisk inden for metal, fordi hun er soloartist, som skriver musikken og har sammensat et band, der går med hende gennem ild og vand - både på de store scener, men også på en røvsyg aften på en bar, som det jo også kræver at blive hørt og opdaget.
Jeg har indtryk af, at hun er meget seriøs omkring sin karriere, og hvis man ikke er med hele vejen, så er man fyret.
Det kræver, at man ikke er konfliktsky.
- Og så har hun været eminent til at udnytte det netværk af metalbands, der er i norden, og omgivet sig med de rigtige mennesker.
Lyt til Myrkur her:Myrkur - UlvindeBaestDet aarhusianske dødsmetalband Baest blev dannet i 2015, og siden er det kun gået en vej: fremad.
Bandet udgav deres andet album 'Venenum' fredag d.
13.
september.
- Dødsmetalbandet Baest fra Aarhus er også et interessant eksempel, fordi de fra deres første spæde start, allerede inden de skrev deres første sang, indgik faste aftaler om, hvornår man skal øve, hvad man gerne vil opnå, hvordan man må se ud på scenen, ja, nærmest en fem-års-plan, som hvis man skulle starte en forretning.
Det, tror jeg, har gjort, at de har sluppet for en masse internt bøvl undervejs.
- De spillede til branchefestivalen 'When Copenhell Freezes Over' sidste år og gik derfra med møder i kalenderen med nogle af verdens største pladeselskaber og bookingbureauer.
- Og så skriver de altså bare nogle gode sange, som bliver siddende i hovedet.
Lyt til Baest her:Baest - CrosswhoreMølIfølge Anders Bøtter er Aarhus-bandet Møl et af de danske metalnavne, der stormer frem på scenerne i udlandet i øjeblikket.
- Møl udgav et debutalbum sidste år, som har fået mere international opmærksomhed, end, jeg tror, jeg måske nogensinde har set før på den danske metalscene.
Det er et absurd godt album.
- Ligesom Myrkur formår de at nedbryde metalgenrerne og grænserne for, hvem der kan lytte til det.
Det er på en gang shoegaze, støjrock, storladent og melankolsk.
Her tror jeg, musikken har talt for sig selv.
De turnerer stort i udlandet og har været i kæmpestore magasiner.
- Men man skal selvfølgelig hele tiden huske på, at det er en subkultur, så det er ikke hitlistemusik, heller ikke i udlandet.
Lyt til Møl her:Møl - BrumaFacebookTwitterKopier linkEmner:Myrkur (musiker)|Rasmus Seebach (musiker)|Vola|Pop og rock|København




https://www.dr.dk/nyheder/udland/kupmagerne-og-familien-toppes-omkring-mugabes-mindeceremoni

UdlandKupmagerne og familien toppes omkring Mugabes mindeceremoniTitusindvis ventes lørdag at mindes Zimbabwes tidligere præsident Robert Mugabe.
Robert Mugabes lig transporteres under et lit de parade mod Zimbabwes hovedstad, hvor han bisættes senere i dag.
Af Malthe Sommerand14.
sep.
2019 kl.
11.
39Bemærk: artiklen er mere end 30 dage gammelLæs opZimbabwes tidligere diktator Robert Mugabe bliver i dag bisat ved en større mindeceremoni på et fodboldstadion i hovedstaden Harare.
Der er plads til 60.
000 mennesker, og det ventes, at også flere afrikanske statsledere vil deltage i ceremonien.
Blå bog: Rubert MugabeRubert Mugabe blev født den 21.
februar 1924 i det, der dengang var Rhodesia.
Han sad fængslet i mere end et årti uden retssag efter kritik af Rhodesias regering i 1964.
Men i 1973, mens han stadig var i fængsel, blev han valgt som præsident for Zimbabwe African National Union (Zanu), som han var med til at stifte.
Han vandt i 1980 det, der blev kaldt Zimbabwes første frie valg, og blev premierminister.
Syv år senere, i 1987, gjorde han sig selv til enerådig leder.
Rubert Mugabe var præsident i Zimbabwe i tre årtier indtil 2017, hvor han blev afsat.
Men helt indtil i går aftes var det usikkert, om ceremonien overhovedet ville blive afholdt.
Robert Mugabe blev i 2017 afsat efter 37 år ved magten i Zimbabwe.
Og derfor mener hans familie, at det er dybt upassende, at den nuværende regering med præsident Emmerson Mnangagwa i spidsen har været med til at arrangere omstændighederne for Mugabes hyldest og bisættelse i dag.
Mugabe døde i sidste uge i Singapore i en alder af 95 år.
Sine sidste år tilbragte han som pensionist.
Han var indtil sin død harm modstander af den nye regering i landet, og familien ønskede derfor, at han skulle begraves i sin hjemby og ikke hyldes i landets hovedstad.
Her taler Robert Mugabe med pressen i oktober 1976 i Geneve.
Men den selvsamme regering, der afsatte ham ved et kup for to år siden, har erklæret ham for nationalhelt efter hans død.
Derfor vil man lade ham begrave ved et nationalt mindesmærke, hvilket familien i første omgang modsatte sig.
Selve begravelsen vil derfor først foregå i oktober, når et regeringsfinansieret mausoleum i Harare står færdigt.
Det oplyste Emmerson Mnangagwa sent fredag.
Statshelt eller despot?
Robert Mugabe kom til magten efter en væbnet revolution mod den hvide minoritet i det daværende Rhodesia.
Hans styre er ofte blevet mødt med international fordømmelse på grund af undertrykkelse af landets hvide mindretal.
Han gjorde sig bemærket for sin autoritære politik og konfrontatoriske linje over for Vesten.
Portræt:Diktatoren Mugabe kunne være blevet Afrikas anden MandelaTidslinje:Verdens ældste statsleder har regeret i 37 årSe billederne:Zimbabwe mindes Mugabe på godt og ondtMen mange af Zimbabwes sorte indbyggere anser ham som en frihedshelt, der var afgørende i kampen for selvstændighed fra den britiske kolonimagt.
Artiklen fortsætter efter videoenEfter Mugabes død udtalte Sydafrikas præsident Cyril Ramaphosa, at Sydafrika deler Zimbabwes sorg over, at en befrielseskæmper og foregangsmand for Afrikas sag mod kolonialismen er faldet væk.
- Igennem de årtier, hvor Sydafrika selv kæmpede, støttede Zimbabwes befrielsesbevægelse vores kamp mod undertrykkelse på mange fronter.
- Da Zimbabwe opnåede uafhængighed, straffede apartheidstaten brutalt Zimbabwe.
Mange zimbabwere betalte for vores frihed med deres liv.
Vi vil aldrig glemme det, sagde Ramaphosa fredag i sidste uge i følge Ritzau.
Mugabe regerede i Zimbabwe fra 1980 indtil 2017, hvor han blev tvunget til at træde af efter et militærkup.
Folk er så småt begyndt at ankomme til det stadion, hvor Robert Mugabe i dag hyldes.
 En mand har taget plads på Zimbabwes nationalstadion, hvor Robert Mugabe bliver hyldet i eftermiddag dansk tid.
 Et barn holder det zimbabweanske flag.
1 / 3Folk er så småt begyndt at ankomme til det stadion, hvor Robert Mugabe i dag hyldes.
1 / 3En mand har taget plads på Zimbabwes nationalstadion, hvor Robert Mugabe bliver hyldet i eftermiddag dansk tid.
2 / 3Et barn holder det zimbabweanske flag.
3 / 3Fra Matabeleland til Rhodesia til ZimbabweI 1830'erne flygtede Ndbele-folket til fra det nuværende Sydafrika og slog sig ned i det område, der fik navnet Matabeleland.
Fra 1830-1890 begyndte europæiske jagere, handelsmænd og missionærer at udforske området, heriblandt briten Cecil John Rhodes.
I 1890 får Rhodes britisk mandat til at kolonisere området, som bliver til Rhodesia.
1930-1960 vokser modstanden mod det britiske overherredømme.
I 1960'erne og op igennem 1970'erne vokser modstanden til reel væbnet kamp.
I 1979 når man frem til en fredsaftale.
I 1980 vinder Robert Mugabe, leder af partiet Zanu (Zimbabwe African National Union), en uafhængighedsafstemning og præsidentposten.
Landet skifter navn til Zimbabwe.
Kilde: BBCKorrespondent: Det har været en vanvittig ugeBlandt de tusindvis af mennesker, der har taget plads på stadion, er DR Nyheders Afrikakorrespondent Søren Bendixen.
- Det har været en uge, der det har været nærmest ligeså vanvittigt, som da Mugabe blev smidt fra magten for to år siden.
Der er nogen, der ser ham som en despot, der har kørt landet i sænk, og andre ser ham som en statshelt, siger han og fortsætter:- Det er kommet til store magtkampe mellem kupmagerne og så resterne af det store familiedynasti, som Robert Mugabe var i spidsen for.
Der har været et mærkværdigt tovtrækkeri mellem de to, og det har helt indtil i går aftes været umuligt at finde ud af, hvad i alverden, der skulle ske i dag.
Det er ikke, hvem som helst, der vil tage plads på stadionet i dag, siger Søren Bendixen:- Jeg har allerede mødt en masse mennesker her i byen, der forsøger at få en plads på det fodboldstadion, hvor mindehøjtideligheden skal finde sted i dag.
Der kommer en masse statsoverhoveder fra nærliggende, afrikanske lande.
Blandt andre ventes den sydafrikanske præsident, Cyril Ramaphosa, Kenyas Uhuru Kenyatta og Mozambiques Filipe Nyusi at deltage.
- De kommer for at sige farvel til en mand, der har været et ikon på det afrikanske kontinent, siger Søren Bendixen.
Men - bemærker Søren Bendixen - det er bemærkelsesværdigt, hvordan folk er i stand til at glemme en masse historik på meget få år:- Det er rigtigt, at han fødte nationen Zimbabwe, og at han etablerede et uddannelsessystem og et sundhedssystem.
Men man glemmer jo, hvor galt det gik.
Mange af de mennesker, der hylder ham i dag, skal nok have været på gaden for to år siden og krævet hans afgang.
Dengang troede de, at de ville få det bedre efter Mugabe, men de har fået det værre.
De har meget lidt adgang til el, til vand, mad og medicin.
FacebookTwitterKopier linkEmner:Cyril Ramaphosa (politiker)|Robert Mugabe (politiker)|Zimbabwe|Afrika|Fodbold




https://www.dr.dk/nyheder/politik/mette-frederiksen-lover-tidlig-pension-foer-naeste-valg-ja-nu-er-det-arnes-tur

PolitikMette Frederiksen lover tidlig pension før næste valg: 'Ja, nu er det Arnes tur'- Min klare forventning er, at vi har det hele på plads næste år, siger hun.
Statsminister og S-formand Mette Frederiksen havde inviteret bryggeriarbejderen Arne Juhl til partiets kongres.
Her lovede hun ham, at hun inden næste valg vil have indført en ret til tidligere pension.
Af Rikke Gjøl Mansø14.
sep.
2019 kl.
13.
47 | opdateret 14.
sep.
2019 kl.
15.
43Bemærk: artiklen er mere end 30 dage gammelLæs opDen 59-årige bryggeriarbejder Arne Juhl fra Sønderjylland havde næppe forestillet sig, at han i dag ville være det landskendte ansigt på den varmeste kartoffel i dansk politik lige nu: Retten til en tidligere pension.
Men det blev han.
Arne lod sig nemlig i begyndelsen af året fotografere og hænge op på plakater landet over med Socialdemokratiets helt store valgløfte: "Nu er det Arnes tur – de mest nedslidte skal også have ret til en værdig pension".
Men selvom Socialdemokratiet nu har haft regeringsmagten i snart tre måneder, har statsminister Mette Frederiksen endnu ikke fremlagt en konkret pensionsmodel.
Den kom heller ikke i dag, hvor Socialdemokratiet er samlet til den årlige kongres.
Men fra talerstolen i Aalborg Kongrescenter lovede Mette Frederiksen:- Vi gik til valg på at indføre en ny ret til tidlig pension for dem, der er nedslidte.
Og ja: Nu er det Arnes tur.
- Jeg har ikke brugt fire år som jeres formand på at genopbygge tilliden til Socialdemokratiet for så nu at løbe fra det, vi sagde i valgkampen.
Selvfølgelig løber vi ikke fra det.
Selvfølgelig kommer vi ikke med dårlige undskyldninger.
Den 59-årige bryggeriarbejder Arne Juhl deltog i Socialdemokratiets kongres, hvor han blev hyldet med stående klapsalver fra salen.
I dagens anledning havde Socialdemokratiet inviteret Arne Juhl til endnu en tur i mediemøllen, og kameraerne panorerede da også straks hen på ham, da Mette Frederiksen talte direkte til ham fra scenen:- Jeg ved ikke, om du helt vidste, hvad du gik ind til, da du sagde ja til at deltage i vores kampagne.
- Du sagde ja til at blive ansigtet på manges ønske om bedre pensionsmuligheder.
Fordi du på din egen krop mærker slid og belastning.
Og fordi du vil have et mere retfærdigt Danmark, sagde Mette Frederiksen.
Siden valgkampen er Arne Juhl blevet opereret for lungekræft og får nu kemobehandling.
Derfor er han sygemeldt fra arbejdet på bryggeriet Fuglsang i Haderslev.
- Kære Socialdemokratiet.
Skal vi ikke – udover at ønske god bedring, også sige tak til Arne, afsluttede Mette Frederiksen og udløste stående klapsalver i salen.
Thulesen: Arne har ventet på svar i 234 dageTidligere på dagen var Arne Juhl også omdrejningspunktet i en anden partiformands tale - nemlig da Kristian Thulesen Dahl gik på scenen til Dansk Folkepartis landsmøde i Herning.
DF-formand Kristian Thulesen Dahl brugte en del af sin tale ved landsmødet i Herning til at beskylde Socialdemokratiet for at "fedtspille" om retten til tidligere pension.
Her spurgte han, hvor længe Arne egentlig skal vente, før han må se Socialdemokratiets konkrete forslag - og DF-formanden pegede op på en storskærm bag sig, hvor en ivrigt tikkende tæller viste, at der i talende stund var gået 234 dage, 23 timer, 54 minutter og 56 sekunder, siden Socialdemokratiet fremsatte sit valgløfte.
- Kære Mette oppe i Aalborg: Måske du i dag vil løfte sløret for, om Arne overhovedet er omfattet af jeres model?
Er mureren, er tømreren, er frisøren?
- Hvis du ønsker vores støtte, så er det vel rimeligt, at vi – og danskerne i øvrigt – må se, hvem grupperne er.
Læg kortene åben frem, og stop med at fedtspille over for Arne og alle andre danskere, sagde Kristian Thulesen Dahl.
Mette Frederiksen lover ret til tidlig pension før næste valgEn times tid senere kom Mette Frederiksen med et modsvar til budskabet fra Herning.
- Der er dem, der siger, at regeringen arbejder for langsomt, og at du, Arne, er utålmodig.
Selvfølgelig er du utålmodig.
Jeg er også utålmodig, sagde Mette Frederiksen og tilføjede:- Omvendt vil jeg ikke påstå, at det er let.
For når vi ikke vil lave endnu en social ydelse, som kræver visitation og udredning, men en ret, så tager det tid at lave den rigtige model.
Statsminister og S-formand Mette Frederiksen lovede i sin tale på partiets kongres, at der inden næste valg bliver indført en ret til tidligere pension.
Siden valget har et folketingsflertal bestående af oppositionspartierne og støttepartiet De Radikale afvist, at Socialdemokratiet kan gennemføre en ret til tidlig pension i denne valgperiode.
Det vil nemlig være i strid med velfærdsforliget, der betyder, at pensionsalderen stiger og er ens for alle, har det lydt.
Men tidligere på ugen lød en ny vurdering fra embedsværket, at det ikke strider med forliget alligevel.
- Ingen kan gemme sig bag jura og teknik.
Nu står det nemlig helt klart, at det ikke vil være et brud på noget forlig at gennemføre en ret til tidlig pension.
Derfor gør vi det i dén her valgperiode, sagde Mette Frederiksen og kvitterede samtidig for Kristian Thulesen Dahls interesse i den tidligere pension:- Jeg er glad for, at Dansk Folkeparti er klar til at forhandle.
Vi har før vist, at vi sammen kan forhindre forringelser.
Nu kan vi sammen skabe fremskridt.
Kristian, jeg regner med dig.
'Det her er jo ikke et spørgsmål om Arne'Efter talen stillede Mette Frederiksen op til et interview med den fremmødte presse.
Her blev hun blandt andet spurgt, hvordan hun så skråsikkert kan love Arne Juhl, at det nu bliver hans tur - når hun stadig hverken har fremlagt en konkret model eller sikret sig flertal til den.
Hvordan kan du så skråsikkert love ham det?
- Det her er jo ikke et spørgsmål om Arne, siger Mette Frederiksen.
Det har du da gjort det til?
- Nej, det har jeg altså ikke.
Det er et spørgsmål om, at dem, der er nedslidte, skal have adgang til en tidligere pension.
Men du vil ikke løfte sløret for kriterierne?
- Når vi har en konkret model på plads, så offentliggør vi den med det samme.
Hvornår vil det træde i kraft?
- Min klare forventning er, at vi har det hele på plads næste år.
Og at vi får forhandlet en ny pension i den folketingssamling, vi åbner lige om lidt.
Som et led i Velfærdsaftalen fra 2006 skal Folketinget hvert femte år afgøre, om pensionsalderen skal hæves.
Tanken bag aftalen er, at pensionsalderen stiger nogenlunde i takt med levealderen.
Det betyder, at S-regeringen næste år sidder for bordenden, når Folketinget næste år skal beslutte, om pensionsalderen skal hæves til 69 år fra 2035 - hvilket Socialdemokratiet har sagt, partiet vil.
Kan I stemme for at forhøje pensionsalderen, hvis I ikke har en aftale om tidligere tilbagetrækning på plads, inden I skal stemme om det i Folketinget?
- Det forventer jeg, vi har.
Hvad hvis I ikke har?
- Jeg forventer, vi har det, så det er det, jeg lægger til grund, siger Mette Frederiksen.
Har ment det i 13 årIfølge Kristian Thulesen Dahl har han lige siden 2006 gået ind for en differentieret pensionsalder.
Hvorfor er du så ikke kommet med konkret forslag?
- Hver gang vi er gået ind til forhandlingsbordet med ønsket om at lave en differentieret folkepensionsalder, er vi blevet mødt af et system, der siger, at der slet ikke ikke kan lade sig gøre.
Nu siger Socialdemokraterne så, at de har fundet en model.
Så siger vi fint, lad os se, hvad I er nået frem til.
- Det afgørende er, at vi ser, hvem der skal være omfattet.
Jeg synes virkelig, at Socialdemokraterne fedtspiller.
De giver udtryk for, at der er nogen i Danmark, der skal have ret til en tidlig folkepension.
Så må de da fortælle, hvem det er, der skal have den ret, og hvem der ikke skal, siger Kristian Thulesen Dahl.
FacebookTwitterKopier linkEmner:Kristian Thulesen Dahl (politiker)|Socialdemokraterne|Dansk Folkeparti|Valg og folkeafstemninger|Aalborg




https://www.dr.dk/sporten/haandbold/championsleague/fem-ting-du-skal-holde-oeje-med-i-ny-cl-saeson-det-eneste-mikkel

ChampionsleagueFem ting du skal holde øje med i ny CL-sæson: 'Det eneste Mikkel Hansen mangler'DR Sportens håndboldekspert, Lars Krogh Jeppesen, udpeger fem ting, han glæder sig ekstra til i den nye Champions League-sæson.
Den danske håndboldstjerne Mikkel Hansen har endnu ikke vundet Champions League i sin karriere.
Af Frederik Lindved14.
sep.
2019 kl.
13.
39Bemærk: artiklen er mere end 30 dage gammelLæs opNu er det igen den tid på året.
Kampen om at blive Europas bedste håndboldhold bliver skudt i gang med starten på den nye Champions League-sæson, og som dansker og ikke mindst håndboldfan er der vanen tro masser at glæde sig til.
Derfor har DR Sportens håndboldekspert, Lars Krogh Jeppesen, udpeget fem ting, som han især glæder sig til at følge i den nye sæson.
1Aalborg mod verdens bedsteAalborg Håndbolds cheftræner Stefan Madsen skal få sit hold til at overpræstere for at komme langt.
Jeg er vanvittig spændt på at se Aalborg i de helt store kampe mod hold som Barcelona, Paris Saint-Germain og Flensburg-Handewitt.
Det bliver fedt, for det er jo håndbold på absolut øverste niveau.
Det er hold som dem, de danske klubber skal spejle sig i og se, hvad det kræver af fysik, hårdhed og kynisme at være med i verdenstoppen.
Og så betyder det jo også, at vi får et væld at danske stjerner som Mikkel Hansen, Lasse Andersson og Lasse Svan på besøg, og det kan man som håndboldconnoisseur kun glæde sig til.
Læs også:Danske håndboldklubber skal bide skeer med ’sportslige setups på steroider’ i Champions LeagueOg så er de her kampe bare hamrende vigtige.
Da Aalborg var med i Champions League for to sæsoner siden, manglede de kynismen mod de store hold.
Det kan være fint at spille gode og tætte kampe, men hvis man alligevel taber med to mål, giver det ikke så meget.
Det var en udfordring for Aalborg, og det var det også for Skjern sidste sæson.
Der skal et par overraskelser til mod de største hold i verden, for det er i sidste ende de point, der afgør, om Aalborg går videre i Champions League, eller om hold som Elverum, Zagreb og Celje tager pladserne foran dem.
2To danske Champions League-favoritterRasmus Lauge og Mikkel Hansen er favoritter med deres respektive hold.
Mikkel Hansen og Rasmus Lauge.
De er drivkraften på det danske landshold og helt afgørende spillere på to af de bedste hold i Champions League.
Det bør simpelthen været året for Paris!
Der er efterhånden så meget tryk på hele organisationen for at vinde Champions League, så det bliver virkelig interessant at følge Paris Sant-Germain og Mikkel Hansen.
Nu har træner Raul Gonzalez haft et år med holdet, og Paris er sat i verden for at nå til Final 4, men de skal altså også snart vinde.
Budgettet er tårnhøjt, og de er forpligtet til at præstere bedre.
Og så er Champions League jo den sidste titel, Mikkel Hansen mangler at vinde i sin karriere, så jeg glæder mig til at se ham tage endnu mere ansvar og gå forrest, når det skal afgøres.
Læs også:Håndbold var det vigtigste i Camillas liv, men så blev hun mor: Jeg spurgte mig selv, om håndbolden var det værdVeszprem er også et hold, der har det hele.
De har økonomien til at tiltrække de bedste spillere, de har en fantastisk hjemmebane, de har en dygtig træner i David Davis.
Og i Rasmus Lauge får de nu en spiller, der kan meget på egen hånd, men som også er rigtig dygtig til at læse spillet.
Han skal tage en masse initiativ for at få det kollektive spil hos Veszprem til at fungere bedre.
Det er ikke nemt at komme til en ungarsk storklub fra Flensburg-Handewitt.
Det er en helt anden mentalitet og et helt andet hierarki, men jeg forventer, at Rasmus Lauge får et stort ansvar og tager dirigentstokken i forhold til at gøre Veszprems offensiv endnu bedre.
Det er et lidt frækt bud, men jeg tror, at enten Paris eller Veszprem vinder Champions League denne sæson.
”3De tyske storhold tørster efter succesNicklas Landins hold Kiel tørster efter CL-succes.
Jeg glæder mig til at se Kiel og Flensburg-Handewitt gå benhårdt efter at komme i Final 4.
Begge hold har evnerne med sindssygt gode og brede trupper, og det bliver spændende at se, hvordan de går til opgaven, for jeg håber inderligt, at de prioriterer Champions League.
I forhold til Rhein-Neckar Löwen, der har været i Champions League de seneste år, har de og tidligere træner Nikolaj Jacobsen jo klart prioriteret Bundesligaen først, men jeg tror, vi får to tyske hold at se, der i højere grad også vil fokusere på Champions League.
Læs også:Landin-brødre sikrer håneret over landsmænd efter sejr i Bundesligaens 'Nordderby'Kiel er tilbage i det fineste selskab på et wildcard, og det tror jeg, de ser som en forpligtelse til at gå benhårdt efter succes i Europa.
Min forudsigelse er, at vi som minimum ser ét tysk hold med i Final 4, og det giver altså bare en ekstra nuance at have et tysk hold med, når nu finalestævnet ligger i Köln.
Der har ikke været tyske hold med i Final 4, siden Kiel var repræsenteret i 2016, og det gør ondt i selvforståelsen hos klublederne i Tyskland, når man ikke har succes i Champions League.
”4GOG og stortalentet Lasse MøllerGOGs Lasse Kjær Møller skal forsøge at løfte sit niveau i Champions League.
(Foto: Bo amstrup © www.
BoAmstrup.
dk)De har ikke været heldige med lodtrækningen, og der venter GOG en meget stor opgave i Champions League.
De er underlegne i forhold til fysik og erfaring, men GOG kan løbe, og det gør de fuldstændig sindssygt.
Jeg er spændt på at se, hvor mange point den her fantastiske kontrafase kan smide af sig, når de skal op mod større hold i Europa.
Læs også:Oprykkere choksejrer over GOG i sæsonåbnerModstandere som Dinamo Bucuresti, Chekhovskie Medvedi og Wisla Plock er forfærdelige til at løbe hjem, så her kan kontraspillet virkelig blive afgørende for GOG.
Men målmandspositionen ser jeg som den store udfordring for dem, for der er altså brug for redninger for at få gang i kontrafasen.
Læs også:GOG henter første sejr efter dårlig sæsonstartOg så glæder jeg mig vanvittigt meget til at se Lasse Møller mod de bedste.
Der ligger meget ansvar på ham rent offensivt med hans skudstyrke, overblik og indspil.
Kan han blive ved at bygge på sit høje niveau?
Han er i min optik et kæmpe talent, der har alle forudsætninger for at blive top tre i verden på venstreback.
Jeg forventer, at han bliver toneangivende i alle 10 gruppekampe for GOG.
”5Lasse Andersson tilbage på toppen?
Lasse Anderson skal tage mere ansvar for Barcelona Han kom tilbage for Barcelona sidste år efter to grimme knæskader, og jeg ser meget frem til at følge Lasse Andersson, som jo er i gruppe med Aalborg.
Nu har han haft lidt tid efter sin anden korsbåndsskade, og nu skal han efterhånden tage mere ansvar for Barcelona og selvfølgelig præstere hver gang.
Han er en voldsomt interessant spiller, for han har et skud som meget få i verden.
Og i modsætning til en del andre venstrebacks så er han også en rigtig dygtig forsvarsspiller.
Læs også:Stjerneskuddet Andersson har fjernet eget pres: 'Måske var jeg naiv'Hvis han kan få en god formkurve og holde sig fri af skader, så vil vi også se ham få en rolle på det danske landshold, for der er ikke rigtig nogen begrænsninger for, hvor god han kan blive.
Og så skal vi selvfølgelig ikke glemme Casper U.
Mortensen i Barcelona.
Han har jo været skadet siden VM på hjemmebane i januar, og han skal lige bruge lidt tid på at finde skarpheden igen.
Læs også:Ekspertens bud: Her er fem kommende stjerner til håndboldlandsholdetHan er virkelig træfsikker og spiller med masser af selvtillid, men det er en svær øvelse at finde sit topniveau igen efter en lang skade, så det bliver også rigtig interessant at følge ham i Champions League.
Første dag med Champions League på programmet er søndag den 15.
september, hvor vi på DR blænder op for to skandinaviske brag.
Aalborg er på besøg hos norske Elverum, mens GOG rejser til Sverige for at møde Kristianstad.
FacebookTwitterKopier linkEmner:Lasse Svan (håndboldspiller)|Rasmus Lauge (håndboldspiller)|Aalborg|Tyskland|Håndbold




https://www.dr.dk/sporten/tennis/point-point-danmark-taber-davis-cup-kamp-trods-flot-comeback






https://www.dr.dk/sporten/cykling/danmark-vil-dominere-u23-vm-vi-er-den-helt-store-enkeltstartsnation

CyklingDanmark vil dominere U23-VM: 'Vi er den helt store enkeltstartsnation'Ved VM i Yorkshire stiller Danmark med et uhyggelig slagkraftigt enkeltstartsskyts for U23-ryttere.
Mikkel Bjerg med sin fine guldmedalje ved VM sidste år.
14.
sep.
2019 kl.
09.
39Bemærk: artiklen er mere end 30 dage gammelLæs opGuld og sølv ved U23-EM i enkeltstart i 2019.
Den dobbelte forsvarende U23-verdensmester samt bronzevinderen fra 2018 på startlisten.
Og alle med dansk pas.
Der er ikke noget at sige til, at der er medaljedrømme i den U23-trup, som Danmark sender til VM i landevejscykling, der indledes 21.
september i engelske Yorkshire.
- Vi stiller med et exceptionelt stærkt enkeltstartshold til VM.
Danmark er den helt store enkeltstartsnation i U23-kategorien, og forventningerne er tilsvarende høje, siger landstræner Anders Lund i en pressemeddelelse.
Mere end en medaljeMed både den forsvarende verdensmester (Mikkel Bjerg) og den forsvarende europamester (Johan Price-Pejtersen) til start har Danmark fået to ekstra pladser på startlisten til VM-enkeltstarten for U23-ryttere.
Det betyder, at også Mathias Norsgaard Jørgensen, som vandt VM-bronze i disciplinen i 2018, samt Morten Hulgaard er til start.
Læs også:Danmark er klar til bud på VM-værtskab i banecyklingMålsætningen er derfor også høj.
VM-titlen skal forsvares, men drømmene rækker længere end det.
- I et ikke helt urealistisk drømmescenarie står vi med mere end én medalje, når enkeltstarten er kørt, siger Anders Lund.
Linjeløb svært at vurdereI linjeløbet stiller Danmark med seks ryttere.
Af de fire enkeltstartsryttere er det kun Price-Pejtersen, som ikke skal køre linjeløbet.
De tre øvrige får selskab af Andreas Stokbro, Andreas Kron og PostNord Danmark Rundt-vinderen Niklas Larsen.
Læs også:Udmattet Würtz afskriver VM i cyklingMedaljechancer i et linjeløb er altid svære at vurdere, og især det belgiske hold aftvinger respekt.
- Der er mange potentielle vindere af det her VM, og belgierne stiller med et halvt World Tour-hold med Jasper Philipsen i spidsen, og der bliver vi nødt til at køre klogt og overveje vores modtræk meget grundigt, når de spiller ud, lyder det fra Anders Lund.
De danske VM-trupper hos elitekvinderne og eliteherrerne udtages henholdsvis søndag og mandag.
FacebookTwitterKopier linkEmner:Cykelsport|England|PostNord




https://www.dr.dk/nyheder/indland/jesper-koebte-80000-kroner-seksuelle-overgreb-paa-boern






https://www.dr.dk/nyheder/detektor/detektor-studie-viser-ikke-kvinden-skal-lave-det-meste-husarbejde-undgaa-skilsmisse

DetektorDetektor: Studie viser ikke, at kvinden skal lave det meste husarbejde for at undgå skilsmisseMedier fik konklusion om kønsroller galt i halsen af Rockwool Fonden.
Klarer et parforhold sig bedre, hvis kvinden gør mere rent og laver mere husarbejde end manden?
Af Miriam Brems Knudsen og Laura Marie Sørensen14.
sep.
2019 kl.
10.
15Bemærk: artiklen er mere end 30 dage gammelLæs opNår der skal skrubbes gulve og vaskes tøj i de danske hjem, er det bedst, hvis kvinden tager en større del af arbejdet end manden.
Så bliver risikoen for skilsmisse nemlig lavere.
Det kunne flere medier fortælle i starten af september.
Detektor har undersøgt, om det passer.
Det siger medierneMedier som Aftenshowet, Berlingske og P4 København bragte historien.
De sagde blandt andet sådan her:Aftenshowet I videoen herover kan du se, hvordan værterne på DR's Aftenshowet 4.
september kunne fortælle, at:- Der er forskere fra Rockwool Fondens forskningsenhed, som har fundet den perfekte procentuelle fordeling af pligterne derhjemme, hvis man vil undgå katastrofen.
Og at:- Undersøgelsen kommer altså frem til, at kvinden skal udføre 60 procent af det huslige arbejde, og 40 procent skal ligge hos manden.
Berlingske På berlingske.
dk fik historien denne overskrift:- Forskere: Her er den perfekte fordeling af tøjvask og rengøring i hjemmet, hvis du vil undgå en skilsmisse.
I artiklen står der, at "ægteskabet risikerer at gå i stykker, hvis ikke de huslige pligter bliver fordelt på den helt rigtige måde mellem manden og kvinden i parforholdet.
”P4 København I radioprogrammet P4 Eftermiddag sagde værten:- Når der skal støvsuges derhjemme, så er det bedst, at det 6 ud af 10 gange er kvinden, der gør det, og så kan manden nappe de sidste fire gange.
Det har Detektor fundet ud afDer er ikke belæg for at sige, at kvinder skal lave mere mad eller andet husligt arbejde, hvis et par vil mindske risikoen for skilsmisse.
Historien bygger på et nyt studie fra Rockwool Fondens Forskningsenhed, som er lavet i samarbejde med Stockholms Universitet og Antwerpen Universitet.
Peter Fallesen er seniorforsker i Rockwool Fondens Forskningsenhed og en af de tre forskere, der har været med til at lave studiet.
Han kan ikke genkende mediernes konklusioner og afviser, at Rockwool Fonden har fundet den perfekte fordeling af huslige pligter, hvis man som par vil undgå at gå fra hinanden.
Sammenhæng eller årsagssammenhængI forskning skelner man mellem sammenhæng og årsagssammenhæng.
I det her tilfælde har forskerne fra Rockwool Fonden fundet ud af, at der er en sammenhæng mellem de par, der har en 60/40-fordeling af husarbejdet og lav risiko for skilsmisse.
Men forskernes studie viser ikke, at 60/40-fordelingen er årsag til den lave risiko for skilsmisse.
Peter Fallesen forklarer forskellen på sammenhæng og årsagssammenhæng med et eksempel: Hvis der udbryder ebola i et udviklingsland, vil der være mange læger til stede der.
Hvis man kun ser på antallet af læger, kan man se, at der er en sammenhæng mellem antallet af læger og store sygdomsudbrud.
Men det betyder ikke, at det store antal læger er årsag til sygdomsudbruddet.
Der er overordnet to problemer med mediernes udlægning af rapporten:•Man kan ikke ud fra studiet sige, at det er 60/40-fordelingen af det huslige arbejde, der giver nogle par en lavere risiko for at blive skilt.
Eller at det er en ulige fordeling hos andre par, der forårsager skilsmissen.
•Man kan ikke ud fra studiet sige, at der er lavere risiko for at blive skilt, hvis man ændrer sin fordeling af husarbejdet til 60/40, hvor kvinden laver mest.
Der kan nemlig være mange andre årsager til skilsmisse end fordelingen af husarbejdet.
Det, forskerne har undersøgt i studiet, er, hvordan parrene i forsøget delte det huslige arbejde imellem sig, og hvad deres risiko var for at være gået fra hinanden fem år senere.
Resultaterne viser, at de par, der blev sammen, i højere grad havde fordelt det huslige arbejde med 60 procent til kvinden og 40 procent til manden sammenlignet med de par, der gik fra hianden.
Men det betyder ikke, at der er dækning for at sige, at der er mindre risiko for at gå fra hinanden, hvis kvinden tager sig af 60 procent af husarbejdet, og manden tager resten.
Det betyder heller ikke, at der er højere risiko for at gå fra hinanden, hvis fordelingen af husarbejde er mere skæv eller mere lige end 60/40.
- Der kan være en masse andre ting, som kan forklare, både hvorfor man har den her 60/40-fordeling og også, hvorfor man bliver skilt, siger Peter Fallesen.
Som eksempel nævner han, at en ulige fordeling af husarbejdet kan skyldes, at den ene i parret prioriterer sine fritidsinteresser eller venner højere end parforholdet.
Forskeren understreger derfor også, at der ikke er belæg for at sige, at man ved at ændre fordelingen af det huslige arbejde til 60/40-modellen kan mindske sin risiko for at blive skilt.
Det siger BerlingskeBåde Aftenshowet og P4 Eftermiddag fortæller til Detektor, at deres indslag er baseret på Berlingskes artikel om Rockwool Fondens studie.
Derfor tog vi fat i Berlingskes indlandsredaktør, Kasper Krogh, for at spørge, hvorfor avisen har skrevet noget forkert.
Kasper Krogh forklarer, at avisen har skrevet sin artikel ud fra en pressemeddelelse fra Rockwool Fonden.
- De forbehold, som forskerne åbenbart mener, der er ved studiet, kunne de godt have lagt klarere ind i den pressemeddelelse, siger han.
Kasper Krogh nævner, at der i pressemeddelelsen står følgende sætninger:•Flere brud når huslige pligter ikke deles lige.
•Par, der ikke deler det huslige arbejde ligeligt, har langt større risiko for at gå fra hinanden.
•Studiet viser nemlig, at par, der laver præcis lige meget, ikke har den laveste sandsynlighed for at gå fra hinanden.
Det har derimod parforhold, hvor manden tegner sig for 40 procent af den samlede tid, der blev brugt på husarbejde, viser resultaterne.
Det siger Rockwool Fonden til Berlingskes kritikPå Detektor er vi enige med Berlingske i, at Rockwool Fondens pressemeddelelse nemt kan misforstås.
Detektors vært, Camilla Stampe, ringede derfor tilbage til Peter Fallesen fra Rockwool Fonden.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkDen første sætning i jeres pressemeddelelsen lyder ”Par, der ikke deler det huslige arbejde ligeligt, har langt større risiko for at gå fra hinanden".
Kan du forstå, hvis man læser det og så tænker, at det er på grund af den ulige fordeling af husarbejdet, at man har større risiko for at gå fra hinanden?
- Jeg kan godt forstå, at det her er kompliceret.
Men vi skriver jo eksplicit, at det ikke ud fra studiet kan konkluderes, at man er mere tilbøjelig til at blive sammen, hvis man begynder at lave lige meget som sin partner.
Man kan konkludere, at par, der deler husarbejdet meget ulige, har større risiko for at gå fra hinanden.
Her henviser Peter Fallesen til en sætning nederst i pressemeddelelsen, hvor der står:•Det kan ikke ud fra studiet konkluderes, at man er mere tilbøjelig til at blive sammen, hvis man begynder at lave lige så meget som sin partner.
Er det et tydeligt nok forbehold?
- Givet hvor mange timer jeg her de sidste par dage har måttet bruge på det her, ville jeg selvfølgelig ønske, at vi havde skrevet det her med en større skrifttype.
Så du mener, det står klart nok?
- Det vil jeg mene.
Vil I gøre noget for at rette op på, at der nu er forkerte historier i flere forskellige medier?
- Jeg har været aktiv på Twitter og lagt op, hvordan det her studie skal tolkes.
Det står også i det oprindelige materiale, vi lagde ud, og så lærer man selvfølgelig hele tiden at optimere sin kommunikationsproces.
Du kan høre hele historien i ugens Detektor-podcast:FacebookTwitterKopier linkEmner:Rockwool Fonden|Berlingske Media|Parforhold|Videnskab|Sjælland




https://www.dr.dk/nyheder/udland/efter-kupforsog-tyrkiet-beordrer-over-200-militaerfolk-anholdt

UdlandEfter kupforsøg: Tyrkiet beordrer over 200 militærfolk anholdtTyrkiet vil fortsætte de omstridte masseanholdelser efter det mislykkede kupforsøg mod Erdogan i 2016.
Præsident Erdogan mener, at den landflygtige prædikant Fethullah Gülen står bag et mislykket kupforsøg mod ham for godt tre år siden.
14.
sep.
2019 kl.
09.
38Bemærk: artiklen er mere end 30 dage gammelLæs opTyrkiet har beordret 223 militærfolk anholdt.
De mistænkes for at have forbindelse til et netværk, der anklages for at stå bag et mislykket kupforsøg for tre år siden.
Det rapporterer den tyrkiske tv-station TRT Haber lørdag.
De 223 mistænkte er fordelt på 49 provinser i Tyrkiet og i det nordlige Cypern.
Læs også:Tre år siden kupforsøg i Tyrkiet: 'Ingen forrædere kan bringe denne nation i knæ'100 af dem er fra hæren, 41 fra luftvåbnet og 32 fra flåden.
Det er ikke oplyst, hvor de resterende hører til.
Præsident Recep Tayyip Erdogan anklager prædikanten Fethullah Gülen, der i de seneste 20 år har levet i selvvalgt eksil i USA, for at have orkestreret kupforsøget i juli 2016.
Gülen har gentagne gange afvist, at han skulle have noget med det at gøre.
Mange fyret og fængslet siden kupforsøgI de godt tre år, der er gået siden det mislykkede kupforsøg, har over 77.
000 mennesker været fængslet.
Omkring 150.
000 militærfolk, embedsmænd, universitetsansatte og mange andre er enten blevet fyret eller suspenderet fra deres job.
Læs også:PET har efterforsket tyrkiske spionagesager i et årVestlige lande og en lang række menneskeretsorganisationer har rettet en kraftig kritik mod Tyrkiets regering for de mange anholdelser.
De mener, at Erdogan har brugt kupforsøget som en lejlighed til at slå hårdt ned på sine politiske modstandere.
Den tyrkiske regering har forsvaret de mange anholdelser og afskedigelser.
Regeringen mener, at det er en nødvendig reaktion på den sikkerhedstrussel, som Tyrkiet angiveligt står overfor.
Erdogan har endvidere lovet, at han vil knuse Gülens netværk.
Han har bedt USA om at udlevere Gülen, hvilket foreløbig er blevet afvist.
/ritzau/ReutersFacebookTwitterKopier linkEmner:Recep Tayyip Erdoğan (politiker)|Tyrkiet|USA|Militær|Fethullah Gülen (politiker)




https://www.dr.dk/nyheder/regionale/midtvest/rottebekaempelse-paa-fire-ben-kommuner-ansaetter-hunde

Midt- og VestjyllandRottebekæmpelse på fire ben: Kommuner ansætter hundeHunde er et effektivt middel mod rotter.
Det har stadig flere kommuner fået øje på.
Border terrieren Frida er ansat som kommunal rottefænger i Ikast-Brande Kommune.
Med makkeren Nanna Kjærgaard snuser hun sig frem til rotterne.
Af Laura Uldahl Aggernæs og Mette Skov-Jensen14.
sep.
2019 kl.
09.
25Bemærk: artiklen er mere end 30 dage gammelLæs opEn tidlig morgen i strøgcentret i Ikast er Ikast-Brande Kommunes nyeste våben mod rotter på job.
Langs muren til butikkerne snuser den etårige border terrier Frida sig frem, mens hendes ejer, skadedyrsbekæmper Nanna Kjærgaard, holder øje med, om Frida giver tegn.
For er der rotter i nærheden, vil hunden grynte på en ganske særlig måde.
- Hun gør virkelig en forskel i min dagligdag.
Hun kan ret hurtigt spore sig ind på, om der er frisk fært fra rotter, og hvor de er.
Også når der ikke er visuelle tegn, siger Nanna Kjærgaard.
Jeg har set hunde, der i løbet af en halv time tager 20 rotter.
Dick Nielsen, skadedyrsbekæmper, Skive KommuneStadig flere kommuner bruger hunde i bekæmpelsen af rotter.
Alene i Midt- og Vestjylland har syv ud af ti kommuner nu en hund til rådighed.
Enten som en makker til den kommunale skadedyrsbekæmper eller gennem et skadedyrsfirma.
For hunden er et effektivt middel mod rotter.
Det fortæller Rune Sejersen, direktør i skadedyrsfirmaet Anticimex, som varetager skadedyrsbekæmpelsen i 16 af landets kommuner.
- Inden for de seneste par år er der kommet flere kommunale udbud, hvor det er et krav, at vi stiller med en permanent rottehund i kommunen.
Vi oplever også en øget efterspørgsel i privat regi, siger Rune Sejersen.
Firmaet fik sin første rottehund i 1999.
I dag består rottehundeteamet af seks hunde.
Undgå rotterDu kan gøre en del selv for at undgå rotter:vedligehold dine stikledninger til kloaksystemetmonter rottespærrere i afløbsrøreneundlad at friste rotterne med madrester eller andet spiseligt affaldanmeld hurtigt til kommunen, når du ser en rotteKilde: Borger.
dkHedeDanmark i Viborg, der leverer pleje- og serviceydelser til grønne områder, anskaffede sig i maj en rottehund, og til næste år er det planen, at flere skal følge trop.
Det skyldes, at virksomheden oplever, at deres kunder i fødevareindustrien efterspørger rottebekæmpelse.
- Vi har valgt hunde, fordi det er et fantastisk redskab.
Vi får afsøgt beplantninger og stendiger, der kan være skjulesteder for rotter, og kan fange dem, inden de kommer ind i bygningen, siger produktudviklingschef Jane Krausig.
Hun tilføjer, at en butikslukning på grund af rotter kan koste op mod en million kroner i tabt omsætning per døgn.
Én rotte kan blive til 1.
000I 2017 lavede DRs forbrugermagasin Kontant en rundringning til landets 98 kommuner.
Den viste, at antallet af rotteanmeldelser var steget med 44 procent fra 2013 til 2017.
Jane Krausig fra HedeDanmark fortæller, at forekomsten af rotter har været faldende på grund af den ekstremt varme sommer sidste år.
Men hun forventer en stigning i antallet af anmeldelser til næste forår, fordi sommeren 2019 har givet rotterne langt bedre levebetingelser.
- Én rotte kan blive til 1.
000 på et år, hvis betingelserne er optimale, siger hun.
Rotter kan bekæmpes med fælder og gift, men især det sidstnævnte middel vil kommunerne gerne spare på.
Det kan hundene hjælpe til med, siger skadedyrsbekæmper i Skive Kommune, Dick Nielsen.
- Jeg har set hunde, der i løbet af en halv time tager 20 rotter.
Han har netop anskaffet sig hunden Ludvig, en dansk svensk gårdhund, som nu skal trænes til at være kommunal rottefanger.
I Skive Kommune er der omkring 150 årlige anmeldelser om rotter.
Frida kan finde frem til rotterne, selvom der ingen visuel spor er efter dem.
I strøgcentret i Ikast finder rottehunden Frida ingen rotter.
Skadedyrsbekæmper Nanna Kjærgaard kan derfor med sindsro vende blikket mod andre rottesager.
- Frida betyder, at jeg bruger færre besøg per rottesag.
I stedet for at sætte fælder op, kan jeg være heldig, at Frida kan finde rotten og slå den ihjel med det samme, siger Nanna Kjærgaard.
Når du ser en rotte eller tegn på rotter, har du pligt til at anmelde det.
Det skyldes, at rotter kan smitte med alvorlige sygdomme som for eksempel leptospirose, også kaldet Weils syge.
Rotter kan også sprede salmonella.
FacebookTwitterKopier linkEmner:Ikast-Brande Kommune|Skadedyr|Skive Kommune|Kæledyr|Ikast




https://www.dr.dk/nyheder/kultur/boeger/22-aarige-nicklas-fik-succes-med-bog-satsning-hvis-jeg-fik-afslag-var-jeg

Med andres ordSe temaBøger22-årige Nicklas fik succes med bog-satsning: 'Hvis jeg fik afslag, var jeg eddermame på skideren'Nicklas Buchs debutroman er inspireret af hans egen opvækst med misbrugsforældre.
Af Michelle From Hoxer og Foto: Hedda Rysstad14.
sep.
2019 kl.
10.
05Bemærk: artiklen er mere end 30 dage gammelLæs op- Det var stort, hold da kæft.
Jeg kan huske, hvordan mine ben rystede, da jeg gik op ad trappen til kontoret.
Det er jo enhver forfatters våde drøm, fortæller 22-årige Nicklas Buch om sit første besøg på det legendariske forlag Gyldendal i Indre København.
Anledningen var, at han skulle til møde med en af forlagets redaktører om den bog, han var i gang med at skrive – og som de havde sagt ja til at udgive.
Jeg tænkte, at hvis jeg fik afslag, så var jeg eddermame på skideren.
Nicklas Buch, forfatter og teologistuderende- Jeg har altid været ukuelig optimist og tænkt, at det nok skal gå.
Man kan lige så godt stræbe højt, forklarer han om grunden til, at han overhovedet sendte et manuskript ind til forlaget.
Det gjorde han i foråret 2018.
To måneder senere fik han svar: De kunne lide, hvad de læste.
Men de ville se mere end de 25 sider, han havde sendt.
DebutanterneHvert år debuterer en lang række forfattere med bøger, de har lagt liv og sjæl i.
Hvad er deres historie?
Hvad er de drevet af?
Og hvordan er det pludselig at stå med sin helt egen bog i hånden?
Det har vi talt med tre unge forfatterdebutanter om.
Læs også:Molly droppede ud af gymnasiet som 17-årig og søgte ind på drømmestudie: 'Jeg havde ikke en plan B'25-årige Jens blev udvalgt til stor, dansk festival: 'Jeg har aldrig optrådt for så mange før'- Jeg var fandme glad.
Jeg tænkte bare: 'Nu skal jeg skrive', siger han og fortæller, at han havde frygtet at få et afslag:- Jeg tænkte, at hvis jeg fik afslag, så var jeg eddermame på skideren.
Det er ligesom dem i 'X Factor', der får at vide, at de ikke kan synge, når de tror så meget på, de godt kan, siger Nicklas Buch, som bor i Aarhus og studerer teologi.
Han brugte sommerferien 2018 på at udbygge historien, som er inspireret af hans egen opvækst med en mor, der er misbruger.
Da han havde 70 sider, sendte han dem ind til Gyldendal, og så var forlagskontrakten mere eller mindre i hus.
Fredag udkom Nicklas Buchs debutroman 'Pillerne får mors øjne til at nærme sig gulvet'.
Den handler om 17-årige Nicklas, der er flyttet tilbage til sin mor efter at have boet det meste af sin barndom hos sine oldeforældre på grund af moderens misbrug.
Nicklas Buch bor i et kælderværelse i Aarhus N.
Her bruger han meget af sin tid.
- Jeg laver ikke andet.
Jeg har ingen kæreste.
En helt almindelig uge for mig er, at jeg går på studiet, går hjem, læser, skriver og spiller lidt med vennerne om aftenen.
Fredag eller lørdag er jeg måske til fest, men det er ikke hele weekenden.
Jeg kan godt lide at være mig selv.
Jeg er enebarn, og jeg er opvokset hos nogle gamle mennesker, så jeg kan godt lide at være mig selv.
Jeg bliver træt, når jeg er sammen med andre mennesker, siger Nicklas Buch, som selv er opvokset hos sine oldeforældre.
1 / 8- Jeg tør ikke læse den, for hvis nu jeg ser en stavefejl eller tænker: 'Hvorfor har jeg skrevet det?
', så kan jeg ikke nå at rette det, siger han, mens han åbner pakken fra forlaget med en stak af den færdigtrykte bog.
2 / 8- Jeg er selvfølgelig lidt interesseret i at se, om teksten er blevet bedre nu, hvor den er blevet trykt.
Men jeg kommer ikke til at læse den i lang tid; det gider jeg ikke.
Jeg har været træt af den bog længe nu.
3 / 8- Det er helt bevidst, at hovedpersonen hedder Nicklas.
Jeg tænkte, at den ville stå stærkt, hvis den trak på noget selvbiografisk.
Det kunne jeg mærke, at folk og pressen godt kunne lide.
Så det var helt bevidst.
Men handlingsmæssigt er der meget, der ikke er sket.
Det er mere stemninger, måden at snakke på og måske nogle følelser, jeg har haft, som er rigtige nok.
De helt private tanker og følelser, som jeg ikke vil have ud, dem har jeg ikke skrevet.
4 / 8Bogen 'Pillerne får mors øjne til at nærme sig gulvet' består af flere forskellige slags tekster, blandt andet dagbogsnotater, barndomserindringer og sms'er.
- Det eneste 'rigtige', der er med i bogen, er de her sms'er.
Det er nogle, min mor har skrevet.
De er meget sjove.
Jeg har bare taget dem, jeg har ikke spurgt hende om lov, fortæller Nicklas Buch, hvis familie ikke har læst bogen endnu.
5 / 8En dag bankede Nicklas Buch på den aarhusianske forfatter Louis Jensens dør – og blev lukket ind.
Han havde læst en bog af forfatteren i folkeskolen.
- Jeg fik 'At skrive på hjertets sider' af ham.
Hvis ikke, jeg havde fået den, så havde jeg ikke læst den slags bøger, jeg læser nu – og så havde jeg nok ikke tænkt, at det her skal jeg.
6 / 8- Da jeg skulle vælge studie, overvejede jeg litteraturvidenskab, men det er svært at få job bagefter.
Og bøger læser jeg alligevel i min fritid.
Så hvis jeg skulle vælge et fag, der ville gavne mig i min kreative proces med filosofiske tanker om mennesker og samfund og historie, så tænkte jeg, at teologi ville være et godt fag.
Jeg var i praktik som præst i 10.
klasse.
En præst møder jo ikke sin chef - og det er lige mig.
7 / 8Nicklas Buch er allerede i fuld gang med sin næste bog, som han fortæller, bliver noget helt andet end den første.
Og så har han også en idé til et filmmanuskript i tankerne: - Den skal jeg bare skrive, inden en anden gør det, for det er fandme populært.
Den skriver jeg næste år, det må jeg finde tid til.
8 / 8FacebookTwitterKopier linkEmner:Gyldendal|X Factor|Litteratur|København|Aarhus




https://www.dr.dk/sporten/haandbold/championsleague/danske-haandboldklubber-skal-bide-skeer-med-sportslige-setups-paa

ChampionsleagueDanske håndboldklubber skal bide skeer med ’sportslige setups på steroider’ i Champions LeagueGarnet i Champions League strammes og et krav om stigende kommercialisering i håndbold kan øge afstanden fra de danske klubber op til den europæiske top.
Aalborg Håndbold er som forsvarende danske mestre direkte kvalificeret til årets Champions League-turnering.
Af Emil Halkier14.
sep.
2019 kl.
08.
30Bemærk: artiklen er mere end 30 dage gammelLæs opForestil dig, at man slog Aalborg Håndbold, GOG, Skjern og Bjerringbro-Silkeborg sammen til én klub.
Sidste sæsons top-4 i den danske herrehåndboldliga.
Der ville formentlig opstå lidt udfordringer med at blive enige om et klubnavn, men lad nu det ligge.
For selv da, i en firekløverfusion blandt førnævnte, ville man være langt fra at vinde en økonomisk armlægningskonkurrence mod Paris Saint-Germain Handball, der har navne som Hansen, Karabatic og Sagosen bag på spillertrøjerne.
Pariserne er europæisk klubhåndbolds sværvægter og har ifølge en opgørelse fra den franske liga et samlet budget på 130 millioner kroner til den kommende sæson.
Der er virkelig er skruet på alle knapper i Paris, og man har alt, hvad man skal bruge.
Ting, der ikke kan lade sig gøre, selv i de mest fornuftige Bundesligaklubber.
Henrik Møllgaard, Aalborg Håndbold-spiller med en fortid i PSGEller som Jan Larsen, direktør i Aalborg Håndbold, grinende konstaterer:- Lidt mere end os i Aalborg.
Han og aalborgenserne kan se frem til to møder med den franske stjerneparade i Champions League-gruppespillet.
Håndboldrevisorernes svar på David mod Goliat.
- Vi skal være taktisk snu og ualmindeligt dygtige rent sportsligt for at være med der.
De har mange flere penge end os.
Det er et faktum.
Vi har en omsætning lige omkring 25 millioner kroner i år, siger Aalborg-direktøren, som faktisk har flere lønkroner at rutte med end nogensinde.
- Vi har lagt lag på og har måske det bredeste og stærkeste hold nogensinde.
Og det er jo ikke så mærkeligt, når vi aldrig har haft så mange penge at bruge på spillere, siger Jan Larsen.
Sportsligt setup på steroiderParis er ikke eneste økonomiske overmænd Aalborg brager sammen med i Champions League-gruppespillet.
Mægtige FC Barcelona står i kalenderen, ligesom danskerkolonien Flensborg-Handewitt, som i sidste sæson opererede med et budget i underkanten af 50 millioner kroner, venter forude.
- Der er voldsomt højere omsætningstal i de bedste klubber.
Og det er jo nærmest den sportsøkonomiske grundlov nummer ét, at dem med de største lønningskroner i kassen over et længere tidsperspektiv også vil vinde flest point, mesterskaber og CL-titler, siger Rasmus Klarskov Storm, analyse- og forskningschef hos Idrættens Analyseinstitut.
Paris Saint-Germain har investeret voldsomt for at nå toppen af den europæiske håndboldscene.
I 2015 hentede klubben den franske verdensstjerne Nikola Karabatic.
Der er så bare lige det men, at Paris Saint-Germain Handball endnu ikke har vundet den titel, klubben i 2012 hentede Mikkel Hansen og siden en lang række andre verdensstjerner til for at vinde - Champions League.
Den rejse mod den europæiske håndboldtrone har nuværende Aalborg-spiller, Henrik Møllgaard, været medpassager på, da han fra 2015 til 2018 spillede i Paris.
Hvis vi ikke følger med og bliver endnu bedre til at drive vores forretninger, bliver det sværere i fremtiden.
Det bliver bestemt ikke nemmere at nå derop.
Jan Larsen, direktør i Aalborg Håndbold- Man kan godt mærke, at Paris er del af en fodboldklub med en fantastisk masse penge og nogle store drømme om at ville være de største.
Der er virkelig skruet på alle knapper, og man har alt, hvad man skal bruge.
Ting, der ikke kan lade sig gøre, selv i de mest fornuftige Bundesligaklubber.
Der har Paris et sportsligt setup på steroider, siger Henrik Møllgaard.
Et setup, som blandt andet tæller tre fuldtidsansatte fysioterapeuter, holdlæge og privatfly til udekampe.
- Paris kan tillade sig at gøre nogle ting, som andre klubber ikke har mulighed for, siger Aalborg-spilleren.
Afspejler den store økonomiske forskel også den reelle afstand i niveauet inde på banen?
- Ja, det synes jeg.
Danske hold kan sagtens lave larm og overraskelser i Champions League, men hvis vi skulle spille en sæson med 26 kampe mod Paris, er jeg ikke overbevist om, at vi ville vinde bare to eller tre kampe, siger Møllgaard.
CL-garnet strammesSet med danske briller er det da heller ikke Paris, Barcelona eller Flensborg, som Aalborg Håndbold forsøger at nå på Champions League-turneringens klassefoto, siger Jan Larsen.
End ikke, hvis nordjyderne står skulder ved skulder med førnævnte, er de i nærheden.
Det er et billede på, hvordan pengeposerne i den europæiske top bliver større og større, mener Aalborg-direktøren.
EHF (Det europæiske håndboldforbund, red.
) har indgået en ny tv-aftale fra 2020 til 2030 og skærer til næste sæson Champions League ned fra 28 til 16 hold.
- Det vil betyde endnu flere penge, hvis man kvalificerer sig.
Måske halvanden eller to millioner kroner til den kommende sæson, hvilket er cirka en tredobling af det nuværende beløb, siger Jan Larsen.
Aalborg Håndbolds direktør Jan Larsen kan se frem til en større økonomisk gevinst end tidligere, hvis han og nordjyderne til den næste sæson igen kvalificerer sig til Champions League.
Omstruktureringen betyder dog også, at der fremover kun vil være én dansk plads ved håndboldhøjbordet, og den tilfalder de danske mestre i den kommende sæson.
Garnet strammes, men det giver ikke direktøren lyst til at spille hasard med finanserne.
- Vi vil gerne have de penge, men jeg kan jo ikke budgettere med et dansk mesterskab.
Hvis jeg havde 10-15 millioner mere i budgettet, kunne jeg måske godt, fordi så ville sandsynligheden være meget stor, siger Jan Larsen.
Kapløbet er skudt i gangSelvom økonomien i international håndbold sammenlignet med fodboldsportens ditto er en myg på forruden, går tendensen i håndboldhallen i samme mere kommercielle retning, mener Kenneth Cortsen, sportsøkonom og forsker ved professionshøjskolen UCN i Nordjylland.
Kapløbet om at være med på højeste niveau er skudt i gang.
Udenlandske, pengestærke ejermænd træder til, som det er tilfældet i Paris, og på den længere bane ikke blot for deres blå øjnes skyld.
- Man vil se kravene om, at det, man investerer i at opnå, også skal modsvare investeringerne.
Derfor vil man se et stigende krav om kommercialisering i håndbold.
Det er allerede begyndt at røre på sig, siger Kenneth Cortsen.
- Går du nogle år tilbage og satte præmiepengene for at vinde Champions League op mod lønbudgettet i de største klubber, har der ikke været et økonomisk output, som modsvarer investeringen.
Det er håndboldens problem lige nu, og derfor vil storklubberne og EHF presse på for at kommercialisere tophåndbolden, siger Kenneth Cortsen.
Fodbold er gennem en årrække blevet kommercialiseret markant, og de økonomiske muskler er vokset.
Presset om at gå i samme kommercielle retning vil også ramme håndbold, mener Kenneth Cortsen.
Toget ruller i Europa.
Den franske liga oplever økonomisk fremgang, Tyskland er fortsat en stormagt, og formår de danske klubber ikke at matche den udvikling, vil afstanden til toppen vokse yderligere.
- Hvis vi ikke følger med og bliver endnu bedre til at drive vores forretninger, bliver det sværere i fremtiden.
Det bliver bestemt ikke nemmere at nå derop, siger Jan Larsen, Aalborg Håndbolds direktør.
Dansk klubhåndbolds kighul ud i Europa bliver mindre, samtidig med at pengene og modstanden bliver større.
Hvis tendensen fortsætter, kan det være, at de danske klubber skal stå på en taburet, når der i fremtiden skal tages klassebillede til Champions League-turneringen.
Har du brug for at gå genopfrisket strukturen i herrernes Champions League-turnering?
Nedenfor har DR Sporten lavet en grundig gennemgang, så du er klædt på til kampene mellem Europas bedste håndboldklubber:FacebookTwitterKopier linkEmner:Aalborg|Håndbold|Økonomi|Paris|Mikkel Hansen (håndboldspiller)




https://www.dr.dk/nyheder/indland/live-tv-politisk-superloerdag-s-df-og-r-holder-landsmoeder






https://www.dr.dk/nyheder/udland/olieanlaeg-staar-i-flammer-angrebet-af-droner

UdlandOlieanlæg står i flammer: Angrebet af dronerTo olieanlæg i Saudi-Arabien står lørdag morgen i flammer.
Af Peter Boier14.
sep.
2019 kl.
07.
51 | opdateret 14.
sep.
2019 kl.
10.
44Bemærk: artiklen er mere end 30 dage gammelLæs opDroneangreb har lørdag ramt to store olieanlæg i det østlige Saudi-Arabien, der siden har stået i flammer.
Der skulle være styr på brandene.
Det oplyser det saudiske indenrigsministerium ifølge nyhedsbureauerne AP og Reuters.
Houthi-oprørere fra Yemen har efterfølgende taget skylden for angrebet.
Det skriver Reuters.
Oprørerne siger videre, at de agter at udføre flere lignende angreb i Saudi-Arabien.
Anlæggene er ejet af en af verdens største producenter af olie, det statsejede Saudi Aramco, og Buqyaq-anlægget er verdens største af sin slags.
Det er endnu uklart, om der er tilskadekomne.
I videoer, der angiveligt stammer fra Buqyaq, kan man høre skud i baggrunden, mens flammerne står op fra olieanlægget.
Myndighederne oplyser, at de er i gang med at undersøge angrebet.
De to olieanlæg ligger i det østlige Saudi-Arabien ud til Den Persiske Golf.
Saudi-Arabien er i krig i nabolandYemenitiske houthi-oprørere har for nyligt udført andre droneangreb i Saudi-Arabien, da saudiske styrker er indblandet i en borgerkrig i Yemen.
Her har de siden 2015 ledet en koalition i kampen mod oprørere, hvor de iranskstøttede houthier blandt andet har kontrol over Yemens hovedstad, Sanaa.
Droner har været et flittigt brugt våben fra houthierne.
Konflikten har udviklet sig til at være verdens p.
t.
største humanitære katastrofe, og Yemen er truet af hungersnød.
Artiklen er opdateret med information om, hvem der har taget ansvar for angrebet.
FacebookTwitterKopier linkEmner:Saudi-Arabien|al-Qaeda|Yemen|Krige og væbnede konflikter|Aramco




https://www.dr.dk/nyheder/kultur/hollywood-stjerne-skal-i-faengsel-bestak-sig-til-bedre-karakterer-til-sin-datter

KulturHollywood-stjerne skal i fængsel: Bestak sig til bedre karakterer til sin datterDesperate Housewives-stjernen Felicity Huffman er blevet idømt 14 dages fængsel.
Felicity Huffman betalte 15.
000 dollar for et bedre resultat til datterens optagelsesprøve på universitet.
Her ankommer hun til retten i Boston sammen med sin mand, skuespiller William H.
Macy.
Af Sally Frydenlund Larsen13.
sep.
2019 kl.
22.
41Bemærk: artiklen er mere end 30 dage gammelLæs opFelicity Huffman, som blandt andet er kendt fra tv-serien Desperate Housewives, skal 14 dage i fængsel.
Hun skal også betale en bøde på godt 200.
000 kroner og udføre 250 timers samfundstjeneste.
Alt sammen for at have betalt sig til bedre karakterer i datterens optagelsesprøve til universiteterne i USA.
Allerede i maj erklærede den 56-årige skuespiller sig skyldig i at have betalt bestikkelse, så hendes datter ville klare sig gennem en optagelsesprøve, og hun accepterer dommen.
Det skriver hun i en pressemeddelelse ifølge CNN.
- Der er ingen undskyldninger eller gode grunde til mine handlinger.
Punktum.
Læs også:Desperate Housewives-stjerne tilstår bestikkelse i college-sagUndskylder til studerendeDommen over Felicity Huffman er den første i et større sagskompleks, hvor 50 personer er sigtet eller anklaget for at have benyttet sig af korruption og svindel for at sikre deres børn en plads på et af USA's eftertragtede universiteter.
I sin pressemeddelelse undskylder Felicity Huffman til de studerende, som bliver optaget på ærlig vis.
- Jeg vil især undskylde overfor de studerende, der arbejder hårdt hver dag for at komme ind på universitetet og til deres forældre, der yder enorme ofre til støtte for deres børn.
Felicity Huffman har indrømmet at have betalt godt 100.
000 kroner for en bedre bedømmelse i datteren Sophias optagelsesprøve.
Fuskeriet skete angiveligt ved, at Felicity Huffman overførte pengene til en falsk velgørenhedsforening, som så på hendes vegne bestak prøveansvarlige til at rette i datterens karakterer, skriver AP.
Det er et lavt beløb sammenlignet med de bestikkelsesbeløb, som andre forældre er anklaget for at have betalt for en adgangsbillet til universitet.
Ifølge AP er nogle forældre blevet anklaget for at betale op til 3,6 millioner kroner.
FacebookTwitterKopier linkEmner:USA|CNN|Uddannelse|Videregående uddannelser|Californien




https://www.dr.dk/nyheder/viden/kroppen/overraskende-forsoeg-kan-man-faa-sin-biologiske-alder-skruet-tilbage

KroppenOverraskende forsøg: Kan man få sin biologiske alder skruet tilbage?
Pille-cocktails har gjort ni mænd 2,5 år 'yngre' i gennemsnit, men der skal tages forbehold.
I forsøget tog mændene en pille-cocktail et par gange om ugen i et helt år.
Af Allan Nisgaard14.
sep.
2019 kl.
07.
07Bemærk: artiklen er mere end 30 dage gammelLæs opLad os starte med at slå én ting fast.
Din kronologiske alder kan du ikke ændre på.
Men det er måske muligt at ændre på den biologiske alder.
Altså din krops fysiologiske aldring.
Det er i hvert fald lykkedes i et nyt forsøg fra University of California i USA.
Ni ældre mænd har fået skruet deres biologiske alder tilbage med i 2,5 år i gennemsnit.
Forsøget skal dog tages med store forbehold, da det er meget lille, og fordi forskerne ikke har haft en kontrolgruppe.
- Det interessante er jo, at det ser ud til, at den biologiske alder falder.
Men når de ikke har en kontrolgruppe, så kan de ikke sige noget med sikkerhed.
Og det er også for lille en gruppe af mennesker, det handler om, siger Mette Sørensen Thinggaard, der er lektor ved Institut for Sundhedstjenesteforskning på Syddansk Universitet.
- Men det giver helt sikkert inspiration til at undersøge det nærmere, fortsætter Mette Sørensen Thinggaard.
Tog pille-cocktail i et årI forsøget deltog ni mænd i alderen 51-65 år.
I et år tog de en pille-cocktail et par gange om ugen.
Den bestod af et væksthormon og to typer diabetes-medicin.
Hvad er epigenetik?
Epigenetik handler om kemiske strukturer på dna’et, såkaldte methyleringer, som regulerer om vores gener er aktive eller ej.
Gennem livet ændrer de kemiske strukturer sig.
Det skyldes blandt andet forskellige livsstilsfaktorer som kost og stress.
Forskere kalder også disse ændringer for epigenetiske ure, da de lader til at hænge sammen med, hvor hurtigt vi ældes.
Ved at analysere methyleringer i dna’et kan forskerne måle vores cellers og vævs alder.
Forskerne målte deltagernes biologiske alder ved at kigge på såkaldte epigenetiske ændringer i deres dna.
Helt konkret har forskerne kigget på fire indikatorer for det, man kan kalde epigenetiske ure, forklarer Troels Mygind Jensen, der er postdoc ved Forskningsenheden for Almen Praksis og Dansk Center for Aldringsforskning ved Syddansk Universitet.
- Og idéen er så, at de epigentiske ure afspejler den biologiske alder.
Og her kan forskerne se forbedringer, siger han.
Forskerne fandt frem til, at deltagerne havde skruet deres biologiske ur tilbage med i gennemsnit 2,5 år.
Mændenes immunforsvar viste også tegn på forbedring.
Men Mette Sørensen Thinggaard understreger, at vi stadig mangler mere forskning omkring emnet.
- Det er stadig uklart, om de her epigenetiske ure egentlig er en god biomarkør for aldring.
Så det forbehold skal man også lige have med, siger hun.
Forskerne bag planlægger nu at lavere en større undersøgelse med flere deltagere, og hvor kvinder og personer med anden etnicitet også er med.
- Baseret på de her resultater, så er det da noget, man bør gå videre med.
Det kræver flere undersøgelser med flere deltagere og over længere tid.
Og så selvfølgelig med kontrolgrupper, siger Troels Mygind Jensen.
- Og så er det jo spændende at se, at hvis man kan modvirke de epigenetiske ure, hvad kan det så føre til af behandling af aldersrelateret sygdomme, fortsætter han.
Forsøget er publiceret i det videnskabelige tidsskrift Aging Cell.
FacebookTwitterKopier linkEmner:Videnskab|Syddansk Universitet|USA|Institut for Sundhedstjenesteforskning|Sygdomme og lidelser




https://www.dr.dk/nyheder/indland/kvaestet-efter-sammenstod-med-militaert-koretoj

IndlandTo kvæstet efter sammenstød med militært køretøjEn pansret mandskabsvogn og en personbil er lørdag stødt sammen mellem Slagelse og Næstved.
To er kvæstede.
To personer er alvorligt kvæstede, efter at en personbil og et militært køretøj lørdag formiddag er stødt sammen på en landevej, lørdag den 14.
september 2019.
(Foto: Presse-fotos.
dk © Scanpix)14.
sep.
2019 kl.
10.
54Bemærk: artiklen er mere end 30 dage gammelLæs opTo personer er alvorligt kvæstede, efter at en personbil og et militært køretøj lørdag formiddag er stødt sammen på en landevej.
Ulykken skete kort før klokken 10 mellem Næstved og Slagelse.
Det bekræfter vagtchef ved Sydsjællands og Lolland-Falsters Politi Bo Georg Petersen.
- En pansret mandskabsvogn fra militæret er kørt sammen med en personbil.
- To personer fra personbilen er blevet frigjort, og den ene bliver fløjet til Rigshospital, mens den anden bliver kørt til nærmeste sygehus.
Der er tale om en mand og en dame, og de er alvorligt tilskadekomne, siger vagtchefen kort før klokken 11.
Personen i den pansrede mandskabsvogn er ikke umiddelbart kommet alvorligt til skade i sammenstødet, der skete på Slagelsevej mellem Fuglebjerg og Kyse.
Mens der arbejdes på stedet, er vejen spærret for gennemkørsel.
Den ventes genåbnet omkring klokken 11.
30.
- Vi begynder at lave målinger og undersøger, hvad der kan være sket, og vi afhører de vidner, der måtte have været.
Vi begynder også at rydde op, siger vagtchef Bo Georg Petersen.
Foruden politi og redning er også militæret på stedet.
Militæret forsøger ligesom politiet at klarlægge de nærmere omstændigheder ved ulykken.
De pårørende er kort ført klokken 11 ikke underrettet.
/ritzau/FacebookTwitterKopier linkEmner:Ulykker|Sydsjællands og Lolland-Falsters Politi|Sjælland|Militær|Næstved




https://www.dr.dk/nyheder/udland/tropisk-storm-rammer-bahamas-kort-efter-dorians-haergen

UdlandTropisk storm rammer Bahamas kort efter Dorians hærgenUnder to uger efter at en voldsom orkan rystede Bahamas, har nye kraftige vinde og nedbør ramt østaten.
Orkanen Dorian ramte blandt andet øen Abaco i Bahamas hårdt.
Nu er et nyt uvejr gået i land i østaten.
14.
sep.
2019 kl.
06.
25Bemærk: artiklen er mere end 30 dage gammelLæs opEt tropisk lavtryk på vej mod østaten Bahamas har nu samlet så meget styrke, at vejrsystemet kategoriseres som en decideret storm.
Det oplyser USA's Nationale Orkancenter (NHC) sent fredag aften lokal tid ifølge nyhedsbureauet AP.
Den tropiske storm, der har fået navnet Humberto, befinder sig godt 200 kilometer østsydøst for øen Great Abaco og bevæger sig mod nordvest med cirka ti kilometer i timen.
Læs også:Dorian er nu den kraftigste orkan, der har ramt Bahamas: Meldinger om 'total ødelæggelse'NHC har udsendt et stormvarsel, der gælder for det nordvestlige Bahamas med undtagelse af øen Andros.
Uvejret ventes at bringe store mængder regn og kraftig vind med sig.
Det bevæger sig fredag over Bahamas med retning mod Florida i det sydlige USA.
1300 personer er stadig vækStormen rammer, blot to uger efter at Bahamas blev rystet af kategori 5-orkanen Dorian.
Den ramte med vindstød på op mod næsten 300 kilometer i timen.
Øerne Abaco og Grand Bahamas, der blev ramt af Dorian, er blandt de områder, der har modtaget advarsler om det nye uvejr.
Det ventes dog ikke at blive nær så ødelæggende som Dorian.
1300 personer er fredag fortsat savnet efter Dorian.
Det oplyser regeringen i Bahamas.
Onsdag meddelte Bahamas' premierminister, Hubert Minnis, at det officielle dødstal er 50.
Det skriver nyhedsbureauet Reuters.
Nødhjælpsarbejdere i Bahamas leder efter de savnede, samtidig med at der tilbydes mad, vand og tilflugtssteder til nødstedte borgere.
Bahamas' tidligere premierminister Hubert Ingraham sagde torsdag til den bahamanske avis Nassau Guardian, at "hundredvis" er døde på Abaco-øerne, og at "et betragteligt antal" er døde på Grand Bahamas.
Myndighederne har i hovedstaden Nassau rejst store telte, der kan huse de mange personer, der mistede deres hjem under Dorians hærgen.
/ritzau/FacebookTwitterKopier linkEmner:Bahamas|Vejret|USA|Florida




https://www.dr.dk/nyheder/kultur/film/22-aarige-kaitlyn-kan-blive-hollywoods-naeste-store-stjerne-imponerer-alle-som

Film og serier22-årige Kaitlyn kan blive Hollywoods næste store stjerne: Imponerer alle som voldtægtsoffer i ny serieSkuespilleren Kaitlyn Dever spås en lysende fremtid.
Men hun kæmper stadig med at holde de mørke tanker på afstand.
© Nikolaj Thaning RentzmannAf Marie Ravn Nielsen14.
sep.
2019 kl.
07.
02Læs opDet går mildt sagt strålende for den unge, amerikanske skuespiller Kaitlyn Dever.
Faktisk går det så fint, at du lige så godt kan skrive hendes navn bag øret med det samme, for fremover bliver hun med stor sandsynlighed en af de skuespillere, der sætter sig tungt på hovedrollerne.
I sommer så vi hende allerede spille den bærende rolle som lesbiske Amy i den roste ungdomskomedie 'Booksmart', og denne uge er hun her, der og alle vegne takket være sin hovedrolle i den nye Netflix-miniserie 'Unbelievable'.
Kaitlyn DeverFødt 21.
december 1996 i Phoenix, Arizona.
Har siden hun var barn spillet med i reklamer og senere i tv-serier og film.
Har siden 2011 spillet med i komedieserien 'Last Man Standing', men fik sit store gennembrud i sommerens store komedie 'Booksmart'.
Har spillet med i serier som 'The Mentalist', 'Modern Family' og 'Justified' samt haft filmroller i bl.
a.
'Bad Teacher', 'Laggies', 'J.
Edgar' og 'Beautiful Boy'.
Er lige nu aktuel med en hovedrolle i Netflix-serien 'Unbelievable'.
Serien handler om en række virkelige voldtægter begået i USA, og Kaitlyn Dever spiller rollen som teenageren Marie, der svigtes af systemet efter en traumatiserende voldtægt og i stedet selv bliver anklaget for at have opdigtet overgrebet.
Den rolle spiller Kaitlyn Dever så godt, at Soundvenues anmelder 'får lyst til at nominere hende til en Emmy' og i øvrigt kvitterer med fem stjerner til serien generelt.
Derudover mener Filmmagasinet Ekkos anmelder, at Kaitlyn Dever 'leverer seriens absolut bedste præstation'.
Kaitlyn Dever har været skuespiller i næsten 12 år.
Hun begyndte med små opgaver i reklamer som barn.
Nu har hun en hovedrolle i en original Netflix-miniserie.
Og selvom Kaitlyn Dever selv har fået mange positive kommentarer på serien fra publikum efter et par visninger af 'Unbelievable' i USA, så har det vigtigste for hende været at sætte fokus på, hvordan samfundet takler voldtægter.
- Jeg vil så gerne belyse denne konkrete sag, som mange slet ikke kender.
Det er vigtigt for mig at være med til at fortælle historien, som jo nu kommer ud til hele verden takket være Netflix, siger Kaitlyn Dever, som i sidste uge var i København for at tale med pressen om serien.
Kort om serien Fiktionsserien 'Unbelievable' handler om Marie Adler, der er blevet voldtaget i sit eget hjem, og politiets arbejde med at opklare en række sager, der ligner Maries.
Serien er baseret på virkelige hændelser, der første gang blev fortalt i den Pulitzer-prisvindende artikel 'An Unbelievable Story of Rape', skrevet af T.
Christina Miller og Ken Armstrong.
Serien er blandt andet instrueret af Oscar-nominerede Susannah Grant, der også har skrevet serien samt produceret den sammen med Sarah Timberman.
En af dem, du skal holde øje medJa, Netflix er uden tvivl en effektiv platform, og mange nye seere verden over kommer unægtelig til at opdage Kaitlyn Deves netop gennem hendes store rolle i 'Unbelievable'.
Der har ellers været andre lejligheder til at opdage den 22-årige skuespiller før, for hun er på ingen måde ny i branchen.
Faktisk har hun arbejdet som skuespiller i over ti år.
Og der er blevet lagt mærke til hende.
For fem år siden skrev branchebladet Variety for eksempel i rosende vendinger om Kaitlyn Dever i deres liste over 'unge skuespillere, du skal holde øje med'.
- Når det kommer til skuespil, byder Dever enhver ny rolle og udfordring velkommen med en uhindret entusiasme, stod der i Variety, hvor nogle af hendes forskelligartede roller i dramaer, komedier, tv og små uafhængige film også blev opremset.
Kaitlyn Dever lyser helt op, da jeg nævner artiklen for hende.
- Det var så sejt at være en del af den artikel!
Ej, det havde jeg helt glemt, siger hun smilende og bliver hængende ved mindet et øjeblik.
Jeg er, hvor jeg er i dag, fordi jeg har arbejdet så hårdt for at nå hertil, og jeg har været god til at ignorere alle de nej'er, jeg har fået på min vej.
Kaitlyn Dever, skuespillerBranchens pæne modtagelse af hende på det store lærred og på tv har derfor været rar, siger hun, men det er ikke den, der har løftet hende alene.
- Jeg er, hvor jeg er i dag, fordi jeg har arbejdet så hårdt for at nå hertil, og jeg har været god til at ignorere alle de nej'er, jeg har fået på min vej.
Og så er jeg jo bare fortsat med at gøre det, jeg elsker, uden at dvæle ved mine fejl, siger hun.
Kaitlyn Dever i 'Unbelievable', hvor hun spiller en teenager, der bliver voldtaget i sit eget hjem.
Bagefter må hun igennem et opslidende forløb hos politiet, hvor hun skal genfortælle den voldsomme hændelse så mange gange, at hun til sidst glemmer vigtige detaljer.
'Det er så normalt at føle angst i dag'Fejl kan ellers være svære at takle – det ved Kaitlyn Dever naturligvis godt – og hun forstår også godt, hvorfor mange af hendes jævnaldrende i dag er så bange for at fejle.
Især i hendes hjemland over there ser hun, hvordan mange unge har et kæmpe pres hængende over deres hoveder.
Ikke bare skal de være det bedste, de overhovedet kan være – de skal tilmed være det hele tiden, fortæller Kaitlyn Dever.
- Du ved, de skal ind på de bedste skoler, og de skal have det bedst tænkelige job, ellers tror folk, at de er ingenting.
Men sådan er det jo ikke.
Du kan blive, hvad du har lyst til – men det er bare svært at huske på, når man er ked af det.
Beanie Feldstein og Kaitlyn Dever i rollerne som de flittige veninder Molly og Amy i den anmelderroste ungdomskomedie 'Booksmart', der havde premiere i sommer.
Den fornemmelse kender skuespilleren også godt selv.
Som hun sidder der elegant klædt i silke-heldragt på et smart hotel i København med et succesfuldt 2019 i ryggen, er det dog ikke lige til at se, at hun også kan tvivle på sig selv.
- Jamen, det kan jeg helt sikkert.
At være skuespiller bringer en masse angst med sig, og hvis jeg ikke var blevet skuespiller, tror jeg også, at jeg ligesom alle andre havde været utilpas over at skulle passe ind i den rigtige gruppe i skolen.
Det er så normalt at føle angst i dag blandt unge.
Til gengæld ved Kaitlyn Dever også godt, i hvilken retning hun skal dreje sine tanker, når det sker.
- Jeg prøver konstant at minde mig selv om, at vi jo alle sammen bare prøver at gøre vores bedste, og at vi lærer undervejs.
Vi bliver bare nødt til at lytte og ikke dømme hinanden.
Jeg synes, det vigtigste er at gå igennem livet med et åbent sind, lyder det fra skuespilleren.
At have mine to søstre ved min side til at sige 'Hallo, har du mødt dig selv lige nu?
!
' er altid hjælpsomt.
Kaitlyn Dever, skuespillerNår hun selv kæmper med at holde sig optimistisk, eller når jordforbindelsen halter en smule, er hun dog ikke i tvivl om, hvor hun finder det nødvendige realitetstjek.
- At have mine to søstre ved min side til at sige 'Hallo, har du mødt dig selv lige nu?
!
' er altid hjælpsomt.
Jeg mener, alle har jo gået igennem alt muligt, men man bliver bare nødt til at være der for hinanden, siger Kaitlyn Dever.
Blev paf over kedelig kommentar fra instruktørDet virker nu ellers ikke som om, at dette års succes er steget Kaitlyn Dever til hovedet.
Mest af alt virker hun bare taknemmelig.
På cv'et har hun haft mindre roller i serier som 'The Mentalist' og 'Modern Family' samt små filmroller i blandt andre 'Bad Teacher' og sidste års 'Beautiful Boy', så hun kan godt mærke, at det er stukket lidt af med hovedrollerne i år.
- Jeg er så glad for, at 'Booksmart' endelig blev lavet, for den blev faktisk skrevet færdig helt tilbage i 2009.
Og at 'Unbelievable' så lander i min indbakke efterfølgende, får mig bare til at føle en kæmpe taknemmelighed, fortæller Kaitlyn Dever tilfreds.
Kaitlyn Devers største tv-rolle før 'Unbelievable' havde hun i komedieserien 'Last Man Standing'.
Her ses hun i 2011 som datteren i serien, der i år havde premiere på sin syvende sæson.
Dever blev nomineret til en Young Artist Award for sin rolle i serien.
Men selvom hun stadig ikke er nået dertil, hvor hun selv kan vælge og vrage mellem roller, så er der alligevel sket meget de seneste år.
Der bliver lyttet mere til hende nu, forklarer Kaitlyn Dever.
Det står i stor kontrast til en oplevelse, hun havde for nogle år siden.
- Jeg havde en instruktør, der talte om en scene med en anden skuespiller, da jeg gik hen for bare at stille et simpelt spørgsmål – om han havde brug for noget særligt fra mig til scenen.
Så svarede han, at jeg jo bare skulle 'være pige', fortæller Kaitlyn Dever.
Hun blev så paf, at hun ikke fik svaret ham tilbage i øjeblikket, selvom hun ville ønske, hun havde haft overskuddet til det.
Sådan bliver hun heldigvis ikke mødt mere.
Og de seneste år har hun også mærket, hvordan der bliver lyttet mere til kvinder i branchen.
Derfor ser Kaitlyn Dever heller ingen forhindringer fremadrettet, og drømmen er da også at 'spille alle mulige forskellige roller'.
- Jeg vil gerne lave en western, en actionfilm og alt muligt andet.
Jeg drømmer stort.
FacebookTwitterKopier linkEmner:Teater|Netflix|København|USA|Soundvenue




https://www.dr.dk/nyheder/politik/df-vil-have-klimamaerker-paa-alle-varer-det-skal-vaere-let-koebe-klimavenligt

PolitikDF vil have klimamærker på alle varer: Det skal være let at købe klimavenligtForbrugerne efterspørger ordninger som den, DF foreslår, vurderer en professor.
Ifølge DF skal det være lettere at træffe klimavenlige valg, både i supermarkedet og i tøjbutikken.
Af Emil Eller, Anders Byskov Svendsen og Morten Henriksen13.
sep.
2019 kl.
20.
47Bemærk: artiklen er mere end 30 dage gammelLæs opHvad skader egentlig klimaet mest - nyt tøj til klædeskabet eller en sommerferie til Kreta?
og er det bedst at købe en dansk eller en spansk dyrket tomat?
De spørgsmål vil Dansk Folkeparti hjælpe de danske forburgere med at få overblik over.
DF-krav til en klimaaftale med regeringenDansk Folkeparti skriver i sit overblik over klimapolitikken, at partiet er bekymrede for, om regeringen og dens støttepartiers ambition om en reduktion af CO2-udledningen på 70 procent i 2030 er realistisk.
Derfor er følgende principper afgørende, hvis partiet skal indgå en klima- og energiaftale med regeringen:At finansieringen er kendt og socialt afbalanceret, så de bredeste skuldre bærer mest, og alle kan deltage i den grønne omstilling.
At målet er en reel omstilling til grøn produktionen – ikke en reduktion af produktionen, hvor udledningen blot flyttes til andre lande.
At Danmarks uafhængighed fra andre nationer og interesser er bærende.
At erhvervslivet bliver medspiller – og ikke modspiller i udviklingen af fremtidens teknologier.
At omstillingen skaber grundlag for fremtidig økonomisk vækst – ikke er på bekostning heraf.
Kilde: 'Et grønt Danmark med borgeren i centrum'For i dag er det for svært at tage klimavenlige valg i supermarkedet eller tøjforregningen, lyder det fra Dansk Folkepartis klimaordfører, Morten Messerschmidt.
Som en del af partiets nye, samlede klimapolitik foreslår DF derfor at indføre en mærkningsordning til alle former for varer, der skal vise, om et produkt belaster klimaet meget eller lidt.
- Vi bliver ofte spurgt om, hvad man kan gøre som forbruger og borger.
Det kan være utroligt svært at navigere i.
- Derfor er der god grund til, at man gør det lettere for forbrugerne at finde ud af, hvad der egentlig er det klimabevidste valg, siger han.
Læs også:DF klar med samlet klimapolitik: Halvdelen af udviklingsbistanden skal bruges på klimaRød, gul eller grøn?
Han foreslår en mærkningsordning, der eksempelvis kunne være formet som et trafiklys, hvor meget klimabelastende produkter er markeret med rød, og klimavenlige produkter markeres med et grønt mærke.
Partiet ser gerne, at mærkningsordningen kommer til at gælde alle varer, man kan købe.
Det vil altså blive en omfattende ordning, der skal spredes ud over alt fra fødevarer til tøj og elektronik.
Er det ikke et meget bøvlet administrativt system, I lægger op til?
- Det er der nogen, der har sagt.
Men i forhold til, at forbrugerne så vil være i stand til på et oplyst grundlag at træffe et klimabevidst valg, vil der være rigtig meget værdi i det, siger Morten Messerschmidt.
Vi ved fra undersøgelser, at mange forbrugere efterspørger større klarhed i forhold til klimaeffekterne af deres valg.
John Thøgersen, professor i økonomisk psykologiIfølge John Thøgersen, der er professor i økonomisk psykologi ved Aarhus Universitet, kan en sådan mærkningsordning være en god ide - og forbrugerne efterspørger det.
- Vi ved fra undersøgelser, at mange forbrugere efterspørger større klarhed i forhold til klimaeffekterne af deres valg – også deres fødevarevalg.
Lige nu er der ikke så meget vejledning at få i forhold til at vælge mellem forskellige produkter, siger han.
Et godt eksempel er jo det danske økologimærke.
Energimærkningen fra EU har også haft en rigtig stor indflydelse på forbrugernes valg.
John Thøgersen, professor i økonomisk psykologiOg hvis mærket får luft under vingerne og bliver indført på de rigtige betingelser, kan det have en stor effekt på forbrugernes valg, vurderer han.
Det har man nemlig set andre mærkningsordninger have.
- Et godt eksempel er jo det danske økologimærke.
Energimærkningen fra EU har også haft en rigtig stor indflydelse på forbrugernes valg, siger han.
Kompliceret at indføreAlligevel ligger det ikke nødvendigvis lige til højrebenet at indføre et klimamærke.
For omfanget og detaljegraden kan give problemer.
- Det er temmelig kompliceret at lave et klimamærke til eksempelvis fødevarer.
Mange repræsentanter fra detailhandlen siger, at det er en meget kompliceret ting at lave.
Blandt andet fordi klimaeffekten af en bestemt fødevare kan afhænge af sæson, og hvordan vejret var, da det blev dyrket, siger John Thøgersen.
Erhvervslivet er altid imod nye mærkningsordninger.
Morten Messerschmidt (DF)Den tidligere regering med daværende klimaminister Lars Christian Lilleholt (V) i spidsen foreslog sidste år en lignende mærkningsordning, dog kun for fødevarer.
Og her blev forslaget da også mødt med skepsis fra store dele af erhvervslivet.
Det skræmmer dog ikke Dansk Folkeparti.
- Erhvervslivet er altid imod nye mærkningsordninger.
Vi har foreslået flere mærker, eksempelvis med halalslagtet kød, og jeg har aldrig oplevet, at de var for.
For alt, der gør det dyrere for dem, er de imod.
- Men jeg tror egentlig, erhvervslivet vil stå sig godt ved at tage forbrugerne i hånden og være med på en vejledning, så vi kan træffe det rigtige valg, siger Morten Messerschmidt.
Ingen klar melding fra regeringenDet har ikke været muligt at få en kommentar fra klima-, energi- og forsyningsminister Dan Jørgensen (S) til forslaget fra Dansk Folkeparti.
Men fra partikollega Anne Paulin, der er socialdemokratiets klimaordfører, lyder det, at man gerne vil være med til at gøre det lettere for forbrugerne at træffe klimavenlige valg.
- Om det så skal være et mærke, kan vi diskutere videre med DF og de øvrige partier.
Men intentionen om at gøre mere for at skabe overblik for forbrugerne er god.
Men synes I, det er en god idé med en mærkningsordning?
- Der er både fordele og ulemper ved sådan en mærkningsordning.
Det er noget, man har diskuteret mange gange, og der findes allerede mange forskellige mærker derude.
- Det vigtige er, at man finder frem til løsninger, hvor forbrugerne reelt får mere oplysning om, hvad de kan gøre.
Om det så skal være en mærkningsordning, må vi diskutere, siger hun.
Klimaudspil efter vælgerlussingForslaget om en mærkningsordning er en del af Dansk Folkepartis nye, samlede klimapolitik, der præsenteres i dag i forbindelse med partiets årsmøde her i weekenden.
Det samlede udspil kommer blandt andet som reaktion på den vælgerlussing, Dansk Folkeparti fik ved det seneste folketingsvalg.
En af forklaringerne på tilbagegangen er ifølge Messerschmidt, at partiet ikke stod stærkt nok på klimadagsordenen.
Måske var det 'klimatossernes' skyld, at Dansk Folkeparti gik tilbage ved valget.
Se hvad tidligere formand Pia Kjærsgaard sagde på valgaftenen i videoen her:Messerschmidt betragter mærkningsordningen som et af partiets centrale forslag, når der skal forhandles klimapolitik med regeringen.
FacebookTwitterKopier linkEmner:Dan Jørgensen (politiker)|Dansk Folkeparti|Forbrug|Lars Christian Lilleholt (politiker)|Kreta




https://www.dr.dk/nyheder/penge/voldsom-vaekst-piller-og-pipetter-er-dansk-oekonomis-store-traekdyr

PengeVoldsom vækst: Piller og pipetter er dansk økonomis store trækdyrPå 18 måneder er omsætningen i lægemiddelindustrien vokset med 20 procent.
Novo Nordisk laboratorie i Måløv, hvor der udvikles ny medicin, som sælges til diabetes-patienter i hele verden.
Novo Nordisk har stor succes med sin diabetes-forretning, og stod sidste år for 10 procent af Danmarks eksport.
Af Mathias Sommer og Christian Ingemann Bentsen13.
sep.
2019 kl.
22.
36Bemærk: artiklen er mere end 30 dage gammelLæs opDet er den store kugleramme, der skal frem, når der flyttes rundt med tallene i Novo Nordisks hovedkvarter i Bagsværd.
Danmarks suverænt mest værdifulde selskab bærer i øjeblikket et prisskilt på 620 milliarder kroner.
At medicinalvirksomheden Novo Nordisk er så ufatteligt mange penge værd skyldes først og fremmest, at virksomheden tjener penge.
Mange penge.
Ved årets afslutning sidste år var overskud på kontoen hos Novo Nordisk på 45,1 milliarder kroner før skat.
Et meget stort beløb, som sætter aftryk i dansk økonomi.
Hver gang der sidste år trillede ti selskabsskattekroner i statskassen, var Novo Nordisk afsender af én krone.
- Flere mennesker i verden får diabetes, og vores opgave er at sørge for, at vores lægemidler når ud til de mennesker i verden, og det er også på den baggrund, at man skal forstå den stigning, vi har set i eksporten, siger Camilla Sylvest, kommerciel direktør, Novo Nordisk.
Næsten en halv milliard mennesker lider af diabetes, og på det marked er Novo Nordisk den største aktør i verden.
Og ifølge regnskabet tjener Novo Nordisk 42 kroner, hver gang der sælges medicin for 100 kroner til en diabetes-patient.
Medicinalsektoren fylder godt i DanmarkSuccesen i Novo Nordisk er billedet på en dansk lægemiddelindustri i kraftig vækst.
På halvandet år er den vokset med 20 procent.
Væksten er så kraftig, at den driver hele dansk økonomi til en vækst, der ligger markant højere end for naboøkonomierne.
Mens Sverige, Storbritannien og Tyskland kæmper med minus-vækst, vokser dansk økonomi lystigt.
Industriens produktionIndustriens produktion og omsætning er en månedlig opgørelse af et produktions- og omsætningsindeks.
Statistikken opdeles på fire branchesektorer og 12 hovedbranchegrupper.
Omsætningsindekset opgøres også fordelt på et hjemmemarkedsomsætningsindeks og et eksportomsætningsindeks.
Alle tal offentliggøres korrigeret for sæson og i faktiske tal.
Læs mere her.
Både i Danmark og i EU vokser lægemiddelindustrien.
Men mens medicin i Danmark udgør 20 procent af den danske industriproduktion, så udgør den kun cirka fem procent i EU.
Samtidig vokser den danske lægemiddelindustri næsten dobbelt så hurtigt som den europæiske sektor, forklarer Jørgen Elmeskov, der er rigsstatistiker og øverste chef for Danmarks Statistik:- Hvis man skal sige det meget firkantet, så betyder den farmaceutiske industri meget mere for os end for EU-området, siger Jørgen Elmeskov.
Eksport til USAMens den danske industriproduktion er vokset med 8,6 procent det seneste halvandet år, så er industriproduktionen for alle EU's 28 lande samlet faldet med 1,7 procent.
Den nedadgående tendens for EU er især påvirket af Tyskland, der har mistet hele 5,6 procent af sin industriproduktion over de seneste 18 måneder.
I Danmark har medicinalindustrien bidraget med over fire procentpoint af væksten.
For hele EU er det tal 0,5 procentpoint.
- Man kan godt sige, at medicinalindustrien holder hånden under den danske vækst, siger Jørgen Elmeskov.
Samtidig betyder den omfattende eksport af medicin til USA, at dansk eksport i mindre grad bliver påvirket af, at nabolandene køber færre danske varer, fordi de er ramt af minusvækst:- Danmark er en lille, åben økonomi, som er påvirket af vores omgivelser.
Men når det er sagt, så er der lige nu nogle strukturelle elementer i økonomien, som gør, at man ikke i samme grad bliver påvirket af omgivelserne, og her kommer medicinalindustrien ind i billedet, siger Jørgen Elmeskov.
De ti største medicinalvirksomheder:1NOVO NORDISK A/S.
Omsætning (2017): 111,696 mia.
kr.
2LUNDBECK A/S.
Omsætning 17,234 mia.
kr.
3LEO PHARMA A/S 10,481 mia.
kr.
4ORIFARM GROUP A/S 5,932 mia.
kr.
5ALK-ABELLÓ A/S 2,910 mia.
kr.
6DAKO DENMARK A/S 1,782 mia.
kr.
7XELLIA PHARMACEUTICALS APS 1.
897 mia.
kr.
8TAKEDA PHARMA A/S 1.
728 mia.
kr.
9SANDOZ A/S 1,487 mia.
kr.
10BIOGEN (DENMARK) MANUFACTURING 1,417 mia kr.
Kilde: Finans.
dk og regnskabstal.
FacebookTwitterKopier linkEmner:EU|Medicinalindustri|Novo Nordisk|Medicin|Storbritannien




https://www.dr.dk/sporten/tennis/tyrkiet-saetter-danske-tennisherrer-under-pres-i-davis-cup

TennisTyrkiet sætter danske tennisherrer under pres i Davis CupChristian Sigsgaard og Holger Rune tabte begge i de to første singler mod Tyrkiet i Davis Cup.
Holger Rune gjorde hvad han kunne, men det var ikke nok, og Danmark er nu nede med 0-2 til Tyrkiet.
Af Rasmus Askman og /ritzau/13.
sep.
2019 kl.
21.
59 | opdateret 13.
sep.
2019 kl.
21.
59Bemærk: artiklen er mere end 30 dage gammelLæs opDanmark er under stort pres i Davis Cup-kampen mod Tyrkiet i Aarhus.
Fredag tabte Danmark begge singler og er nu nede med 0-2 i opgøret, hvor der spilles bedst af fem kampe.
Først tabte 22-årige Christian Sigsgaard mod verdens nummer 260, Cem Ilkel.
Tyrkeren vandt 7-6, 6-7, 6-2 over den urangerede dansker.
Læs også:Sommerhuset er solgt for at Holger Rune kan blive verdens bedste tennisspillerSiden var det op til stortalentet Holger Rune at bringe balance i regnskabet, men han måtte også gå fra banen med et nederlag.
Lørdagens Davis Cup-kampe mod TyrkietFrederik Løchte Nielsen/Johannes Ingildsen – Sarp Agabigun/Yanki Erel Holger Rune – Cem Ilkel Christian Sigsgaard – Altug CelikbelikDu kan se lørdagens kampe med optakt fra kl.
11.
55 på DRTV.
Det afgørende sæt mod Altug Celikbilek blev tabt i tiebreak.
Cifrene lød 6-4, 1-6, 7-6 i tyrkerens favør, selv om den unge dansker fik stor opbakning fra lægterne.
Den danske kaptajn, Kenneth Carlsen, var da også ærgerlig over de to nederlag.
- Vi ville selvfølgelig gerne have haft et andet resultat efter i dag.
Det er to meget lige kampe, og vi kunne med lidt held og dygtighed have vundet begge kampe.
- Ved Davis Cup-opgør skal man vinde tre kampe, og det er ligegyldigt, hvilke tre kampe det er.
For os er det så dem i morgen, siger den målrettede kaptajn til DR Sporten.
Sigsgaard i lang kamp mod stærk tyrkerI den første kamp åbnede Sigsgaard ellers fremragende, da han startede med at holde serv og efterfølgende brød Ilkel i første forsøg.
Tyrkeren svarede dog hurtigt igen og brød tilbage, og de to spillere fulgtes efterfølgende frem til tiebreaken.
Her blev Ilkel den største, da han vandt de sidste fire point.
22-årige Christian Sigsgaard tabte første kamp til verdens nummer 260, Cem Ilkel.
(© Christian Sigsgaard)I andet sæt var Sigsgaard to gange foran med et servegennembrud - blandt andet ved 6-5, men begge gange svarede Ilkel tilbage.
Derfor skulle også det sæt afgøres i tiebreak.
Her tiltvang Sigsgaard sig overhånden med det første mini-break, og siden udviklede tiebreaken sig til en klar dansk sejr på 7-2.
Det afgørende tredje sæt blev dog ikke specielt spændende for tilskuerne i Vejlby-Risskov Hallen.
Den tyrkiske favorit brød danskeren to gange og vandt den 2 timer og 40 minutter lange kamp.
I videoen herunder kan du se højdepunkter fra kampen mellem Christian Sigsgaard og Cem Ilkel:Holger Rune i dramatisk afslutningHolger Rune skulle efterfølgende forsøge at rette op på den kedelige danske start i sin kamp mod Altug Celikbilek.
Den 16-årige dansker tabte første sæt efter at være blevet brudt to gange, men i andet sæt var han anderledes skarp.
I løbet af 27 minutter vandt han 6-1 og fremtvang et tredje sæt.
Siden fulgte et dramatisk tredje sæt, hvor Holger Rune startede med at bryde Celikbilek, men tyrkerens modsvar kom ved udligningen til 3-3.
Den danske Davis Cup-trup mod TyrkietFrederik Løchte NielsenChristian SigsgaardHolger Nødskov RuneElmer MøllerJohannes IngildsenTil sidst skulle danskeren serve for at fremtvinge en tiebreak, og han måtte afværge en matchbold, før tiebreaken var en realitet.
Her tabte Rune de første tre dueller, før han kom på tavlen.
Siden fik han afværget tre matchbolde, men til sidst vandt Celikbilek opgøret på et servees.
Danskeren var på trods af nederlaget fortrøstningsfuld efter kampen.
- Jeg synes, det var en god kamp.
Jeg gjorde mit bedste og gav alt, hvad jeg havde.
- Vi var to gode spillere på banen, og det gik desværre ikke min vej i dag, siger Holger Rune til DR Sporten, der også roser tilskuernes opbakning på hjemmebanen.
I videoen herunder kan du se højdepunkter fra kampen mellem Holger Rune og Altug Celikbilek:Danmark skal lørdag forsøge at vende et truende nederlag til sejr.
Davis Cup-opgøret er i Europa/Afrika Gruppe II, der er det tredjehøjeste landsholdsniveau i tennis.
FacebookTwitterKopier linkEmner:Tennis|Tyrkiet|Aarhus|Afrika




https://www.dr.dk/sporten/golf/dansk-golftalent-imponerer-i-holland-klarer-foerste-cut-paa-european-tour

GolfDansk golftalent imponerer i Holland: Klarer første cut på European TourNicolai Højgaard har klaret sit første cut i en European Tour-turnering.
Han ligger delt sekser i KLM Open.
Nicolai Højgaard er på vej mod karrierens bedste resultat.
13.
sep.
2019 kl.
20.
13Bemærk: artiklen er mere end 30 dage gammelLæs op18-årige Nicolai Højgaard er allerede sikker på at opnå sit bedste resultat i en European Tour-turnering denne weekend, selv om KLM Open kun er halvvejs.
For første gang i karrieren klarede det danske golftalent nemlig cuttet på den største europæiske scene, da han gik anden runde i tre slag under par og samlet har gået de to første runder i otte slag under par.
Læs også:Drømmestart sender 18-årig dansk golfkomet op blandt de bedste i HollandDen imponerende score rækker til en delt sjetteplads sammen med englænderen Sam Horsfield efter de to første runder på banen i Amsterdam.
Duoen er tre slag efter førende Scott Jamieson fra Skotland.
Nicolai Højgaard kunne have været med helt i toppen, hvis det ikke var for en kedelig triplebogey på hul 16 på fredagens runde.
Hans seks birdies trak den modsatte vej.
Kjeldsen og Winther gør Højgaard selskabDer er også tre andre danskere med i turneringen, men en enkelt af dem må allerede nu gå på weekend.
Lasse Jensen missede således cuttet, da han gik anden runde i to slag over par og endte i samme score samlet på en plads som delt nummer 112.
Jeff Winther og Søren Kjeldsen gør derimod Nicolai Højgaard selskab i finalerunderne.
Begge ligger delt nummer 34 efter at være samlet fire slag under par.
De mere rutinerede landsmænd ligger begge væsentligt bedre placeret på verdensranglisten end Nicolai Højgaard, der er nummer 1002.
Kan teenageren bevare sin nuværende placering de næste to runder, kan han dog se frem til et betragteligt spring på verdensranglisten.
Sammen med sin tvillingbror, Rasmus Højgaard, og John Axelsen var Nicolai Højgaard sidste år med til at blive holdverdensmester for amatører.
/ritzau/FacebookTwitterKopier linkEmner:Golf|KLM Royal Dutch Airlines|Holland|Amsterdam|Søren Kjeldsen (golfspiller)




https://www.dr.dk/nyheder/penge/danske-forskere-advarer-mod-fantom-investeringer

PengeDanske forskere advarer mod fantom-investeringerEn stigende del af de globale pengestrømme kan være ren skattespekulation, konkluderer forskere.
Over det seneste årti er fantominvesteringernes andel af de samlede globale investeringsstrømme steget fra 30 procent til 40 procent.
Af Casper Schrøder13.
sep.
2019 kl.
21.
45Bemærk: artiklen er mere end 30 dage gammelLæs opHver dag strømmer enorme summer fra land til land kloden rundt.
Der investeres i at opkøbe virksomheder, etablere salgskontorer eller bygge fabrikker.
I at lave forretning og skabe vækst og arbejdspladser.
Men en stigende del af pengene har ringe forbindelse til virkelighedens økonomi.
Der er tale om fantominvesteringer - finansielle konstruktioner, der kan have skattespekulation som eneste formål.
Sådan lyder konklusionen fra tre danske forskere, der som de første har afdækket det globale omfang af fantominvesteringerne.
FantominvesteringerFantominvesteringer dækker over overførsler, som på papiret ligner investeringer i projekter, bygninger eller firmaer.
I virkeligheden flyttes pengene bare rundt mellem forskellige konti, og projekterne bliver aldrig ført ud i livet, og bygningerne aldrig bygget.
På den måde kan store firmaer slippe afsted med at betale mindre i skat.
Kilde: Financial Times.
- På trods af mange politiske tiltag til bekæmpelse af skatteunddragelse på globalt niveau, så vokser fantominvesteringer stadig, siger Niels Johannessen, professor med særlige opgaver ved Københavns Universitet.
Tab for milliarderOver det seneste årti er fantominvesteringernes andel af de samlede globale investeringsstrømme steget fra 30 procent til 40 procent, og det finansielle fænomen løber nu op i samlede 15.
000 milliarder dollars årligt.
Et kolossalt beløb, der til sammenligning svarer til Tyskland og Kinas samlede økonomiske aktivitet på et år.
Det viser forskningsresultatet fra forskerholdet bestående af Jannick Damgaard, Thomas Elkjær og Niels Johannesen med tilknytning til henholdsvis Nationalbanken, Den Internationale Valutafond og Københavns Universitet.
Det nye studie tog tidligere på ugen forsideplads på forsiden af den indflydelsesrige internationale avis Financial Times.
Fantominvesteringerne kan dog også have andre formål end skatteunddragelse, understreger Niels Johannesen:- Der er formentlig virksomheder, som laver fantominvestering uden et skattemotiv, men vi ved, at det giver muligheder for at slippe billigere i skat.
Mit bedste bud er, at der er et provenutab på 2.
000 milliarder dollar om året.
Skulle de knap 4.
000 milliarder dollar, der hvert år flyder ind i Luxembourg, gå til reelle investeringer, så skulle landets areal – på størrelse med Fyn – være oversået med kontorbygninger og produktionsfaciliteter med tusinder af ansatte.
Casper Schrøder, DR's økonomikorrespondent.
Lilleputland er pengesupermagtForskerne tager udgangspunkt i international investeringsstatistik, såkaldt FDI – foreign direct investments – direkte udenlandske investeringer, der stiger i disse år.
Tallene benyttes traditionelt til at forstå udviklingen i økonomisk integration mellem lande, men fantominvesteringer slører i stigende grad billedet for, hvor stor en del af de registrerede summer, der egentlig har noget med reel aktivitet at gøre.
Derfor har opgaven været at udskille fantomfænomenet fra de faktiske investeringer.
Luxembourg er et eksempel på, at investeringerne kan have meget lidt reelt indhold, mener forskerne.
Lilleputlandet med 600.
000 indbyggere er en af verdens mest populære destinationer for de globale pengestrømme på højde med supermagten USA.
Skulle de knap 4.
000 milliarder dollar, der hvert år flyder ind i Luxembourg, gå til reelle investeringer, så skulle landets areal – på størrelse med Fyn – være oversået med kontorbygninger og produktionsfaciliteter med tusinder af ansatte.
Men pengene går i stedet ind i tomme virksomhedskonstruktioner med ingen eller meget få ansatte, hvis eneste funktion enten er at opbevare værdierne eller sende dem videre til andre destinationer.
Formålet vil ofte være at sikre den lavest mulige skat for de virksomheder eller enkeltpersoner, som står bag, lyder det fra forskerholdet.
Andre smålande, der også ligger højt på listen over de mest populære investeringslokationer er eksotiske steder som De Britiske Jomfruøer, Bermuda og Cayman Islands, der fra flere sider er blevet udpeget som skattelylande.
FacebookTwitterKopier linkEmner:Københavns Universitet|Økonomi|Videnskab|Luxembourg|Fyn




https://www.dr.dk/sporten/fodbold/superliga/ac-horsens-forsvarer-sig-til-kedelig-nulloesning-mod-soenderjyske

SuperligaAC Horsens forsvarer sig til kedelig nulløsning mod sønderjyskEMed stærkt forsvarsspil kæmpede AC Horsens sig til 0-0 på udebane mod Sønderjyske.
Fredagskampen mellem Sønderjyske og AC Horsens var en uskøn affære i Haderslev.
13.
sep.
2019 kl.
21.
01Bemærk: artiklen er mere end 30 dage gammelLæs opDet var ikke den mest underholdende kamp, da Sønderjyske og AC Horsens fredag spillede 0-0 i 3F Superligaens niende spillerunde på Sydbank Park.
Ingen af holdene fik nogensinde offensiven til at fungere, og Horsens forsvarede sig effektivt gennem hele kampen.
Læs også:Bendtner-mania i Hobro: ’Vi har aldrig oplevet et større mediehysteri’De to største chancer tilfaldt Sønderjyskes angriber Mart Lieder, men skarpheden havde han ikke taget med til fredagens kamp.
Pointdelingen betyder, at Sønderjyske kravler op på syvendepladsen i tabellen med 11 point, mens Horsens placerer sig som nummer ni med ti point.
Der var ingen mål, men der var masser af intensitet og fight i fredagens Superligakamp.
Der var ikke meget at berette om første halvleg, der for det meste var præget af dueller og fejlafleveringer fra begge mandskaber.
I kampens første 20 minutter virkede Horsens som det farligste hold, men Sønderjyske kom bedre med inden pausen, og der burde nok have stået 1-0 på måltavlen efter 37 minutter.
Sønderjyskes Mart Lieder modtog en fremragende stikning tæt på mål fra backen Stefan Gartenmann, men den hollandske angriber sparkede bolden lige på Horsens-keeper Michael Lansing.
Hjemmeholdet tog spillet til sig fra anden halvlegs start og var bedre end i første halvleg, men overtaget udmøntede sig kun i få gode muligheder.
Den største tilfaldt atter Mart Lieder.
Med et langt kontraløb fra midten af banen, gav han sig selv en gylden mulighed for at bringe Sønderjyske foran efter 72 minutter, men den ivrige angriber brændte endnu engang en stor chance.
Til sidst forsøgte hjemmeholdet ihærdigt at sikre sig sejren, men tættere på end et drilsk langskud fra Gartenmann kom Sønderjyske ikke.
/ritzau/FacebookTwitterKopier linkEmner:SønderjyskE|AC Horsens|Horsens|3F|Holland




https://www.dr.dk/nyheder/kultur/film/du-kan-helt-sikkert-ikke-lade-vaere-med-grine-her-er-de-3-sjoveste-shows-lige-nu

BingeSe temaFilm og serierDu kan helt sikkert ikke lade være med at grine!
Her er de 3 sjoveste shows lige nuSerieekspert guider dig i, hvilke shows du ikke skal gå glip af i 2019.
- Netflix har vendt op og ned på det etablerede kredsløb, hvor Comedy Central var dem, der udgav mange billige shows, og HBO udgav nogle få dyrere med de allerbedste komikere, skriver Kasper Lundberg.
(© Jamie McCarthy/Getty Images)Af Kasper Lundberg13.
sep.
2019 kl.
20.
35Bemærk: artiklen er mere end 30 dage gammelLæs opDer foregår en comedy-krig lige nu på streamingtjenesterne.
Netflix har brugt milliarder af kroner de seneste år på at markere sig som stedet, hvor du både kan se de største stjerner og de mest overraskende nye talenter.
Med over 180 nye shows og aftaler så dyre som groteske 20 millioner dollars for et enkelt show, har vi de seneste år fået nogle af de bedste og mest modne shows fra nogle af de største stjerner.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Aziz Ansaris 'Right Now', Patton Oswalts 'Annihilation', Chris Rocks 'Tamborine' og Sarah Silvermans 'A Speck of Dust', bare for at nævne en håndfuld af mine personlige favoritter.
Netflix har vendt op og ned på det etablerede kredsløb, hvor Comedy Central var dem, der udgav mange billige shows, og HBO udgav nogle få dyrere med de allerbedste komikere.
Nu melder Amazon sig også ind i kampen og med kommende streamingtjenester fra Disney, Apple og mange andre er der en god chance for, at det her kun er starten på krigen.
Her er tre af de bedste shows i 2019, der viser, at selvom tech-giganterne Netflix og Amazon presser de gamle dinosaurer med millioner af dollars, så kan tv-kanalerne HBO og Comedy Central stadig konkurrere på velovervejet kvalitet og en gammel, traditionsbundet kontakt til comedy-miljøet.
En hård kamp for streamingtjenesterne, men fedt for de hårdtarbejdende komikere og os comedy-fans.
1Jim Gaffigan elsker heste-vitserUdover at være komiker, så har Jim Gaffigan også en del skuespilpræstationer bag sig.
Han har blandt andet være med i 'The Love Guru' fra 2008, '17 Again' fra 2009 og 'The Last Kennedy' fra 2017.
(© Kevin Mazur)Jim Gaffigan er ikke en ung, provokerende komiker med masser af kant.
Han er en ekstremt hvid, midaldrende far til fem, der aldrig bander i sine shows.
Til gengæld er han en af de mest rutinerede stemmer i comedy, og der er ikke mange, som kan levere mere solide og præcise jokes om klassiske emner som turisme, dyr og mad.
Når først du har hørt Gaffigan udlægge det paradoksale i, at hummere og krabber er særligt fornemme at spise, glemmer du det aldrig igen.
- De er jo bare havets skorpioner og edderkopper!
Han er i topform med 'Quality Time', Amazons første egenproducerede standupshow.
Af jokes, der starter med at være sjove og så bliver trukket så langt ud, at de bliver sjove igen efter at være holdt op, har Gaffigan en exceptionelt selvsikker passage om heste.
Den varer over ti minutter, og flere gange undervejs afbryder han sig selv, hvor han spiller en person i publikum, der ikke kan tro på, at han stadig taler om heste.
Hvorefter han resolut går videre til den næste heste-vits.
- Folk, der går til hestevæddeløb klæder sig på som om, de er med i 'Borte med blæsten'.
Det er som en underlig gallafest for ludomaner.
Jim Gaffigan: 'Quality Time' ligger på Amazon Prime.
2Emily Heller er den bedste til at gå til psykologHer ses Emily Heller på scenen i 2016 til SXSW Comedy i Austin, Texas.
(© JEALEX Photo/Getty Images)Emily Heller er en gennemført forudsigelig Lena Dunham-klon: Trump-hader, feminist og vegetar.
Heldigvis er hun totalt underholdende bevidst om det og hiver tæppet væk under sig selv, allerede inden selve showet starter.
Hendes special blev lagt gratis på YouTube på kvindernes internationale kampdag, og introen er en lille mockumentary, hvor hun bliver interviewet om den drastiske beslutning om kun at have kvinder og queer-personer i publikum.
Under interviewet bliver hun så afbrudt af et opkald, der handler om, at der ikke er solgt nok billetter.
Så er hun nødt til ydmygende at prøve at forklare sig ud af, hvorfor hun pludselig gerne vil have mænd i publikum.
- I virkeligheden er det jo MEGET bedre, at mændene ser mig, en kvinde, i kontrol på scenen.
Så DET er grunden.
.
altså, den øh… helt ægte grund.
Hendes stil er en vidunderligt uforudsigelig blanding af ærlighed og selvironi, så man aner ikke, hvad der er sandt, og hvad der er opfundet, når hun taler om alvorlige emner som hendes ADHD-diagnose og om at gå til psykolog:- Jeg er den bedste til terapi.
Jeg græder altid lige med det samme!
Det er som at starte en sang med en guitarsolo.
'Ice Thickeners' er udgivet af Comedy Central, men ligger gratis på Youtube.
3Ramy Youssef klipper ikke nosserne af sin bedste venRamy Youssefs debuterede med serien 'Ramy' på streamingtjenesten Hulu i 2019, hvor han selv spiller titelrollen.
(© HBO Nordic)Hvis jeg kunne tvinge dig til at se én comedy special i år, så ville det blive Ramy Youssefs 'Feelings'.
For både i Danmark og i USA gælder det, at vi akut mangler billeder af muslimer i vores populærkultur.
I hvert fald som andet end eksotisk pynt eller terrorister i 'Homeland'.
Sana i 'Skam' var en lille stor tv-revolution, fordi vi fik lov at komme helt tæt på en ung muslim, som både tænkte på sin tro og alt det andet, man tænker på som ungt menneske.
Ramy Youssef har haft et vildt år, hvor han både har skabt og spillet hovedrollen i den kritikerroste serie 'Ramy', der handler om hans eget liv som ung, moderne muslim i storbyen.
Og ligesom serien og Sana i 'Skam' er det stilfærdigt revolutionerende ved 'Feelings', at han formår at tale om sin tro sammen med alle de andre ting, der fylder i hans verden.
Han sammenfletter gnidningsfrit refleksioner om sin tro og livet i moskeen med historier om sin families underlige forhold til Donald Trump og jokes om dyr.
Det er vildt forfriskende at blive konfronteret med pinlige indsigter som, at de venstreorienterede, han møder, bliver forskrækkede over, at han går til fredagsbøn, for:- Ingen vil have at jeg skal være SÅ muslimsk, de vil egentlig bare have en fed opskrift på hummus.
Og samtidig få klassisk materiale om dyr som, når han stiller spørgsmålstegn ved, om det nu også kan passe, at hunden er menneskets bedste ven.
- Har du for eksempel nogensinde klippet din bedste vens nosser af, fjernet ham fra hans mor og sagt 'nu hænger vi to ud sammen, for evigt?
'Ramy Youssef: 'Feelings' kan ses på HBO Nordic (tv-serien 'Ramy' har ingen dansk distribution p.
t.
)Læs også:Netflix lukker banebrydende fængselsserie: Derfor vil vi huske den mange år ud i fremtidenFacebookTwitterKopier linkEmner:Donald Trump (politiker)|Lena Dunham (skuespiller)|Netflix|Humor|USA




https://www.dr.dk/nyheder/politik/claus-hjort-frederiksen-giver-sin-stoette-til-inger-stoejberg

Krise i VenstreSe temaPolitikClaus Hjort Frederiksen giver sin støtte til Inger StøjbergMed Jakob Ellemann-Jensen som formand vil de to være en styrke ved et Folketingsvalg, siger han.
Af Mette Richardt13.
sep.
2019 kl.
23.
44Bemærk: artiklen er mere end 30 dage gammelLæs opVenstreveteranen Claus Hjort Frederiksen melder nu ud, at han støtter Inger Støjberg som kommende næstformand i Venstre.
Dermed følger han trop med Venstre-profiler som Karsten Lauritzen, Mads Fuglede og Sophie Løhde.
De er blandt de navne, der har meldt ud, at de støtter Inger Støjberg fremfor Ellen Trane Nørby, der tidligere på ugen meldte sig på banen som kandidat til næstformandsposten.
Han har tidligere givet sin fulde opbakning til, at Jakob Ellemann-Jensen bliver ny formand for partiet.
- Jeg støtter Inger Støjberg.
Det vil være den konstellation, der favner bredest og omfatter den mangfoldighed, der er i Venstre.
Det vil være en kanon styrke til et kommende folketingsvalg, sagde Claus Hjort Frederiksen i Deadline fredag aften.
Læs også:Kampvalg i Venstre: Fire områder, der adskiller Inger Støjberg og Ellen Trane NørbyFør var der to ved roretDu er ikke nervøs ved, at de går for at være et umage par?
- Jeg kender de to og ved, de kan lide hinanden og også vil samarbejde.
Det var der, fejlen var ved det tidligere par (Lars Løkke Rasmussen og Kristian Jensen, red) - der var to ved rorpinden, og man kan jo ikke have et skib, hvor begge står og river i rorpinden.
- Vi har fået slået fast, at det er formanden, der lægger den politiske kurs, og de opgaver næstformanden skal løse aftales med formanden, sagde Claus Hjort Frederiksen.
Indtil videre har navne som Jan E.
Jørgensen og Bertel Haarder meldt ud, at de støtter Ellen Trane Nørby som næstformand.
Der skal vælges ny formand og næstformand i partiet ved et ekstraordinært landsmøde den 21.
september.
FacebookTwitterKopier linkEmner:Bertel Haarder (politiker)|Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Venstre




https://www.dr.dk/nyheder/udland/youtube-familier-tjener-millioner-hos-familien-diamond-har-selv-babyen-sin-egen-kanal

UdlandYoutube-familier tjener millioner: Hos familien Diamond har selv babyen sin egen kanalMarkant flere familier vælger at bruge deres børn på nettet.
Her kan likes og abonnenter give bonus i kroner og øre.
Af Lillian Gjerulf Kretz13.
sep.
2019 kl.
20.
32Bemærk: artiklen er mere end 30 dage gammelLæs opKameraet bliver indstillet.
Stella Ortez smiler til sine tre største børn bag kameraet, lillebror på otte måneder sider på armen hos sin far.
- Er I klar til udfordringen?
, spørger hun og får en high-five og stort ja fra børnene.
I dag skal familien optage del to af deres virale hit “Nu er du 21”.
Børnene får lov til at lege, at de er 21 år i en time og har forældrene tilladelse til at købe, hvad de vil, og lige så meget de vil.
- Vi tænkte, at det kunne være sjovt at lave en video, hvor børnene får lov til at være voksne.
Og første del var meget populær hos vores følgere, fortæller Stella Ortez,Hun står for det meste af det materiale, der bliver produceret på familien Diamonds Youtube-kanaler.
Diamond er et kunstnernavn, som familien har taget på nettet.
Alle fire børn i alderen otte måneder til 10 år har hver deres Youtube-kanal, men i dag er det videoen til familiens fælles kanal, der skal i kassen.
Husk at 'like’Børnene hopper begejstret, da de hver især får udleveret et kreditkort, mens mor filmer.
Men inden de skal på storshopping, spørger moderen, hvad det er det, de skal huske at sige til kameraet.
Og uden at tøve, siger de i munden på hinanden:- Husk at 'like’ den her video, og hvis I ikke allerede er abonnenter hos familien Diamond, så bliv det.
Børnene har styr på de faste vendinger, når videoen skal skydes.
Fremtidens indkøbscenterAntallet af Youtube-familier stiger markant.
Internettjenesten oplyser, at der dagligt bliver set over en milliard timers video på Youtube verden over.
Og i USA ser mange af samme grund Instagram og Youtube som fremtidens indkøbscentre.
Populære videoer, som ofte er en blanding af reality-tv og udfordringer, skal skabe trafik og lede os i retning af produkter, som familierne enten omtaler, viser eller afprøver.
Jo flere klik og abonnenter familierne får, jo flere penge kan de tjene.
Og jo flere følgere, desto større chancer er der for, at store mærkevare-firmaer vil købe reklameplads før eller efter videoerne.
En af de bedst sælgende youtubere - en syv årig dreng - tjente sidste år over 140 millioner kroner ved især at omtale eller afprøve legetøj.
Læs også:7-årig topper liste over de 10 bedst betalte youtube-stjernerKid-fluencersDet er særligt børnene, der er familiernes trækplastre.
De såkaldte kid-fluencers trækker trafik på siderne, og virksomheder følger nøje med hos de mest populære sociale børnestjerner.
Et sæt identiske tvillinger på to år er hurtigt blevet populære med over to millioner følgere på Instagram.
I USA er der klare regler, når et barn arbejder som eksempelvis skuespiller.
Her sikrer en lov - kaldet Coogan-loven, for eksempel børns arbejdstid og låser en del af lønnen, indtil barnet er myndigt.
Loven fik sit navn efter en barneskuespiller, Jackie Coogan, som opdagede, at hans forældre havde brugt alle hans penge, før han fyldte 21 år.
Men hvor der er klare regler i underholdningsindustrien, er reglerne noget mere mudrede, når det gælder de sociale medier.
Forældre til børn under 13 år administrerer børnenes Youtube-kanaler, og det bliver altså forældrene, der skal balancere det at være familie og forretning på en og samme tid.
Sko- og støvlekollektionHos familien Diamond er det deres ti-årige datter, Txunamy, der er det største trækplaster.
På hendes personlige Youtube-kanal har hun godt to millioner følgere, mens hun netop har ramt 2.
1 millioner på Instagram.
Hun laver reklamer og har netop lanceret sin egen sko og støvle-kollektion under eget navn.
Hun fører også slagets gang, da hun leder sin lillebror og lillesøster ind i Apple butikken.
Txunamy har allerede millioner af følgere på sociale medier.
Shopping for 34.
000 kronerUret på forældrenes iPhones er sat igang, og uret tikker ned fra 60 minutter.
Børnene løber frem og tilbage og finder nye telefoner, computere og høretelefoner, mens moderen filmer.
Moderen fortæller, at de finder video-udfordringer til Youtube på trending-sider.
Her ser de, hvad der er populært og forsøger at krydre det med lidt nyt.
Txunamy har valgt, at kreditkortet skal svinges i Apple.
Hun ser det ikke som et problem, at børnene lever en stor del af deres liv på nettet, eller at de reklamerer for produkter.
- Børnene synes, det er sjovt.
Vi vil ikke bede dem om at gøre noget, de ikke vil.
Alt hvad børnene tjener, bliver låst på en konto, til de fylder 18 år.
Vi kan ikke røre de penge.
Da uret rammer nul, organiserer moderen produkterne i butikken og filmer dem, så de tager sig bedst muligt ud.
Indkøbene bliver pakket i store indkøbsposer, og børnene følger moderens instrukser og smiler til kameraet.
Txunami fortæller, at en del af produkterne går til familiens følgere, og man har en chance for at vinde en af tingene, hvis man bliver abonnent på familiens kanal.
Udfordringen er overstået - en times indkøb løb op i godt 34.
000 danske kroner.
FacebookTwitterKopier linkEmner:Youtube|Instagram|USA|Detailhandel|Erhverv




