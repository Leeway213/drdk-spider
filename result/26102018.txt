https://www.dr.dk/nyheder/udland/indisk-politi-anholder-over-2000-i-strid-om-menstruation

UdlandIndisk politi anholder over 2000 i strid om menstruationTemplet Sabarimala er blevet centrum i en kamp om lighed mellem kønnene - og om menstruation.
Mange konservative hinduister er imod, at en menstruerende kvinde træder ind i et tempel eller er med i religiøse ceremonier.
De opfatter menstruation som urent.
Foto: EPA/PRAKASH ELAMAKKARA 26.
okt.
2018 kl.
23.
54Bemærk: artiklen er mere end 30 dage gammelLæs opPolitiet i Indien har anholdt over 2000 mennesker, fordi de forsøgte at forhindre kvinder i at nå frem til et hindutempel, siger embedsmænd i New Delhi fredag.
Konservative hinduister har hele ugen modsat sig med vold, at kvinder i alderen fra 10 til 50 år skulle nå frem til tempelkomplekset Sabarimala i delstaten Kerala.
Det var første gang, at templet var åbent, efter at domstolen ophævede en længe gældende lov om, at kvinder, der kunne have menstruation, ikke havde adgang til templet.
Læs også:Vrede indere stopper kvinder fra at nærme sig Hindu-tempelSkubbet omkuldKvinder, der ville nå frem til templet, blev skubbet omkuld af andre kvinder og børn, som ville forhindre dem i at nå frem.
Nogle smadrede bilvinduer eller sloges med politiet, som ville opløse den ulovlige blokade af templet.
- Vi har anholdt 2061 personer, som er tiltalt for forskellige overtrædelser af straffeloven, siger en talsmand for politiet, der ønsker at være anonym.
Flere anholdelser ventes, tilføjer han.
Menustruation opfattes som urentI Indien er menstruation traditionelt blevet betragtet som urent, og det bliver af mange sat i forbindelse med skam og onde ånder.
En ko siges at blive ufrugtbar, hvis en kvinde med menstruation rører den og mad bliver fordærvet.
Derfor er mange imod, at en menstruerende kvinde træder ind i et tempel eller er med i religiøse ceremonier.
Sabarimala-templet er nu centrum i en kamp om lighed mellem kønnene, hvor traditionalister står over for progressive, der ønsker en mere liberal hinduisme.
Templet er kun åbent nogle få dage årligt, og efter dommen i sidste måned i Indiens højesteret har et større antal kvinder forsøgt at komme ind i templet.
/ritzau/ReutersFacebookTwitterKopier linkEmner:Indien|Politi|Kriminalitet|New Delhi




https://www.dr.dk/nyheder/indland/quiz-kender-du-betydningen-af-de-nye-ord-i-den-danske-ordbog

IndlandQUIZ Kender du betydningen af de nye ord i Den Danske Ordbog?
Der er fredag blevet tilføjet 1.
643 nye ord, udtryk og betydninger til Den Danske Ordbog.
Der er i forvejen omtrent 100.
000 ord i ordbogen.
(© ordnet.
dk)Af Anton Lind26.
okt.
2018 kl.
22.
33Bemærk: artiklen er mere end 30 dage gammelLæs opSiger bilharzia, buritto eller bufferstat dig noget?
Eller hvad med ciskønnet, gazellevirksomhed eller hacktivisme?
Det bør de måske snart gøre, for de er alle blandt de 1.
643 nye ord, udtryk og betydninger, som fredag er blevet tilføjet til Den Danske Ordbog.
Det er Det Danske Sprog- og Litteraturselskab, der står bag ordbogen, som i forvejen indeholder omtrent 100.
000 ord.
Den opdateres to til tre gange om året, og målsætningen er at tilføje 10.
000 nye ord inden for en kort årrække.
Læs også:1685 nye ord er kommet med i Den Danske OrdbogDer er flere forskellige kriterier for at komme med i ordbogen.
Det kan blandt andet være ord og udtryk, som er nye i sproget.
Eksempler på den type ord i den nye tilføjelse er wonton (kinesisk bolle red.
) eller flow-tv.
Det kan også være fremmedord eller faste udtryk og talemåder som eksempelvis "at være på på gavefod".
Derudover kan det også være udbredte sammensætninger som eksempelvis "bredbåndsforbindelse".
I testen herunder kan du teste din sprogviden på ti af de nye ord i Den Danske Ordbog.
Listen over samtlige 1.
643 nye ord, udtryk eller betydninger kan du finde her.
FacebookTwitterKopier linkEmner:Det Danske Sprog- og Litteraturselskab|Sprog




https://www.dr.dk/nyheder/udland/fbi-om-anholdt-mand-i-brevbombesag-vi-tror-vi-har-fanget-gerningsmanden

Brevbombesag i USASe temaUdlandFBI om anholdt mand i brevbombesag: 'Vi tror, vi har fanget gerningsmanden'Fingeraftryk og DNA på et af brevene ledte politiet på sporet af manden.
Efter dagens anholdelse blev der afholdt pressemøde i justitsministeriet.
FBI-direktør, Christopher Wray (im), og justitsminister, Jeff Sessions (tv), slog begge fast, at alle ressourcer er sat ind for at nå til bunds i sagen.
Af Christina Nordvang Jensen26.
okt.
2018 kl.
22.
40Bemærk: artiklen er mere end 30 dage gammelLæs opDen 56-årig mand, der tidligere i dag blev anholdt i Florida, er med stor sandsynlighed personen, der står bag de mange mistænkelige pakker sendt til fremtrædende embedsfolk og demokratiske politikere.
Det oplyste FBI's direktør, Christopher Wray, på et pressemøde hertil aften dansk tid.
- Vi tror, at vi har fanget den rigtige fyr (gerningsmanden red.
), men der er stadig en igangværende efterforskning og en masse arbejde og adskillige ubesvarede spørgsmål, sagde han.
På pressemødet kom det frem, at den anholdte mand er sigtet for fem kriminelle handlinger.
Blandt andet for ulovlig forsendelse af eksplosiver og trusler mod tidligere præsidenter og andre personer.
Hvis han bliver dømt, risikerer han op til 48 års fængsel.
Dette er fuldstændig uacceptabelt.
Vi vil ikke tolerere sådan en slags lovløshed specielt ikke politisk voldJeff Sessions, USA's justitsministerDET VED VI OM DEN ANHOLDTE56 årHar adresse i byen Aventura, der ligger i Florida nord for Miami.
Blev anholdt i byen Plantation 30 kilometer fra Aventura.
Har tilsyneladende en plettet straffeattest, der inkluderer tyveri, bedrag, bombetrusler og narkokriminalitet.
Blev senest anholdt i 2015.
Har forbindelser til New York.
Kilder: AP, New York Times, CNNLæs også:Amerikansk politi har anholdt en mand i sag om mulige brevbomberIfølge FBI's direktør, Christopher Wray, var det et fingeraftryk og DNA på et af brevene, der ledte politiet på sporet af den anholdte mand.
Der er i alt blevet sendt 13 breve, og på pressemødet kom det frem, at hvert brev har indeholdt et rør på 16 cm med blandt andet kemisk materiale, ur, batterier og ledninger.
Ifølge FBI-direktøren er der tale om potentielle materialer, der under de rette omstændigheder, herunder varme og stød, kan antænde.
- Vi analyserer stadig genstandene i vores laboratorium, men vi kan fastslå, at der ikke er tale om et fupnummer, sagde Christopher Wray.
Kan være flere pakkerUSA's justitsminister, Jeff Sessions, deltog ligeledes i pressemødet, hvor han tog stærkt afstand til den seneste uges handlinger.
- Dette er fuldstændig uacceptabelt.
Vi vil ikke tolerere sådan en slags lovløshed specielt ikke politisk vold, sagde han.
Hverken justitsministeren eller FBI-direktøren ville svare på, hvad motivet kan være.
- Det er for tidligt at sige noget om, sagde Christopher Wray.
Læs også:FBI finder to nye mistænkelige pakkerAnholdelsen af manden fandt sted i byen Plantation nord for storbyen Miami i Florida, ikke langt fra det sted, hvor nogle af pakkerne med mulige brevbomber blev sendt fra.
FBI-direktøren understregede på pressemødet, at der stadig kan være flere mistænkelige pakker, selvom en person er blevet anholdt.
Flere sager dukker stadig fremSagen om de mistænkelige pakker begyndte, da det kom frem, at tidligere udenrigsminister og præsidentkandidat Hillary Clinton, tidligere præsident Barack Obama og tv-stationen CNN havde været mål for simple sprængladninger sendt med posten.
Senere er flere tilfælde kommet frem.
I alt er der mindst 12 fremtrædende personer, der har modtaget et mistænkeligt brev.
Senest i dag fandt FBI to nye breve.
Det ene var adresseret til den demokratiske senator Cory Booker og blev fundet på en postcentral i Royal Palm Beach i staten Florida.
Det andet var stilet til den tidligere direktør for USA's nationale efterretningstjenester James Clapper og tv-stationen CNN.
Fælles for modtagerne er, at de enten er demokrater eller har støttet det demokratiske parti - og at mange er blevet kritiseret af USA's præsident, Donald Trump.
Læs også:New Yorks borgmester om mistænkelige pakker: 'Det er absolut terrorisme'Ifølge FBI er alle mistænkelige breve og pakker blevet stoppet, før de nåede deres modtager.
FacebookTwitterKopier linkEmner:Barack Obama (politiker)|Hillary Clinton (politiker)|USA|CNN|Kriminalitet




https://www.dr.dk/sporten/badminton/dansk-badmintontalent-buldrer-i-semifinalen-i-french-open

BadmintonDansk badmintontalent buldrer i semifinalen i French Open21-årig Rasmus Gemke tog sejren i kvartfinalen efter tre hårde sæt mod Kantaphon Wangcharoen fra Thailand.
Rasmus Gemke har haft en god sæson og stiler i French Open nu mod det, der potentielt kunne være et foreløbigt højdepunkt i karrieren.
Her ses han ved årets Denmark Open i Odense.
26.
okt.
2018 kl.
22.
08Bemærk: artiklen er mere end 30 dage gammelLæs opRasmus Gemke spillede sig fredag videre til semifinalerne i French Open i badminton.
Det skete efter sejr over Kantaphon Wangcharoen fra Thailand, som danskeren besejrede 12-21, 21-11, 21-17.
Dermed kan Rasmus Gemke se frem til en semifinalekamp i turneringen lørdag, hvor der venter formodet hård modstand.
Læs også:Jan Ø.
mødte overmagten, mens Gemke sendte Vittinghus udHer skal danskeren således møde kinesiske Shi Yugi, der i øjeblikket er nummer to på verdensranglisten.
Efter et ufokuseret første sæt, hvor Wangcharoen udnyttede danske fodfejl og hurtigt fik kontrol med kampen, kæmpede Gemke sig løbende tilbage med et mere aggressivt spil og tog andet og tredje sæt overbevisende.
Læs også:Vittinghus og Gemke tørner sammen i dansk badmintonduelWangcharoen ligger i øjeblikket nummer 21 på verdensranglisten.
Rasmus Gemke placerer sig lige under ham som nummer 22.
I september vandt Gemke turneringen Spain Masters, som hører til den laveste kategori på World Touren, ligesom han var en del af det danske guldhold ved de europæiske mesterskaber i februar.
Læs også:Dansk badmintontalent knækkede endelig koden i FrankrigHvis Rasmus Gemke fortsætter stimen og vinder French Open, vil det være første turneringssejr på dette niveau for den 21-årige dansker.
/ritzau/FacebookTwitterKopier linkEmner:Rasmus Gemke (badmintonspiller)|Thailand|Badminton|Spanien




https://www.dr.dk/sporten/badminton/dansk-exit-i-damedouble-taber-kvartfinale-i-french-open

BadmintonDansk exit i damedouble: Taber kvartfinale i French OpenDen danske kvindedouble med Sara Thygesen og Maiken Fruergaard røg ud i French Open efter tre hårde sæt.
Den danske kvindedouble med Sara Thygesen og Maiken Fruergaard kom godt fra start, men måtte i sidste ende se sig slået af et indonesisk par i kvartfinalen i French Open.
26.
okt.
2018 kl.
21.
02Bemærk: artiklen er mere end 30 dage gammelLæs opDen danske kvindedouble med Maiken Fruergaard og Sara Thygesen blev efter en hård kamp fredag sendt ud af French Open i badminton.
Det skete, da det danske par i kvartfinalen tabte til det indonesiske par med Greysia Polii og Apriyani Rahayu.
Maiken Fruergaard og Sara Thygesen tabte kampen 21-18, 16-21, 12-21.
Læs også:Jan Ø.
mødte overmagten, mens Gemke sendte Vittinghus udDanskerne kom ellers godt fra start i første sæt, hvor de på trods af indonesisk vedholdenhed vandt 21-18.
En næsten omvendt situation indfandt sig dog i andet sæt, hvor det var danskernes tur til at stå imod en velspillende og aggressiv indonesisk modstander.
Polii og Rahayu fandt hurtigt en god rytme og udnyttede småfejl på den danske side af nettet og var helt tiden i kontrol.
Læs også:Danske herredoubler færdige i ParisPå trods af et gryende comeback fra den danske double tog indoneserne sættet 21-16.
I tredje sæt virkede 27-årige Thygesen og 23-årige Fruergaard mindre fokuserede, og selv om de genfandt rytmen og energiniveauet i de sidste dueller, måtte de se sig slået 12-21.
Den indonesiske double ligger i øjeblikket nummer tre på verdensranglisten.
Fruergaard og Thygesen er placeret som nummer 15.
/ritzau/FacebookTwitterKopier link




https://www.dr.dk/nyheder/regionale/syd/blokade-af-vej-kan-fortsaette-indtil-januar-borgmesteren-har-rykket-minister

Syd- og SønderjyllandBlokade af vej kan fortsætte indtil januar: Borgmesteren har rykket minister for hjælpSkovgårdsvej i Vejen har været lukket, siden en landmand blokerede den i mandags.
Jorden, som Skovgårdsvej er anlagt på, er ejet af landmand Martin Lund Madsen.
Men kommunen havde slet ikke lov til at bygge vejen, og derfor har han nu lukket vejen af - rent juridisk har han ret til spærringen.
 DR)Af Anton Lind26.
okt.
2018 kl.
20.
54Bemærk: artiklen er mere end 30 dage gammelLæs op- Vejen er stadigvæk lukket.
Borgmester Egon Fræhr (V) konstaterer roligt, at status på Skovgårdsvej i Vejen Kommune ikke har ændret sig, siden storbonden Martin Lund Madsen i protest spærrede vejen i mandags.
Læs også:Rasende landmand erklærer krig mod kommune: Spærrer stor vej med halmballer og sand- Jeg har haft et møde med Martin Lund Madsen for at se, om vi kunne få vejen åbnet.
Men det var nu ikke muligt, konstaterer borgmesteren.
Egon Fræhr mente ellers, at sagen var en opgave for politiet, da den udviklede sig mandag.
Her spærrede storbonden vejen med sand og halmballer, fordi den ifølge Højesteret var anlagt ulovligt, da kommunen ikke havde gældende lovgrundlag til at ekspropriere hans grund.
Senere mandag fortalte kommunens chef for teknik og miljø imidlertid, at blokaden formentlig først kunne ophæves til januar, når en ny ekspropriation var begyndt.
Hvad betyder ekspropriation?
Ekspropriation betyder tvungen afståelse (afgivelse) af ejendomsret.
En ekspropriation omfatter typisk:• At man skal afstå areal eller bygninger• At ens ejendom bliver pålagt begrænsninger (servitutter)Hvis et byggeri eller anlæg er af almen interesse for landets borgere, har det offentlige ret til at ekspropriere den jord, der skal bruges til arbejdet.
Grundejeren, der bliver eksproprieret, har ret til erstatning.
Og borgmesteren erkender nu, at det sandsynligvis vil ende sådan.
- Jamen jeg har ikke en bedre vurdering, end vores teknikere har, så det er nok det, vi må indstille os på, hvis der ikke findes en anden løsning inden da, siger Egon Fræhr.
Har rykket ministeren for mulighederMed Højesterets ord i ryggen har storbonde Martin Lund Madsen nemlig råderet over vejen, indtil en ny ekspropriering er i gang.
Læs også:Ekspert om rasende landmand: Nok et spørgsmål om dage før han må fjerne afspærringHan kræver, at kommunen enten nedlægger vejen eller i stedet køber hele grunden på omtrent 190 hektar.
Kommunen har dog ikke tænkt sig at nedlægge vejen, mens et køb også er urealistisk grundet prisen på omkring 50 til 60 millioner, fortæller borgmester Egon Fræhr.
Så en ny ekspropriering er jeres eneste mulighed?
- Det er sådan, vi ser det i byrådet, men jeg har skrevet til transportministeren for at se, om der var andre muligheder.
Det er ved at være noget tid siden, så derfor har jeg rykket ham i dag for, om jeg ikke kunne få et møde, siger Egon Fræhr.
Undersøger alle mulighederHan medgiver, at det er en meget ulykkelig situation for borgerne i Vejen, hvis de skal vente helt til januar på at kunne benytte Skovgårdsvej igen, og han håber derfor på, at ministeriet kan komme op med en løsning, så vejen snart kan blive åbnet igen.
Du håber, at vejen snart bliver åbnet, men hvad tror du?
Har du nogen positive forventninger overhovedet?
Læs også:Sådan endte kampen om et stykke vej i afspærringer og grusbunker- Jeg har ikke andet end det, jeg har sagt.
Jeg er altid positiv og undersøger alle muligheder.
Det er også derfor, vi havde et møde med Martin Lund Madsen, siger Egen Fræhr.
Så du kan ikke blive mere konkret?
- Jeg kan i hvert fald ikke bidrage med mere nu.
Vejen Kommune arbejder på en ny ekspropriation, som dog tager tid at iværksætte blandt andet på grund af svarfrister.
Det er Banedanmark, som ligger under transportministeriet, der har anlagt vejen.
FacebookTwitterKopier linkEmner:Egon Fræhr (politiker)|Venstre|Vejen Kommune|Vejen|Lokalpolitik




https://www.dr.dk/sporten/fodbold/superliga/video-chancefattigt-opgoer-mellem-soenderjyske-og-ob-ender-maalloest

SuperligaVIDEO Chancefattigt opgør mellem Sønderjyske og OB ender målløstHverken Sønderjyske eller OB kunne fredag aften score i Haderslev.
Det halvkedelige opgør endte derfor 0-0.
26.
okt.
2018 kl.
21.
11 | opdateret 26.
okt.
2018 kl.
21.
45Bemærk: artiklen er mere end 30 dage gammelLæs opSønderjyske og OB indledte fredag aften anden halvdel af grundspillet i Superligaen, da mandskaberne spillede 0-0 på Sydbank Park i Haderslev.
OB var kampen igennem det mest ivrige mandskab, men holdet kunne ikke udnytte overtaget i et kedeligt opgør med få målchancer.
Resultatet betyder, at Sønderjyske fortsat er placeret på ottendepladsen, mens OB avancerer en enkelt position, og holdet ligger nu på tiendepladsen.
Læs også:Danske fodboldklubber får 17 millioner af UefaSønderjyske er noteret for 17 point i 14 kampe, mens OB for samme antal kampe har to point færre.
Første halvleg havde en lav underholdningsværdi, hvor udeholdet havde bolden mest, mens Sønderjyske afventende satsede på kontraangreb.
OB formåede ikke at udnytte spilovertaget til åbne chancer, og i stedet fik hjemmeholdet kampens hidtil største chance i slutningen af første halvleg.
Læs også:VIDEO OB forlænger Brøndbys dårlige hjemmebanestatistikSønderjyskes Mart Lieder sparkede drilsk bolden mod mål, men OB-målmand Sten Grytebust fik pareret bolden til hjørne.
Efter pausen fortsatte OB med at dominere kampen via megen boldbesiddelse.
Sønderjyskes spillere virkede godt tilfredse med det uafgjorte resultat, og holdet trak sig langt tilbage på banen, mens OB forsøgte at slå kapital af overtaget.
Gæsterne virkede dog ganske ufarlige, når spillerne havde bolden, og i stedet var Sønderjyske tæt på at stjæle sejren med ti minutter tilbage af opgøret.
Læs også:VIDEO Randers og Sønderjyske spiller uafgjort i hård kampHjemmeholdets Alexander Bah fik bolden på kantet af feltet, og kantspillerens flotte forsøg ramte overliggeren.
Sønderjyske skal i næste runde møde Vendsyssel FF på udebane, mens OB hjemme tager imod bundholdet Hobro IK.
/ritzau/FacebookTwitterKopier linkEmner:Odense Boldklub|SønderjyskE|Fodbold|Haderslev|Haderslev Fodboldstadion




https://www.dr.dk/nyheder/politik/regeringen-vil-igen-forsoege-indeksere-boernechecken

PolitikRegeringen vil igen forsøge at indeksere børnecheckenEfter den østrigske regering er gået enegang i EU med et forslag om en indeksering af børnechecken, vil den danske regering nu prøve at følge efter.
- Jeg synes, det er meget meget mærkeligt, at vi skal udbetale børnepenge på et dansk niveau til børn, som bor i et land, hvor omkostninger ved at have børn er helt anderledes end i Danmark, siger finansminister Kristian Jensen (V).
Af Morten Henriksen26.
okt.
2018 kl.
21.
49Bemærk: artiklen er mere end 30 dage gammelLæs opEfter dagens finanslovsforhandlinger erklærer regeringen sig nu åben overfor Dansk Folkepartis krav om at indeksere børnechecken.
Efter østrigsk forbillede ønsker Dansk Folkeparti, at arbejdstagere, hvis børn bor i udlandet, skal have en lavere børnecheck end den, der tilkommer danske børnefamilier.
Den østrigske regering besluttede – trods advarsler fra EU - i denne uge at indeksere børnechecken efter leveomkostningerne i det pågældende land.
- Det er et meget interessant forslag.
Vi vil nu undersøge det østrigske forslag til bunds, og derefter overveje, hvilken reaktion vi vil tage, siger finansminister Kristian Jensen (V) og erklærer sig som stor tilhænger af en indeksering af børnechecken.
En indeksering vil betyde, at udenlandske arbejdstagere i Danmark får en lavere børnecheck, hvis deres børn bor i et land med lavere leveomkostninger end i Danmark.
- Jeg synes, det er meget meget mærkeligt, at vi skal udbetale børnepenge på et dansk niveau til børn, som bor i et land, hvor omkostninger ved at have børn er helt anderledes end i Danmark, siger Kristian Jensen.
- Tankegangen bag børnepenge er jo at sikre, at forældrene har råd til de ekstraudgifter, der er ved at have børn.
Og når der ikke er de ekstra udgifter, så synes jeg det er meget mærkeligt, at vi skal udbetale børnepenge på det her niveau, siger hanHar lidt nederlag i EUEfter flere års kamp erkendte den danske regering i juni ellers, at den ikke har ikke kunnet overbevise et flertal af EU-landene om at indeksere børnechecken så den tilpasses leveomkostningerne i hjemlandet.
Læs også:Troels Lund lider nederlag: EU-borgere kan fortsat få børnepenge på dansk niveauEr I klar til at gøre det, selv om EU-kommissionen måtte mene, at det ikke er i overensstemmelse med EU-retten?
- Jeg har ikke haft lejlighed til at undersøge det her til bunds, så jeg vil ikke springe til nogen konklusion.
Jeg vil bare sige, at det er et klart ønske for regeringen, at vi får en indeksering, fastslår Kristian Jensen.
Ifølge Dansk Folkeparti gør det ”skatteyderne til grin” at udenlandske arbejdstagere kan hæve en fuld børnecheck i Danmark.
- Vi kigger hele tiden på, om der er nogle steder i udlændingepolitikken, hvor vi kan få strammet op.
Så man for eksempel ikke sender børnecheck med mennesker, der har arbejdet i Danmark i en meget kort periode, siger Dansk Folkepartis gruppeformand Peter Skaarup.
En indeksering af velfærdsydelser er også på bordet, når regeringen og Dansk Folkeparti mødes til nye finanslovsforhandlinger i næste uge.
FacebookTwitterKopier linkEmner:Dansk Folkeparti|EU|Kristian Jensen (politiker)|EU-forhold|Ansættelsesforhold




https://www.dr.dk/sporten/fodbold/kvindelandsholdet/fifa-fordobler-praemiepenge-til-fodboldkvindernes-vm

KvindelandsholdetFifa fordobler præmiepenge til fodboldkvindernes VMFodbold forbundet har på sin kongres valgt at øge præmiepengene til kvindelandshold ved det kommende VM.
Nadia Nadim og de danske landsholdskvinder glippede kvalifikationen til VM, hvor der skal kæmpes om betydeligt flere præmiepenge end i 2015.
Det meddelte Det Internationale Fodboldforbund (Fifa) fredag.
26.
okt.
2018 kl.
20.
16 | opdateret 26.
okt.
2018 kl.
20.
25Bemærk: artiklen er mere end 30 dage gammelLæs opNår der til næste år afholdes VM for kvindelandshold i fodbold, kan spillerne se frem til en betragtelig stigning i de præmiepenge, de kan tage med hjem.
Sådan lyder det fra Det Internationale Fodboldforbund (Fifa), der fredag afholdt kongres i Kigali, hovedstaden i Rwanda.
Det skriver AFP.
Her kunne Fifa-præsident Gianni Infantino bekræfte, at man investerer 50 millioner dollar (cirka 328 millioner kroner) i bidrag til de deltagende landshold ved slutrunden i 2019.
Læs også:Fifa-præsident forstår frustrerede kvindespillerePengene bruges fortrinsvis til øgede præmiepenge, men skal også gå til arrangører af venskabskampe samt frikøbsaftaler med spillernes klubber.
- Vi kommer til at bruge mere end tre gange så mange penge end i 2015, siger en tilfreds Infantino med henvisning til slutrunden i 2015, der blev afholdt i Canada.
- Konkret betyder det, at vi hæver præmiepengene fra 15 til 30 millioner dollar (cirka 200 millioner kroner, red).
Læs også:Nye Fifa-turneringer skudt til hjørne: Europa er imodDen internationale spillerforening (Fifpro) er dog ikke tilfreds med den nye tilførsel af penge i kvindernes slutrunde.
- På trods af disse forandringer er fodbolden stadig meget langt fra reel lighed mellem spillerne, hvad angår køn, skriver organisationen i en pressemeddelelse.
Man henviser til de 400 millioner dollar, cirka 2,6 milliarder kroner, der blev givet til herrernes VM i Moskva i sommer.
Det beløb var 48 millioner dollar større end ved det foregående VM i 2014.
Læs også:Fifa siger nej til La Liga-kampe i USA: Spanien raser- I virkeligheden belyser forandringerne den stigning i uligheden mellem mænd og kvinders præmiepenge.
Den her regressive trend modsiger Fifas erklærede mål om lighed mellem kønnene, skriver Fifpro.
Næste års VM for kvindelandshold spilles i Frankrig mellem 7.
juni og 7.
juli.
/ritzau/FacebookTwitterKopier linkEmner:FIFA|Fodbold|FIFPro|Canada|Frankrig




https://www.dr.dk/nyheder/udland/pressemoede-mand-anholdt-i-sag-om-mulige-brevbomber






https://www.dr.dk/sporten/haandbold/kvindeligaen/team-esbjerg-tilbage-paa-vindersporet-smadrer-ligaens-bundprop

KvindeligaenTeam Esbjerg tilbage på vindersporet: Smadrer ligaens bundpropEfter nederlag til Aarhus United slog Team Esbjerg igen og slog Ajax København med hele 21 mål.
Team Esbjerg-træner Jesper Jensen (i midten) kunne glæde sig over et effektivt og slagkraftigt Esbjerg-hold, der fredag løb Ajax København over ende i ligaen.
26.
okt.
2018 kl.
20.
45 | opdateret 26.
okt.
2018 kl.
21.
18Bemærk: artiklen er mere end 30 dage gammelLæs opHåndboldkvinderne fra Team Esbjerg fik taget godt og grundigt revanche, da klubben tog i mod Ajax København fredag i HTH Ligaen.
Her stormede Esbjerg afsted på hjemmebane og løb fuldstændig hen over ligaens bundprop med en sejr på hele 35-14.
Læs også:VIDEO Håndboldligaens aarhusianske humlebi basker i top fireDermed kom Esbjerg tilbage på vindersporet, efter at klubben senest på hjemmebane skuffede gevaldigt og tabte 25-28 til Aarhus United.
Det var sæsonens andet nederlag for Esbjerg, som med sejren er to point efter topholdet Odense Håndbold på andenpladsen.
Odense fører ligaen med 20 point for ti kampe, mens Esbjerg har spillet en kamp mere.
Det var tydeligvis et motiveret hjemmehold, der ønskede at slette indtrykket fra nederlaget til aarhusianerne, og efter ti minutter var Esbjerg foran 7-2.
Læs også:Team Esbjerg fortsætter sejrstimen takket være hollandsk stjerneAjax reducerede til 5-9 efter lidt over et kvarter, men Esbjerg tog igen fra, og Elma Halicevic bragte Esbjerg foran 14-5 med seks minutter tilbage af første halvleg.
Pauseføringen på 18-9 blev udbygget til 19-9 af Kristine Breistøl på et straffekast kort inde i anden halvleg, og da føringen et kvarter efter pausen lød på 27-12, så var opgøret reelt afgjort, og det handlede primært om sejrens størrelse.
København Håndbold gjorde også sit til at holde sig til i toppen af ligaen, da mesterholdet på udebane besejrede TTH Holstebro 26-22.
Dermed nåede københavnerne den femte sejr i træk op på 16 point for 11 kampe på tredjepladsen, mens hjemmeholdet forblev på ti point på syvendepladsen.
/ritzau/FacebookTwitterKopier linkEmner:Esbjerg|Team Esbjerg|Aarhus United|Aarhus|Håndbold




https://www.dr.dk/nyheder/udland/tyrkiet-kraever-18-anholdte-i-khashoggi-sag-udleveret-fra-saudi-arabien

Khashoggi-sagenSe temaUdlandTyrkiet kræver 18 anholdte i Khashoggi-sag udleveret fra Saudi ArabienEn retssag i Tyrkiet vil være mere transparent og åben for internationale observatører, mener Tyrkiet.
En sikkerhedsvagt på vej ind på det saudiarabiske konsulat i Istanbul, hvor en kritisk journalist blev dræbt.
Tyrkiet kræver de anholdte, som er mistænkt for mordet, udleveret fra Saudi Arabien.
(AP Photo/Lefteris Pitarakis) 26.
okt.
2018 kl.
19.
00Bemærk: artiklen er mere end 30 dage gammelLæs opAnklagemyndigheden i Istanbul har anmodet Saudi-Arabien om at få udleveret 18 personer, som er anholdt i det arabiske kongerige i forbindelse med drabet på journalisten Jamal Khashoggi, skriver AP.
Anklagemyndigheden i Istanbul har udarbejdet en skriftlig anmodning om at få udleveret de 18 mistænkte, som "er involveret i planlagt drab", siger kilder fra justitsministeriet.
Læs også:Eksperter: Tyrkiet udnytter journalistdrab til at svække Saudi-ArabienDe saudiarabiske myndigheder har bekræftet, at 18 personer er anholdt, og at fem højtstående embedsmænd i den statslige administration er blevet afskediget, som led i efterforskningen af sagen.
Tyrkiet vil stå for retssagenEmbedsmænd i Istanbul siger, at Tyrkiet er bedre rustet til at stå for en retfærdig retssag end Saudi-Arabien.
Den tyrkiske præsident, Recep Tayyip Erdogan, har ifølge embedsmænd tidligere på ugen ringet til den saudiarabiske kronprins, Mohammad bin Salman.
Læs også:Korrespondent: Forsvunden journalist kan føre til diplomatisk strid mellem Tyrkiet og Saudi-ArabienDe to ledere var enige om, at der er brug for "fælles bestræbelser, så der kan blive kaste lys over alle aspekter ved drabet".
De talte i detaljer om den videre efterforskning af drabet, hed det efterfølgende.
Khashoggi gik ind på det saudiarabiske konsulat i Istanbul den 2.
oktober, og han er ikke set siden.
Tyrkiske embedsmænd siger, at Khashoggi, som skrev kritisk om Saudi-Arabien i The Washington Post, blev dræbt og parteret inde i konsulatet af et hold på mindst 15 saudiarabere.
Mindst en af de pågældende personer i holdet er tidligere blevet set i kronprinsens eget personlige følge.
/ritzau/ReutersFacebookTwitterKopier linkEmner:Recep Tayyip Erdoğan (politiker)|Saudi-Arabien|Tyrkiet|Anklagemyndigheden|Mord




https://www.dr.dk/nyheder/regionale/midtvest/satanmoent-fundet-i-kirke-traekker-traade-til-mystisk-oe-kult

Midt- og VestjyllandSatanmønt fundet i kirke: Trækker tråde til mystisk ø-kultEn vestjysk kirke har i forbindelse med renovering fundet en satanmønt, der stammer fra en sagnomspunden kult fra Anholt 1973.
Mønten refererer til en satankult på Anholt tilbage i 1973.
Af Sophie Baltzer og Mona Aaberg26.
okt.
2018 kl.
18.
58Bemærk: artiklen er mere end 30 dage gammelLæs opSatankult eller sjove drillerier.
Døbefonten i Idom-Råsted Kirke har gemt på en hemmelighed.
Og det var ved en tilfældighed i forbindelse med en renovering, at den blev afsløret.
- I det øjeblik, vi fjernede døbefontens sokkel, sagde stenhuggeren: 'Der ligger noget nedenunder.
' Men vi havde en 200 kilo døbefont hængende over hovedet, så vi skubbede mønten til side og fik døbefonten ned, fortæller menighedsrådsformand i Idom-Råsted Kirke, Kim Thomsen.
Da døbefonten var i sikkerhed på jorden, kunne de se en mønt med ordene '13.
maj 1973 Anholt', mens der på den anden side var afbilledet en djævel.
- Når der står ”13.
maj 1973 Anholt” på mønten, kan man regne ud, at den må komme derfra, siger Kim Thomsen med tanke på en mulig satankult på kattegatøen.
Menighedsrådsformand Kim Thomsen var med til at finde satanmønten under døbefonten i Idom-Råsted Kirke.
Om en satankult har været på spil, eller om det blot er drilleri, må stå hen i det uvisse.
Men muligheden for, at en satanisk kult står bag, bekymrer ham ikke.
- Jeg synes, det var sjovt og kuriøst.
Hvem der så har moret sig med at drille borgerskabet med at anbringe mønten, det ved vi ikke, siger Kim Thomsen.
Ingen betydning for døbtePå mønten er også ordene 'CIVITAS DIABOLI', der betyder Satans bolig.
Men selv om mønten har referencer til djævlen og satans bolig, har Kim Thomsen dog ikke de store skupler ved, at den har ligget i kirken.
- Vi tror, at kraften i døbefonten og kirken er meget større end i sådan en kobbermønt.
Kirken skal nok klare mønten, siger Kim Thomsen med et grin.
Til Dagbladet Holstebro fortæller provsten i Holstebro Provsti, Niels Arne Kristensen, at der tidligere er fundet et brev med satanistiske henvisninger i sognekirken i Holstebro.
Dengang tog han det med ro, og han forklarer, at hverken forældre eller børn, som er blevet døbt i Idom-Råsted i årene efter 1973, behøver være bekymrede.
- Man skal huske på, at man ved dåben jo klart tilkendegiver, at man forsager djævelen og alle hans gerninger og alt hans væsen, siger Niels Arne Christensen til Dagbladet Holstebro.
Aparte historieIfølge Politiken er der gennem de seneste fire årtier fundet 300 satanmønter i kobber og sølv.
Mange af dem er i hænderne på Nationalmuseet, og ifølge dem refererer mønterne til begivenheder, som fandt sted på Anholt i 1973.
Her vakte en formodet satankult opstandelse på øen, fordi man fandt en ofringsopstilling og tegn på en satankult - man har dog aldrig opklaret præcis, hvad der foregik.
Efterfølgende har man modtaget fund fra kirker, hvor de ofte er dukket op – netop i forbindelse med renoveringer og udgravninger.
FAKTADer eksisterer en serie på fire mønter med forskellige motiver.
En kobbermønt samt tre sølvagtige mønter med forskellige billeder:- portrætbuste af en smilende fanden med horn i panden.
- hekseagtig figur, ridende på en gedebuk.
- En teatermaske.
- En havfruelignende figur med bare bryster, stor rund mave og kløftet hale.
Kilde: National MuseetMønten fra Idom-Råsted befinder sig i øjeblikket på Holstebro Museum, hvor arkæolog og museumsinspektør Astrid Skou Hansen har haft fingre i den sjældne mønt.
- Det er en lidt aparte historie, og det er ikke noget, vi normalt beskæftiger os så meget med, så det er lidt sjovt, fortæller hun.
Nyfundne satanmønter er ikke hverdag, og de fleste mønter er dukket op i den østlige del af Danmark.
- Jeg ved ikke, hvor stor kulturhistorisk værdi den har.
Den er jo betydelig nyere end den tid, vi normalt beskæftiger os med.
Men den har selvfølgelig en historisk værdi om 70’erne, fortæller Astrid Skou Hansen.
Hun har haft kontakt til Nationalmuseet, som tidligere har haft en møntudstilling med satanmønter.
Mønten, der dukkede op i Idom-Råsted for en uge siden, er dog ikke danefæ, og derfor skal den ikke på Nationalmuseet.
Læs også:Vikingefund slår verdensrekord: Mose har bevaret skat i mere end 1.
000 årI øjeblikket er Holstebro Museeum ved at planlægge en særudstilling om tro, og her ser Astrid Skou Hansen gerne, at mønten bliver en del af den – hvis de får lov af menighedsrådet i Idom-Råsted.
Her ser Kim Thomsen gerne, at mønten bliver udstillet på Holstebro Museum, men understreger, at det først skal godkendes på et møde med de andre menighedsrådsmedlemmer.
- Jeg har svært ved at se, hvor vi selv skal anbringe mønten.
Så det ligger lige til højrebenet, at vi overdrager den til Holstebro Museum med et notat om, hvor den er fundet, siger Kim Thomsen.
FacebookTwitterKopier linkEmner:Holstebro|Nationalmuseet|Anholt|Dagbladet Holstebro|Museer




https://www.dr.dk/nyheder/regionale/syd/danmark-har-i-aarevis-mistolket-eu-regler-radioaktivt-affald-kan-sendes-til

Syd- og SønderjyllandDanmark har i årevis mistolket EU-regler: Radioaktivt affald kan sendes til udlandetAndre EU-lande er forpligtet til at tage imod radioaktivt affald fra Danmark, mener ekspert.
Danmark har ikke et slutdepot til radioaktivt affald.
Men i stedet for at lade kommunerne opbevare det på midlertidige lagre, kan Danmark sende Norm-affaldet til andre EU-lande.
Det mener professor i miljøret.
Arkivfoto.
Af Louise Mandrup (interview) og Susanne Kristine Terman Pedersen26.
okt.
2018 kl.
18.
59Bemærk: artiklen er mere end 30 dage gammelLæs opHvis Danmark tolkede EU-reglerne for deponering af radioaktivt affald anderledes, ville Esbjerg ikke stå med 600 tons Norm-affald på tre midlertidige lagre rundt om i kommunen.
Det mener Peter Pagh, der er professor i miljøret på Københavns Universitet og en del af det uvildige ekspertpanel for radioaktivt affald under Uddannelses- og Forskningsministeriet.
Hvad er Norm-affald?
Norm står for Naturligt Forekommende Materiale eller på engelsk: Naturally Occuring Radioactive Material.
Norm-affald indeholder små mængder radioaktive stoffer i koncentrationer over undtagelsesniveauerne fra Sundhedsstyrelsen.
Langt det meste Norm-affald i Danmark kommer fra olie-gas industrien på Nordsøen.
Det er et naturligt materiale, som bliver pumpet med op i rørene under boringerne efter olie og gas.
Kilde: Miljø- og Fødevareministeriet og Sundhedsstyrelsen- Der er næsten en religiøs opfattelse af, at det er forkert at overføre farligt affald til andre medlemsstater, men det er ikke det, der står i reglerne, siger han.
Læs også:Esbjerg hænger på tonsvis af lavradioaktivt affald i 55 år: EU kritiserer dansk håndteringIfølge ham er det nemlig meningen, at EU-lande uden permanente slutdepoter - som Danmark - skal sende deres Norm-affald til andre EU-lande med godkendte slutdepoter.
I Tyskland sender man for eksempel det radioaktive affald til Holland, siger han.
- Reglernes grundtanker er, at hvis man ikke selv har de nødvendige anlæg og kompetencer til at sikre en forsvarlig behandling af radioaktivt affald, kan medlemsstater være forpligtet til at acceptere affaldet.
Miljøordfører kendte ikke reglenDen information er Esbjergs venstre-borgmester, Jesper Frost Rasmussen, glad for at høre.
Han kæmper nemlig for, at staten finder en permanent løsning til at deponere Norm-affaldet, da han ikke mener, at kommunen har kompetencer til at håndtere det lavradioaktive affald forsvarligt.
- Når man i andre EU-lande kan transportere det over grænsen, kan man måske også gøre det i Danmark, siger han.
Læs også:Mærsk får kritik for opbevaring af 450 ton radioaktivt affaldMeldingen fra Peter Pagh kommer bag på den socialdemokratiske miljøordfører Christian Rabjerg Madsen.
- Det er nyt for mig.
Men jeg synes, vi skal undersøge muligheden for at gøre brug af sådan en ordning.
Derfor jeg vil bede miljøminister Jakob Ellemann-Jensen (V) om at forholde sig til Peter Paghs vurdering.
Norm-affald i DanmarkI Danmark er der ikke noget slutdepot til at opbevare radioaktivt affald.
Derfor har staten i årevis pålagt seks kommuner at opbevare deres virksomheders lavradioaktive Norm-affald på midlertidige lagre frem til 2073.
Sundhedsministeriet bekræfter mulighedenDet har ikke været muligt at få en kommentar til sagen fra hverken sundhedsministeren, miljøministeren, forskningsministeren eller erhvervsministeren.
Men i en skrivelse fra Sundhedsministeriet fremgår det, at eksport af radioaktivt affald er muligt, såfremt modtagerlandets depot lever op til de strålebeskyttelsesmæssige krav, som Sundhedsstyrelsen vil stille til et Norm-depot i Danmark.
FacebookTwitterKopier linkEmner:Christian Rabjerg (politiker)|Uddannelses- og Forskningsministeriet|EU|Affald|Esbjerg




https://www.dr.dk/sporten/oevrig/succesfuld-sejler-bliver-ny-dansk-49erfx-landstraener

Øvrig sportSuccesfuld sejler bliver ny dansk 49erFX-landstrænerEn måned efter karrierestoppet som aktiv 49erFX-sejler overtager Jena Mai Hansen jobbet som landstræner.
Jena Mai Hansen (tv.
) og Katja Salskov-Iversen vandt i 2016 OL-bronze sammen.
Af Kasper Heide Lund26.
okt.
2018 kl.
18.
34 | opdateret 26.
okt.
2018 kl.
20.
29Bemærk: artiklen er mere end 30 dage gammelLæs opI de senere år har danske Jena Mai Hansen vundet både EM-, VM- og OL-medaljer i bådklassen 49erFX sammen med Katja Salskov-Iversen.
Jena Mai Hansen valgte dog for knap en måned siden at gøre en ende på det succesfulde makkerskab, da hun stoppede karrieren.
Læs også:Halvdelen af medaljeduoen ville gerne fortsætte: ’Jeg blev ked af det’Karrierestoppet som sejler er dog nu blevet afløst af en anden titel inden for sejlsport.
Som ny landstræner skal hun nemlig stå i for de danske 49erFX'ere, som bådklassen for de kvindelige 49ere hedder.
- Jeg er enormt glad og beæret over at få lov til at være en del af holdet på den anden side.
Jeg tror, det bliver et rigtig fedt projekt, siger Jena Mai Hansen til DR Sporten.
- Det bliver noget af en udfordring.
Det er noget andet, men det kommer til at hjælpe mig rigtig meget i trænerrollen, at jeg selv har været aktiv for nylig.
Læs også:Ikke mere vind i sejlene: Danske VM- og OL-medaljevindere stopper samarbejdeHvorfor vil du hellere være landstræner frem for selv at sejle om flere medaljer?
- Jeg valgte at stoppe karrieren med Katja (Salskov-Iversen, red.
), da jeg ikke kunne se os 100 procent i projektet, og jeg bliver også ældre, så jeg skal også tænke på fremtiden.
- At blive træner og gøre det til en karrierervej er noget, jeg altid har ønsket mig, og jobbet som landstræner passede rigtig godt ind i mit liv lige nu, siger den 29-årige tidligere sejler.
Vil bruge olympisk erfaringDen nye landstræner vandt selv OL-bronze i ved legene i Rio i 2016.
Den olympiske erfaring skal hun nu bruge til at guide den danske kvindelige 49er-gruppe til succes ved OL i Tokyo i 2020.
- Det er klart, at Danmark har ambitioner om at tage medaljer med hjem igen, og det håber jeg, at jeg kan være med til at indfri, siger Jena Mai Hansen.
Jena Mai Hansen og Katja Salskov-Iversen stoppede for en måned siden deres 49erFX-samarbejde efter fem år sammen.
- Jeg tror, det er en stor styrke, at jeg kan videregive mine erfaringer OL.
Det er noget helt andet end VM og EM.
Det er helt andet pres med meget mere mediedækning.
Jeg kan forhåbentlig være med til at give noget ro til den besætning, som skal med og repræsentere Danmark.
Med Jena Mai Hansen som ny landstræner får den hidtidige 49erFX-landstræner, Peter Hansen, mulighed for at vende tilbage som landstræner for den mandlige 49er-gruppe, der i en længere periode har manglet en fast tilknyttet træner.
FacebookTwitterKopier linkEmner:Jena Mai Hansen (sejler)|Katja Salskov-Iversen (sejler)|Sejlsport|De Olympiske Lege|Arbejdsmarked




https://www.dr.dk/nyheder/penge/oecd-topchef-styrk-skattesamarbejde-i-kamp-mod-udbyttefusk

Afsløring af skatteskandaleSe temaPengeOECD-topchef: Styrk skattesamarbejde i kamp mod udbyttefuskMilliardfidus med udbytteskat skal bremses internationalt.
Danske Skat skal sammen med de andre 50 lande i OECDs skattesamarbejde bliver meget bedre til at koordinere kampen mod skattefusk, mener Norges skattedirektør Hans Christian Holte.
Af Jesper Knudsen26.
okt.
2018 kl.
20.
17Bemærk: artiklen er mere end 30 dage gammelLæs opDen norske topchef i OECD's skattesamarbejde, Hans Christian Holte, opfordrer nu medlemslandene til at stå langt tættere sammen i kampen mod de fiduser med udbytteskat, som har rystet Europa de seneste uger.
- Internationalt samarbejde er afgørende for at bekæmpe svindel og skatteunddragelse.
Kriminelle opererer på tværs af landegrænserne, og derfor er det vigtigt, at vi deler kompetencer og erfaring med hinanden.
Vi har et værdifuldt netværk.
Det må vi bruge aktivt, siger Hans Christians Holte, som også er skattedirektør i Norge og siden sidste år har været leder af OECD-skattenetværket Forum on Tax Administration – FTA.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Det norske ønske om styrket samarbejde kommer efter, at DR, Politiken og 17 andre europæiske medier de seneste uger har afsløret, hvordan et netværk af finansfolk, advokater og banker i årevis har udført formodet skattebedrageri, som har kostet et større antal europæiske statskasser mindst 410 milliarder kroner.
Læs også:Tyskland kendte til mulige planer om skattesvindel mod Danmark i tre årSender opfordring til 51 landeHans Christian Holte sender i dag opfordringen ud til samtlige skattedirektører i OECD-skattenetværket FTA.
Netværket består af de øverste ledere hos skattemyndighederne i de 51 medlemslande fra især Europa, men også fra både Asien, Afrika og Latinamerika.
Alle G20 lande er med.
- Vi har opnået meget gennem internationalt samarbejde, men dette kan udnyttes mere og bedre.
Den sidste uges nyheder om cum-ex files har vist, at internationalt samarbejde kan spille en afgørende rolle for, at det skal lykkes at stoppe og forebygge svindel og skatteunddragelse, siger Hans Christian Holte.
Norge opdagede svindel i tideNetop Norge er et godt eksempel her.
Mens Danmark i perioden 2012 til 2015 fik lænset sin statskasse for 12,7 milliarder kroner, slap Norge nådigt med et tab på lige under en halv million danske kroner.
De norske skattemyndigheder havde held til at hindre, at det, der svarer til 276 millioner kroner, blev stjålet fra den norske statskasse.
Læs også:Dansk tip stoppede snyd med udbytteskat i Norge- Det er faktisk en historie om effekten af internationalt samarbejde mellem stater.
Norge har tidligt været informeret om den potentielle trussel, og derfor har vi kunnet sætte ind over for det, sagde Hans Christian Holte for nylig til norske NRK.
Og netop det internationale samarbejde vil den norske skattedirektør altså nu bruge OECD til at løfte.
FacebookTwitterKopier linkEmner:OECD|Holte|Norge|Skatter og afgifter|Økonomisk kriminalitet




https://www.dr.dk/mitliv/christian-paa-26-tog-kokain-foerste-gang-i-et-frikvarter-i-gymnasiet-i-dag-har-han-vaeret

Hørt i radioenChristian på 26 tog kokain for første gang i et frikvarter i gymnasiet.
I dag har han været stoffri i 221 dageFørst da Christian i en rus af vodka, kokain og beroligende piller ikke længere kunne bevæge sin krop, vidste han, at han havde brug for hjælp.
© drAf Silas Bay Nielsen og Frederik Højfeldt Nielsen (Modelfoto)26.
okt.
2018 kl.
19.
00Læs opJeg har været hele alfabetet igennem, når det gælder stoffer og alkohol.
Men kokain var klart min favorit.
Det begyndte, da jeg var omkring 13 år.
Jeg kommer fra en provinsby, hvor det eneste, man kan tage sig til, er at køre scooter og ryge sig ned.
Første gang jeg røg, var det bare for sjov.
Vi mødtes for at drikke nogle øl, og en af mine venner havde en klump med.
Først i gymnasiet begyndte det at eskalere.
Det var her, jeg første gang prøvede kokain.
Jeg havde prøvet amfetamin i små mængder.
Men i gymnasiet fik jeg kontakt med en, der havde adgang til kokain.
Drømme fra bunden'Drømme fra bunden' er en podcast på P3 i fire afsnit.
I podcasten følger man tre unge, der kæmper med at komme ud af deres misbrug af stoffer eller alkohol.
Du kan lytte til podcasten her.
Første gang, jeg prøvede det, var i et frikvarter mellem en dansk- og en engelsktime.
Efter det skulle vi have en pose med, hver gang vi drak i weekenden.
Jeg blev mere og mere tolerant og overbevist om, at kokainen var nødvendig – og så begyndte det også i hverdagen.
Jeg var hooked, men jeg vidste det bare ikke.
Jeg prøvede lsd, svampe, dmt og alle mulige andre designerdrugs, som jeg kunne få på nettet.
Og jeg prøvede rygeheroin, men det fangede mig gudskelov ikke.
- Jeg tog tit i Parken på en søndag.
Det var en god undskyldning for at have tømmermænd om mandagen (Modelfoto).
Kokain var mit hovedstof, fordi det er en partystarter, og man glemmer hverdagens trummerum.
Når jeg tog til fest, kunne jeg tage rigtig store mængder.
Jeg tog typisk fem gram til at begynde med, og så hentede jeg flere forsyninger i løbet af natten.
Det er som om, jeg finder min skyggeside, når jeg er misbruger, og min lyse side når jeg er clean og ædru.
ChristianJeg kunne fortsatte med at feste fire dage i træk, indtil min krop ikke kunne mere.
Når jeg så vågnede igen, ville jeg have en streg mere.
Jeg har altid godt kunne lide fodbold, og jeg tog tit i Parken på en søndag.
Det var en god undskyldning for at have tømmermænd om mandagen.
Vi så nok fodbold i ti minutter.
Ellers handlede det kun om at suge kokain og drikke øl.
På jobbet holdt jeg facaden.
Jeg arbejdede i en tøjbutik og var ofte blæst og havde ikke sovet, når jeg mødte ind.
Men det kunne ikke lade sig gøre at skjule det.
Jeg blev fysisk og psykisk smadret, og min familie og venner begyndte at få nok.
Når jeg er misbruger, er jeg utilregnelig.
Jeg stjæler, jeg lyver, og jeg gør tjenester for kriminelle.
Det eneste, jeg tænker på, er at få mere.
Når jeg er ædru og clean, er jeg helt det modsatte.
Det er som om, jeg finder min skyggeside, når jeg er misbruger, og min lyse side når jeg er clean og ædru.
Når jeg er misbruger, er jeg utilregnelig.
Jeg stjæler og jeg lyver (Modelfoto).
Min arbejdsgiver begyndte at give mig advarsler, og min vennekreds begyndte ikke at ville se mig.
Det gjorde sindssygt ondt.
For otte måneder siden var jeg helt ustyrlig.
Det var der, jeg fik øjnene op for, at jeg havde brug for hjælp.
Jeg havde egentlig vidst det et stykke tid, men man skal tit ramme bunden, før man rigtig opdager det.
Jeg besluttede mig for at holde en afskedsfest, inden jeg gik i behandling.
Jeg holdt en middag.
Vi tog kokain, tog til technofest og var vågne i tre dage.
Da det så blev mandag, tog jeg på afvænning.
ChristianJeg havde meldt mig syg en hel uge fra mit arbejde.
Det eneste, jeg skulle, var at feste, tage stoffer, spise beroligende piller, suge kokain og drikke vodka.
Tre dage efter lå jeg på min sofa uden at kunne bevæge mig ordentligt.
Det var som om, min krop ikke fungerede og var totalt udkørt.
Det var en fysisk konsekvens af mit misbrug, og det fik mig til at tænke, at jeg skulle på afvænning.
Jeg havde været på afvænning tre år tidligere.
Dengang var det mine forældres valg og ikke mit – og derfor var jeg kun clean i 80 dage.
Hvis man ikke selv anerkender, at man har et problem, så nytter det ikke noget.
Men denne gang var det min egen beslutning.
Jeg besluttede mig for at holde en afskedsfest, inden jeg gik i behandling.
Det var vildt angstprovokerende.
Jeg holdt en middag.
Vi tog kokain, tog til technofest og var vågne i tre dage.
Da det så blev mandag, tog jeg på afvænning.
Jeg sov næsten hele den første uge, efter jeg blev indlagt.
Det har været rigtig hårdt, men i dag har jeg hverken drukket eller taget stoffer i 221 dage.
- Fristelsen har været der mange gange.
Den er størst, når jeg er på det forkerte sted på det forkerte tidspunkt (Modelfoto).
Nu er jeg i efterbehandling, og jeg har valgt at vende ryggen til det gamle.
Jeg har fået nyt job, og jeg har fået mine gamle venner tilbage.
De støtter mig rigtig meget.
Meget går rigtig godt, og jeg ved nu, at jeg ikke har behov for stoffer.
Mine prioriteringer i livet er ikke længere styret af misbruget, og jeg føler, jeg kan stole på mig selv, når jeg ikke længere er på stoffer.
Min dømmekraft er blevet bedre.
Nu er det mig selv, der bestemmer, og ikke længere min afhængighed.
Det handler om ikke at sætte mig selv i de situationer, hvor det bliver for fristende.
ChristianSelvfølgelig har det været hårdt at vænne sig fra det.
Mange af mine venner er ikke gode for mig, men jeg har stadig et forhold til dem.
Det er som om, at man skal opbygge en helt ny hverdag, i forhold til hvad jeg hidtil har levet.
Fristelsen har været der mange gange.
Den er størst, når jeg er på det forkerte sted på det forkerte tidspunkt.
Det kan være, når jeg er sammen med en person, jeg har taget stoffer med før, eller jeg har det svært og synes, at livet er for trivielt og kedeligt.
Jeg har lært at tænke over konsekvenserne ved et misbrug.
Og når trangen er for stærk, har jeg nået at række ud til dem, der hjælper mig.
Trangen bliver jeg nok aldrig rigtig fri af, men det bliver bedre over tid.
- Jeg ved, at det gamle liv, jeg havde, ikke er mere attraktivt end mit nye liv (Modelfoto).
Når jeg vender tilbage for at se fodbold i Parken i dag, står jeg ikke længere det samme sted på tribunerne som før.
Deroppe, hvor jeg engang stod, ved jeg, hvad der foregår.
Det handler om ikke at sætte mig selv i de situationer, hvor det bliver for fristende.
I stedet ser jeg rent faktisk kampen og kan snakke om den bagefter i stedet for at suge kokain.
Ligesom alle andre har jeg dage, hvor alt kører rigtig godt, og dage, hvor alt bare er noget lort.
Jeg ved, at det gamle liv, jeg havde, ikke er mere attraktivt end mit nye liv.
Derfor bestræber jeg mig på ikke at falde tilbage.
Men jeg er ikke nået til et punkt, hvor jeg kan garantere noget.
Christian er er opdigtet navn.
Christians fulde navn er redaktionen bekendt.
FacebookTwitterKopier linkEmner:Brug af euforiserende stoffer|Parken (stadion)|Fodbold|Gymnasiale uddannelser|Østerbro




https://www.dr.dk/nyheder/viden/kroppen/mystisk-polio-lignende-sygdom-rammer-amerikanske-boern-i-boelger

KroppenMystisk polio-lignende sygdom rammer amerikanske børn i bølger For tredje gang på fire år oplever USA en bølge af børn, som rammes af en sjælden sygdom, der forårsager lammelser.
Herhjemme har ét barn været ramt.
Dansk læge mistænker to bestemte virustyper for at være årsag til, at børn rammes af den sjældne sygdom Acute Flacid Myelites (AFM).
 Scanpix)Af Pernille Kjeldgaard Kristensen26.
okt.
2018 kl.
17.
45Bemærk: artiklen er mere end 30 dage gammelLæs opSvage reflekser og lammelser i kroppen.
Symptomerne får det til at lyde som polio - også kaldet børnelammelse - som hærgede store dele af verden i 1950'erne.
Acute Flaccid MyelitisAFM er en sjælden, men alvorlig sygdom.
Sygdommen viser sig ofte ved, at patienten oplever svækkelse i muskler eller lammelse i kropsdele.
Én amerikansk AFM-patient døde i 2017.
Nogle patienter kommer sig hurtigt efter sygdommen, mens andre patienter over en længere periode oplever lammelse, der kræver behandling.
CDC kender ikke til de mulige konsekvenser af AFM på længere sigt.
Kilde: Centers for Disease Control and Prevention (CDC)Men det er nogle af kendetegnene ved en polio-lignende sygdom kaldet Acute Flacid Myelites (AFM), der rammer nervesystemet.
I disse måneder rammes amerikanske børn i stigende grad af sygdommen, som sidst var på fremmarch fra august til oktober i 2016.
Før dette tilfælde var der en stigning i antallet af ramte omkring samme periode i 2014.
Læs også:Tør du kende fremtiden?
Få undersøgt alle dine gener på hospitaletAFM er ikke en ny lidelse, men hvorfor de amerikanske børn bliver smittet er et mysterium.
Det skriver flere amerikanske medier, heriblandt New York Times.
(© Centers for Disease Control and Prevention)Siden 2014 og frem til september 2018 er der blevet bekræftet 386 tilfælde af AFM hos amerikanere, ifølge en opgørelse fra Centers for Disease Control and Prevention (CDC).
Man har altså to gange før pludseligt registreret et udbrud af AFM, og det undrer eksperter, der hverken kan finde en forklaring på sygdommen eller de pludselige stigninger i antallet af ramte børn.
Virus kan være skyld i nogle tilfældePå et pressemøde i sidste uge fremlagde læger fra CDC deres hypoteser om, hvad sygdommen skyldes.
Her forklarede Nancy Messonnier, der er leder for National Center for Immunization and Respiratory Diseases, CDC, at de har fundet årsagen til AFM i individuelle sager, hvor to typer af enterovirus - A71 og D68 - er fundet hos flere patienter.
Diagnoserne er stillet på udbrud fra 2014 og 2016, men en generel forklaring på sygdommen er ikke fundet endnu.
Læs også:Det kan give sygdomme at fjerne børns mandler- AFM kan skyldes virusser som enterovirus eller Vest Nil-virus (virus overført af myg, red.
), biologiske giftstoffer eller en tilstand, hvor kroppens immunsystem angriber og ødelægger kroppens væv, siger Nancy Messonnier, og fortsætter.
- Mens vi ved, at dette kan være skyld i AFM, så har det ikke været muligt for os at finde en årsag til størstedelen af tilfældene, siger hun.
EnterovirusEnterovirusEntervirus ses særligt om sommeren og tidlig efterår.
Der findes forskellige typer enterovirus hos mennesker.
Spædbørn og børn er særligt udsatte overfor enterovirus-infektion.
Enterovirussygdomme kan for eksempel give øjenbetændelse, hånd-fod-mund-sygdom og viral hjernehindebetændelse.
Enterovirus smitter primært via afføring til mund, der kaldes fækal-oral smitte, men udskilles også i luftvejene og kan smitte via spyt og hostDu kan forebygge enterovirus ved at have god håndhygiejne.
Bortset fra polio, der også er en enterovirus, er det ikke muligt at vaccinere imod enterovirus.
Kilde: Sundhed.
dk og Malene Landbo Børresen, afdelingslæge BørneUngeKlinikken, Rigshospitalet.
En dansk læge er dog rimelig overbevist om, at der er en sammenhæng mellem enterovirus og AFM.
- Jeg har hele tiden tænkt, at AFM har noget med enterovirus at gøre, siger Malene Landbo Børresen, der er afdelingslæge på BørneUngeKlinikken på Rigshospitalet.
Dansk barn også ramtDet er både de to typer af enterovirus, som er fundet hos flere patienter med AFM og studier fra andre lande, gør at Malene Landbo Børresen mener, at der kan være en sammenhæng mellem virustyperne og AFM.
- Jeg tror, at AFM er en speciel komplikation ved nogle typer af enterovirus.
For eksempel A71 og D68 hos særligt udsatte.
Men hvorfor de får de særlige komplikationer ved man ikke, siger Malene Landbo Børresen.
Mindre børn og især spædbørn får hyppigere alvorligere symptomer på enterovirus end voksne, og AFM er en sjælden komplikation.
- Enterovirus er hyppig.
De fleste voksne får ingen symptomer, men infektionen kan give symptomer som let feber, hoste, tynd afføring eller mere alvorlige symptomer som hjernebetændelse.
Her finder man typisk virus i luftvejene eller afføringen, siger hun.
Hvis man mener, at enterovirus er en del af forklaringen på AFM, så kaster det også lys over, hvorfor AFM rammer i bølger hvert andet år i USA.
Malene Landbo Børresen forklarer, at når man har været smittet med en undertype af enterovirus, så tyder meget på, at man er immun overfor denne virus i en periode efter.
Har der været et udbrud med enterovirus et år, hvor mange er blevet ramt, er de immune i en periode efter og smitter derfor ikke andre.
- Vi ved det ikke præcist ved de enterovira, som medfører AFM, men denne immune-periode kunne tyde på at vare cirka to år, og derfor ser vi en bølge hvert andet år, siger hun.
Læs også:Mystisk sygdom dræbte tusindvis af danskere: Mathilde blev kun 35 årI Danmark var der i august 2018 en sag, hvor en otte måneder gammel dreng blev indlagt med AFM.
Barnet havde enterovirus A71 i afføring og luftvejene.
Han er kommet sig helt og har i dag ingen mén af sygdommen.
Hverken forældre i Danmark eller USA skal være nervøse for, at AFM rammer deres børn.
- Enterovirus findes hos mange, men det er ekstremt sjældent, at man bliver meget syg af den, siger Malene Landbo Børresen.
•Pr.
17 oktober 2018 havde CDC fået meldinger om 127 mulige tilfælde af AFM på tværs af 22 amerikanske stater.
Heraf var 62 tilfælde blevet bekræftet.
Patienterne var i gennemsnit fire år.
•Den 11.
oktober blev det rapporteret, at seks børn var blevet ramt af sygdommen i Minnesota indenfor en uge.
Normalt forekommer sygdommen hos mindre end én patient om året i staten.
•Colorado meddelte i oktober 2018 om 14 tilfælde af AFM, hvor 11 af patienterne blev testet positivt for enterovirus A71.
Én patient havde enterovirussen D68, mens to patienters resultater viste, at de ikke var ramt af en enterovirus.
Kilde: The New York Times, CDCFacebookTwitterKopier linkEmner:Sygdomme og lidelser|USA|New York Times|Patienter|Centers for Disease Control and Prevention




https://www.dr.dk/nyheder/indland/fra-oerken-til-norsk-kulde-danske-soldater-har-indkoebt-1000-saet-lange-underbukser

IndlandFra ørken til norsk kulde: Danske soldater har indkøbt 1.
000 sæt lange underbukserStor militærøvelse i Norge er nyt terræn for danske ørken-veteraner.
Før øvelsen i Norge er de danske soldater blevet ekviperet med vinterudstyr for millioner - blandt andet nyt, langt undertøj.
Af Mads Korsager Nielsen26.
okt.
2018 kl.
18.
19 | opdateret 27.
okt.
2018 kl.
06.
36Bemærk: artiklen er mere end 30 dage gammelLæs opDe fleste er vant til internationale operationer i Afghanistan eller Iraks ørkenhede landskaber.
Nu skal de danske soldater slås i norsk vinterkulde under NATO-øvelsen ‘Trident Juncture 18’, der for alvor begynder i weekenden.
Her rykker de danske styrker knap 200 kilometer nordpå, hvor kuldegraderne har dikteret indkøb af nyt udstyr for millioner af kroner.
Blandt andet nyt undertøj til soldaterne.
Læs også:50.
000 Nato-soldater øver krig i Norge: Skal vise militær styrke over for Rusland- Vi har købt to sæt langt undertøj til alle soldater.
Det er undertøj, der er særligt beregnet til arktiske forhold.
Det, vi har, er fuldt ud tilstrækkeligt til danske forhold, men ikke godt nok til disse breddegrader.
Men kombineret med det nye udstyr, er der ikke nogen, der kommer til at fryse, siger brigadegeneral Henrik Lühne, chef for hærens 1.
Brigade, der udgør den danske hovedstyrke på omkring 850 soldater i øvelsen.
Læs også:Ny teknologi fra Nordjylland skal stoppe vejsidebomberUd over langt polarundertøj har kampgruppen blandt andet købt snekæder samt opvarmelige telte, der blandt andet blev testet hjemmefra med overnatning i et kølehus.
Tilbage til traditionelle kamphandlinger‘Trident Juncture 18’ er den største øvelse, som forsvarsalliancen NATO har afholdt i Europa siden Den Kolde Krig.
Øvelsen har netop til formål at træne NATO-samarbejdets Artikel 5, den såkaldte ‘musketered’, hvor alliancens styrker forsvarer et medlemsland mod et angreb fra fjendtlige styrker.
Derfor skal de danske, professionelle soldater fra 1.
Brigade, hvor mange er veteraner fra udsendelser til Irak eller Afghanistan, nu øve sig på en helt anden side af krigerhåndværket: At forsvare sig mod angreb fra regulære, fjendtlige hærstyrker.
Læs også:ANALYSE Danske soldater skal være 200 snubletråde for russerne- Det er et markant kursskifte og fra den ene yderlighed til den anden.
Jeg er af en ældre årgang og kan godt huske, hvordan vi gjorde dengang under Den Kolde Krig.
Det er ret beset det samme, vi skal gøre nu.
Efter 25 år med internationale operationer er det her en del af et kursskifte, hvor vi igen fokuserer på de traditionelle kamphandlinger mellem to militære styrker, siger brigadegeneralen.
Udsendes i alle klimazonerHenrik Lühne forklarer, at det udstyr, der er blevet indkøbt for millioner af kroner, efter øvelsen bliver gjort rent og gemt på lager.
Øvelsen i Norge er nemlig en smagsprøve på fremtiden for danske hærstyrker.
Læs også:Usædvanligt syn: 500 britiske militærkøretøjer rammer de danske motorvejeHer er det nemlig meningen, at en udvidet 1.
Brigade skal kunne udsendes til alle verdenshjørner, hvilket blev besluttet i det seneste forsvarsforlig.
- Vi skal kunne indsættes i alle klimazoner.
Fra det høje nord til mere sydlige egne.
Jeg er en glad chef, for det her er en forrygende mulighed for at træne samarbejde med udenlandske enheder samtidig med, at vi øver os i ukendt terræn, siger brigadegeneral Henrik Lühne.
‘Trident Juncture 18’ slutter den 7.
november.
Det største, danske bidrag kommer fra Hæren, hvor en kampgruppe på 850 mand og kvinder kæmper side om side med blandt andet britiske og polske styrker.
Søværnet deltager med to skibe og Flyvevåbnet har helikoptere i Norge.
FacebookTwitterKopier linkEmner:NATO|Hære|Norge|Militær|Afghanistan




https://www.dr.dk/nyheder/regionale/syd/esbjerg-haenger-paa-tonsvis-af-radioaktivt-affald-i-55-aar-eu-kritiserer-dansk

Syd- og SønderjyllandEsbjerg hænger på tonsvis af radioaktivt affald i 55 år: EU kritiserer dansk håndteringDanmark opbevarer lavradioaktivt affald i Esbjerg, selvom borgmester ikke føler sig rustet til opgaven.
Containere med lavradioaktivt Norm-affald er placeret tre steder i Esbjerg Kommune.
Men borgmester Jesper Frost (V) mener slet ikke, at kommunen kan håndtere det lavradioaktive affald forsvarligt.
 Signe Heiredal © (c) DR)Af Louise Mandrup (interview) og Susanne Kristine Terman Pedersen26.
okt.
2018 kl.
18.
59Bemærk: artiklen er mere end 30 dage gammelLæs opOmkring 600 tons lavradioaktivt Norm-affald fra Nordsøen ligger lige nu på tre forskellige lagre ved Esbjerg, og endnu mere er på vej.
Lagrene er kun midlertidige, men står det til staten, skal affaldet blive der de næste 55 år.
Den plan er EU ikke tilfreds med, og derfor har EU-kommissionen i starten af oktober sendt en skrivelse med sine kritikpunkter til Danmark.
Norm-affaldHvad er Norm-affald?
Norm står for Naturligt Forekommende Materiale eller på engelsk: Naturally Occuring Radioactive Material.
Norm-affald indeholder små mængder radioaktive stoffer i koncentrationer over undtagelsesniveauerne fra Sundhedsstyrelsen.
Langt det meste Norm-affald i Danmark kommer fra olie-gas industrien på Nordsøen.
Det er et naturligt materiale, som bliver pumpet med op i rørene under boringerne efter olie og gas.
Hvor farligt er Norm-affald?
Norm indeholder små mængder naturligt forekommende radioaktive stoffer.
NORM fra offshore-produktion indeholder blandt andet uran, thorium og radium.
Strålingen ligger på næsten 0 et par meter fra containerne, når affaldet er pakket rigtigt ind.
Er Norm-affaldet pakket ind efter forholdene, vil man få 1.
700 gange mere stråling ved at sidde i et fly fra København til Tokyo end ved at stå en time ved hegnet til et depot.
Kilde: Miljøstyrelsen, SundhedsstyrelsenDet fortæller professor i miljøret ved Københavns Universitet Peter Pagh, der er medlem af det uvildige ekspertpanel for radioaktivt affald under Uddannelses- og Forskningsministeriet.
Læs også:Danmark har i årevis mistolket EU-regler: Radioaktivt affald kan sendes til udlandet- Kommissionen er ikke tilfreds med vores regler omkring opbevaringen af radioaktivt affald, fortæller han.
Esbjerg har ikke kompetencer til håndteringenProfessoren ønsker ikke at gå i detaljer med kritikken fra EU.
Men ifølge ham er Danmark dårligt stillet i sagen.
- Medlemsstaterne skal sørge for, at myndighederne har kompetencer, så det radioaktive affald bliver håndteret og opbevaret, så det ikke skaber risiko for befolkningen.
Læs også:Roskilde-borgmester: Folketinget flygter fra ansvar for atomaffaldOg det kan Esbjerg Kommune ikke leve op til, fortæller borgmester Jesper Frost (V).
Miljøstyrelsen har afgjort, at hvis lageret skal ligge i mere end ti år, skal der laves en VVM-undersøgelse for at se, om det har miljømæssige konsekvenser at have Norm-affaldet oplagret.
Men inden de ti år, er det kommunen, der skal vurdere, om der skal laves miljøundersøgelser.
- Vi har ikke kompetencerne på Norm-området.
Vi vil være nødt til at læne os op ad staten eller en privat rådgiver, hvis vi skal vurdere VVM-screeningerne, og så har vi pludselig et fagligt ansvar for noget, vi ikke har kompetencerne til.
Læs også:Minister om lavradioaktivt affald i Esbjerg: Mærsk skal betaleDerfor opfordrer Peter Pagh staten til at gribe ind i sagen.
- Det er ret alarmerende, når kommunens myndighed siger, at man ikke har forudsætningerne for at gøre det forsvarligt.
Så har vi jo et problem så stort, at det var klogt at lægge den kompetence på statsligt niveau alene.
Seks kommuner har lavradioaktivt affaldLangt det meste Norm-affald i Danmark er et naturligt restprodukt, som kommer med op fra havbunden ved olie og gas-boringerne i Nordsøen.
Materialet er lavradioaktivt, og hvis det er pakket forsvarligt ind, er strålingen minimal.
Men når det kommer på land, er det på grund af den radioaktive strålingsfare omfattet af strålebeskyttelsesloven og skal deponeres som radioaktivt materiale.
 Signe Heiredal © (c) DR) Signe Heiredal © (c) DR)Problemet er bare, at der ikke findes et permanent lager til radioaktivt affald i Danmark.
Derfor oplagres det midlertidigt på depoter i de seks kommuner, hvor virksomhederne med Norm-affaldet hører til.
Også brancheforeningen Olie Gas Danmark presser på for, at der findes en løsning.
Den har for nylig sendt et notat til Miljøstyrelsen, der indeholder både branchens bekymringer, udfordringer og løsningsforslag til, hvordan virksomhederne kan komme af med Norm-affaldet.
Læs også:Efter Mærsks ulovlige omgang med lavradioaktivt affald: Nu kommer der tilsynPlaner om et slutdepot er gået i ståI 2003 besluttede Folketinget at afvikle Atomforsøgsstation Risø, og i stedet skulle der findes et slutdepot for radioaktivt affald et andet sted i Danmark.
I 2011 havde man udpeget steder på Bornholm, Lolland, ved Kerteminde, ved Struer og to steder i Skive, hvor der kunne etableres et slutdepot.
Men der er altså ikke endnu landet en plan for et permanent slutdepot til radioaktivt affald i Danmark.
Det har ikke været muligt at få en kommentar fra hverken sundhedsministeren, miljøministeren, forskningsministeren eller erhvervsministeren.
Læs også:Nej, atomkraft er ikke klimaproblemernes mirakelkurFacebookTwitterKopier linkEmner:Jesper Frost Rasmussen (politiker)|Uddannelses- og Forskningsministeriet|Venstre|Affald|Esbjerg




https://www.dr.dk/nyheder/indland/jaegerforbund-ekskluderer-jaeger-bag-ulvedrab-det-strider-mod-vores-vaerdier

Ulve i DanmarkSe temaIndlandJægerforbund ekskluderer jæger bag ulvedrab: 'Det strider mod vores værdier'Den 66-årige jæger, der skød og dræbte en ulv ved Ulfborg, kan ikke længere være medlem.
(Arkiv) Den 66-årig mand fra Vestjylland blev i september idømt 40 dages betinget fængsel, efter at han i april skød og dræbte en ulv på en mark.
Af Christina Nordvang Jensen26.
okt.
2018 kl.
20.
04Bemærk: artiklen er mere end 30 dage gammelLæs opDet er klart til skade for danske jægere, at den 66-årige jæger, der er dømt for at skyde og dræbe en ulv på en mark ved Ulfborg i april, er medlem af Danmarks Jægerforbund.
Derfor har en enig bestyrelse på et møde i eftermiddag valgt at ekskludere jægeren fra forbundet.
Det fortæller formand Claus Lind Christensen.
- Vi har set på, om vedkommendes handling er til skade for jagten og jægerne.
Og det er vi kommet frem til, at den er.
Det strider mod vores værdier.
En eksklusion er en alvorlig sag, fordi man aktivt vælger at sætte nogle uden for fællesskabet.
Det er derfor, at det har taget lidt tid at få besluttet, siger han.
Læs også:Naturfolk kræver lovstramning efter ulvedrab: Det skal koste jagttegnet at skyde et fredet dyrEksklusion fra JægerforbundetBestyrelsen i Danmarks Jægerforbund har taget udgangspunkt i forbundets vedtægter, da beslutningen om en ekskludering skulle tages:§ 37: Eksklusion fra JægerforbundetSåfremt en forening, et direkte medlem eller et medlem har gjort sig skyldig i grovere eller gentagen overtrædelse af disse vedtægter eller af forbud eller påbud givet af Jægerforbundets valgte organer med hjemmel i disse vedtægter eller i væsentlig grad har optrådt eller handlet til skade for Jægerforbundet, kan hovedbestyrelsen ekskludere foreningen, medlemmet eller det direkte medlem.
Den 66-årig mand fra Vestjylland blev i september idømt 40 dages betinget fængsel for at dræbe ulven.
Han fik konfiskeret sin riffel, men fik lov til at beholde sit jagttegn.
Både anklager og forsvarer har anket byrettens dom.
Afgørelsen om jagttegnet har affødt massiv kritik fra Danmarks Naturfredningsforening og Dansk Ornitologisk forening.
De to foreninger har i dag meldt ud, at de kræver, at jægere, der skyder et fredet dyr, automatisk mister jagttegnet.
En melding som både Enhedslisten og SF bakker op om.
Læs også:Venstrefløjen: Ja selvfølgelig skal jægere miste jagttegnet hvis de skyder en ulvDanmarks Jægerforbund ønsker ikke at kommentere på det rimelige eller urimelige i, at den dømte mand ikke fik frataget sit jagttegn.
Man vil afvente ankesagen i landsretten mod den 66-årige.
Samme melding kommer fra miljø- og fødevareminister Jakob Ellemann-Jensen (V).
I videoen neden for kan du se optagelser af nedskydningen af ulven tilbage i april.
FacebookTwitterKopier linkEmner:Jakob Ellemann-Jensen (politiker)|Jagt|Danmarks Jægerforbund|Enhedslisten|Jylland




https://www.dr.dk/nyheder/viden/teknologi/organisationer-advarer-mod-smarte-hoejtalere-du-aflytter-dig-selv

TeknologiOrganisationer advarer mod smarte højtalere: Du aflytter dig selvKøber du en smarthøjtaler, skal du huske, at du potentielt aflytter dig selv og giver endnu mere direkte adgang til dine private data, lyder advarslen.
Google Home ligner mest noget fra en designbutik.
Men selvom den både kan være smart smart og hjælpsom, er der også nogle udfordringer med privatlivet.
Af Nicolai Franck26.
okt.
2018 kl.
18.
30 | opdateret 29.
okt.
2018 kl.
08.
26Bemærk: artiklen er mere end 30 dage gammelLæs opOpdateret: Det fremgik af et citat, at Google Plus var blevet hacket, men det er ikke korrekt.
Der var derimod tale om et sikkerhedsbrud.
Google har som det første firma lanceret en smarthøjtaler i Danmark, som forstår og taler dansk.
Hermed får danskerne for første gang mulighed for at stifte bekendtskab med en ny type computer, som via stemmestyring kan klare en del af hverdagens korte digitale interaktioner.
Via indbyggede mikrofoner og Googles digitale assistent kan Google Home-højtaleren oplyse, hvordan vejret bliver eller hjælpe dig med at oprette kalenderaftaler og styre musik, tv og radio i hjemmet.
Læs også:TEST Din næste computer er billig, smart og overraskende dumMen inden du farer ud og køber en af de smarte højtalere - eller giver den i julegave - bør du sætte dig ind i, hvad der rent faktisk foregår bag overfladen på den venligt udseende lille højtaler, siger seniorjurist i Forbrugerrådet Tænk, Anette Høyrup til DR Viden.
Det man skal vurdere er, om man vil betale prisen, som er en slags 24/7 overvågning.
Anette Høyrup, seniorjurist i Forbrugerrådet Tænk.
Selvom Tænk endnu ikke har haft mulighed for at teste Google Home, så er Anette Høyrup særligt bekymret for den indbyggede mikrofon, som konstant står og lytter efter, om nogen i hjemmet siger en af de to sætninger “OK, Google” eller “Hey, Google”, som aktiverer mikrofonen og åbner sluserne til Googles servere.
- Smarthøjtalere skal nok blive det nye sort, og mange forbrugere vil sikkert synes, det er super smart og nemt.
Men det, man skal vurdere, er, om man vil betale prisen, som er en slags 24/7 overvågning.
Det kan være super nemt, men prisen er, at du inviterer Google indenfor i dit hjem, siger hun.
Sådan får du kontrol med dine Google-dataLog ind på din Google-konto og besøg siden ’Min aktivitet’.
Her kan du se og slette data Google har gemt om dig.
Hvis du ønsker at slette alle gemte data fra din konto, så følg guiden i vores artikel her.
Vil du begrænse, hvad Google fremadrettet gemmer fx data fra dine søgninger og de lokationer du besøger, så skal du gå til siden ‘Administration af aktivitet’.
Her kan du fx deaktivere at dine stemmeoptagelser fra Google Home bliver gemt.
Hvis du vil vide mere om, hvordan Google bruger dine data, og hvordan du selv kan få mere kontrol, så følg disse tre links Tag kontrollen, Dine data, Sådan fungerer annoncer.
De er skrevet i et ret klart sprog.
Problematisk at dine data samkøresAnnette Høyrups bekymring stopper dog ikke her.
Googles mulighed for at samkøre data om den enkelte bruger, ser hun som problematisk.
Særligt er Tænks seniorjurist skeptisk overfor, at man ikke kan bruge Google Home anonymt, men er tvunget til at logge ind.
- Den her Google-højtaler har samtidig adgang til din lokation, din email, din kalender, din telefon og alt hvad du gør.
Det er den pris, du betaler, for at Google bliver personlig, og derfor må den enkelte gøre op med sig selv, om de vil have den her personlige assistent.
Nogle vil synes det er smart, og andre vil synes, at prisen er for høj, siger hun.
Læs også:Så (vildt) meget ved Google om dig - og sådan sletter du detHos IT-Politisk Forening er formand Jesper Lund endnu mere klar i mælet:- Det, du basalt set sætter op, er en lytteposition i dit hjem, som potentielt kan optage alt, der bliver sagt.
At nogen har lyst til at gøre det, stiller jeg mig ret uforstående overfor.
Hvis folk ved, hvad de køber, må de selv om det.
Men for mig indebærer det langt flere ulemper end fordele, siger han.
Google: Du bestemmer selvHos Google Danmark vil firmaets danske kommunikationschef, Jesper Vangkilde, gerne afdramatisere, hvad firmaet bruger data til.
- Når du taler med med Google Home, bruger vi først og fremmest samtalerne til at lære dig bedre at kende, så Google Home kan servicere dig bedre, efterhånden som tiden går.
Læs også:Snydt igen: Googles nye telefoner kommer heller ikke til Danmark i år- Vi bruger også data fra nogle søgninger til at vise annoncer, så de bliver mere relevante for dig.
Det er også den måde, hvorpå vi kan levere en gratis service til milliarder af mennesker, siger han til DR.
Nem at betjene for ældreEn af de målgrupper, som potentielt kan få stor gavn af stemmestyring, er ældre mennesker, der har svært ved at betjene en computer eller en telefon, og som vil kunne få gavn af den simple styring af højtaleren.
Det du basalt set sætter op er en lytteposition i dit hjem, som potentielt kan optage alt, der bliver sagt.
Jesper Lund, Formand i IT-Politisk Forening.
- Der er ingen tvivl om, at det i udgangspunktet er en smart tjeneste, der kan gøre livet nemmere.
Det, der er problemet, er, at vi tager et helt nyt skridt ift.
at lukker de her dimser ind i vores private hjem, hvor de optager samtaler.
Så det er en helt ny form for dataindsamling.
Nu har vi en dims, vi ikke helt kan gennemskue, hvornår optager eller ej, siger Anette Høyrup.
Jesper Lund er helt på linje:- Du har ikke nogen kontrol over, hvad der rent faktisk bliver optaget.
Du kan komme til at aktivere højtaleren, uden du ved det, og du ved basalt ikke, hvornår der bliver optaget, og hvad optagelserne bliver brugt til, siger Jesper Lund.
Læs også:Stemmestyrede skærme er på vej ind i din stueEt eksempel på dette skete rent faktisk under telefoninterviewet med Anette Høyrup, da hun i en sætning sagde “Hey Google” og på den måde uforvarende aktiverede den Google Home-højtaler, DR har brugt til test, som altså gik i gang med at optage samtalen.
Der har også været flere eksempler på, at både Amazon og Googles smarthøjtalere har foretaget optagelser, uden ejeren har været klar over, det foregik.
Google: Brugeren har kontrolHos Google kender man naturligvis til de sager, der har været offentligt kendt, men afviser, at der skulle være tale om et større problem.
- Google Home lytter kun med, når den får kommandoen “Ok Google” eller “Hey Google”.
Folk skal nok vænne sig til at have sådan en højtaler i hjemmet, men hvis man ikke er komfortabel med, at der er en mikrofon, der optager ens forespørgsler - det er den næsten nødt til for at kunne svare - skal man måske lade være med at købe lige netop en Google Home, siger Jesper Vangkilde.
Brugerne er selv i kontrol og styrer selv, hvad de vil dele med Google.
Jesper Vangkilde, Kommunikationschef Google Danmark.
Ifølge Googles danske kommunikationschef har brugeren fuld kontrol over sine egne data.
Han henviser til, at man altid kan logge ind på siden “Min Aktivitet”, og se alle de søgninger, man har foretaget, og alle de stemmeoptagelser Google har gemt på deres servere.
Her kan man slette data, man ikke ønsker Google opbevarer, ligesom man også kan justere, hvilke former for data Google må gemme, og hvilke de ikke må.
Læs også:Ok, Google: Giv mig 5 gode grunde til, hvorfor jeg skal snakke med dig- Brugerne er selv i kontrol og styrer selv, hvad de vil dele med Google.
Derfor opfordrer vi også alle, der køber en Google Home, til at tage sig tid til at sætte den grundigt op og klart definere, hvor meget data de vil dele, sådan det følger brugerens egne ønsker, siger Jesper Vangkilde.
Han opfordrer samtidig alle Google-brugere til løbende at gå ind på deres konto og tjekke, hvilke data der bliver gemt, og slå det fra man ikke synes, skal være der.
Mange tænker måske, at det er uoverkommeligt at indstille, hvilke data de vil dele med Google.
Men det er faktisk nemmere, end man tror.
Jesper Vangkilde, Kommunikationschef i Google DanmarkLæs også:UPS… Google-dims optog al lyd i badeværelset af sig selvMen det beroliger ikke Anette Høyrup:- Vi skal have klare korte vilkår, om hvad det er, der foregår, som brugerne kan forstå.
Denne her omvendte situation, hvor alt automatisk bliver registreret og logget, medmindre du selv gør noget, mener vi ikke er det bedste udgangspunkt.
Ifølge Jesper Vangkilde er det dog ikke så vanskeligt, som Anette Høyrup gør det til, men medgiver, at Google måske godt kan blive bedre til at forklare brugerne, hvordan de gør:- Mange tænker måske, at det er uoverkommeligt at indstille, hvilke data de vil dele med Google.
Men det er faktisk nemmere, end man tror.
Vi kan sikkert blive endnu bedre til at forklare brugerne, hvordan de gør, så de kan bruge Googles tjenester på en måde, som stemmer overens med deres ønsker, siger han.
Sikkerheden bekymrerUdover Googles mulighed for at øge mængden af personlige data om den enkelte bruger, så fremhæver Anette Høyrup også sikkerheden som et potentielt problem.
- Jeg er usikker på, om det her produkt er sikkert nok.
Googles sociale netværk Google Plus har haft et sikkerhedsbrud, og Facebook er lige blevet hacket.
Så de store stærke tjenester, vi troede havde fuldstændig styr på sikkerheden, kan også blive hacket, siger hun.
Googles sociale netværk Google Plus har haft et sikkerhedsbrud, og Facebook er lige blevet hacket.
Så de store stærke tjenester, vi troede havde fuldstændig styr på sikkerheden, kan også blive hacket.
Anette Høyrup, Forbrugerrådet Tænk.
Selvom Google netop har lukket Google Plus, som et resultat af det ovennævnte hack, så er datasikkerheden ifølge Jesper Vangkilde en meget høj prioritet for firmaet - også på Google Home.
- Vi har et ansvar for at passe på brugernes data.
Det tager vi meget alvorligt, siger Jesper Vangkilde og understreger, at Google ikke sælger personlige oplysninger.
Læs også:Google sporer din lokation - selvom du har sagt nejMen det giver Jesper Lund ikke meget for.
Formanden for IT-Politisk Forening mener derimod, at optagelser af samtaler i dit eget hjem potentielt kan bruges mod dig.
- Udover at Google kan bruge optagelserne, risikerer du, at politiet og andre begynde at interessere sig for dem.
Du har basalt set sat rumaflytning op i dit eget hjem, siger han.
Din telefon og pc har også mikrofonMikrofoner i hjemmet er dog langt fra et nyt fænomen, som bliver introduceret med Google Home eller andre smarthøjtalere.
Fx er der mikrofoner i din telefon, din pc, din iPad og efterhånden også i flere og flere tv.
Men Jesper Lund mener ikke, det giver grund til at forholde sig ukritisk til de nye lyttende højtalere.
- Argumentet om, at man har syv lyttepositioner i forvejen, er et dårligt argument for at indføre en ottende.
Man skulle hellere interesse sig for, hvordan man kan sikre de syv, så de ikke potentielt kan misbruges, siger han.
Brug for mere gennemsigtighedHos Tænk efterspørger Anette Høyrup i det hele taget langt mere klarhed over, hvordan de store teknologifirmaer bruger vores data, som bliver indsamlet fra en lang række af de nye såkaldte Internet of Things-produkter - en betegnelse for internetforbundne produkter som udover højtalere tæller elpærer, videokameraer, dørklokker, alarmsystemer, kaffemaskiner og meget mere.
Læs også:TEST Googles Assistent skuffer: Ikke et hak bedre end Apples SiriOgså på lovgivnings-niveau er der ifølge Anette Høyrup store mangler, fordi lovgivningen om forbrugernes rettigheder er forældet.
- Internet of Things-produkter er ikke omfattet af det nuværende produktsikkerheds-direktiv, da direktivet ikke omfatter internetforbundne produkter.
Forbrugerrettighederne er altså ikke sikret, fordi lovgivningen halter efter, slutter hun.
Salget af smart-højtalere vokser hastigt i USASom tidligere nævnt er Google Home-højtalerne de første af sin slags, der kan tale og forstå dansk.
Men vender man blikket mod USA, så er salget af smart-højtalere regulært eksploderet, hvor særligt de små, billige udgaver af Amazons og Googles højtalere var det helt store julegavehit sidste år.
En ny analyse anslår, at op mod 50 procent af alle amerikanere har en smart højtaler ved udgangen af 2018.
FacebookTwitterKopier linkEmner:Google|home|IT-kriminalitet|IT-politik|USA




https://www.dr.dk/nyheder/regionale/oestjylland/efter-doedsbrand-paa-plejehjem-landets-kommuner-er-i-gang-med-ekstra

ØstjyllandEfter dødsbrand på plejehjem: Landets kommuner er i gang med ekstra brandeftersynTre plejehjemsbeboere omkom under en brand på et plejehjem i Norddjurs Kommune i august.
Branden på Plejecentret Farsøhthus i Allingåbro fik i september boligminister Ole Birk Olesen (LA) til at indskærpe brandsikkerhedskravene over for kommunerne.
Af Kasper Thulstrup, Greta Geir Nielsen og Emma Lichscheidt26.
okt.
2018 kl.
17.
59Bemærk: artiklen er mere end 30 dage gammelLæs opI august omkom tre ældre kvinder ved en brand på plejehjemmet Farsøhtshus i Norddjurs Kommune.
Ulykken satte fokus på brandsikkerheden på landets plejehjem, da det viste sig, at der var givet dispensation fra de gældende brandregler.
Det fik boligminister Ole Birk Olesen (LA) til at opfordre alle landets kommuner til at foretage ekstra brandeftersyn.
Netop nu er de fleste kommuner så i gang med at tjekke brandsikkerheden i deres pleje- og ældreboliger.
En af de kommuner, der nu er i gang med ekstra brandeftersyn, er Aarhus Kommune, som forleden tjekkede plejehjemmet Lokalcenter Solbjerg.
Plejehjemmet har 40 beboere, og en af dem er Margit Pedersen.
Hun er glad for det ekstra eftersyn- Det, synes jeg, er ganske glimrende, for vi tror jo aldrig, at ulykken eller uheldet rammer os, men det kan jo lige så godt blive os.
Så det kan vi da kun være glade for, siger hun.
Da den alvorlige brand skete i Norddjurs Kommune, var det noget, både beboere og de ansatte talte om.
Margit Pedersen indrømmer da også, at hun aldrig før har tænkt på brandfaren på plejehjemmet.
- Jeg synes, alting her er så i orden, at tanken ville aldrig have strejfet mig, at der er noget, der kan ske så tilfældigt, siger hun.
Læs også:Kommuner får brev fra ministeren: Stram op på brandsikkerhedenPlejehjemsforstander Marianne Pind sætter også pris på at få genopfrisket, hvordan procedurerne er, hvis der skulle opstå brand, og for at få kigget plejehjemmet efter i sømmene en ekstra gang.
- Det giver en vis ro i maven, at man er sikker på, at tingene er, som de skal være, siger hun.
Beredskaber: Hensyn til økonomi kan spænde benDet er landets kommuner, der har det overordnede ansvar for, at brandkravene overholdes i kommunalt byggeri, og ifølge loven skal alle plejeboliger have et årligt brandeftersyn.
I forbindelse med det ekstra tjek sendte Danske Beredskaber, der er brancheforening for alle brandvæsener/beredskaber i Danmark, et brev ud til alle 98 kommuner og tilbød deres hjælp og ekspertise.
Det tilbud har Aarhus Kommune og 43 andre kommuner taget imod.
Hos Danske Beredskaber hilser man det velkommen.
- Det er jo grundlæggende godt, siger Jarl Vagn Hansen, der er formand for Danske Beredskaber.
Vi er i en god dialog med kommunerne, og der er også nogle kommuner, der er meget proaktive omkring det her, men i bund og grund kommer det jo tit til at handle om penge, for hvis man skal eftermontere noget sikkerhedsudstyr, er det ofte meget dyrt.
Jarl Vagn Hansen, formand for Danske BeredskaberHan ser det som en god mulighed for dialog omkring brandsikkerheden, da det er kommunerne selv, der kan give dispensationer fra de gældende regler, og ikke beredskaberne, som udfører eftersynene.
- Det årlige brandeftersyn kigger sådan set kun efter, om bygningen lever op til den godkendelse, den har, og ikke om der er noget, der kan gøres bedre.
Det har vi ikke hjemmel til at påtale, siger han.
Han vil ønske, at det ekstra brandeftersyn kan betyde en bedre sikkerhed på landets plejehjem.
Men han frygter dog, at de ender med at blive varm luft.
- Vi er i en god dialog med kommunerne, og der er også nogle kommuner, der er meget proaktive omkring det her, men i bund og grund kommer det jo tit til at handle om penge, for hvis man skal eftermontere noget sikkerhedsudstyr, er det ofte meget dyrt, siger han.
Aarhus-rådmand: Folk skal være tryggeI Aarhus Kommune siger rådmand for sundhed og omsorg, Jette Skive (DF), at der plejer at være et til to årlige brandeftersyn, men at hun bakker op om den ekstra indsats.
Hun lover, at man i kommunen til enhver tid vil garantere, at sikkerheden på plejehjemmene er i top.
- Folk i Aarhus skal være sikre på, at når de sender deres nærmeste på et plejehjem, kan de være trygge, i hvert fald hvad brandsikkerheden angår.
Det vil jeg gøre alt for at sætte ind på, siger hun.
Læs også:Kommune efter dødsbrand: Fejl at give dispensationTilbage på plejehjemmet i Solbjerg vil Margit Pedersen være mere opmærksom på brandfaren fremadrettet, for i hendes stue på plejehjemmet står der både lysestager og et askebæger.
- Ja, det kan du tro, jeg vil.
Jeg ryger måske en eller halvanden cigaret om dagen, men det kan jo lige så godt være den, man kommer galt afsted med, som hvis jeg kæderøg, siger hun.
FacebookTwitterKopier linkEmner:Dansk Folkeparti|Jette Skive (politiker)|Liberal Alliance|Plejeboliger|Aarhus




https://www.dr.dk/sporten/fodbold/superliga/minut-minut-soenderjyske-glipper-top-6-med-nulloesning-mod-ob






https://www.dr.dk/sporten/fodbold/fifa-siger-nej-til-la-liga-kampe-i-usa-spanien-raser

FodboldFifa siger nej til La Liga-kampe i USA: Spanien raserKampe i nationale ligaer bør spilles i hjemlandet, mener Fifa.
Fifa vil ikke have, at spanske ligakampe skal flyttes til USA.
Af Henrik Liniger26.
okt.
2018 kl.
17.
40Bemærk: artiklen er mere end 30 dage gammelLæs opDet er en dårlig ide at afvikle kampe i den bedste spanske fodboldrække, La Liga, i USA.
Det mener verdensfodboldforbundet Fifas magtfulde øverste råd, Fifa Council, som er klar modstander af et forslag om at afvikle kampen mellem Girona og FC Barcelona i Miami til februar.
- Officielle ligakampe skal spilles på det landområde, som hører til det fodboldforbund, der arrangerer turneringen, siger Fifas præsident Gianni Infantino efter fredagens møde i Fifa Council i Rwanda.
Læs også:Nye Fifa-turneringer skudt til hjørne: Europa er imodDet var de to verdensdelsforbund for Nord- og Mellemamerika (Concacaf) og Europa (Uefa), der havde bedt Fifa om en udtalelse i sagen – og det blev altså med en klar afvisning.
Fifas udmelding fik straks det spanske ligaforbund til at true med sagsanlæg.
Ifølge nyhedsbureauet AP vil spanierne straks indbringe sagen for den internationale sportsdomstol CAS, hvis Fifa fastholder modstanden mod at flytte ligakampe til andre lande.
FacebookTwitterKopier linkEmner:FIFA|Fodbold|Spanien|FC Barcelona|USA




https://www.dr.dk/nyheder/indland/unikke-navne-hitter-men-hvad-siger-dit-barn-til-skille-sig-meget-ud

IndlandUnikke navne hitter: Men hvad siger dit barn til at skille sig for meget ud?
Forældre vil give deres børn en særlig identitet, og derfor vælger mange i dag unikke navne.
Jo længere tid, vi går tilbage, jo flere hedder det samme.
Men i dag er der i det hele taget i samfundet en tendens til, at vi gerne vil skille os ud og være iøjnefaldende, og det kan vi især gøre med navnet, siger navneforsker.
(arkivfoto) Af Maja Lærke Maach26.
okt.
2018 kl.
17.
39Bemærk: artiklen er mere end 30 dage gammelLæs opDe færreste børn får i dag et helt almindeligt navn som Anne Jensen.
At have flere mellemnavne og efternavne er oppe i tiden.
Faktisk får 97 procent af alle danske børn i dag et navn, som kun de hedder, viser nye tal fra Danmarks Statistik.
Tendensen med specielle navne skyldes, at det er blevet meget nemmere lovgivningsmæssigt at kombinere forskellige mellemnavne og efternavne, og at det er oppe i tiden hos forældrene at give deres barn en særlig identitet via navnet.
For børnene skal skille sig ud fra mængden, forklarer lektor og navneforsker fra Københavns Universitet Birgit Eggert.
- I dag er der i det hele taget i samfundet en tendens til, at vi gerne vil skille os ud og være iøjnefaldende, og det kan vi især gøre med navnet.
Forældrene bestemmer, hvad deres barns navn skal signalere, siger hun.
Læs også:97 procent af alle danske børn får nu et unikt navnMen at have et unikt navn stiller også store krav til barnet.
- Det kan være fint, hvis man gerne vil være skuespiller eller noget, hvor man skiller sig ud.
Men hvis man bare gerne vil lave noget 'almindeligt' og ikke blive lagt mærke til, kan navnet blive en stor belastning, siger Birgit Eggert.
Er dit navn unikt?
Danmarks Statistik kan fortælle dig, hvor mange andre, som hedder dit navn.
– Dog uden mellemnavne.
Navne med kun en eller to forekomster er dog fjernet af personfølsomme hensyn.
Tjek dit eget navn på Danmarks Statistiks hjemmeside her.
At have for mange navne kan også blive for besværligt for barnet i hverdagen, hvis folk eksempelvis ikke forstår navnet.
Alle mellem- og efternavne vil måske slet ikke blive brugt, og andre kan have svært ved at huske hele navnet, siger navneforskeren.
- Det er klart, at der er en modsætning mellem, at forældrene vil have et unikt navn, mens børnene først i teenageårene eller i voksenalderen begynder at tillægge deres navn en særlig værdi.
Hvis de som børn opfatter deres navn som noget unikt, er det tillært fra forældrene, siger Birgit Eggert.
Mange mellemnavne gør det uniktI 1800-tallet var det oppe i tiden at give børn mange navne helt op til fem forskellige fornavne eksempelvis, forklarer Birgit Eggert.
- Jo længere tid, vi går tilbage, jo flere hedder det samme.
I midten af 1900-tallet kom der så en modreaktion, hvor børn kun skulle have ét fornavn og ét efternavn.
I dag er vi igen i en tid, hvor flere navne hitter.
Den navnemode begyndte i 1980'erne med en ændring i navneloven, der gjorde det muligt for både mor og far at vælge hinandens efternavne.
Læs også:Helle, Rasmus eller Camilla: Se om dit navn var populært, da du blev fødtI 2005 blev loven ændret igen, så forældre nu frit kan vælge mellem alle efternavne, som et eller flere medlemmer af de to familier inden for fire-fem generationer har båret, forklarer Birgit Eggert.
Især muligheden for at have mange mellemnavne giver det høje antal af børn med et unikt navn, siger hun.
Sådan bliver navnet unikt•Det simple råd til et unikt navn er ifølge navneforsker Birgit Eggert at se på statistikkerne og vælge noget helt andet.
•Dog hedder langt færre børn det samme fornavn i dag end tidligere, så selvom du vælger et navn fra toplisten, vil der sandsynligvis kun være en anden i barnets klasse, som hedder det samme.
•Da navnemoden går langsomt, er der heller ikke fare for, at et navn fra midten af top 50 og ned til bunden pludselig er et af de mest populære året efter.
Det er meget sjældent, at et navn hopper mere end otte pladser på et år.
•Hvis man som forældre kigger på navne fra ens egen generation, er der lille sandsynlighed for, at andre børn hedder det.
Det skyldes, at populære navne som regel springer to generationer over.
•Brugen af flere mellemnavne gør navnet specielt.
Desuden må alle sætte to godkendte navne sammen med en bindesteg, og det kan også gøre navnet unikt.
FacebookTwitterKopier linkEmner:Københavns Universitet|Historie|Danmarks Statistik




https://www.dr.dk/nyheder/indland/df-om-fejl-i-sundhedsplatformen-hvorfor-er-det-ikke-blevet-opdaget

SundhedsplatformenSe temaIndlandDF om fejl i Sundhedsplatformen: Hvorfor er det ikke blevet opdaget?
Sundhedsordfører undrer sig over, hvordan der i 2,5 år er blevet sat forkerte doser medicin på emballagen.
(Arkiv) Fejlen har stået på siden Sundhedsplatformen blev lanceret på Herlev-Gentofte Hospital i marts 2016.
Fejlen blev rettet torsdag den 25.
oktober, efter en læge indberettede problemet.
Af Christina Nordvang Jensen og Line Gudnitz Baun26.
okt.
2018 kl.
18.
14Bemærk: artiklen er mere end 30 dage gammelLæs opI to og et halvt år er der blevet placeret forkerte doser medicin på mærkater på pilleglas og æsker, som patienter har fået på apoteket på grund af en fejl i it-systemet Sundhedsplatformen.
Det betyder, at en lang række patienter i Region Sjælland og Region Hovedstaden kan have fået forkert medicin eller forkerte doser.
Men hvordan kan det stå på i så lang tid, uden nogen har opdaget det?
Læs også:Ingen opdagede fejl i 2,5 år: Udskældt sundhedsplatform har sat forkerte doser på pilleglasSundhedsplatformenSundhedsplatformen er et system med elektroniske patientjournaler, som skal samle al information om hver enkelt patient.
Hospitalerne i Region Hovedstaden har løbende indført Sundhedsplatformen siden maj 2016.
I efteråret 2017 kom turen til sygehusene i Region Sjælland.
Sundhedsplatformen har voldt store problemer og medført en nedgang i antallet af behandlinger af patienter, da man indførte det i Region Hovedstaden.
Landets tre øvrige regioner - Syddanmark, Midtjylland og Nordjylland - bruger ikke Sundhedsplatformen.
Det spørger Dansk Folkepartis sundhedsordfører, Liselott Blixt, om.
- Jeg undrer mig over, at der går så lang tid, før man finder ud af det.
Jeg forstår ikke, hvorfor det ikke er blevet opdaget.
Når man kommer med et nyt it-system, skal man have nogle kontrolinstanser, så man kan se, om der er nogle ting, der skal ændres eller ikke fungerer, siger hun og uddyber, at hun har henvendt sig til sundhedsministeren og krævet, at sagen bliver undersøgt.
Det var en læge, der indberettede problemet, og fejlen i systemet blev rettet torsdag den 25.
oktober.
Siden er de to regioner begyndt at undersøge sagen.
Læs også:Sygeplejerske siger op på grund af Sundhedsplatformen: Kroppen begynder at gå i stresstilstandOmkring 300-350 patienter alene i Region Hovedstaden kan forvente at få et opkald fra et ambulatorium, hvor man vil sikre sig, at patienterne har fulgt anvisningen fra lægen og ikke det, der står på medicinæsken.
Efter den første gennemgang af recepter vil Region Hovedstaden og Region Sjælland vurdere, om der skal tjekkes op på recepter, der går et helt år tilbage.
Lav et fælles it-systemDet er ikke første sag om problemer med Sundhedsplatformen, der blev lanceret i Region Hovedstaden fra maj 2016 og i Region Sjælland i efteråret sidste år.
Ifølge DF's sundhedsordfører er den nye fejl endnu et eksempel på, at politikerne er nødt til at se på, hvad der kan gøres ved it-systemet.
- Det er utrolig trist, at vi ser endnu en fejl, fordi man har fået Sundhedsplatformen.
Jeg så gerne, at vi fik et fælles it-system.
Jeg er klar over, at vi ikke bare kan skifte fra den ene dag til den anden.
Men hvis det her har kostet menneskeliv eller på anden måde haft konsekvenser for patienter, så er der nødt til at ske noget, siger hun.
Læs også:Flere problemer med omdiskuteret sundhedsplatform: Kan stadig ikke tjekke kvaliteten af behandlingerHverken regionsrådsformand i Region Hovedstaden Sophie Hæstorp-Andersen (S) eller regionsrådsformand i Region Sjælland Heino Knudsen (S) har ønsket at stille op til interview.
FacebookTwitterKopier linkEmner:Heino Knudsen (politiker)|Liselott Blixt (politiker)|Socialdemokraterne|Sundhedspolitik|Sjælland




https://www.dr.dk/nyheder/udland/amerikansk-politi-har-anholdt-en-mand-i-sag-om-mulige-brevbomber

Brevbombesag i USASe temaUdlandAmerikansk politi har anholdt en mand i sag om mulige brevbomberJustitsministeriet afholder pressemøde senere i aften.
Politiet undersøger endnu en mistænkelig pakke på en postcentral på Manhatten i New York City.
Af Lasse Berg Sørensen26.
okt.
2018 kl.
17.
20Bemærk: artiklen er mere end 30 dage gammelLæs opEn 56-årig mand, der tilsyneladende har forbindelse til de mistænkelige pakker med mulige brevbomber sendt til fremtrædende embedsfolk og demokratiske politikere, er blevet anholdt i Florida.
Det bekræfter både det amerikanske forbundspoliti, FBI, og det amerikanske justitsministerium.
Læs også:FBI finder to nye mistænkelige pakkerAnholdelsen fandt sted i byen Plantation nord for storbyen Miami i Florida, ikke langt fra det sted, hvor de i alt 12 pakker med mulige brevbomber blev sendt fra.
Den 56-årige mistænkte har før begået kriminalitet.
Det ved vi om den anholdte56 årHar adresse i byen Aventura, der ligger i Florida nord for MiamiBlev anholdt i byen Plantation 30 kilometer fra AventuraHar tilsyneladende en plettet straffeattest, der inkluderer tyveri, bedrag, bombetrusler og narkokriminalitetBlev senest anholdt i 2015Har forbindelser til New YorkKilder: AP, New York Times, CNNEn varevogn, der angiveligt tilhører den mistænkte, er blevet kørt væk af politiet.
Bilen var dækket af billeder af blandt andet Donald Trump.
Chefen for ministeriets kommunikationsafdeling, Sarah Isgur Flores, oplyser, at justitsministeriet afholder et pressemøde klokken 20.
30 dansk tid.
Trump: Foragtelige handlingerAnholdelsen kommer efter nye mistænkelige breve er blevet fundet i dag.
I alt er 12 mulige brevbomber blevet sendt til fremtrædende kritikere af USA's præsident Donald Trump, blandt andre tidligere præsident Barack Obama og tidligere præsidentkandidat Hillary Clinton.
Det er stadig uvist om bomberne kunne eksplodere eller hensigten var at skabe frygt og uro.
Læs også:OVERBLIK Disse 11 Trump-kritikere har fået tilsendt brevbomber eller mistænkelige pakker- Disse terroriserende handlinger er foragtelige og hører ikke hjemme i vores land, sagde præsident Donald Trump i Det Hvide Hus for kort tid siden.
- Amerikanere må stå sammen.
Vi må vise verden at vi er forenede i fred, kærlighed og harmoni som amerikanske statsborgere.
FacebookTwitterKopier linkEmner:Justitsministeriet|Twitter|Florida|Miami




https://www.dr.dk/sporten/fodbold/danske-fodboldklubber-faar-17-millioner-af-uefa

FodboldDanske fodboldklubber får 17 millioner af UefaKlubberne i Superligaen, 1.
division og 2.
division skal fordele millionerne fra det Europæiske Fodboldforbund imellem sig.
FC Midtjylland og de øvrige danske klubber kan i høj grad takke FC København for pengene fra Uefa.
26.
okt.
2018 kl.
16.
13 | opdateret 26.
okt.
2018 kl.
16.
13Bemærk: artiklen er mere end 30 dage gammelLæs opFC Københavns deltagelse i Champions League-kvalifikationen og Europa League kastede i sidste sæson omkring 80 millioner af sig i indtægter fra Det Europæiske Fodboldforbund (Uefa).
Men der falder også noget af til de øvrige danske divisionsklubber.
Én gang om året udbetaler Uefa solidaritetspenge, hvor beløbet svarer til landets samlede præstation i europæisk fodbold.
Særligt på grund af FCK's meritter er der nu 2.
251.
969 millioner euro - svarende til knap 17 millioner kroner - på vej til klubberne i de bedste danske fodboldrækker.
Læs også:FIFA har tredoblet kompensation: Millionbeløb triller ind hos dansk 1.
divisionsklubDet skriver Tipsbladet, der har været i kontakt med Divisionsforeningens direktør, Claus Thomsen.
Han fortæller, at pengene fordeles således, at superligaklubberne får 5/8 af beløbet, klubberne i 1.
division fordeler 2/8 af beløbet imellem sig, mens den sidste 1/8 går til de 24 klubber i 2.
division.
Det betyder, at alle superligaklubber med undtagelse af FCK får et beløb svarende til 812.
000 kroner.
Klubberne i 1.
division og 2.
division modtager henholdsvis 351.
870 og 88.
000 kroner.
For at få del i pengene skal klubberne have en plan for at bruge dem ubeskåret til talentudvikling.
Det samlede beløb svarer cirka til det halve af det, der blev udbetalt til de danske klubber i 2017.
Dengang sendte Uefa 34 millioner kroner.
/ritzau/FacebookTwitterKopier linkEmner:UEFA|FC København|Fodbold|Tipsbladet|Europa League




https://www.dr.dk/sporten/haandbold/herrelandsholdet/haandboldherrerne-gaar-glip-af-saerpraeget-rejse-lidt-aergerligt

HerrelandsholdetHåndboldherrerne går glip af særpræget rejse: Lidt ærgerligtDanmark spiller officielt på udebane, når håndboldlandsholdet lørdag møder Færøerne i Skjern Bank Arena.
Playmaker Morten Olsen og resten af det danske landshold slog onsdag Ukraine i Aarhus.
Lørdag har holdet udebane mod Færøerne, men skal ikke uden for landets grænser.
26.
okt.
2018 kl.
17.
15Bemærk: artiklen er mere end 30 dage gammelLæs opOmgivelserne er velkendte for de fleste danske håndboldlandsholdsspillere, og tilskuerpladserne vil formentlig være domineret af landsmænd.
Men lørdagens EM-kvalifikationskamp mod Færøerne i Skjern Bank Arena er formelt en udekamp for det danske herrelandshold.
Forholdene i hallen i Tórshavn lever nemlig ikke op til kravene fra Det Europæiske Håndbold Forbund (EHF), der har tvunget færingerne til at finde en anden hjemmebane.
- Det er faktisk lidt ærgerligt.
Færøerne skulle være rigtig flot, så jeg havde håbet på, at vi kunne få en lidt billig og hurtig tur derop for at se, hvordan der ser ud, siger den danske playmaker Morten Olsen med et grin.
Læs også:Nikolaj Markussen efter comeback: ´Jeg greb chancen´- Jeg ville ikke have noget problem med at spille i en lille hal på Færøerne.
Det ville da kun være hyggeligt, og det ville helt sikkert være godt for håndbolden deroppe, siger han.
Rejser nok med klubbenMed kontrakt i Hannover i den tyske Bundesliga har han dog rigeligt med transporttid til og fra kampe i dagligdagen.
Derfor er Olsen udmærket tilfreds med at slippe med den korte vej fra hotellet i Aarhus til håndboldarenaen i Skjern.
Læs også:Danmark knuser Ukraine på vejen mod EMSamme holdning har landstræner Nikolaj Jacobsen.
Ved siden af tjansen som landstræner er han træner i en anden tysk klub, nemlig Rhein-Neckar Löwen.
- Der er jeg en del egoistisk.
Jeg rejser rigeligt med mit klubhold, så jeg skal være ærlig at sige, at jeg er tilfreds med at undgå en tur til Færøerne.
- Men for håndbolden på Færøerne kunne det være rigtig godt, hvis vi var kommet derop, siger Nikolaj Jacobsen.
Færøsk initiativAt færingerne har valgt hjemmebane i Danmark er sket helt på deres eget initiativ, fortæller Morten Henriksen, der er sportschef i Dansk Håndbold Forbund.
- Det er jo EHF, der har sagt, at den hal på Færøerne ikke kan bruges.
Morten Stig Christensen (DHF's generalsekretær, red.
) og jeg var selv deroppe sidste år, og det er da også en meget lille hal.
Læs også:Tofts fravær rusker op i Danmarks forsvar- Vi tilbød dem, at vi nok skulle hjælpe med at finde en hal.
Men Færøerne har klaret det hele selv, og derfor er det fuldstændig uden om os, siger Morten Henriksen.
Han beskriver hallen i Tórshavn som noget, der ligner en skolehal, men understreger, at den danske delegation ikke ville have haft problemer med at spille i den færøske hovedstad.
- Jeg ville gerne have gjort mit til, at Færøerne kunne have fået den oplevelse med håndbold.
- Men hvis der ikke er nogle kriterier, er der heller ikke noget incitament til at presse på for at få bygget de haller.
Og det havde været sløje tv-billeder deroppefra, siger Morten Henriksen.
Læs også:Brødrene Landin nyder håndboldlivet i tyske Kiel: ’En stor drøm for os begge’Reglerne tilsiger, at hjemmeholdet skal betale udeholdets flybilletter, men eftersom den danske delegation blot skal rejse fra landsholdslejren i Aarhus til Skjern, har det ikke været aktuelt.
Helt efter bogen har Færøerne også tilbudt at stille et hotel i Skjern til rådighed for danskerne.
Men det har DHF takket nej til.
- I stedet får spillerne nogle billetter til kampen, siger Morten Henriksen.
Kampen mellem Færøerne og Danmark spilles lørdag klokken 16.
10.
/ritzau/FacebookTwitterKopier linkEmner:Færøerne|Rhein-Neckar Löwen|Dansk Håndbold Forbund|Håndbold|Morten Stig Christensen (erhvervsleder)




https://www.dr.dk/nyheder/indland/foedevarestyrelsen-advarer-mod-livsfarligt-slankemiddel

IndlandFødevarestyrelsen advarer mod livsfarligt slankemiddelBare små mængder af stoffet DNP kan give en alvorlig forgiftning.
Af Christina Nordvang Jensen26.
okt.
2018 kl.
16.
09Bemærk: artiklen er mere end 30 dage gammelLæs opHvis du har et produkt med et indhold af det farlige stof, 2,4-dinitrophenol (DNP), skal du straks stoppe med at indtage det.
Sådan lyder anbefalingen fra Fødestyrelsen i en pressemeddelelse.
- Bare små mængder af stoffet kan give en alvorlig forgiftning, skriver styrelsen.
Stoffet er et gult pulver, som enten sælges i pulverform eller i kapsler, typisk på udenlandske hjemmesider.
Det bliver markedsført til slankeformål, men bruges også indenfor bodybuilderverdenen.
Meldingen fra Fødestyrelsen kommer, efter de engelske myndigheder har gjort styrelsen opmærksom på, at produktet stadig bliver solgt på nettet, selvom man før har advaret om det.
- Det kan derfor ikke udelukkes, at danske forbrugere har købt produkter med DNP, skriver Fødevarestyrelsen, der ikke er bekendt med konkrete sager i Danmark.
Hvis man har indtaget et produkt med stoffet DNP og oplever bivirkninger, skal man kontakte sin læge.
Derudover bør man aflevere rester af produktet på apoteket og ikke bare smide det ud.
Flere døde i EnglandStoffet omsættes forskelligt fra person til person, og derfor kan man ikke være sikker på, hvordan kroppen reagerer, hvis man tager det.
I kombination med andre præsentationsfremmende kan DNP give alvorlige bivirkninger.
DNP ændrer blandt andet forbrændingen i kroppen, hvilket øger kroppens temperatur, så man risikerer dødelig overophedning.
Siden 2015 er der i England mindst 13, der er døde efter at have taget DNP.
Fødevarestyrelsen opfordrer generelt personer, der køber kosttilskud på nettet, til at være meget forsigtige med hvilke hjemmesider, de bruger.
Du kan tjekke om dit kosttilskud er underlagt Fødevarestyrelsens stikprøvekontrol på kosttilskudsdatabasen.
FacebookTwitterKopier linkEmner:Fødevarestyrelsen|England




https://www.dr.dk/sporten/fodbold/nicki-bille-er-faerdig-i-lyngby-efter-anholdelse

FodboldNicki Bille er færdig i Lyngby efter anholdelseFodboldspilleren Nicki Bille nåede blot at være tre måneder i Lyngby.
Fredag er angriberens kontrakten blevet ophævet.
Nicki Bille skrev i juli under på en etårig kontrakt med Lyngby.
Fredag blev den ophævet, efter at angriberen mandag i sidste uge blev anholdt på Strøget i København.
26.
okt.
2018 kl.
16.
52 | opdateret 26.
okt.
2018 kl.
17.
01Bemærk: artiklen er mere end 30 dage gammelLæs opFodboldangriberen Nicki Bille Nielsen er nu officielt fortid i Lyngby Boldklub.
1.
divisionsklubben oplyser fredag, at den har ophævet kontrakten med den 30-årige angriber, efter at han i sidste uge blev anholdt på Strøget i København.
Læs også:Lyngby vil ophæve kontrakt med Nicki Bille efter anholdelseCheftræner Mark Strudal hentede i sommer Bille til klubben, efter at han havde afsonet en voldsdom.
Træneren vurderede dengang, at han kunne få angriberen på ret kurs efter en række uheldige episoder uden for banen.
- Vi er rigtig triste over situationen, for vi havde selvsagt håbet på et andet udfald, og vi havde troet på, at vi kunne hjælpe Nicki med en ny tilværelse, siger Strudal i en pressemeddelelse.
Læs også:Fra fængsel til 1.
division: Nicki Bille skifter til Lyngby- Det var derfor klubben gik ind i det her, og vi har involveret et stort netværk af forskellige personer for at hjælpe Nicki.
Vi gjorde det rigtige ved at give Nicki chancen, men det lykkedes desværre ikke, og det er vi kede af, siger cheftræneren.
Sportsdirektør Birger Jørgensen ærgrer sig også, da Lyngby har sat mange personer i arbejde for, at Nicki Bille skulle lykkedes i klubben.
Læs også:Nicki Bille skal ikke længere leve på polsk: Fortsætter i Grækenland- Vi har individuelt og som klub gjort alt, hvad vi kunne, og det er synd for alle her i huset og udenfor, der har brugt uanede ressourcer og masser af energi på at hjælpe Nicki.
- Men hvis vi skal være tro mod klubbens værdier, så var der ikke anden udvej, siger Birger Jørgensen.
Nicki Bille, der har spillet tre landskampe for Danmark, indgik i juli en kontrakt frem til sommeren 2019.
/ritzau/FacebookTwitterKopier linkEmner:Nicki Bille (fodboldspiller)|Lyngby|København|Lyngby Boldklub|Fodbold




https://www.dr.dk/musik/30-aar-far-og-popstjerne-i-dag-har-lukas-graham-skiftet-sorgen-ud-med-kaerlighed

Musik30 år, far og popstjerne: I dag har Lukas Graham skiftet sorgen ud med kærlighed- Der er mange, der synes, at ærlighed og åbenhed er lig med sårbarhed, men jeg ser det som styrke, siger den populære sanger.
Af Christian Ellegaard26.
okt.
2018 kl.
16.
00Læs opLukas Forchhammer har travlt.
Han kom hjem fra Paris i går aftes, og i morgen rejser han til Los Angeles.
Så den enkelte fridag hjemme i Danmark er tiltrængt.
Både så han kan bruge tid med kæresten Marie-Louise Schwartz – Rillo, som de fleste kalder hende – og datteren Viola på to.
Men også, så han kan nå at få ladet bare en lille smule op, inden turen fortsætter på den anden side af Atlanten, og han, med egne ord, bliver 'brændt helt i stykker' af lange dage med interviews, promotion og optrædener.
Egentlig vil han nok helst bare bruge fridagen med sin familie, men der er en ny plade på vej, og det betyder, at de næste 30 minutter bliver brugt med mig i røret.
Forchhammer er forsanger og frontmand i gruppen Lukas Graham, der brød igennem i 2011, da de udsendte debutsinglen 'Ordinary Things'.
Siden fulgte to plader, en stribevis af hits, og i dag er gruppen en af landets absolut mest populære bands.
Om Lukas GrahamLukas Graham består af forsanger Lukas Forchhammer, trommeslager Mark Falgren og bassist Magnus Larsson.
De har lavet musik sammen siden 2005 og udsendte deres debutplade i 2011.
Gruppenavnet stammer fra Lukas' irske far, der lød navnet Eugene Graham.
Nu venter den tredje plade, der meget passende har fået titlen '3'.
Undertitlen 'The Purple Album' stammer ikke overraskende fra coverets lilla farve.
Selv kalder Lukas Forchhammer de nye sange 'soundtracket til mit liv', som det ser ud lige nu.
- Nu har jeg fået det barn, jeg drømte om i '7 Years', og den familie, jeg drømte om på 'Happy Home', så nu er jeg klar til det næste kapitel i trilogien, siger han.
Lyt til hitsinglen 'Love Someone' fra den nye plade her, mens du læser videre.
Lukas Graham - Love SomeoneFaderens død fylder mindreDe fleste af Lukas Grahams sange tager udgangspunkt i forsangerens egen historie og livsfortælling.
På den seneste plade 'Lukas Graham (Blue Album)' fyldte sorgen over hans fars død meget i det lyriske univers.
Der er mange, der synes, at ærlighed og åbenhed er lig med sårbarhed.
Men jeg ser det som styrke.
Lukas ForchhammerFaderen Eugene Graham døde af et hjertestop som 61-årig, og sorgen over hans død affødte blandt andet sangen 'You’re Not There' og verdenshittet '7 Years'.
- Der er mange, der synes, at ærlighed og åbenhed er lig med sårbarhed.
Men jeg ser det som styrke.
Jeg nyder at fortælle min historie og mærke, hvordan andre mennesker kan nikke genkendende til noget af det, jeg har prøvet, eller kan forstå nogle af de følelser, jeg prøver at synge om.
- Men nu er det seks år siden, jeg mistede min far.
Derfor er det på tide at leve med det på en god måde i stedet for at blive så tynget af det, forklarer Lukas Forchhammer over telefonen, mens han trasker rundt ved Voldene ved Christianshavn, tæt på barndomshjemmet i Christiania.
Fra venstre ses forsanger Lukas Forchhammer, trommeslager Mark Falgren og bassist Magnus Larsson.
Skrev sang over lyden af datterens hjerteslagFor selvom sorg stadig er en del af den store følelsespalette, man som lytter bliver introduceret for på '3' – blandt andet på nummeret 'Not A Damn Thing Changed' om barndomsvennen William, der hang sig selv tidligere i år – så er følelsen af sorg på mange af de nye sange byttet ud med følelsen af kærlighed.
Det er i høj grad datteren Violas skyld, fortæller den 30-årige sanger.
- Der er kommet denne her lille ildkugle ind mit liv, og hun fylder noget ud, hvor der før var et stort hul efter tabet af min far.
- Det hul bliver selvfølgelig aldrig helt lukket, for jeg havde en fantastisk far, men det føles voldsomt og fantastisk pludselig at blive fyldt med så meget kærlighed til sådan et lille menneske dér, fortæller Lukas Forchhammer om datteren, der kom til verden i slutningen af 2016.
Læs også:Lukas Graham hylder afdød ven i ny sang og videoOg selvom det nye album ikke – som Forchhammer på et tidspunkt selv frygtede – er blevet én stor kærlighedshyldest til datteren Viola, så har hans 'lille ildkugle' alligevel haft indflydelse på en del af de nye sange.
På nummeret 'Lullaby', der blev skrevet 14 dage, efter hun blev født, udgør datterens hjertelyd sågar en del af underlægningsmusikken.
Hør det nye nummer 'Lullaby' her.
Lukas Graham - Lullaby- Jeg har aldrig sagt det til min kæreste, men jeg har altid gerne villet være far, inden jeg blev 30.
Min far døde som 61-årig, da jeg var 23, så det har kun forstærket følelsen af, at jeg gerne ville blive far i en ung alder, siger Lukas Forchhammer, der fyldte 30 år tilbage i september.
- Min far var tæt på 40, da han fik mig, men var heldigvis frisk og aktiv, men der var nogen andre børn, der havde nogle virkelig gamle fædre, og jeg skulle bare ikke være en gammel far – og det blev jeg heller ikke.
I still have all the wounds he left, but they don't hurt no more, like they hurt before.
I wish, I wish, I wish, I wish, that he could have seen you.
Fra sangen 'Lullaby''Det sømmer sig bare ikke at gå rundt og være en idiot'Der er mange adjektiver, man kan putte på Lukas Forchhammer.
'Ukrukket' er et af dem.
Har jeg pludselig ret til at tale ned til en eller anden assistent på en tv-produktion, fordi jeg er ’uh så, åh så’ verdenskendt?
Lukas ForchhammerFor selvom han er en af landets allermest succesfulde og populære sangere og lige har optrådt på landsdækkende amerikansk tv i talkshowet 'Jimmy Kimmel Live', så er der ikke mange stjernenykker at mærke hos den populære sanger.
Ifølge ham selv er det blandt andet datterens skyld, at han formår at bevare begge ben på jorden trods den massive succes.
- Det handler i bund og grund om, hvilken type mand min datter ser sin far være.
Hvordan taler jeg til andre mennesker?
Har jeg pludselig ret til at tale ned til en eller anden assistent på en tv-produktion, fordi jeg er 'uh så, åh så' verdenskendt?
Det vil jeg jo ikke mene, at man kan tillade sig, uanset hvem man er, siger han og fortsætter;- Det sømmer sig bare ikke at gå rundt og være en idiot.
Det er fint at bruge nogle albuer til at komme et sted hen og nå sine mål, men du er stadig nødt til at være sød på vejen op og smide dit ego lidt fra dig.
Her ses Lukas Forchhammer på scenen til en koncert i 2016.
I starten af det nye år spiller gruppen fire eksklusive og helt udsolgte shows i Danmark.
Mere end bare en 'fucking one hit wonder'Lukas Graham har været noget nær allemandseje herhjemme siden debuten i 2011, men for to år siden nåede succesen nye højder.
Med nummeret '7 Years' fik gruppen deres første internationale hit.
Vi er et hold fra København, der skriver verdens fedeste musik, og vi er slet ikke færdige endnu.
Lukas ForchhammerSangen opnåede en andenplads på den amerikanske hitliste 'Billboard Hot 100', blev den syvende mest solgte sang på verdensplan i 2016 og sikrerede gruppen hele tre nomineringer til den prestigefyldte prisuddeling Grammy Awards.
Men selvom grundstenen til et musikalsk udlandseventyr i den grad er lagt, så er der lang vej endnu, mener Forchhammer.
- Man skal huske på, at i udlandet er vi jo mere eller mindre kun én sang.
I Tyskland og Norge er vi et navn, og i resten af verden er vi dem med '7 Years'.
Der er tit danske journalister, der taler om, at vi er 'så og så store' i udlandet, hvor jeg får lyst til at bryde ind og sige 'Nej, nej, nej.
Vent lidt.
Det er vores sang, der er stor i udlandet', siger Lukas Forchhammer med et grin, inden han fortsætter;- Men på den her nye plade, tror jeg, vi kan slå hul på den sidste blok af isen til udlandet.
I’m just spitting words out my mouth.
I made it, I still don’t know how.
Damn it my stage show can light up the clouds.
Now I’m gonna blow it until I go out.
Fra 'Not A Damn Thing Changed'.
For man skal ikke lade sig narre af den afslappede attitude og benene, der ellers virker solidt plantet i den jantelovs-gødet danske muld.
Lukas Forchhammer og resten af gruppen er ikke bange for at drømme stort, og det umiskendelige mål er fortsat for alvor at slå igennem uden for landets grænser.
I starten af det nye år drager bandet derfor ud på en verdensturné, der tager dem forbi både store dele af USA og rundt i Europa.
- Der er et bål, der brænder inde i mig lige nu, der siger, at vi fandeme ikke er 'the fucking one hit wonders'.
Vi er et hold fra København, der skriver verdens fedeste musik, og vi er slet ikke færdige endnu.
Vi har så meget tilbage at give, og vi bliver kun bedre og bedre, siger han.
Lukas Forchhammer fyldte 30 tidligere i år.
Som et spil russisk rouletteDen nye plade '3', der rammer streamingtjenester og butikshylder verden over i dag, kalder Lukas Forchhammer for gruppens til dato bedste udspil.
Selv mener han, at hvis man kunne lide gruppens sidste album, kan man 'i hvert fald også lide den nye'.
Mere omLukas GrahamSe altNicklas Sahl slog de største stjerner og vandt stor MTV-pris: 'Ingen troede, jeg kunne vinde'International stjernerapper og danske darlings klar til TinderboxSofie gav danske musikere klima-opsang til stort prisshow: 'Kan I ikke finde på noget bedre?
'Men selvom gruppen selv tror på deres nye materiale, er der stadig en del spænding i at slippe de nye sange løs.
- Det er lidt som russisk roulette.
Vi, der har arbejdet på denne her plade, synes, at det er det fedeste musik i verden.
Men vi aner jo ikke, hvor mange der er enige i det.
Det er egentlig en fucking mærkelig tanke, siger han og fortsætter;- Man kan jo ikke blive sur på nogen over, at de ikke kan lide ens musik.
Det er jo bare smag.
Men man har edderrøvme lov til at håbe, griner han.
Lukas Grahams nye album '3' er på gaden i dag.
Se lyric-videoen til en af gruppens nye sange 'You're Not The Only One (Redemption Song)' her.
FacebookTwitterKopier linkEmner:Lukas Graham (musiker)|København|Pop og rock|Billboard|Christianshavn




https://www.dr.dk/nyheder/kultur/fermenteret-egern-soepoelsetestikler-og-et-andehoved-noma-skubber-hele-tiden

KulturFermenteret egern, søpølsetestikler og et andehoved: - Noma skubber hele tiden grænserne- Hvis Redzepi siger, at jeg skal grave hjernemasse ud af et kranie, så gør jeg det, siger anmelder.
René Redzepi åbnede restauranten i 2003 sammen med Claus Meyer.
 Fotos fra Instagram, brugt med tilladelse fra Stine Munkesø Kjærbøll @stinemk Fotos fra Instagram, brugt med tilladelse fra Stine Munkesø Kjærbøll @stinemk Fotos fra Instagram, brugt med tilladelse fra Stine Munkesø Kjærbøll @stinemk Fotos fra Instagram, brugt med tilladelse fra Stine Munkesø Kjærbøll @stinemk Fotos fra Instagram, brugt med tilladelse fra Stine Munkesø Kjærbøll @stinemk1 / 6René Redzepi åbnede restauranten i 2003 sammen med Claus Meyer.
1 / 6Fotos fra Instagram, brugt med tilladelse fra Stine Munkesø Kjærbøll @stinemk2 / 6Fotos fra Instagram, brugt med tilladelse fra Stine Munkesø Kjærbøll @stinemk3 / 6Fotos fra Instagram, brugt med tilladelse fra Stine Munkesø Kjærbøll @stinemk4 / 6Fotos fra Instagram, brugt med tilladelse fra Stine Munkesø Kjærbøll @stinemk5 / 6Fotos fra Instagram, brugt med tilladelse fra Stine Munkesø Kjærbøll @stinemk6 / 6Af Peter Boier26.
okt.
2018 kl.
16.
11Bemærk: artiklen er mere end 30 dage gammelLæs opEn søpølses kønsdele, et helt andehoved med tungen som ske, tatar af råt rensdyrhjerte og suppe lavet på bouillon og fermenteret egern.
Det er nogle af de retter, man har kunnet opleve, hvis man har besøgt gourmetrestauranten Noma i år, hvor de er genåbnet på en ny adresse.
Da restauranten, der tidligere er kåret som verdens bedste flere gange, blev startet serverede de for eksempel moskusokse og øllebrød, og sidenhen bragte de myrer på bordet.
Læs også:Noma genåbner: Jeg er kun 40 år - jeg kan godt gøre det igen!
Og nu er vi så nået til et indmadsgilde af hjerne, hjerte og tunge, som Berlingskes madanmelder Søren Frank giver seks stjerner i dagens avis.
Det gør han i sin anmeldelse af den kødfulde efterårsmenu, der følger en vegetarisk sommermenu og en forårsmenu med skalddyr i fokus.
Folk skal gerne spørge sig selv "kan jeg egentlig lide det her?
"Søren Frank- Noma vil gerne provokere lidt.
Folk skal gerne spørge sig selv "kan jeg egentlig lide det her?
".
De forsøger hele tiden at skubbe grænserne for, hvad man kan spise, fortæller Søren Frank til DR Nyheder.
Han har besøgt Noma mellem 25-30 gange, siden de åbnede i 2003.
Dengang var Noma ikke så unik, som i dag, siger Søren Frank.
Det var først et par år senere, at køkkenchef og medejer René Redzepi knækkede koden, og Noma blev, hvad den er i dag.
- Det er en del af Nomas DNA at skubbe grænser.
De har rigtig mange internationale, faste gæster, der flyver ind for at spise på Noma, og det ved Redzepi.
Så skal folk fandme have en oplevelse hver gang, for ellers gider de ikke blive ved med at flyve til København for at besøge Noma, fortæller Søren Frank.
- De går til grænsen, og nogen vil nok synes, at de overskrider den.
Friteret skidtfisk og æbleskiver: - Fuck!
Lars Bjerregaard er madskribent på Politiken, og han har også besøgt Noma flere gange.
Han forklarer, at mange af de retter, som man i begyndelse fik på Noma og syntes utænkelige dengang, i dag er normale på mange restauranter.
Madanmeldernes mærkeligste retterAnmelderne har overraskende svært ved at udpege retter, de undrede sig over, da det er deres job at være åbne over for al mad.
Men der er alligevel et par retter, der har skilt sig ud.
Jeg fik ægte hajfinnesuppe i Kina, og det var mærkeligt.
Jeg dykker selv og synes, det er noget svineri, men jeg skulle lige smage.
Det koges i flere døgn for at nedbryde brusk – det smagte helt underligt.
Udkogt brusk… (Søren Frank).
Jeg smagte også en ægte fuglerede i Kina.
Med masser af fuglegylp og det hele.
Det var også rimelig underligt (Søren Frank).
Når jeg tænker over det hele andehoved på Noma, er det jo det rene vanvid.
Men det tænkte jeg først bagefter.
Undervejs var det bare lækkert (Lars Bjerrregaard).
Jeg spiste engang en hel kalvehjerne i Paris.
Det var meget voldsomt, men man kommer jo igennem (Lars Bjerregaard).
- Jeg fik engang en æbleskive med en friteret skidtfisk stukket igennem.
Der tænkte jeg "Fuck!
".
Og jeg har også fået en spiselig urtepotte med grøntsager og spiselig 'jord'.
Sådan noget havde man aldrig set dengang, fortæller han.
Og det er ifølge madskribenten vigtigt, at de gør det.
Det betyder, at bondemænd og producenter kan dyrke andet end kartofler og hvede.
- De rykker standarden i hele verden.
Når konkurrenterne når dem, rykker de grænsen igen.
Der er ikke andre restauranter herhjemme, der kan rydde forsider i udlandet med en ny menu.
- Mange af de ting, jeg har spist på Noma, ville jeg nok ikke spise et andet sted, hvis det var første gang.
Man har fuld tillid til dem.
Hvis Redzepi siger, at jeg skal grave hjernemasse ud af andens kranie, så gør jeg det.
Endda med dens tunge som ske!
, siger Lars Bjerregaard.
Uoverskueligt at skulle spise på Noma hver ugeNiels Lillelund er madanmelder på Jyllands-Posten og er ligesom sine to kolleger helt vild med Noma.
De er alle enige om, at det smager fantastisk og er en helt unik oplevelse.
De sætter standarden, og når konkurrenterne når dem, rykker de hurtigt videreLars Bjerregaard- Men tanken om at spise der en gang om ugen, forekommer mig fuldstændig uoverkommelig.
Jeg ville ikke orke det.
Det kræver simpelthen for meget af gæsten.
Han synes, at Noma er langt mere end en restaurant og sammenligner oplevelsen med et teaterstykke.
- Men Noma bliver bare vildere og vildere og mere og mere grænsesøgende.
De sætter standarden, og når konkurrenterne når dem, rykker de hurtigt videre.
Det, der var nyskabende for 10-15 år siden, er jo ikke nyskabende i dag.
Derfor ser man også deres retter virker mere og mere 'mærkelige' Men det smager forrygende.
Det eneste Noma-tiltag, Niels Lilleund ikke var helt begejstret for, var introduktionen af myrer i maden.
- De er et eksempel på noget, jeg synes, var pjat.
De havde efter min mening ingen gastronomisk værdi overhovedet.
Noma genåbnede tidligere i år efter at have været lukket i en periode for at udvikle et nyt koncept.
Derfor har de ingen Michelinstjerner på nuværende tidspunkt, men sidst havde de to.
En fuld menu på 20 retter koster 2400 kroner, og skal du have vin med, koster det 1.
350 oveni.
FacebookTwitterKopier linkEmner:Noma|Restauranter|København|Madlavning|Guide Michelin




https://www.dr.dk/nyheder/udland/fbi-finder-nye-mistaenkelige-pakker

Brevbombesag i USASe temaUdlandFBI finder to nye mistænkelige pakkerTo nye pakker er sendt til en senator og en tidligere efterretningschef.
Den amerikanske senator Cory Booker fra New Jersey har også fået tilsendt en mistænkelig pakke, der ligner øvrige brevbomber.
Af Lasse Berg Sørensen26.
okt.
2018 kl.
15.
16 | opdateret 26.
okt.
2018 kl.
15.
45Bemærk: artiklen er mere end 30 dage gammelLæs opMens FBI med lys og lygte leder efter gerningspersonerne bag de mange mulige brevbomber, der de seneste dage er blevet sendt til fremtrædende personer og politikere, er to nye mistænkelige pakker dukket op.
Læs også:OVERBLIK Disse ni Trump-kritikere har fået tilsendt brevbomber eller mistænkelige pakkerI dag er en pakke adresseret til den demokratiske senator Cory Booker blevet fundet på en postcentral i Royal Palm Beach i staten Florida, oplyser forbundspolitiet FBI.
Ifølge nyhedsbureauet AP oplyser FBI, at pakken til Booker ligner de øvrige, der er blevet sendt.
Booker bliver ofte nævnt som en mulig demokratisk præsidentkandidat ved valget i 2020.
Han var også nævnt som en mulig vicepræsidentkandidat, da Hillary Clinton stillede op mod Donald Trump i 2016.
Den tidligere direktør for USA's nationale efterretningstjenester James Clapper har også fået tilsendt en mulig brevbombe.
Clapper: Det er terrorismeFBI har også fundet en pakke stilet til den tidligere direktør for USA's nationale efterretningstjenester James Clapper og tv-stationen CNN.
Det skriver avisen New York Times og tv-stationen MSNBC.
Ifølge to unavngivne politikilder blev denne pakke fundet på en postcentral på Manhattan, New York City, tæt på teaterområdet omkring Broadway.
En bombeenhed blev med det samme sendt derhen.
Læs også:New Yorks borgmester om mistænkelige pakker: 'Det er absolut terrorisme'Med dagens fund undersøger politiet indtil videre 12 pakker der kan indeholde brevbomber.
- Det er ikke nogen overraskelse.
Der er uden tvivl tale om hjemlig terrorisme.
Det er jeg ikke i tvivl om, siger James Clapper efter opdagelsen til CNN, hvor han nu arbejder som analytiker.
James Clapper har - ligesom mange andre modtagere af mistænkelige pakker - været kritisk over for præsident Donald Trump.
I en interview med CNN sagde han sidste år, at Trump "angriber demokratiet indefra".
Læs også:Tidligere efterretningschef: Trump angriber demokratiet indefraClapper fratrådte som øverste chef for efterretningstjenesten 20.
januar 2017, hvor Trump tiltrådte som præsident.
FacebookTwitterKopier linkEmner:USA|Florida




https://www.dr.dk/nyheder/udland/jeg-kunne-aldrig-elske-en-homoseksuel-soen-moed-brasiliens-maaske-kommende-praesident

Udland’Jeg kunne aldrig elske en homoseksuel søn’: Mød Brasiliens – måske – kommende præsidentHan er hadet af mange – men elsket af millioner.
Jair Bolsonaro er storfavorit til at blive Brasiliens næste præsident.
Ilana Zatz stemmer på Jair Bolsonaro trods kontroversieller udtalelser.
Hun mener, at han forsvarer familien, brasilianske værdier og Gud.
Af Lise Karlshøj Ipsen26.
okt.
2018 kl.
15.
43Bemærk: artiklen er mere end 30 dage gammelLæs opHan bliver kaldt ’Brasiliens Donald Trump’ på grund af sine grænseoverskridende udtalelser og yderligtgående holdninger.
Mens hans modstandere kalder ham fascist, nazist, racist og mandschauvinist, ser hans mange tilhængere ham som et frisk pust, som kan bringe nye og mere ordnede tider i brasiliansk politik.
- Jeg kunne aldrig elske en homoseksuel søn.
Jeg ville foretrække, at han døde i et trafikuheld, sagde Jair Bolsonaro i 2011 til Playboy Magazine.
Og når brasilianerne på søndag går til valg ved den afgørende valgrunde og skal vælge deres nye præsident, kan han meget vel blive vinderen.
Læs her fire spørgsmål og svar om storfavoritten Jair Bolsonaro.
Hvem er han?
63-årige Jair Bolsonaro er tidligere kaptajn i militæret.
Han gik ind i politik i 1980’erne for at forsvare militærfolks rettigheder, og har siden 1991 været medlem af det brasilianske parlament.
Det fik megen medieomtale, da han i begyndelsen af september blev stukket i maven ved et valgarrangement.
Han overlevede dog attentatforsøget, og var i stand til at gennemføre valget.
Læs også:Brasiliansk præsidentkandidat overfaldet og stukket med kniv under valgkampHvad vil han?
Hans tilhængere mener, at han vil forny brasiliansk politik og skabe orden i et kaotisk system.
Nogle ser ham endda som en slags frelser i et land tynget af kriminalitet.
Hans holdninger hører til på den yderste højrefløj.
Og hans valgkamp har haft stor fokus på, at han vil opbygge et tryggere samfund.
Han vil for eksempel lempe landets våbenlovning, så folk kan beskytte sig mod kriminalitet.
Læs også:Knivattentat og politikerlede: I dag vælger brasilianerne "den mindst farlige" præsidentHan står desuden for klassiske konservative værdier som familie, et tættere bånd til kirken, stærkere politi og militær.
Og så er han imod abort – et synspunkt, som millioner af evangeliske kristne bakker op om.
Hvorfor er han blevet så populær?
Mange brasilianere er skuffede over Arbejderpartiet og tidligere præsident Lula, som lige nu afsoner en dom på 12 års fængsel for korruption, samt tidligere præsident Dilma Roussef, der to år efter sit genvalg i 2014 måtte se sig fjernet efter en rigsretssag.
De politiske møgsager har medført en svær grad af politikerlede og en bølge af proteststemmer imod Arbejderpartiet.
Dem har Bolsonaro nydt godt af.
Men han er også meget populær i sig selv.
Millioner af mennesker følger ham på Facebook, Twitter og Instagram, og han har dermed et publikum, som hans modkandidater kun har kunne drømme om.
Hvorfor er han kontroversiel?
Bolsonaro har været involveret i en lang række kontroversielle sager, og beskyldes i flæng for at være sexistisk, racistisk og homofobisk.
Han har blandt andet sammenlignet homoseksuelle med pædofile, og har sagt, at han ville være ude af stand til at elske en homoseksuel søn.
- Jeg kunne aldrig elske en homoseksuel søn.
Jeg ville foretrække, at han døde i et trafikuheld, sagde han i 2011 til Playboy Magazine.
Læs også:'Brasiliens Donald Trump' vinder første runde ved præsidentvalgI 2015 fik han en bøde for at sige, at et kvindeligt kongresmedlem ikke var værd at voldtage, fordi hun var for grim.
Han radikale ytringer er endda gået ud over hans egen datter, da han sidste år sagde, at det havde været en ’svaghed’ da han fik en datter efter at have fået fire drenge.
Udtalelser som disse har gjort ham ekstremt upopulær hos store dele af befolkningen.
I slutningen af september demonstrerede hundredetusindevis af brasilianske kvinder imod ham.
FacebookTwitterKopier linkEmner:Donald Trump (politiker)|Brasilien|Homoseksualitet|Kriminalitet|Facebook




https://www.dr.dk/nyheder/udland/khashoggis-soen-har-forladt-saudi-arabien

Khashoggi-sagenSe temaUdlandKhashoggis søn har forladt Saudi-ArabienUdrejseforbud har hidtil forhindret dræbt journalists søn i at rejse.
Salah Khashoggi, søn af den dræbte Jamal Khashoggi, modtog forleden kronprins Mohammed bin Salmans kondolencer.
Han har nu fået løftet sit udrejseforbud og er rejst til USA med sin familie.
Af Lise Karlshøj Ipsen26.
okt.
2018 kl.
14.
21Bemærk: artiklen er mere end 30 dage gammelLæs opSalah Khashoggi er ankommet til USA med sin familie.
Han er den ældste søn af den kritiske journalist Jamal Khashoggi, som den 2.
oktober blev dræbt på det saudiarabiske konsulat i Istanbul.
Saudi-Arabiens forklaringer1.
Gik ud i liveFørst afviste Saudi-Arabien anklagerne om, at Jamal Khashoggi var blevet dræbt på konsulatet.
Myndighederne fastholdt, at journalisten havde forladt konsulatet i live, og at de ikke havde noget med hans forsvinden at gøre.
2.
Døde i et slagsmålNatten til den 20.
oktober - altså over to uger efter Khashoggis forsvinden - ændrede den forklaring sig.
Saudi-Arabien erkendte for første gang, at Jamal Khashoggi blev dræbt på konsulatet i Istanbul.
Ifølge en offentlig anklager var det et slagsmål mellem journalisten og folk på konsulatet, der førte til hans død.
3.
Der skete en fejlDen 21.
oktober kom den første officielle udtalelse fra en højtstående, saudisk embedsmand, nemlig udenrigsminister Adel al-Jubeir.
Nu vidste man ikke længere, hvad der virkelig skete med Khashoggi - udover at han blev dræbt af et "saudisk sikkerhedsteam", da han gik ind på konsulatet den 2.
oktober.
På grund af faderens kritik af det saudiske styre, har Salah Khashoggi haft forbud mod at forlade Saudi-Arabien.
For to dage siden blev sønnen set trykke den saudiarabiske kronprins, Mohammed bin Salman, i hånden og modtage hans kondolencer.
Amerikanerne er tilfredseTalsmanden for det amerikanske udenrigsministerium, Robert Palladino, byder i dag beslutningen om at lade Salah Khashoggi forlade Saudi-Arabien velkommen.
Det vides endnu ikke, hvor sønnen og hans familie er rejst til i USA.
Hans far, Jamal Khashoggi, boede de sidste år af sit liv i Washington D.
C.
Læs også:Saudi-Arabien: Journalist blev dræbt på konsulatDen amerikanske udenrigsminister, Mike Pompeo, skal under en rejse til Riyadh forleden have opfordret sauderne til at lade Salah Khashoggi rejse til USA.
Hvor er liget?
Efter længe at have nægtet at have haft noget med Jamal Khashoggis forsvinden at gøre, indrømmede Saudi-Arabien for en lille uge siden, at journalisten blev dræbt på konsulatet.
De har dog ikke kunne hjælpe de tyrkiske efterforskere med at finde frem til liget.
Den tyrkiske præsident Erdogan kræver i dag, at de saudiske embedsmænd, som var med til at udføre drabet, fortæller, hvor liget er placeret.
Læs også:TIDSLINJE Få overblik over Jamal Khashoggis mystiske forsvindenHan siger desuden, at den saudiarabiske chefanklager søndag ankommer til Tyrkiet for at hjælpe med efterforskningen.
Saudi-Arabien afviser, at drabet skal have været bestilt fra højeste sted, men chefanklageren udtalte i går, at mordet havde været 'nøje planlagt'.
FacebookTwitterKopier linkEmner:Mike Pompeo (politiker)|Recep Tayyip Erdoğan (politiker)|Saudi-Arabien|USA|Mord




https://www.dr.dk/nyheder/penge/korrespondent-om-eik-bank-dom-endnu-et-stort-nederlag-til-staten

PengeKorrespondent om Eik Bank dom: Endnu et stort nederlag til StatenDommen kommer oven i tre tidligere nederlag til Finansiel Stabilitet.
Korrespondent: Dom i Eik Banksag er et nederlag for staten, som havde krævet en kvart milliard kroner, men kun fik 28,6 millioner.
Af Jesper Knudsen26.
okt.
2018 kl.
14.
43Bemærk: artiklen er mere end 30 dage gammelLæs opFire tidligere direktører og bestyrelsesmedlemmer i den krakkede færøske Eik Bank skal betale 28,6 millioner kroner i erstatning til statens oprydningsselskab Finansiel Stabilitet.
Det fastslår Østre Landsret i en dom i dag.
Alligevel ligner det endnu et stort nederlag for staten i retsopgøret efter finanskrisen, lyder vurderingen fra DRs erhvervskorrespondent Jakob Ussing.
- Fordi bankens ledelse frifindes for erstatningsansvar på hovedanklagen om den generelle drift af banken - ligesom revisionen frifindes.
Dommen flugter dermed med dommene i de tre første retsopgør mod ledelserne i Amagerbanken, Roskilde Bank og Capinordic Bank, som dog alle er blevet anket af statens oprydningsselskab Finansiel Stabilitet, siger han.
Læs også:Staten overtager kontrollen af Københavns AndelskasseDagens afgørelse er dermed den fjerde på stribe, som frikender bankchefer for erstatningsansvar for den generelle bankdrift.
Samtidig betyder den, at Finansiel Stabilitets oprindelige krav om en kvart milliard kroner fra tre direktører, tre bestyrelsesmedlemmer og revisionen afvises.
Kun i et enkelt tilfælde dømmes nogle af cheferne:- To af direktørerne og to af bestyrelsesmedlemmer dømmes for erstatningsansvar for ét særligt risikofyldt lån, som blev givet efter finanskrisens udbrud på trods af, at banken faktisk var betænkelig over for lånet.
Derfor skal de fire til sammen betale 28,6 millioner kroner i erstatning, siger Jakob Ussing.
Staten havde ellers krævet erstatning for seks konkrete lån, men ledelsen frikendes for erstatningsansvar i de fem af sagerne.
- Og vel at mærke i de største.
Statens samlede erstatningskrav lød på 250 millioner kroner, og også i det lys er de tale om et nederlag for staten, mener Jakob Ussing.
Ligner tidligere domDagens nederlag er ikke det første for Finansiel Stabilitet.
I 2015 blev også Capinordic Bank frifundet i hovedanklagen om at uansvarlig bankdrift skulle have kørt banken i sænk.
Dagens dom i Østre Landsret har ifølge Jakob Ussing flere ligheder med den sag.
- Her blev tre ledelsesmedlemmer dømt til betale samlet 90 millioner kroner i erstatning for ni konkrete, uansvarlige lån.
Den sag blev anket af begge parter og kommer for Højesteret i november, hvor vi så får den første endelige dom i retsopgøret efter finanskrisen, forklarer han.
Finansiel Stabilitet skal betale sagens omkostninger, som Østre Landsret samlet fastsætter til tæt på 40 millioner kroner.
Staten har allerede brugt tæt på en halv milliard kroner på at føre erstatningssager - i advokatregninger og sagsomkostninger - i retsopgøret mod bl.
a.
Amagerbanken og Roskilde Bank.
Læs også:Ledelsen i Roskilde Bank er frikendt for ansvarFacebookTwitterKopier linkEmner:Finansiel Stabilitet|Østre Landsret|Økonomi|Amagerbanken|Retsvæsen




https://www.dr.dk/nyheder/regionale/nordjylland/datter-til-knivdraebt-70-aarig-kvinde-politiet-tog-os-ikke-serioest

NordjyllandDatter til knivdræbt 70-årig kvinde: Politiet tog os ikke seriøstMindst fem gange kontaktede de pårørende politiet på grund af chikane og trusler fra en nu drabsmistænkt 64-årig mand.
Familien til en nu død 70-årig kvinde er langt fra tilfreds med politiets ageren i sagen.
Af Martin Møller Geertsen og Klaus Videbæk26.
okt.
2018 kl.
14.
07Bemærk: artiklen er mere end 30 dage gammelLæs opOnsdag eftermiddag fandt politiet liget af en 70-årig kvinde i en bil på en parkeringsplads i Frederikshavn.
Politiet efterforsker nu sagen, hvor en 64-årig mand er varetægtsfængslet og sigtet for drab.
Men allerede i ugen op til drabet blev politiet gentagne gange kontaktet af de pårørende til kvinden, der efter trusler og fysisk kontakt frygtede, hvad den 64-årige kunne finde på.
Læs også:Familie til knivdræbt vil lægge sag an mod politietLouise Hertz er datter til den dræbte kvinde.
Her fortæller hun til DR Nordjylland, hvordan hun har oplevet hændelsesforløbet op til drabet.
Hun henviser til, at familien til den dræbte i mindst fem tilfælde var i kontakt med politiet op til drabsdagen.
Moderen får et 'modbydeligt' brevFamiliens første kontakt til politiet sker fredag i sidste uge, da Louise Hertz' to søstre finder et brev hængende på moderens dør.
- Et rigtigt ulækkert og modbydeligt brev, fortæller Louise Hertz.
Hør Louise Hertz fortælle om brevet til moderenDen ene søster tager i situationen brevet ned fra døren og går ind til den 64-årige, der bor i samme opgang som moderen, og beder ham holde sig væk.
Manden smider fysisk søsteren ud af lejligheden, og moderen og de to søstre må derefter forskanse sig i moderens lejlighed i halvanden time for at undgå kontakt med den 64-årige, fortæller Louise Hertz.
De ringer til politiet, men da betjentene ankommer, er manden væk.
Forud for episoden havde moderen haft et to år langt kammeratskab til den nu formodede gerningsmand.
Samme dag, som brevet blev hængt op på døren, havde manden fortalt, at han havde følelser for moderen, fortæller Louise Hertz.
Men moderen, der i forvejen var gift og havde sin mand boende på plejehjem, gengældte ikke mandens følelser.
Det reagerede manden ifølge Louise Hertz kraftigt på.
Politikontakt tre gange på en dagSenere fredag modtager familien angiveligt en sms fra manden, der fortæller, at han er på vej ned til plejehjemmet for at besøge moderens mand, der lider af parkinson.
Familien ved ikke, hvad manden har tænkt sig, men de frygter, at han vil gøre skade på deres far og kontakter igen politiet, der oplyser, at de ikke kan gøre noget, medmindre manden gør noget ulovligt.
Om aftenen opholder familien sig hos en af Louise Hertz' søstre.
Men her dukker den 64-årige pludselig op og er tydeligt beruset.
Ifølge familien råber og skriger han og nægter at gå, og Louise Hertz ringer til sin forlovede.
Da han ankommer opstår der håndgemæng mellem de to.
Familien ringer derefter for tredje gang til politiet, der kører til adressen og tager manden med i detentionen.
Politiet siger ifølge Louise Hertz til familien, at de skal tage deres forholdsregler i forhold til manden.
Men allerede få timer efter, at politiet har taget ham med, er manden på fri fod igen.
Det finder familien ud af lørdag morgen, da manden omkring klokken otte på ny opsøger den 70-årige i hendes lejlighed, hvor han nok engang bliver afvist.
Familien prøver at få polititilholdSøndag er moderen og resten af familien samlet i Vadum, da moderen modtager en besked på sin telefonsvarer.
Her siger manden, at han vil opsøge dem i Vadum, medmindre moderen indfinder sig i sin lejlighed i Frederikshavn i løbet af ti minutter, så hun kan få ’en forklaring på det hele’.
Familien ringer igen til politiet.
Politiet har ikke sigtet manden efter episoden fredag aften og kan fortsat ikke gøre noget, men opfordrer familien til at forsøge at få oprettet et polititilhold mod ham, fortæller Louise Hertz.
Familien prøver at få manden anholdtMandag morgen tager familien ned på politistationen for at få lavet netop det.
Her fortæller en politiassistent, at den 64-årige selv har været på stationen tidligere på dagen for at politianmelde Louise Hertz' forlovede for vold.
Da familien nu beder om et polititilhold mod manden, får de angiveligt at vide, at det vil blive svært at få oprettet et tilhold mod manden, som tingene står nu.
Louise Hertz oplever desuden, at politiassistenten betvivler moderens oplevelser, og at han forsøger at tale moderen fra at få lavet et polititilhold.
Ifølge Louise Hertz får de også at vide, at manden var 'flink', da han var der tidligere på dagen.
Det er også skræmmende, at politiet ikke engang henvender sig til os og fortæller os, at han er løsladt, når han bor lige ved siden af vores mor.
Louise Hertz, datter til dræbt 70-årigTo dage senere møder den 70-årige den formodede gerningsmand i et indkøbscenter, hvor han får overtalt hende til, at de kan sætte sig ned og snakke sammen.
Ved samme lejlighed køber manden ifølge politiets oplysninger en køkkenkniv, og ude foran opgangen, hvor de begge bor, stikker han ifølge sigtelsen moderen med kniven og lader hende forbløde i en bil.
Familien: Politiet har været useriøseOvenpå hele hændelsesforløbet føler Louise Hertz ikke, politiet på noget tidspunkt har behandlet sagen med den alvor, som situationen har krævet.
Hun vurderer, at de har talt med politiet mellem fem og otte gange undervejs.
Det eneste, der er kommet ud af det, er en tilbageholdelse af manden på omkring seks timer.
- Jeg synes, de har været meget useriøse, og der har ikke været nok alvor omkring sagen.
Det virker uprofessionelt, siger hun.
Tror du drabet kunne have været forhindret, hvis politiet havde handlet anderledes?
- Jeg ved ikke om selve drabet kunne have været forhindret i en situation, hvor manden er så syg, som han er.
Men at man lukker en mand ud efter seks timer, der på mindre end 12 timer har opført sig voldeligt over for en familie i to omgange og er fuld, mens vi har kimet dem ned – det, synes jeg, er useriøst.
- Det er også skræmmende, at politiet ikke engang henvender sig til os og fortæller os, at han er løsladt, når han bor lige ved siden af vores mor, siger Louise Hertz.
Det bliver jo endnu værre, hvis man føler, at man har forsøgt at råbe op og få hjælp og så måske sidder med oplevelsen af, at situationen kunne være undgået.
Marianne Vestergaard-Lau, Nordjyllands PolitiPolitiet: Vi vil undersøge sagenHos Nordjyllands Politi er politiinspektør Marianne Vestergaard-Lau ærgerlig over familiens oplevelse, og at familien nu har tænkt sig at klage over politiets indsats.
- Vi er i kontakt med familien og har inviteret dem til møde, så det er jeg rigtig ked af at høre.
Det er altid en frygtelig situation, når man mister et familiemedlem.
Især for de pårørende.
Det bliver jo endnu værre, hvis man føler, at man har forsøgt at råbe op og få hjælp og så måske sidder med oplevelsen af, at situationen kunne være undgået.
Familien kontaktede politiet mindst fem gange i løbet af forløbet, første gang fredag i sidste uge.
Kunne I have gjort noget anderledes i sagen?
- Jeg kan bekræfte, at vi henover weekenden har været i kontakt både med den dræbte og den dræbtes familie, og at der har været politi til stede i forbindelse med de uoverensstemmelser, der har været.
Men om vi kunne have gjort noget anderledes er alt for tidligt at sige.
Vi står nu med en drabsefterforskning, hvor vi er nødt til at tage afsæt i det forløb, der har været inden.
Fredag aften tog politiet den formodede gerningsmand med i detention, men han blev løsladt allerede lørdag morgen.
Skulle politiet have handlet anderledes i den situation?
- Det kan jeg ikke udtale mig om.
Umiddelbart vil det være snublende nemt at sige, at det skulle vi, men du ved også, at vi har noget lovgivning, vi skal følge, og igen er det for tidligt at udtale sig, om vi skulle have gjort noget anderledes.
Vil I senere, når efterforskningen af drabet er ved at være færdig, lave en undersøgelse af politiets eget arbejde?
- Ja, det vil vi.
I første omgang koncentrerer vi os om selve drabet, og det, der ligger forud, men vi vil vende alle sten, siger Marianne Vestergaard-Lau.
Via sin forsvarer erkendte den 64-årige i går ved et grundlovsforhør i retten i Hjørring at have stukket den 70-årige med kniv, men nægtede sig samtidig skyldig i drab.
Manden er nu varetægtsfængslet i fire uger sigtet for drab.
FacebookTwitterKopier linkEmner:Hertz|Politi|Kriminalitet|Nordjyllands Politi|Jylland




https://www.dr.dk/sporten/tennis/team-danmark-laege-ser-ingen-begraensninger-gigtplaget-wozniacki

TennisTeam Danmark-læge ser ingen begrænsninger for gigtplaget WozniackiFår Caroline Wozniacki den rette behandling og tager sine forholdsregler, kan hun konkurrere trods gigtsygdom.
Wozniacki kan sagtens fortsætte sin karriere på trods af sin gigtsygdom, mener Team Danmark-læge Thøger Persson Krogh.
Af Nikolaj Tangaa Thorngaard26.
okt.
2018 kl.
13.
40Bemærk: artiklen er mere end 30 dage gammelLæs opTennisstjernen Caroline Wozniacki fortalte torsdag, at hun har fået konstateret leddegigt og er kommet i behandling for sygdommen.
Umiddelbart lyder det hæmmende for en topatlet, men ifølge Thøger Persson Krogh, der er Team Danmark-læge med speciale i idrætsmedicin og gigtsygdomme, behøver det ikke nødvendigvis at begrænse Wozniacki.
- Hun skal være relativt velbehandlet for at kunne spille og træne.
Er hun det, ser jeg intet problem i, at hun presser kroppen.
Læs også:Gigtforeningen: Et aktivt liv og medicin kan holde Wozniacki på toppen- For alle leddegigtpatienter kan livet blive anderledes efter prognosen.
Måske skal hun hvile mere end tidligere og træne anderledes, for at det hænger sammen.
Gør hun det, ser jeg ingen begrænsninger for hende.
- Allerede nu doserer hun ud fra sin erfaring.
Hun ved, at hun kan nå længere ved at træne smartere, og den viden skal hun bruge med de her ekstra udfordringer, vurderer Thøger Persson Krogh.
Gode udsigterWozniacki fortalte efter nederlaget til Elina Svitolina i sæsonfinalen torsdag, at hun i sommer vågnede op en dag uden at være i stand til at løfte armene.
Hun konsulterede flere læger, inden hun fik stillet en diagnose og kom i behandling.
Den virkede så godt, at hun tidligere i oktober vandt China Open.
- Medicinen er fantastisk, så jeg er ikke bekymret over det.
Så det er fint.
Man skal bare være opmærksom, sagde Wozniacki til Ekstra Bladet torsdag.
Thøger Persson Krogh forklarer, at leddegigt kan påvirke i vidt forskellige grader.
- Det er lige fra let påvirkning, hvor man ikke behøver medicin, og til svær sygdom, hvor man skal medicineres livslangt.
Læs også:VIDEO Wozniacki åbner op: Kæmper med kronisk gigtsygdom- Ud fra det Wozniacki fortæller, lyder det enten som en let leddegigt, ellers er hun vældig godt behandlet.
- Når hun kan vinde en kæmpestor WTA-turnering, siger det mig, at hun befinder sig i den mere ønskværdige halvdel af spektrum af gigtpåvirkninger.
- Det er også relevant, at hun selv fremhævede, at behandlingen er anderledes i dag end for 15-20 år siden.
I dag kan man leve et normalt liv, fordi behandlingen er så god, pointerer Thøger Persson Krogh.
Med nederlaget torsdag sluttede Caroline Wozniackis 2018-sæson.
Hun har allerede annonceret, at hun har i sinde at spille mindst en sæson mere på WTA-touren.
/ritzau/FacebookTwitterKopier linkEmner:Caroline Wozniacki (tennisspiller)|Team Danmark|Ekstra Bladet|Tennis|Gigt




https://www.dr.dk/sporten/fodbold/nye-fifa-turneringer-skudt-til-hjoerne-europa-er-imod

FodboldNye Fifa-turneringer skudt til hjørne: Europa er imodNye milliard-sponsorerede fodboldturneringer blev ikke vedtaget på Fifa-mødeHeller ikke denne gang lykkedes det Fifa at få vedtaget ideen om to nye kontinentale fodboldturneringer.
Af Henrik Liniger26.
okt.
2018 kl.
14.
53Bemærk: artiklen er mere end 30 dage gammelLæs opDet lykkedes ikke for Fifa-præsident Gianni Infantino at få vedtaget planerne om en udvidelse af klub-VM og en verdensomspændende Nations League for landshold, da Fifas øverste råd, Fifa Council, holdt møde i Rwanda fredag.
I stedet valgte rådet at nedsætte et udvalg, som skal arbejde videre med planerne.
Udvalget skal fremlægge detaljerede planer for turneringerne på Fifas næste møde til marts.
En gruppe asiatiske sponsorer har stillet Fifa et astronomisk beløb på 25 milliarder Dollars – omkring 160 milliarder kroner – i udsigt, hvis turneringerne bliver udvidet.
Europæisk modstandBeslutningen om at udsætte vedtagelsen af de nye turneringer er en klar sejr for Det Europæiske Fodboldforbund (Uefa), som frygter at en sådan turnering vil gå ud over markedsværdien for Champions League.
Modstanden har resulteret i et åbent opgør mellem Uefa og Fifa, og i første omgang er det altså Fifa, der har bøjet sig og udsat planerne.
- Fornuften har sejret, siger Uefas præsident, Aleksander Ceferin til AP efter Fifas møde.
Læs også:Fredag skal Fifa stemme om to nye turneringerDet er anden gang på få måneder at Fifa-præsident Gianni Infantino må opgive at få vedtaget udvidelsen af de to turneringer.
Allerede i maj forsøgte han at få gennemført planerne, men også dengang uden held.
Præcis hvordan de nye turneringer skal se ud, ved vi ikke i detaljer.
For klub-VM er der dog forslag om en udvidet turnering enten hvert år i juli-august eller hvert fjerde år på et andet tidspunkt.
En verdensomspændende Nations League skal ende i en slutrunde hvert fjerde år, som skal afløse Confederations Cup, og der skal være pladser ved VM-slutrunden på spil i Nations League.
FacebookTwitterKopier linkEmner:Aleksander Ceferin (idrætsleder)|FIFA|Fodbold|UEFA|Rwanda




https://www.dr.dk/nyheder/politik/kommissioner-under-lup-ekspertudvalg-vil-begraense-hundedyre-advokatregninger

PolitikKommissioner under lup: Ekspertudvalg vil begrænse hundedyre advokatregninger Eksperter i Justitsministeriet advarer mod tv-dækkede høringer som i USA.
Her er det formanden for den nu afsluttede skattesagskommission Lars E.
Andersen, der viser rundt i lokaler i Buddinge nord for København.
Af Jens Ringberg26.
okt.
2018 kl.
13.
30Bemærk: artiklen er mere end 30 dage gammelLæs opDe store undersøgelser af skandalesager som Tibet-sagen og forholdene i Skat er potentielle tag-selv-borde for de advokater, der bliver udpeget som bisiddere for de involverede politikere og embedsmænd.
Det skal der nu sættes en stopper for, foreslår et ekspertudvalg under Justitsministeriet.
Undersøgelseskommissionerne skal simpelthen kunne bede advokaterne blive væk, hvis det ikke er relevant at de er tilstede.
Dermed kan de heller ikke hæve honorar.
Udvalget har set på, hvordan man i fremtiden kan undersøge skandalesager bedre og mere effektivt.
Forslagene skal nu i høring og diskuteres af Folketinget.
Mange advokater på pladsVed den seneste store undersøgelse, i Tibet-sagen, var der ofte dage med 30-35 advokater til stede i undersøgelseskommissionens lokale i Buddinge nord for København, også på mere stille dage - alle naturligvis på honorar.
Dét var med til at gøre undersøgelsen dyr.
En dag med 30-40 advokater på plads kan "løbe op i mere end en halv million kroner for en retsdag", skriver ekspertudvalget.
Læs også:Endnu en kommission - men hvad nytter det?
Nu foreslår ekspertudvalget at undersøgelseskommissionerne får mere magt over, hvor mange advokater der skal overvære afhøringer.
Kommissionen skal simpelthen kunne afskære advokaterne fra at deltage i møder, som man på forhånd kan forvente er "uden direkte eller indirekte betydning for den pågældendes klient".
Hurtigere undersøgelserDet kontroversielle forslag kommer efter, at ekspertudvalget har talt med en lang række dommere, jurister og advokater, der har været med i tidligere undersøgelser af store skandalesager.
Udvalget kommer med en stribe forslag til, hvordan man i fremtiden kan undersøge den slags sager mere effektivt.
Den dommer, der er formand for kommissionen, skal have mere magt til at køre undersøgelsen effektivt.
Og der skal laves bedre forundersøgelser, så man kan afgøre, om der er noget at gå videre med.
Politikerne på Christiansborg har i flere år diskuteret, om man skal lave parlamentariske høringer, hvor politikerne selv deltager i undersøgelserne - som det kendes fra USA.
Det rejser mange spørgsmål - for eksempel i forhold til retssikkerheden hos embedsmænd, der skal afhøre.
Og så siger ekspertudvalget klart nej til tv-transmissioner fra den slags høringer - så på det punkter bliver der ikke amerikanske tilstande i Danmark.
FacebookTwitterKopier linkEmner:Justitsministeriet|Offentlig forvaltning|Tibet|USA|Folketinget




https://www.dr.dk/sporten/tennis/tomme-tribuner-og-fesen-fanzone-sloej-saesonfinale-siger-farvel-til-singapore

TennisTomme tribuner og fesen fanzone: Sløj sæsonfinale siger farvel til SingaporeWozniacki og de øvrige tennisstjerner sikrer Singapore eksponering i hele verden under sæsonfinalen i tennis – de lokale er ligeglade.
© ScanpixAf Per Colstrup Vinkel (Fra Singapore)26.
okt.
2018 kl.
13.
25 | opdateret 26.
okt.
2018 kl.
13.
35Læs opTorsdag aften.
Mørket sænker sig over de 10.
000 tilskuerpladser i Singapore Indoor Stadium.
I røg og damp entrerer Caroline Wozniacki banen til sin sidste gruppekamp ved årets sæsonfinale i tennis.
En begejstret stadionspeaker præsenterer sidste års danske vinder af turneringen.
Men begejstringen bliver ikke ligefrem delt ude i mørket, hvor hovedparten af de 10.
000 sæder til aftenens hovedkamp mellem Caroline Wozniacki og Elena Svitolina er tomme.
- Folk i Singapore er stille og viser ikke følelser offentligt.
Jason de la Penã, journalistAllerede når man træder ud af metroen på ”Stadium”-stationen, mærker man den døde stemning.
Udover at være næsten menneske-tom en halv time før dagens kamp er der ingen skilte, bannere eller reklamer, der fortæller, at en række af verdens største kvindelige sportsstjerner er i byen.
Det virker ikke som om, byen har omfavnet turneringen, der i år spilles i Singapore for femte og sidste gang.
En antagelse som den lokale journalist Jason De La Peña, der dækker turneringen for Fox Sports, bekræfter.
- Folk i Singapore er stille og viser ikke følelser offentligt.
De vil hellere se kampene på tv.
Folk her går op i to ting: uddannelse og efterfølgende karriere samt aftjening af værnepligt.
Alt andet kommer efter.
Det gør sport til noget marginalt sammenlignet med hvad sport betyder i Europa og Vesten generelt, fortæller Jason De La Peña.
Læs også:VIDEO Wozniacki åbner op: Kæmper med kronisk gigtsygdomShipping, transport og finans er tre af de sektorer, der gør Singapore til et af de mest velhavende lande i verden.
Og også årsagen til, at sæsonfinalen for fem år siden flyttede fra Tyrkiet til Singapore.
For virksomheder i de tre sektorer har en global platform og så en eksponeringsmulighed i tennis.
En mulighed, hvor de, uagtet en halvtom hal og manglende folkelig opbakning, kunne få Singapore brandet hos milliarder af tv-seere verden over.
Hjemlig fornemmelse for WozniackiUden for hallen forsøger et par af de globale sponsorer for turneringen at banke en stemning op, tidligere topspillere giver autografer, men sammenlignet med fanzoner ved andre store begivenheder er her ikke ligefrem fest.
Læs også:Gigtforeningen: Et aktivt liv og medicin kan holde Wozniacki på toppenSom de fleste andre offentlige steder i Singapore er alkohol og rygning forbudt, og de fleste tilskuere passerer stille forbi den rungende musik, og de forgæves forsøg på at hype turneringen.
I et hjørne af den halvtomme hal træder en gruppe danske roligans i karakter.
De har, helt i den danske ånd, iklædt sig rød/hvide farver for på bedst mulig måde at bakke deres landsmand op i aftenens kamp.
De er ikke mange, men de høres tydeligt.
”Kom så Caro,” lyder det fra flere steder i hallen.
Med klaphatte om halsen er Jens Maul Jørgensen og Tina Madsen klar til kamp.
De har hver deres Dannebrog i hånden.
Dem havde de også med sidste år, da de oplevede Caroline Wozniacki vinde turneringen.
Læs også:Wozniacki færdig i Singapore: Taber i tre sæt til SvitolinaEfterfølgende skrev hun autografer på alle danske flag i hallen, så flagene har naturligvis fået genvalg.
Parret har boet 15 år i udlandet, de seneste to i Singapore, og mærker hvordan eventyret i udlandet har påvirket deres forhold til danskhed.
- Vi føler os mere danske for hvert år, vi har været i udlandet.
Man lærer at værne om de værdier, man har med hjemmefra.
Begrebet hygge har vi eksempelvis gjort meget ud at bevare og også udbrede det til de venskaber vi har knyttet i Schweiz, Tyskland og Singapore, hvor vi har boet.
- Det kan være ting som at invitere venner hjem på middag.
Det er naturligt for os danskere, men grænseoverskridende for folk her i Singapore.
Men når de først har prøvet det, så er de vilde med det, på den måde er det fedt at kunne udbrede danske traditioner, fortæller Tina Madsen.
Imens snakken går kigger de forbipasserende lokale nysgerrigt på de to danskere, der med deres klaphatte om halsen i den grad skiller sig ud fra den grå masse af hovedsageligt asiatiske tilskuere til aftenens kamp.
Ægteparret er en aktiv del af det danske miljø i Singapore, der tæller cirka 1200 mennesker.
En stor del overværede Caroline Wozniackis sejr i sidste års sæsonfinale.
I dag er cirka 50 danskere i fokus i hallen, fra alle hjørner kæmper de for at hjælpe deres landsmand til den nødvendige sejr for at få en plads i weekendens semifinale.
Læs også:Tennislegende om Wozniacki: ’Hun skal fortsætte med at forbedre sig’Det lykkedes ikke denne gang, de rød/hvide roligans må drage hjem med et nederlag i bagagen.
Alligevel er de opløftede over en aften med den stemning og begejstring de er vokset op med, og som sport giver.
En begejstring de i deres dagligdag som udlandsdanskere i Singapore må kigge langt efter.
Og langt må de danske roligans i Singapore også kigge efter Caroline Wozniacki i fremtiden.
Efter fem år med sæsonfinale i Singapore for verdens bedste tenniskvinder er det slut, når finalen er spillet på søndag.
Fra næste år og ti år frem skal årets sidste turnering med deltagelse af de otte bedste spillere i kalenderåret spilles i Kinesiske Shenzhen.
FacebookTwitterKopier linkEmner:Caroline Wozniacki (tennisspiller)|Singapore|Tennis|Fodbold|Schweiz




https://www.dr.dk/sporten/oevrig/danske-bowlere-tager-kegler-i-tyskland

Øvrig sportDanske bowlere tager kegler i TysklandBowlerne Mai Ginge Jensen og Jesper Agerbo konkurrerer i disse dage mod den europæiske elite ved European Champions Cup i Frankfurt.
Den 34-årige bowler Mai Ginge Jensen er videre til 1/16 finalerne ved European Champions Cup i Frankfurt.
(© DR Sporten)Af Nikolaj Thorngaard26.
okt.
2018 kl.
12.
35 | opdateret 26.
okt.
2018 kl.
19.
48Bemærk: artiklen er mere end 30 dage gammelLæs opKeglerne flyver rundt i Frankfurt disse dage, mens adskillige af Europas bedste bowlere jagter strikes på stribe under European Champions Cup.
Blandt dem de to danske spillere i form af Mai Ginge Jensen og Jesper Agerbo.
- Det er superfedt at være med hernede.
- Det er en turnering, hvor hver nation sender deres bedste kvinde- og mandespiller afsted, så konkurrencen er høj, siger Mai Ginge Jensen.
Læs også:Mai Ginge Jensen vinder mere EM-guld i bowlingTurneringen er med andre ord et mesterskab for europæiske nationale mestre i bowlingens single-disciplin.
Den rangerer på niveauet lige under EM og VM og derfor er den 34-årige bowler også glad for, at hun har fået en god start på turneringen.
Således kvalificerede den forsvarende Danmarksmester sig torsdag til 1/16-finalerne med den anden bedste score ud af alle de 37 kvindelige spillere.
- Jeg vil gerne se mig selv nå rimelig langt, og jeg vil i hvert fald gerne i top otte.
- Det afhænger dog af mange ting.
I bowling kan man have dage, hvor man spiller vildt godt, men hvor keglerne bare ikke vælter.
Så bliver det svært at komme i toppen, fordi så står du måske og spiller mod nogen, der har en lidt heldig dag.
Fredag gik Danmarks mandlige repræsentant i Frankfurt Jesper Agerbo også videre til 1/16-finalerne lørdag.
Han kvalificerede sig med den sjette bedste score ude af 38 spillere.
På trods af det var danskeren fredag ikke tilfreds med sit spil.
- Jeg var ret hurtigt ude hallen, fordi jeg var pænt irriteret, da vi var færdige.
Jeg synes ikke, jeg spillede så godt i dag (fredad, red.
), siger Jesper Agerbo.
- Der er en masse ting, som jeg havde sat mig for, at jeg skulle, som jeg ikke fik gjort ordentligt.
Jeg satser på, det bliver bedre lørdag.
Begge danske bowlere skal forsøge at spille sig videre i turneringen lørdag.
Skulle det lykkes, så er der finalerunde søndag.
FacebookTwitterKopier linkEmner:Frankfurt|Tyskland




https://www.dr.dk/nyheder/kultur/anmelderne-vilde-med-andens-nye-show-han-er-kongen-af-comedy-og-skidedygtig

KulturAnmelderne vilde med 'Andens' nye show: Han er kongen af comedy og skidedygtigHvis der er nogen, der kan gå på scenen iført kongekrone og slæb, så er det Anders Matthesen, mener anmelderne.
Det store show, 'Anden 25' er i anledningen af Anders Matthesens 25 års jubilæum som komiker.
Han startede i 1993 på små, ydmyge klubscener.
I aftes havde showet premiere på den langt større scene i Royal Arena.
Af Malene Koops Grønborg26.
okt.
2018 kl.
13.
03Bemærk: artiklen er mere end 30 dage gammelLæs op- Han er denne tids ubestridte, ukronede konge af dansk comedy.
Sådan lyder det i B.
T.
s anmeldelse af Anders 'Anden' Matthesens 25 års jubilæumsshow 'Anden 25', der i aftes havde premiere i Royal Arena i København.
Showet får topkarakter af anmelder Bo Poulsen, nemlig seks stjerner, men han er ikke den eneste, der er helt oppe at ringe over Matthesens nye show.
- Han var skidedygtig til at bruge hele Royal Arena, der på ingen måde virkede for stor til begivenheden, lyder det videre fra Bo Poulsen.
Berlingske svinger sig også op på fuldt hus med seks stjerner til showet, der fik anmelderens tårer til at trille.
- Man tuder af grin hele aftnen over alle de gale typer og gakkede gags.
Anders 'Anden' Matthesen er slet og ret garant for plat underholdning med en kant af klogskab og kulturpessimisme, skriver anmelder Søren Schauser.
Også POV International giver komikeren seks stjerner for det nye show med ordene: 'Endnu en gang sætter Anders Matthesen ny standard for dansk scenekunst'.
Der var mere end 13.
000 mennesker samlet i aftes til premieren på 'Anden 25'.
Med 75.
000 solgte billetter kun otte dage inden premieren, slog Matthesen alle sine hidtidige forsalgsrekorder.
Selvironi er bedstHos Politiken må jubilaren 'nøjes' med fem hjerter, men også her er det en svært begejstret anmelder, der har set komikerens show.
- Det kræver den onde stejle mig sin mand at entre scenen over for et 13.
500 personer stort publikum iført kongekrone og slæb som en anden europæisk monark anno gamle dage.
Men er der nogen, der kan gøre det, er det 43-årige Anders Matthesen, lyder det i anmeldelsen.
Også hos Ekstra Bladet får Anders Matthesen fem stjerner, og især hans evne til at være svært selvironisk bliver rost til skyerne.
- Som sædvanlig langer han ikke bare ud til højre og venstre, men vender i høj grad også skytset ind ad - ikke bare mod sig selv, men også familien må stå for skud.
Ironi er godt, men selvironi er endnu bedre, lyder det.
Jyllands-Posten er dog ikke helt så entusiastiske som de andre, og nøjes med at give fire stjerner med ordene:- Vi går stopfodrede, overmætte og forspiste fra et show, der blev for meget af det gode.
Men som - i ambivalensens ånd - også var både blæret og mesterligt udført, at man ikke kan lade være med at blive imponeret.
'Anden 25' kan ses i Royal Arena til og med den 27.
oktober og rykker derefter til Jyske Bank Boxen i Herning den 1.
og 2.
november.
FacebookTwitterKopier linkEmner:Anders Matthesen (komiker)|Ekstra Bladet|Royal Arena|København|Humor




https://www.dr.dk/nyheder/regionale/syd/ny-massefyring-paa-kriseramt-skole-nedlaegger-60-stillinger-og-saelger-kunst

VUC SydSe temaSyd- og SønderjyllandNy massefyring på kriseramt skole: Nedlægger 60 stillinger og sælger kunst og bilerDirektør på skandaleramt skole kan ikke garantere, at det er slut med fyringer efter et gigantisk underskud.
VUC Syd's budget for i år viser et underskud på 60 millioner kroner, derfor skal skolen skære markant ned.
 DR)Af Sofie Lewring og Per Smith Vinther26.
okt.
2018 kl.
12.
52Bemærk: artiklen er mere end 30 dage gammelLæs opKun få måneder efter at ledelsen på VUC Syd har givet over 60 medarbejdere en fyreseddel, skal der nu nedlægges endnu 60 stillinger.
Med et stort millionunderskud og et kraftigt dalende elevtal kan direktøren på VUC Syd, Asbjørn Nielsen, ikke garantere, at det er slut med fyringerne efter denne runde.
- Jeg tør ikke spå om fremtiden.
Jeg kan konstatere, at det er et nødvendigt tiltag lige nu for at tilpasse antallet af medarbejdere i forhold til det kursisttal, der desværre er mindre end tidligere, siger han.
Læs også:47 fyret på skandaleramt skole: "Selvfølgelig får det konsekvenser for eleverne"VUC SYD Et massivt brug af offentlige midler, fusk med medarbejdernes tilfredshedsundersøgelser og mundkurv til de ansatte er bare nogle af en lang række skandalesager, som VUC Syd er blevet kritiseret for.
I år viser budgettet et underskud på cirka 60 millioner kroner og næste år et underskud på 50 millioner kroner, hvis ikke VUC Syd skærer ned.
VUC Syd kan ikke undgå fyringer, hvis skolen vil sikre sin fremtid, siger professor i økonomistyring ved Aalborg Universitet, Per Nikolaj Buch.
Alle skolens indtægter kommer fra eleverne, men når elevtallet falder, må skolen tilpasse udgifterne.
- Medarbejdernes løn er den største udgift.
Hvis man har et underskud på 50-60 millioner kroner, så svarer det til, at skolen skal reducere omkring 100 medarbejdere, siger han.
Lige nu har skolen 251 ansatte, men når endnu en stor fyringsrunde er gennemført, vil skolen have fyret omkring 40 procent af sine ansatte.
Sælger ud af kunst, møbler og bilerSkolen vil skære i administration og ledelse, mens kantinerne lukker helt.
Derudover vil skolen sælge ud af diverse ejendele som kunst, inventar og biler for at spare millioner, fortæller direktøren Asbjørn Nielsen.
- VUC er tidligere blevet kritiseret for indkøb af kunst, og det tager vi med i vores overvejelser.
Det er ikke det, der er gør den største likviditetsmæssige forskel, men det har en signalværdi, der er positiv i vores situation, siger han.
Læs også:Millionlån udsætter konkurs af skandaleramt skole: Lærerne får løn på fredagDet midlertidige styre på VUC Syd er indsat for at kortlægge og vurdere økonomien efter skolens bestyrelse blev afsat af Styrelsen for Undervisning og Kvalitet (STUK).
Også formanden for det midlertidige styre på VUC Syd, Laust Joen Jacobsen, mener, det er nødvendigt at sælge ud af skolens ejendele for at få økonomien på rette spor igen.
- Skolen mangler penge, men har overskud af biler, inventar og kunst, der er salgbart.
Det er rettidigt omhu at forsøge at få det omsat, siger han.
Det vidner om, at skolens økonomi er presset, lyder det fra professor Per Nikolaj Buch.
Det er kun en midlertidig løsning at sælge ud af kunst og inventar.
- Det er ikke meningsfyldt at have penge bundet i kunst, når man er økonomisk presset.
Men det hjælper ikke ret meget at sælge ud, for det er kun en engangsindtægt, man får.
Det hjælper kun i en overgangsfase, siger han.
Læs også:Millionlån udsætter konkurs af skandaleramt skole: Lærerne får løn på fredagOpfordring til politikernePolitikerne bør snart finde ud af, om VUC Syd skal køre videre, siger formanden for Gymnasieskolernes Lærerforening, Annette Nordstrøm Hansen.
- Jeg vil opfordre til, at de får kigget på grundigt på situationen og får truffet en beslutning om skolens fremtid.
Vi synes, at politisk skal man træffe en beslutning meget snart, ellers sker der en gradvis lukning af stedet, siger hun.
Senest den 15.
januar skal det midlertidige styre aflevere et overblik over institutionens økonomiske situation og overlevelsesmuligheder til Styrelsen for Undervisning og Kvalitet.
FacebookTwitterKopier linkEmner:VUC Syd|Økonomi|Arbejdspladser|Arbejdsmarked|Gymnasieskolernes Lærerforening




https://www.dr.dk/nyheder/viden/kroppen/rygning-chili-eller-vinterbadning-kan-du-skyde-genvej-til-et-vaegttab

KroppenRygning, chili eller vinterbadning: Kan du skyde genvej til et vægttab?
Vil du gerne tabe dig uden at gå den hårde vej?
Der findes en del husråd, men holder de videnskabeligt?
Af Emilie Aagaard og Illustrationer: Solvej Nygaard Gregersen26.
okt.
2018 kl.
12.
30Bemærk: artiklen er mere end 30 dage gammelLæs op06.
00: Løbetur, seks kilometer06.
45: Morgenmad bestående af skyr, blåbær og Chia.
07.
30: Cykle til arbejde – op ad bakke i modvind.
Bliver du også træt bare af at tænke på at leve så sundt, at kiloerne rasler af?
Så er du nok enig i, at det kunne være fantastisk med nogle smutveje til den slanke linje.
Altså nogle helt simple råd, der hiver forbrændingen i vejret og stabiliserer blodsukkeret, så du slet ikke har lyst til så meget flødekage.
Forskere fra Københavns Universitet har fået mus til at tabe sig ved at aktivere de systemer i kroppen, som normalt påvirkes af kulde og rygning.
Og hvis mus kan, så kan du vel også?
Eller hvad?
1Ryg dig slank?
Mange rygere har oplevet, at de tager adskillige kilo på, hvis de holder op med at ryge.
Ifølge Sundhedsstyrelsen er det normalt at tage tre til seks kilo på, når du stopper med at ryge.
Det kan der være mange grunde til.
Blandt andet at du kommer til at erstatte cigaretten med noget andet, for eksempel et mellemmåltid.
En anden grund kan være, at nikotin, som findes i cigaretter, regulerer appetitten.
Og netop det er grunden til, at Christoffer Clemmensen, som er forsker ved Københavns Universitet, har interesseret sig særlig meget for nikotin.
- Men nikotin, og rygning, har nogle meget sundhedsskadelige effekter.
De overstiger det vægttab, som rygning eller nikotinplastre eventuelt kan give, forklarer han.
Det understreges blandet af, at rygning ifølge Kræftens Bekæmpelse er den risikofaktor, som er skyld i flest tilfælde af kræft.
Så rygning er ikke en fornuftig og holdbar slankekur.
Christoffer Clemmensen fortæller dog, at han sammen med sine kollegaer har fundet et stof, som har den samme positive effekt som nikotin, men formentlig ikke de negative bivirkninger, som blandt andet afhængighed.
2Spis som Chili-Klaus?
Capsaicin er det stof, der brænder på tungen, når du spiser chili.
Og stoffet har vist sig at gøre mere end det.
Det øger forbrændingen.
I 2014 så engelske forskere på den samlede viden, der er på området.
De konkluderede, at capsaicin faktisk kan have en positiv effekt på vægten.
Men for at capsaicin for alvor rykker ved noget, skal der rigtig, rigtig, rigtig mange chilier til.
- Du skal spise chili, hvis du kan li’ det.
I normale mængder er betydningen for forbrændingen simpelthen ikke noget, der rykker, vurderer Christoffer Clemmensen.
3Vinterbadning og en bluse for lidt?
Fedtvæv er faktisk ikke kun til for at irritere os.
De er energidepoter for kroppen.
Groft sagt findes der to typer.
Det hvide og det brune fedtvæv.
Det hvide fedtvæv bruger kroppen til at få energi til sine muskler og organer.
Det er det fedtvæv, som voksne har langt mest af.
Men det brune fedtvæv spiller en helt anden rolle: Det kan vi bruge til at varme kroppen.
- Det betyde, at vi kan øge energiomsætningen ved at fryse.
Men det er jo ikke særlig rart at gå og fryse hele tiden, og en vinterbadning på nogle få minutter har næppe den store effekt, fortæller Christoffer Clemmensen.
Derfor har han, sammen med kollegaer fra Københavns Universitet, ledt efter andre måder at efterligne kulde, uden at vi mærker, at vi fryser.
Og det er lykkes at finde et stof, der kan aktivere de brune fedtceller.
- Men så er problemet, at vi har tendens til at spise mere, hvis vi forbrænder mere.
Så skal det virkelig rykke, er man nødt til at påvirke forbrændingen og kalorieindtaget parallelt, fortæller Christoffer Clemmensen.
Og det er netop det, forskerne har gjort: De københavnske mus tabte sig, fordi de både fik forbrændingen og appetitten reguleret på samme tid.
- Så gav to plus to pludselig meget mere end fire, siger Christoffer Clemmensen.
4Drik kaffe?
Koffein, det der stof i kaffe, som vækker dig om morgenen, har i flere undersøgelser vist sig at øge forbrændingen.
Men bare ikke rigtig nok til rigtig at rykke noget.
Så her er historien lidt den samme som med chili:- Du skal drikke kaffe, hvis du godt kan li’ det.
Det er ikke en måde at tabe sig, siger Christoffer Clemmensen.
Han nævner desuden, at flere undersøgelser peger på, at kaffe i store mængder kan have andre sundhedsskadelige effekter.
5Sov dig slankEn god nats søvn er godt for næsten alt.
Også hvis du gerne vil holde den slanke linje.
Det skyldes ifølge Christoffer Clemmensen blandt andet, at vi har tendens til at træffe dårligere valg, når vi ikke er udhvilede:- En af de udfordringer, der er ved at sove for lidt, er at man spiser mere junkfood og mad, der generelt er rigt på kulhydrat og fedt, siger han.
En anden fordel ved at sove er, at vi simpelthen har færre timer i døgnet til at stoppe kalorier ind i munden.
- Mere vågentid gør også, at man presser flere måltider ind, afslutter Christoffer Clemmensen.
FacebookTwitterKopier linkEmner:Københavns Universitet|Sundhed og velvære|Rygning|Ernæring|Kræftens Bekæmpelse




https://www.dr.dk/nyheder/kultur/boeger/56-aarig-debutant-vinder-pris-foran-unge-forfattere-man-behoever-ikke-vaere

Bøger56-årig debutant vinder pris foran unge forfattere: Man behøver ikke være purung og gå på fin skoleDet er forskelligt, hvornår man er moden til at skrive en bog, siger Anita Furu, der har vundet prisen for sin roman 'Mit halve liv'.
Sammen med prisen som årets debutant får Anita Furu også 50.
000 kroner.
Af Christian Mejdahl Buhl26.
okt.
2018 kl.
11.
09Bemærk: artiklen er mere end 30 dage gammelLæs opDet blev den 56-årige Anita Furu, der vandt debutantprisen og de medfølgende 50.
000 kroner ved dette års BogForum i København.
I slutningen af 2017 udgav hun sin debutroman 'Mit halve liv', og det blev altså dén bog, der skulle ende med at slå konkurrenterne af banen ved fredagens prisoverrækkelse i Bella Center på Amager.
Jeg håber, det vil betyde, at flere vil læse min bog.
Man skriver jo fordi, man vil nå nogle mennesker og røre dem med sin historie.
Anita FuruSelv har forfatteren svært ved at begribe bedriften men værdsætter alligevel den medfølgende eksponering, bogen har fået.
- Jeg tror ikke, jeg forstår det endnu.
Men jeg håber, det vil betyde, at flere vil læse min bog.
Man skriver jo fordi, man vil nå nogle mennesker og røre dem med sin historie.
Der udkommer jo så meget, og selvom jeg har været heldig at få pæne anmeldelser og omtale, så er det svært at trænge igennem, siger Anita Furu.
Læs også:Antallet af læseheste falder: 'Vi har brug for at læse litteratur og læse i det hele taget'De nominerede til Debutantprisen på BogForum 2018Vinder: Anita Furu: 'Mit halve liv', GladiatorEmma Bess: 'Mødre, døtre, søstre', RosinanteKira Dreyer Messell: 'Skibbruden og andre fortællinger om udødelighed', Forlaget SpringSara Omar: 'Dødevaskeren', Politikens ForlagI juryens begrundelse for, at det netop blev Anita Furu, der skulle modtage prisen, blev der lagt vægt på, at hendes bog er 'en smuk, klog og nuanceret skildring af en pige- og kvindeskikkelse, igennem hvis bevidsthed læseren oplever verden.
'- Det er en roman, der ikke bare åbner for en historisk erfaring, men en menneskelig erfaring; som mestrer det, som kun god litteratur kan: at få læseren til at føle et dybt skæbnefællesskab med et andet menneske, hvis livsbetingelser kan være så langt fra ens egne, står der i juryens begrundelse.
Fra scenen takkede Anita Furu BogForum for ikke at have en øvre aldersgrænse på deres debutantpris: 'Det har den anden store debutantpris nemlig.
Der skal man være under 50.
Og det er måske et mærkeligt sted at trække en grænse, synes jeg.
' Brikkerne faldt på pladsI feltet til Bogforums debutantpris var Anita Furu en af fire forfattere, blandt andre29-årige Emma Bess og 32-årige Sara Omar.
Anita Furu er 56 år og debuterer på den måde i en relativt sen alder i forhold til sine kollegaer.
Men det har aldrig været et decideret koncept, forfatteren har haft for sit forfatterskab.
- Det er ikke sådan, at jeg har planlagt, at nu var det bedste tidspunkt.
Det er bare sådan, det er blevet.
Livet kan forme sig tilfældigt.
Så det blev bare nu, hvor mine børn er voksne, og jeg desværre ikke længere har gamle forældre at passe på.
- Det er tilfældige brikker, der falder på plads.
For nogle er det når de er 20, og for mig var det som 55-årig, siger Anita Furu og understreger, at hun ikke ærgrer sig over at debutere med sin bog som 55-årig:Læs også:Filosof sad i et mørkt hul i Paris: Romanserie hjalp mig ud af depressionen- Jeg kunne ikke have skrevet den som yngre.
Jeg bruger mine livserfaringer i den.
Og det er forskelligt, hvornår man er moden til at skrive en bog, siger hun.
5 jævnaldrende forfattere - der debuterede længe før Anita FuruNaja Marie Aidt, - født 1963, debut 1991Michael Strunge, 1958-1986, debut 1978Sara Blædel, født 1964, debut 2004Hanne-Vibeke Holst, født 1959, debut 1980Christina Hesselholdt, født 1962, debut 1991’Mit halve liv’ er inspireret af Anita Furus egen familiehistorie og handler om jødisk ortodokse og forældreløse Ruth, der i 1906 bliver adopteret af en velhavende jødisk kvinde i København.
Herfra følger man Ruths liv, som også udspiller sig i Baskerlandet i Spanien og under anden verdenskrig.
Taleskriver i StatsministerietTil daglig arbejder Anita Furu i Statsministeriet, hvor hun er taleskriver.
Og hun opfordrer alle ligesindede til at springe ud i forfatterdrømmen, selv hvis de sidder med et fast job og har rundet de 50.
Man behøver ikke være purung og gå på fin forfatterskole.
Og det er måske heller ikke så tosset at skrive med en livserfaring i bagagen.
Anita Furu- Det vil være dejligt, hvis andre tør forfølge deres drøm.
Jeg føler jo ikke, jeg er startet som midaldrende.
Jeg har altid læst og skrevet meget, og det er min interesse for at læse, der er vokset til en skrivetrang.
Man behøver ikke være purung og gå på fin forfatterskole.
Og det er måske heller ikke så tosset at skrive med en livserfaring i bagagen, siger Anita Furu.
Læs også:Stephen King sælger filmrettigheder til teenagere for én dollarHun løfter også sløret for, hvad der nu skal ske med forfatterkarrieren, der ser ud til kun lige at være begyndt.
- Jeg har jo noget liggende i skuffen.
Helt konkret er jeg i gang med at skrive en opfølger til 'Mit halve liv'.
Jeg har lært en del af at skrive den første.
Så der er nogle begyndervanskeligheder, jeg kan springe over.
Men det tager den tid, det tager.
Jeg har et råmanus på et par hundrede sider.
Men der skal stadig gøres en masse ved det, siger hun.
FacebookTwitterKopier linkEmner:Sara Omar (forfatter)|Litteratur|København|Bogforum|Statsministeriet




https://www.dr.dk/nyheder/penge/google-fyrer-13-chefer-og-35-medarbejdere-sexchikane

PengeGoogle fyrer 13 chefer og 35 medarbejdere for sexchikaneSiden 2016 har google skilt sig af med 48 ansatte efter sager om seksuel chikane.
Topchef Sundar Pichai fastslår, at kursen er hård over for sexchikane hos Google.
Af Jesper Knudsen26.
okt.
2018 kl.
11.
17 | opdateret 26.
okt.
2018 kl.
11.
23Bemærk: artiklen er mere end 30 dage gammelLæs opSexchikane er alt for let at finde på Google.
I løbet af de seneste to år har techgiganten måttet fyre ikke mindre end 48 ansatte efter sager om sexchikane.
Her iblandt 13 chefer.
Det er Google selv, der kommer med oplysningerne, efter at New York Times torsdag kunne fortælle, at skaberen af Android, Andy Rubin forud for sin afgang fra Google i 2014 var blevet beskyldt for sexovergreb på en kvindelig medarbejder, som han havde haft en affære med.
På et hotelværelse skulle han have tvunget hende til oralsex.
Google skulle selv have undersøgt sagen og fundet anklagerne troværdige.
Oplysningerne kommer ifølge New York Times fra to ledende Google medarbejdere med kendskab til sagen.
Læs også:Svensk teater-instruktør får to års fængsel for voldtægtHalv mia.
i bonusAndy Rubin fik en solid bonus på over en halv milliard kroner, da han forlod Google.
Konkret ville han hver måned i fire år få udbetalt 13 millioner kroner.
Og samtidig fik han dengang pæne ord med på vejen af Googles medstifter Larry Page:- Jeg ønsker Andy alt det bedste med det, han nu skal, sagde han og understregede, at Andy Rubin havde skabte noget bemærkelsesværdigt – med mere end en milliard glade brugere, sagde han og nævnte ikke et ord om baggrunden for Andy Rubins afgang.
Hård kursGoogles topledelse understreger, at kursen er hård over for medarbejdere, der udøver sexchikane.
I en mail til virksomhedens ansatte skriver CEO Sundar Pichai og Eileen Naughton.
- Vi vil forsikre alle om, at vi tager enhver klage over sexuel chikane eller upassende opførsel alvorligt.
Vi undersøger den og handler.
Ifølge samme mail fra Sundar Pichai og Eileen Naughton er 48 ansatte – heraf 13 chefer – blevet fyret siden 2016.
Og det uden at modtage nogen form for bonus eller gyldent håndtryk.
De tilføjer, at virksomheden støtter og respekterer dem, der vælger at tale.
Læs også:Den daglige dosis: Et år efter #Metoo: Hvad har den unge mand lært?
| P3 | DRAndy Rubin afviser selv anklagerne og siger til New York Times.
- Jeg har aldrig tvunget en kvinde til sex på et hotelværelse.
Disse falske beskyldninger er en del af en smædekampagne fra min ekskone for at skade mig ifm vores skilsmisse slagsmål.
FacebookTwitterKopier linkEmner:Google|Sundar Pichai (erhvervsleder)|New York Times|Arbejdsmarked|Arbejdsmiljø




https://www.dr.dk/nyheder/udland/trump-afviser-aflytning-af-sin-telefon-det-er-saaaaaaaa-forkert

UdlandTrump afviser aflytning af sin telefon: Det er såååå forkertNew York Times skrev i går, at kineserne og russerne lytter med på præsidentens samtaler.
Donald Trump insisterer på, at han oftest bruger den sikre landlinje fra Det Hvide Hus.
Af Andreas Lindqvist26.
okt.
2018 kl.
11.
49Bemærk: artiklen er mere end 30 dage gammelLæs opUSA's præsident, Donald Trump, afviser kategorisk, at hans samtaler aflyttes af fremmede magter.
Påstanden kom frem i går i avisen New York Times, som skrev, at amerikanske efterretningstjenester har registreret, at Kina og Rusland lytter med, når præsidenten taler med venner og kontakter.
Ifølge avisens kilder er Trump gentagne gange blevet advaret om, at hans mobiltelefoner ikke er sikre, og at han i stedet skal benytte sig af en sikker linje i Det Hvide Hus.
Men det er noget vrøvl, skriver præsidenten på Twitter.
- De såkaldte Trump-eksperter på New York Times har skrevet en lang og kedelig artikel om min mobiltelefonbrug, som er så forkert, at jeg ikke har tid til at rette den, skriver han.
- Jeg bruger kun regeringstelefoner og har kun en sjælden gang brugt regeringens mobiltelefon.
Artiklen er såååå forkert, skriver han.
Avis: Kineserne lytter medNew York Times fastholder i dag, at Trump ifølge avisens kilder råder over tre forskellige Iphones.
Den ene er privat - han beholder, den fordi hans telefonbog ligger der, og fordi han i lang tid ikke havde lært numrene til sine officielle telefoner udenad, skriver avisen.
Avisen skriver yderligere, at efterretningstjenesterne er blevet opmærksomme på, at særligt Kina bruger aflyttede samtaler til at afkode præsidentens personlighed og af hvem og med hvilke argumenter han vil lade sig overbevise.
Men nogle timer efter sin første reaktion fastholder Trump, at han kun sjældent bruger mobiltelefon.
Her kalder han artiklen for "fake news", og understreger at han kun bruger en mobiltelefon, som er godkendt i Det Hvide Hus.
Senator kræver undersøgelseOgså Det Hvide Hus' talsmand har afvist oplysningerne, ligesom Rusland og Kina har været ude med tilbagevisninger.
Flere demokratiske toppolitikere har derimod offentliggjort deres bekymring, heriblandt senator Jeff Merkley fra Oregon, som kræver en undersøgelse.
I 2013 blev det via whistlebloweren Edward Snowden almindeligt kendt, hvordan USA er i stand til opfange telefonsamtaler og emails på deres vej gennem verdens informationsmotorveje.
Ifølge Snowden-afsløringerne er det i selve kommunikationssystemets infrastruktur, at aflytningen foregår og kræver altså ikke adgang til selve mobiltelefonen.
Det er ikke kommet frem, i hvilket omfang eksempelvis Kina og Rusland benytter sig af lignende teknikker.
FacebookTwitterKopier linkEmner:Donald Trump (politiker)|Edward Snowden (it-specialist)|New York Times|Kina|Efterretningstjenester




https://www.dr.dk/sporten/golf/thorbjoern-olesen-rykker-frem-i-kina

GolfThorbjørn Olesen rykker frem i KinaEn runde i tre slag under par sendte Thorbjørn Olesen frem i feltet fredag til en delt 31.
-plads ved WGC-HSBC Champions i Shanghai.
Thorbjørn Olesen ligger i øjeblikket på en delt 31.
-plads ved WGC-HSBC Champions i Shanghai.
26.
okt.
2018 kl.
10.
34Bemærk: artiklen er mere end 30 dage gammelLæs opEfter en skidt dansk indledning ved WGC-HSBC Champions i Shanghai var der fredag lidt opmuntring at hente for den ene af de to danske deltagere i turneringen.
Thorbjørn Olesen gik en god anden runde i tre slag under par, hvilket opvejer hans tre slag over par fra torsdag.
Den samlede score i par sender ham op i den øverste halvdel af feltet på en delt 31.
-plads.
På runden præsterede Olesen fem birdies, men måtte også notere sig to bogeys på scorekortet.
Til gengæld havde Lucas Bjerregaard endnu en skidt dag på udendørskontoret i Shanghai.
Torsdagens runde i fem slag over par blev fulgt op af en runde i to slag over par.
Da alle spillere nåede klubhuset, lå Bjerregaard på en delt 67.
-plads.
Der er 77 spillere med.
Turneringen har fortsat amerikansk front, men der er ny mand i spidsen i forhold til torsdag.
Med en runde i fem slag under par hoppede amerikaneren Tony Finau op på førstepladsen i samlet 11 slag under par.
Landsmanden Patrick Reed kunne ikke følge op på torsdagens kanonrunde i otte slag under par.
Han kom rundt i par fredag og er nu på andenpladsen med tre slag op til Finau.
Turneringen har en samlet præmiesum på hele 10 millioner dollar og er en del af World Golf Championship-serien.
/ritzau/FacebookTwitterKopier link




https://www.dr.dk/sporten/fodbold/fifa-praesident-forstaar-frustrerede-kvindespillere

FodboldFifa-præsident forstår frustrerede kvindespillerePræmiepengene ved VM er langt højere for mænd end for kvinder.
Fifa bør ændre på det, mener spillerforeninger.
Fifa-præsident Gianni Infantino forstår godt, at kvindelige fodboldspillere er frustrerede over at få mindre i præmiepenge end deres mandlige kolleger.
26.
okt.
2018 kl.
10.
58Bemærk: artiklen er mere end 30 dage gammelLæs opDet Internationale Fodboldforbunds (Fifa) magtfulde organ, Fifa Council, mødes fredag i Rwanda, og her er flere emner på dagsordenen.
Fifa-præsident Gianni Infantino vil forsøge at få sine idéer om et mini-VM og et nyt VM for klubhold igennem, men også budgetterne for kvindernes VM i 2019 skal fastlægges.
Sidstnævnte punkt har på forhånd givet anledning til kritik fra flere spillerforeninger.
For selv om den økonomiske pakke for kvindernes slutrunde står til et markant løft, så er niveauet fortsat milevidt fra mændenes VM-slutrunder.
Da de franske mænd blev verdensmestre i Rusland denne sommer, sendte det 38 millioner dollar (248 millioner kroner) ned i kassen hos Det Franske Fodboldforbund.
Ifølge nyhedsbureauet AP fortæller en anonym kilde med indsigt i tallene, at den kvindelige verdensmester i 2019 til sammenligning får fire millioner dollar (26 millioner kroner).
Spillerforeninger råber opSpillerforeningerne i Australien, Norge, Sverige og New Zealand har forud for fredagens møde skrevet til Fifa, at man mener, at den store mangel på ligestilling økonomisk for VM-slutrunderne bør diskuteres.
Og Gianni Infantino forstår godt, hvorfor henvendelserne er kommet.
- De kritiske kommentarer er helt legitime, for spillerforeningerne og spillerne kæmper for deres egne interesser, og det er kun rimeligt, siger han ifølge AP.
- Vi er nødt til at finde ud af, hvad der er den rigtige balance, og jeg mener, at vi allerede har rykket os, og der kommer mange flere ryk fremadrettet.
Et af de nye tiltag er, at holdene ved kvinde-VM modsat tidligere får penge til forberedelser.
75 millioner kroner vil blive delt mellem de 24 deltagende nationer.
Der er også afsat godt 55 millioner kroner til at kompensere klubberne, der sender spillere til VM-slutrunden.
Til sammenligning gav Fifa 549 millioner kroner til forberedelse til mændene i Rusland, mens klubberne blev kompenseret med 1,37 milliarder kroner.
Mændenes VM er med afstand den største indtægtskilde for Fifa, og det er Fifas argument for, hvorfor forskellen økonomisk fortsat er så stor.
Men forbundet er klar til at gøre op med det, hvis indtægtskilderne ændrer sig.
- Måske vil kvindefodbold en dag generere flere penge end mandefodbold, siger Fifa-præsidenten.
/ritzau/FacebookTwitterKopier link




https://www.dr.dk/nyheder/penge/fire-bankchefer-doemt-til-betale-millionerstatning

PengeFire bankchefer dømt til at betale millionerstatningSamtidig taber Finansiel Stabilitet endnu en sag om uansvarlig bankledelse.
Eik Bank chefer skal betale 28,6 millioner kroner i erstatning.
Af Jesper Knudsen26.
okt.
2018 kl.
12.
29 | opdateret 26.
okt.
2018 kl.
12.
45Bemærk: artiklen er mere end 30 dage gammelLæs opOtte år efter Eik Banks sammenbrud har Østre Landsret i dag fastslået, at fire tidligere chefer i den færøske bank skal betale 28,6 millioner kroner i erstatning.
Statens oprydningsselskab Finansiel Stabilitet havde ellers krævet en kvart milliard kroner i erstatning for uforsvarlig bankdrift af den tidligere ledelse i den færøske bank.
Tre fra bestyrelsen, tre direktører samt revisionen var stævnet i sagen.
Men den tidligere ledelse kan ikke stilles til ansvar i det omfang Finansiel Stabilitet har krævet det.
Østre Landsret skriver i sin dom, at bankens ledelse ikke ”var erstatningsansvarlig for ethvert tab, der var lidt på bankens erhvervsengagementer.
”Dog finder landsretten, at "to af direktørerne og to af medlemmerne af bestyrelsen havde handlet ansvarspådragende ved bevillingen af et særligt risikofyldt engagement efter finanskrisens indtræden.
.
.
De ansvarlige ledelsesmedlemmer blev pålagt at betale erstatning med 28,6 mio.
kr.
"Læs også:Eik Bank dropper injuriesag mod tidligere direktørDe fire dømmes for at have handlet uforsvarligt, da Eik Bank i 2009 ydede et lån til det nødlidende ejendomsselskab Schaumann Properties.
Nederlag for statenDommen er en økonomisk lussing til Finansiel Stabilitet, der havde krævet en kvart milliard kroner i erstatning.
Men det er også endnu et nederlag for staten i retsopgøret efter finanskrisen, siger DR s erhvervskorrespondent Jakob Ussing.
- Fordi bankens ledelse frifindes for erstatningsansvar på hovedanklagen om generel uansvarlig drift af banken.
Dommen flugter dermed med dommene i de tre første retsopgør mod ledelserne i Amagerbanken, Roskilde Bank og Capinordic Bank, siger han og uddyber:- I de to første sager blev ledelserne helt frifundet for erstatningsansvar, mens tre ledelsesmedlemmer i Capinordic Bank blev dømt til at betale samlet 90 millioner kroner i erstatning for ni konkrete lån, men ikke for at have udvist generel uansvarlig bankdrift.
Alle disse domme i retsopgøret er blevet anket af statens oprydningsselskab Finansiel Stabilitet.
Læs også:Bankbosser afviser ansvaret for krak under finanskrisenRisikable ejendomseventyrEik Bank måtte lukke og slukke, da banken i 2010 ikke længere kunne leve op til Finanstilsynets krav om økonomisk polstring.
Banken skulle skaffe et milliardbeløb for at leve op til Finanstilsynets såkaldte solvenskrav, men måtte opgive.
Banken endte derfor med at indgå en overdragelsesaftale med statens oprydningsselskab Finansiel Stabilitet, som reddede banken med et indskud af to milliarder kroner i 2010.
Lukningen betød, at 100.
000 danske kunder måtte vinke farvel til deres færøske bank.
Samtidig kostede det hoveder på direktionsgangen.
To direktører og en bestyrelsesformand måtte samtidig gå med øjeblikkelig virkning.
Det var bl.
a.
risikable investeringseventyr i ejendomsbranchen, der kostede Eik Bank livet.
Den færøske bank støttede bl.
a.
opførelsen af et kontorhus på Islands Brygge i København.
Bag byggeriet stod selskabet Sydporten med den lægeuddannede og tidligere dømte hashsmugler Vagn William Andersen i spidsen.
Alene den forbindelse kostede 174 mio kroner på tabskontoen.
FacebookTwitterKopier linkEmner:Eik Bank|Færøerne|Pengeinstitutter|Finansiel Stabilitet|Østre Landsret




https://www.dr.dk/nyheder/udland/norge-regeringens-stotteparti-vil-skifte-side

UdlandNorge: Regeringens støtteparti vil skifte sideFormanden for Kristelig Folkeparti i Norge, Knut Arild Hareide, vil satse på regering med Arbeiderpartiet.
Formanden for Kristelig Folkeparti i Norge, Knut Arild Hareide, på talerstolen.
Han mener, det er tid til et opbrud i norsk politik.
26.
okt.
2018 kl.
10.
15Bemærk: artiklen er mere end 30 dage gammelLæs opKristelig Folkeparti (KfD), der er støtteparti for Norges borgerlige regering, skal på et ekstraordinært landsmøde torsdag afgøre, om det skal skifte side og gå ind i en regering med Arbeiderpartiet.
Partiets formand, Knut Arild Hareide, er den fremmeste fortaler for, at man vender ryggen til statsminister Erna Solbergs regering.
Den er sammensat af hendes konservative Høyre, Fremskrittspartiet og det lille borgerlige parti Venstre.
Uden KfD's stemmer kommer regeringen i mindretal.
190 delegerede fra KfD mødes i Gardermoen lufthavn ved Oslo 2.
november for at træffe en beslutning.
Men partiet er splittet.
Hareides modstandere ønsker, at man i stedet skal træde ind i den borgerlige regering.
Hareide siger, at en god grund til at ville bryde med regeringen er Fremskrittspartiets næstformand, Sylvi Listhaug.
Han mener, at hun skader den politiske kultur i Norge.
- Men det er ikke Sylvi Listhaug, som gør, at jeg giver dette råd.
Det er fordi, jeg mener, det er naturligt for et centrumparti at se på et samarbejde med dem, som er nærmest centrum, siger han til tv-kanalen NRK.
Satte lighedstegn mellem parti og terrororganisationListhaug måtte tidligere i år træde tilbage som justitsminister.
Det var, efter at hun på Facebook satte lighedstegn mellem Arbeiderpartiet og den islamistiske terrororganisation Al Shabaab.
- Ap mener, terroristernes rettigheder er vigtigere end nationens sikkerhed, hed det i hendes opslag på Facebook.
Det er et synspunkt, hun på ny forsvarer i en nyudgiven bog.
Hun skriver, at Arbeiderpartiet selvretfærdigt misbruger terrorangrebet 22.
juli 2011, som var rettet mod den socialdemokratiske bevægelse.
77 blev dræbt.
Hareide synes, at det viser, hvordan en højrepopulist arbejder.
Hun nedbryder tilliden til politikere.
- Listhaug kører en bevidst politik, hvor hun opbygger fjendebilleder.
Det fjendebillede, hun bygger op af Arbeiderpartiet, det hører ingen steder hjemme, mener han.
/ritzau/FacebookTwitterKopier linkEmner:Erna Solberg (politiker)|Norge|al-Shabaab|Facebook|Terrorisme




https://www.dr.dk/nyheder/regionale/hovedstadsomraadet/ingen-opdagede-fejl-i-25-aar-udskaeldt-sundhedsplatform-har-sat

SundhedsplatformenSe temaKøbenhavnIngen opdagede fejl i 2,5 år: Udskældt sundhedsplatform har sat forkerte doser på pilleglasPatienter kan have taget forkerte doser medicin på grund af Sundhedsplatformen.
Cirka 300-350 patienter alene i Region Hovedstaden kan nu forvente at få et opkald fra et hospital, hvor man vil sikre sig, at patienterne har fulgt anvisningen fra lægen og ikke det, der står på medicinæsken.
Af Line Gudnitz Baun og Marcel Mirzaei-Fard26.
okt.
2018 kl.
11.
04Bemærk: artiklen er mere end 30 dage gammelLæs opPå grund af en fejl i it-systemet Sundhedsplatformen kan en lang række patienter have fået forkert medicin eller forkerte doser af medicin.
Det gælder både patienter i Region Sjælland og Region Hovedstaden.
Fejlen har medført, at der står forkerte doser medicin på mærkatet på de pilleglas og pilleæsker, som patienter har fået på apoteket.
Alene de sidste seks måneder drejer det sig om 3.
829 recepter eller ordinationer på medicin.
Det oplyser Region Hovedstaden og Region Sjælland.
Læs også:Patient døde efter medicineringsfejl: Kan skyldes fejl i udskældt it-systemHvis patienten har fulgt mærkatet - og ikke lægens anvisninger - så kan der være risiko for fejlmedicinering.
Og det er selvfølgelig ikke godt nok, siger Svend Hartling, koncerndirektør i Region Hovedstaden.
Når der er en ny fejl i den her uge, så kommer der måske en ny fejl i næste uge.
Det er simpelthen ikke til at leve med.
Jacob Rosenberg, regionsrådsmedlem i Region Hovedstaden (LA) og overlæge på Herlev Hospital- Det er også derfor, at vi tager det alvorligt og kontakter de patienter, hvor vi mener, at der kunne være en risiko, siger han.
SundhedsplatformenSundhedsplatformen er et system med elektroniske patientjournaler, som skal samle al information om hver enkelt patient.
Hospitalerne i Region Hovedstaden har løbende indført Sundhedsplatformen siden maj 2016.
I efteråret kom turen til sygehusene i Region Sjælland.
Sundhedsplatformen har voldt store problemer og medført en nedgang i antallet af behandlinger af patienter, da man indførte det i Region Hovedstaden.
Landets tre øvrige regioner - Syddanmark, Midtjylland og Nordjylland - bruger ikke Sundhedsplatformen.
Fejlen har stået på siden Sundhedsplatformen blev lanceret på Herlev-Gentofte Hospital i marts 2016.
Fejlen blev rettet torsdag den 25.
oktober, efter at en læge indberettede problemet.
Men det giver ingen mening, at fejlen ikke er fundet før, mener Lisbeth Lintz, der er formand for Overlægeforeningen.
- Vi har siden maj 2016 fortalt om, at vi var dybt bekymrede for de ting, der skete omkring medicineringen, og at det var dybt problematisk i forhold til patientsikkerheden.
Derfor er det selvfølgelig smadder ærgerligt, at fejlen ikke er fundet noget tidligere, siger hun.
At fejlen først er blevet opdaget efter 2,5 år, kommer bag på Leif Panduro Jensen, der er koncerndirektør i Region Sjælland.
- Det er måske en indikation af, at det ikke har medført så mange konsekvenser for patienterne, men det ved vi ikke endnu, før vi har undersøgt det lidt dybere, siger Leif Panduro Jensen.
Ifølge Jacob Rosenberg, regionsrådsmedlem i Region Hovedstaden for Liberal Alliance og overlæge på Herlev Hospital, er sagen dybt rystende.
- Tilliden er væk hos det kliniske personale.
Når der er en ny fejl i den her uge, så kommer der måske en ny fejl i næste uge.
Det er simpelthen ikke til at leve med, siger han.
Læs også:Sundhedsplatformen bærer en del af skylden for millionbesparelserDerfor bør det også få konsekvenser, mener Jacob Rosenberg.
Han har tidligere advokeret for at få afskaffet Sundhedsplatformen, og den nye fejl er blot brænde på bålet, mener han.
- I min optik bør man straks få afviklet Sundhedsplatformen og få indført et andet system.
Det kan ikke gøres fra en dag til anden, men man bør arbejde med en afviklingsplan, siger han.
Cirka 300-350 patienter alene i Region Hovedstaden kan nu forvente at få et opkald fra et ambulatorium, hvor man vil sikre sig, at patienterne har fulgt anvisningen fra lægen og ikke det, der står på medicinæsken.
Efter den første gennemgang af recepter vil Region Hovedstaden og Region Sjælland vurdere, om der skal tjekkes op på recepter op til et helt år bagud.
Hverken regionsrådsformand i Region Hovedstaden Sophie Hæstorp-Andersen (S) eller regionsrådsformand i Region Sjælland Heino Knudsen (S) har ønsket at stille op til interview.
FacebookTwitterKopier linkEmner:Leif Panduro (forfatter)|Region Hovedstaden|Socialdemokraterne|Sundhedsvæsen|Herlev




https://www.dr.dk/nyheder/indland/forskere-fortsatte-undersoegelse-af-overgreb-blandt-boern-trods-advarsler

IndlandForskere fortsatte undersøgelse af overgreb blandt børn trods advarslerEn undersøgelse fra Syddansk Universitet har haft store konsekvenser for en familie.
Interne mails viser, at forskerne bag var advaret.
 DR)Af Christian Stemann, Sofie Frøkjær, Kristoffer Eriksen og Marie Rask Glerup26.
okt.
2018 kl.
12.
34Bemærk: artiklen er mere end 30 dage gammelLæs opTanken om at ens barn er blevet seksuelt misbrugt, er for alle forældre det værste mareridt.
At blive mistænkt for at misbruget er ubærligt.
Alligevel var det, hvad en familie oplevede tilbage i 2014, da deres 13-årige datter deltog i en spørgeskemaundersøgelse fra Syddansk Universitet.
Spørgeskemaet bestod af en lang række alvorlige emner såsom incest, vold og voldtægt, og i alt deltog næsten 3.
000 børn i 7.
klasse.
Her fik børnene lovning på, at de var anonyme.
Men som Detektor tidligere har afdækket, så var undersøgelsen langt fra anonym.
Læs også:Forskere bryder løfte om anonymitet i undersøgelse blandt børnDen manglende anonymitet betød, at den 13-årige pige fik hendes svar afsløret, hvilket førte til en underretning og politianmeldelse af familien.
Her blev de mistænkt for at have seksuelt misbrugt deres datter, men myndighederne herunder politiet afviste sagen.
Det viser sagens dokumenter, som Detektor med familiens tilladelse har fået indsigt i.
Men skaden var allerede sket.
Mistanken har vendt op og ned på familiens liv, der i dag fire år efter undersøgelsen stadig er stærkt påvirket af sagen.
Forskere var advaretAlt dette kunne dog have været undgået, hvis forskerne på Syddansk Universitet havde lyttet til flere opråb fra en forskningskollega.
Detektor har fået indsigt i interne mails blandt forskerne på universitetet, og her advarer kollegaen blandt andet forskerne om, at deres spørgeskemaundersøgelse ikke er anonym.
Men på trods af gentagende opråb om fejl og mangler ved undersøgelsen bliver advarslerne ignoreret.
Forskerne sender herefter spørgeskemaet ud til lærere på 86 skoler rundt om i landet, og beder dem om at gennemføre undersøgelsen i klasselokalerne.
- Man vælger at sidde helt berettiget, velbegrundet og konkret kritik overhørig, og jeg synes, at man her skal være opmærksom på, at kollegaen peger på forhold, som det er helt åbenlyst for forskere er problematiske, siger Thomas Ploug, der er professor i anvendt etik på Aalborg Universitet.
Ole Henrik Hansen, lektor i pædagogik og uddannelse på Aarhus Universitet er enig i den kritik.
Overfor Detektor understreger han også, at det er forskerteamet på Syddansk Universitet, der har ansvaret for den brudte anonymitet:- Når man lover børn og forældre anonymitet, så er det selvfølgelig forskernes ansvar, at de udformer deres undersøgelse sådan, at hverken skoler, lærere eller elever kan blive bragt i en situation, hvor et barns anonymitet bliver krænket, siger han.
Eksperter: Krænkende spørgsmålDetektor har tidligere fortalt, hvordan forskere i børnepsykologi, pædagogik og forskningsetik har kritiseret undersøgelsen, fordi man beder børn i 7.
klasse om at svare på meget følsomme og inkriminerende spørgsmål.
Ingrid Leth, der er lektor Emeritus i børneklinisk psykologi på Københavns Universitet, forklarede dengang til Detektor, at det er fuldstændig forkert, at stille så intimiderende, krænkende og personlige spørgsmål til 13-årige børn blandt klassekammerater:- De har ingen forudsætninger for at forholde sig til et spørgeskema, som i den grad lægger vægt på at udlevere deres inderste sjæl.
De er overladt til 28 siders spørgsmål, hvor de stifter bekendtskab med ord, vendinger og terminologier, som for de flestes vedkommende er totalt fremmed, siger Ingrid Leth.
Læs også:Minister bruger forkerte tal om voldelige skoleeleverHun bakkes op af Rasmus Kjeldahl, der er direktør i Børns Vilkår:- Jeg tænker, at spørgsmålene er formuleret på en sådan måde, at de ikke umiddelbart vil give mening for alle i sådan en aldersgruppe.
Det er meget et voksensprog.
Derfor kan besvarelserne måske også blive lidt usikre på det grundlag.
Det er meget vigtigt, at sådan nogle spørgsmål er alderssvarende, siger Rasmus Kjeldahl efter at have set spørgeskemaet.
Børns Vilkår: Man svigter børneneRasmus Kjeldahl kalder det også chokerende, at børnenes anonymitet ikke har været beskyttet, og at forskerne alligevel har gennemført undersøgelsen på trods af advarslerne.
- Man svigter jo totalt børnene, og man får måske også lavet en undersøgelse, som på sin vis er ubrugelig, fordi nogle af de børn, der har deltaget i denne her undersøgelse har oplevet, at deres anonymitet er blevet brudt.
I en afsluttende mail fra december 2013 til forskerholdet bag undersøgelsen forsøger forskerkollegaen med en sidste advarsel: ”Jeg må tage stærkt forbehold for den etiske forsvarlighed af at udsende dit spørgeskema”.
Svaret tilbage til den bekymrede kollega lyder: ”Mange tak for dine gode og relevante overvejelser”.
Professor: Vi har handlet ud fra retningslinjerDetektor har siden foråret bragt flere kritiske historier om forskerholdet, der står bag undersøgelsen.
Herunder Professor Ask Elklit, der er professor og leder af Videnscenter for Psykotraumatologi på Syddansk Universitet.
Men gang på gang har de ansvarlige afvist at stille op til interview.
Også denne gang sender forskerne en mail:- Vi har hele vejen igennem været meget opmærksomme på de etiske problemstillinger ved sådanne undersøgelser og vi har efter bedste evne handlet ud fra de gældende retningslinjer, skriver Ask Elklit.
Pynter sig med lånte fjerForskerne fra Syddansk Universitet har i år fået udgivet nogle af resultaterne fra undersøgelsen i Scandinavian Journal of Child and Adolescent Psychiatry and Psychology (SJCAAP).
Heri skriver de, at undersøgelsen lever op til den såkaldte Helsinki Deklaration.
Problemet er bare, at spørgeskemaundersøgelsen slet ikke lever op til deklarationens bestemmelser, siger Thomas Ploug.
Han mener derfor, at forskerne fra Syddansk Universitet pynter sig med lånte fjer.
- Man forsøger at sige, at vi lever op til en høj etisk standard, og det gør man ikke.
Helsinki Deklarationen kræver, at man får et samtykke fra forældre i en situation som den her, den kræver at forældrene er velinformerede, det vil sige, at man skulle have fortalt forældrene, at denne her undersøgelse blandt andet handler om vold i hjemmet.
Det gør man ikke, siger han.
Ask Elklit forklarer, at deklarationen blot er nævnt i artiklen, fordi det er et krav fra tidsskriftets side:- At leve op til Helsinki deklarationen om information og samtykke er et formelt krav fra tidsskriftets side (SJCAAP), fordi det er et lægefagligt tidsskrift.
Derfor er disse retningslinjer nævnt i artiklen.
Vi mener, at denne diskussion primært er af etisk karakter og ikke juridisk, lyder svaret.
Detektor har kontaktet chefredaktør på tidsskriftet SJCAAP, Ole Jakob Storebø, som skriver i en mail, at Helsinki Deklarationen ikke er ”et absolut krav”.
Han skriver også, at han på baggrund af Detektors kritik ”vil rette henvendelse til forfatterne og bede om en redegørelse i forhold til den kritik, der er blevet rejst”.
Sagen undersøges i praksisudvalgDetektor har også forholdt Ask Elklit konsekvenserne for den familie, hvor datteren fik kompromitteret sine svar.
Familien fortæller, at både forældrene og datteren blev lovet fuld anonymitet i undersøgelsen og så er de uforstående overfor, at det var en skolelærer og ikke en person fra Syddansk Universitet, der stod for indsamlingen af spørgeskemaerne i klasselokalet.
Til det skriver professor og forskningsleder Ask Elklit følgende:- Vi er meget kede af det, som pigen og hendes familie har været udsat for.
Vi har støttet familien ved at tilbyde dem psykologhjælp.
Detektor har også forsøgt at få et interview med Dekan for Det Sundhedsvidenskabelige Fakultet på Syddansk Universitet, Ole Skøtt.
Han har ikke yderligere kommentarer til sagen før Syddansk Universitets Praksisudvalg er færdig med sit arbejde.
Praksisudvalget undersøger efter Detektors historier, om der er sket brud på god videnskabelig praksis.
Se hele indslaget i Detektor herHvilke eksperter har vi talt med?
Thomas Ploug, Professor i anvendt etik på Aalborg UniversitetRasmus Kjeldahl, Direktør i Børns VilkårIngrid Leth, Lektor Emeritus i børneklinisk psykologi på Københavns UniversitetOle Henrik Hansen, Lektor i pædagogik og uddannelse på Aarhus UniversitetArne Poulsen, Professor Emeritus i psykologi på Roskilde UniversitetFacebookTwitterKopier linkEmner:Syddansk Universitet|Videnskab|Københavns Universitet|Helsinki|Thomas Ploug (professor)




https://www.dr.dk/nyheder/indland/politiet-anholder-syv-personer-i-sag-om-500-kilo-hash

IndlandPolitiet anholder syv personer i sag om 500 kilo hashSagen omhandler indsmugling af hash i Skandinavien.
Et billede af det beslaglagte hash.
(© Politi)Af Emil Søndergård Ingvorsen26.
okt.
2018 kl.
10.
30 | opdateret 26.
okt.
2018 kl.
10.
45Bemærk: artiklen er mere end 30 dage gammelLæs opPolitiet fik lidt af en jackpot, da de efter længere tids efterforskning fandt 500 kilo hash under en ransagning på Sjælland.
Hash, der på gadeplan har en værdi på mindst 25 millioner kroner.
I forbindelse med sagen anholdt politiet i går syv personer i alderen 24 til 45 år.
Anholdelserne er foretaget forskellige steder på Sjælland.
Det skriver Københavns Politi i en pressemeddelelse.
Sagen drejer sig om indsmugling af en større mængde hash til de skandinaviske lande - herunder til Danmark, og efterforskningen er sket i samarbejde med flere udenlandske politimyndigheder.
De anholdte bliver her til formiddag fremstillet i grundlovsforhør i Retten i Glostrup.
Der vil blive begæret lukkede døre.
Læs også:Politiet lå på lur og spolerede overdragelse af 300 kilo hashDa Anklagemyndigheden begærer lukkede døre under grundlovsforhøret, er det yderst få detaljer, som politiet vil fortælle om sagen.
- Det eneste, jeg kan sige, er, at efterforskningen har været langvarig.
Jeg kan ikke sætte et antal måneder på, siger politiinspektør ved Særlig Efterforskning Øst Flemming Madsen.
Hvilke andre lande har været en del af efterforskningen?
- Det kan jeg ikke sige, fordi vi beder om et lukket retsmøde, siger han.
Hvad er begrundelsen for de lukkede døre?
- Det er Anklagemyndigheden, som skal argumentere for det.
Men det er klart, at det er en verserende sag, som har tråde mange steder, så der er nogle særlige hensyn, siger politiinspektøren.
Betyder de lukkede døre, at der kan være flere personer involveret i sagen, som endnu ikke er anholdt?
- Det er ikke sådan, at vi umiddelbart står over for flere anholdelser, men det er rigtigt, at det er en af de ting, som kan være i denne sag, siger Flemming Madsen.
Er der foretaget anholdelser i nogle af de andre lande, som I har samarbejdet med?
- Det kan jeg heller ikke kommentere, siger Flemming Madsen, der heller ikke ønsker at udtale sig om, hvem de anholdte er, og om de er tidligere kendt af politiet.
DR Nyheder følger sagen.
FacebookTwitterKopier linkEmner:Politi|Sjælland|Københavns Politi|Kriminalitet|Retten i Glostrup




https://www.dr.dk/nyheder/udland/kina-og-japan-vil-samarbejde-om-nordkorea

UdlandKina og Japan vil samarbejde om NordkoreaBåndet mellem Asiens to største økonomier skal styrkes, siger Japans premierminister på sjældent visit i Kina.
Abe og Keqiang har holdt gode og produktive møder.
26.
okt.
2018 kl.
08.
23Bemærk: artiklen er mere end 30 dage gammelLæs opJapan og Kina har et fælles ansvar for at sikre sikkerheden i regionen og vil derfor samarbejde om at løse problematikken omkring atomnedrustning af Den Koreanske Halvø.
Det siger Japans premierminister, Shinzo Abe, fredag morgen dansk tid på et fælles pressemøde med Kinas premierminister, Li Keqiang, efter et sjældent møde i Beijing.
Det skriver nyhedsbureauet Reuters.
Japan er desuden villig til at normalisere det diplomatiske forhold til Nordkorea, siger Shinzo Abe.
Men der er fortsat mange knaster, der skal løses, før forholdet mellem Japan og Nordkorea kan vende tilbage til normalen, understreger han.
Har underskrevet aftalePå mødet har de to premierministre også diskuteret det fremtidige forhold mellem Kina og Japan, der gennem flere år har været problematisk.
Blandt andet på grund af konflikten om opdelingen af det Østkinesiske Hav.
De to premierministre skal på mødet have underskrevet en bred aftale om at styrke båndet mellem de to lande og øge samarbejdet i forhold til blandt andet økonomi og handel.
Det fortæller kilder til Reuters.
Dermed vil de to største økonomier i Asien binde sig tættere til hinanden.
Det er første gang siden 2011, at en japansk premierminister besøger Kina.
Shinzo Abe har fredag indledt et tredages besøg i Kina, hvor han også vil mødes med Kinas præsident, Xi Jinping.
Abes besøg i Kina sker i anledningen af årsdagen for venskabstraktaten mellem Japan og Kina, som blev indgået for 40 år siden i denne uge.
/ritzau/FacebookTwitterKopier link




https://www.dr.dk/nyheder/udland/mindst-14-boern-saaret-i-kinesisk-knivangreb

UdlandMindst 14 børn såret i kinesisk knivangrebEn 39-årig kvinde blev anholdt på stedet.
Hun angreb børn på legeplads med køkkenkniv.
Af Andreas Lindqvist26.
okt.
2018 kl.
08.
46Bemærk: artiklen er mere end 30 dage gammelLæs opIfølge de kinesiske myndigheder blev ingen dræbt, da en kinesisk kvinde gik amok med en køkkenkniv på en legeplads i Chongqing i det sydvestlige Kina.
14 børn, som befandt sig på legepladsen, som tilhører en skole med tilknyttet børnehave, blev til gengæld såret i angrebet, skriver BBC.
Motivet for ugerningen er fortsat uvist.
Politiet anholdt kvinden på stedet.
Ved samme lejlighed afviste det indledende rygter om, at to af børnene skulle være dræbt.
Ikke første sagCNN skriver at kvinden stak børnene ned, da de var på vej tilbage til deres stue efter morgenidræt.
Skolens sikkerhedsvagt og personale formåede at tilbageholde den 39-årige.
TV-stationen skriver, at den har set en filmoptagelse, hvor vrede vidner angriber kvinden, efter at hun blev tilbageholdt.
Den ubehagelige sag er ikke den første af sin art de senere år i Kina.
Ni elever blev dræbt i en mellemskole i Shaanxi-provinsen i april.
Den 28-årige gerningsmand blev senere dødsdømt.
Også i 2017 gik det ud over børn, da en mand klatrede over en mur til en børnehave og begyndte at angribe.
Her blev 11 såret.
FacebookTwitterKopier linkEmner:Kina|BBC|CNN|Kriminalitet




https://www.dr.dk/nyheder/udland/skolebus-skyllet-vaek-af-oversvoemmelse-naer-det-doede-hav-18-meldes-draebt

UdlandSkolebus skyllet væk af oversvømmelse nær Det Døde Hav: 18 meldes dræbtEn udflugt til verdens lavestliggende område, Det Døde Hav, endte tragisk.
Redningsarbejdere hjælper elever og voksne væk fra hvor de blev fanget af den pludselige oversvømmelse.
Af Andreas Lindqvist26.
okt.
2018 kl.
09.
00Bemærk: artiklen er mere end 30 dage gammelLæs opEn pludselig oversvømmelse har dræbt mindst 18 i Jordan nær Det Døde Hav.
De var med, da i alt 37 elever og syv personalemedlemmer kørte i en bus til de varme kilder ved Zara Maeen.
Men oversvømmelserne skyllede bussen væk.
De jordanske myndigheder igangsatte straks en stor redningsaktion.
De kontaktede også Israel, som ligger på den anden side af den stærkt salte indsø.
Herfra blev der sendt flere helikoptere og et mandskab af specialuddannede redningsfolk, som straks gav sig til at lede efter overlevende.
I alt 34 er blevet reddet i området, og nogle af dem blev fundet i kritisk tilstand, skriver Reuters.
Voldsom regn i regionenDen jordanske politichef Farid al-Sharaa siger til lokalt tv, at de pludselige oversvømmelser påvirkede et område, som strækker sig over fem kilometer.
- Der var folk, som endte i havvandet og folk som formåede at nå klipper og redde sig selv, siger han ifølge BBC.
Jordan Times skriver at eleverne var fra en privat skole.
Angiveligt blev udflugten gennemført, selv om der var varslet voldsomt vejr i området.
Hele regionen har været påvirket af voldsom regn i dagevis.
I Jordans hovedstad har gaderne været oversvømmet, imens der har været rapporteret om haglstorme andre steder.
Det Døde Hav er det lavestliggende område i verden.
Men dets ekstreme tørke og dybe kløfter gør, at det er særligt udsat for oversvømmelser, når der falder store regnmængder.
Det er anden gang i år, at oversvømmelser koster liv i området.
I april blev ni teenagere dræbt, da de vandrede i det sydlige Israel.
FacebookTwitterKopier linkEmner:Mellemøsten|Oversvømmelser|Vejret|Israel|BBC




https://www.dr.dk/nyheder/kultur/film/asta-paa-21-bliver-taget-bagfra-i-ny-dr3-serie-doggystyle-handler-om

Virkelig­hedens 'Doggystyle'Se temaFilm og serierAsta på 21 bliver taget bagfra i ny DR3-serie: 'Doggystyle' handler om kønsbehåring, kærlighed og livet i provinsenDR3 sætter fokus på livet som ung i provinsen i den helt nye fiktionsserie 'Doggystyle'.
Af Jens Grønbech26.
okt.
2018 kl.
08.
30Bemærk: artiklen er mere end 30 dage gammelLæs opSkal der være hår på, eller skal den være helt glat?
Hvordan skal jeg nogensinde få råd til at betale min husleje?
Er der mere ved ham, jeg knaldede med, end en omgang klamydia?
Og hvordan tackler man egentlig at sætte sine drømme og storbylivet på standby for i stedet at flytte tilbage til alt det, man flygtede fra?
Det er blot nogle af de mange spørgsmål, som hovedpersonen Asta skal forholde sig til i DR3s nye fiktionsserie 'Doggystyle' - med undertitlen 'når livet tager dig bagfra' - der har premiere den 11.
november.
I serien følger man 21-årige Asta, som flytter midlertidigt fra København hjem til sine forældre i Odsherred og her skal få en hverdag til at fungere i et miljø, som hun ellers for længst havde vendt ryggen.
Her bliver hun konfronteret med sine egne fordomme, og hun bliver tvunget til for alvor at se sig selv i øjnene helt uden Instagram-filter.
- Asta står et sted i sit liv, hvor alt føles som om, det krakelerer og går den forkerte vej.
Hun har virkelig ondt af sig selv og har måske stirret sig blind på, hvad der er den 'rigtige' vej.
Det, tror jeg, mange kan relatere til, siger chef for DR3, Irene Strøyer.
Hovedrollen som Asta bliver spillet af Rosemarie Mosbæk.
Serien skabt af ungt talentSerien er skrevet og instrueret af Anna Emma Haudal, som selv er opvokset i Odsherred - og netop er flyttet tilbage dertil.
Hun har tidligere skrevet et par episoder af Zulu-serien 'Sjit Happens' og er også involveret i den kommende julekalender på DR1, 'Theo & Den Magiske Talisman'.
Men 'Doggystyle' er altså den første store produktion, som den 30-årige manuskriptforfatter selv har skrevet og instrueret.
Hos DR Ung, som har produceret serien, var man hooked, så snart man hørte om serien, fortæller redaktionschef Erik Struve.
- Anna Emmas pitch var simpelthen så overbevisende.
Vi kunne se og høre, at vi her stod over for et kæmpestort talent, der virkelig brændte for at få lov til at fortælle den her historie om Asta, en historie om identitet, fordomme og kærlighed, siger han.
I hovedrollen som Asta ses det forholdsvis nye navn Rosemarie Mosbæk.
Derudover medvirker blandt andre Josephine Park, Sarah Juel Werner og Aske Bang.
'Doggystyle' består af i alt ti afsnit, hvoraf de to første har premiere på DRTV søndag den 11.
november.
Herefter sendes et afsnit om ugen frem til uge 52, hvor de sidste to afsnit sendes.
Serien sendes desuden på DR3 hver søndag klokken 21.
'Doggystyle' er skabt af manuskriptforfatter og instruktør Anna Emma Haudal.
FacebookTwitterKopier linkEmner:DR3|DR1|Sjælland|Seksualitet|København




https://www.dr.dk/nyheder/kultur/gaming/troldspejlets-dom-over-aarets-stoerste-spil-det-flotteste-vi-nogensinde-har

TroldspejletSe temaGamingTroldspejlets dom over årets største spil: Det flotteste, vi nogensinde har set!
'Red Dead Redemption 2' er det mest ventede spil i lang tid.
Hvordan føles det at gribe tøjlerne og geværet omsider?
Af Troldspejlet / Jakob Stegelmann og (video) Troels Møller26.
okt.
2018 kl.
08.
21Bemærk: artiklen er mere end 30 dage gammelLæs opGamere har længe drømt om at komme i gang med 'Red Dead Redemption 2'På Troldspejlet fik vi lov en uge før premieren.
Og dét var der brug for, for der går længe, før man får lov til at tage tøjlerne og rigtigt opleve spillet.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Spiludviklerne hos Rockstar Games har presset citronen til det yderste og fyldt så mange detaljer på, at det er lige ved at tippe balancen.
Men er det så slemt, at man keder sig - eller er det umagen værd at sætte sit liv på standby for at rejse til Det Vilde Vesten?
Se Troldspejlets anmeldelse i videoen øverst.
FacebookTwitterKopier linkEmner:Rockstar Games|Computerspil




https://www.dr.dk/nyheder/udland/menneskejagten-er-gaaet-ind-politi-undersoeger-postcentral-i-brevbombesag

Brevbombesag i USASe temaUdlandMenneskejagten er gået ind - politi undersøger postcentral i brevbombesagHvidt pulver fundet i mindst en af pakkerne er ikke biologisk trussel.
Af Andreas Lindqvist og Robin Patrick Stampe Seierby (Video)26.
okt.
2018 kl.
08.
34Bemærk: artiklen er mere end 30 dage gammelLæs opEndnu er der ikke kommet meget frem om, hvilke konkrete retninger FBI's jagt på afsenderen af brevbomber til Trump-kritikere tager.
Men i nat kom det frem, at i det mindste et bevis peger mod Florida, hvor også den påståede afsender, den demokratiske politiker Deborah Wasserman Schultz, har til huse.
Læs også:OVERBLIK Disse ni Trump-kritikere har fået tilsendt brevbomber eller mistænkelige pakkerSåledes afspærrede politiet postcentralen i Opa-locka nord for Miami på staten Floridas sydspids for at undersøge den nærmereIfølge flere nyhedsbureauer skyldes interessen, at en eller flere af de pakker med rørbomber, som blev afsendt, har været behandlet her på deres vej til modtageren.
Miami-Dade County Police bekræfter over for Reuters at de havde et bombehold på stedet sammen med bombehunde.
Ved samme lejlighed blev postcentralens kameraovervågning gennemset.
Det er ikke kommet frem, hvorvidt politiets efterforskere fandt noget på stedet.
Pulver var ufarligtI går aftes blev Time Warner Center i New York evakueret efter rapporter om endnu en mistænkelig pakke.
Her har CNN's redaktion i byen til huse, som også modtog en rørbombe med posten onsdag.
Denne gang blev hændelsen dog afmeldt som falsk alarm.
Også bekymringen over en pose hvidt pulver, som var medsendt nyhedsstationens pakke, blev i går dæmpet.
Pulveret havde medført, at imens medarbejderne ret hurtigt kunne vende tilbage på arbejde, forblev tv-stationens postrum afspærret, så længe risikoen ved pulveret ikke var afklaret.
Læs også:New Yorks borgmester om mistænkelige pakker: 'Det er absolut terrorisme'Men i går aftes kunne CNN's ansatte ånde lettet op, da vicedirektøren i FBI, William Sweeney, fastslog at pulveret "ikke udgør en biologisk trussel".
Pulver i breve har tændt alle advarselslamper, siden miltbrandangrebet i USA i 2001, hvor en amerikansk forsker i biologisk krigsførelse mistænktes for at være afsenderen af flere breve med miltbrandssporer.
Han begik selvmord før retssagen.
Flere bomber kan være på vejPå en pressekonference i går lød det fra forbundspolitiet FBI, at man stadig ikke er sikker på, om der kan være flere pakker i omløb.
FBI's Twitterprofil er da også hen over natten blevet opdateret med forholdsregler om, hvordan man skal forholde sig ved mistænkelige forsendelser.
Læs også:Hillary Clinton efter mistænkelige pakker: Jeg er bekymret som amerikanerI alt ni personer, som alle har været åbne om deres kritik af Trump eller er blevet kritiseret offentligt af ham, har modtaget samlet 10 brevbomber.
I går ville politiet ikke direkte bekræfte at bomberne var sendt med henblik på at dræbe modtageren - der har været spekulation om de snarere skulle skræmme, i og med ingen af dem er eksploderet.
Læs også:Flere amerikanske politikere har modtaget rørbomber med postenTil pressen understregede New Yorks politichef, James O'Neill dog, at "de behandles som potentielle sprængladninger".
De seneste tre pakker blev sendt til tidligere vicepræsident Joe Biden og den stærkt Trumpkritiske skuespiller Robert De Niros produktionsselskab.
Her slog en årvågen sikkerhedsvagt, som ellers havde fri, alarm.
Da han så mediedækningen, huskede han at have set en pakke, som lignede de øvrige, i bygningens postrum.
FacebookTwitterKopier linkEmner:CNN|USA|Florida|Politi|Time Warner




https://www.dr.dk/nyheder/penge/postnord-med-blodroede-tal-underskud-paa-854-millioner

Postnord-sagenSe temaPengePostNord med blodrøde tal: Underskud på 854 millionerUnderskuddet er langt over dobbelt så højt som på samme tid sidste år.
Brevmængderne er faldet med 11 procent det seneste år.
26.
okt.
2018 kl.
08.
43Bemærk: artiklen er mere end 30 dage gammelLæs opPostNords store redningsplan har betydet store udgifter til at afskedige ansatte, og derfor er underskuddet steget i 2018.
Det dansk-svenske postselskab kommer ud af årets første ni måneder med et underskud på 854 millioner kroner mod et minus på 390 millioner kroner i den samme periode af 2017.
Det viser PostNords regnskab, der er offentliggjort fredag morgen.
Brevmængderne er faldet med 11 procent i Danmark det seneste år.
Til gengæld er der blevet sendt 10 procent flere pakker.
PostNords samlede redningsplan løber fra 2017 til 2019.
Den indebærer afskedigelser af mellem 3500 og 4000 ansatte.
/ritzau/FacebookTwitterKopier link




https://www.dr.dk/nyheder/politik/venstrefloejen-ja-selvfoelgelig-skal-jaegere-miste-jagttegnet-hvis-de-skyder-en-ulv

PolitikVenstrefløjen: Ja selvfølgelig skal jægere miste jagttegnet hvis de skyder en ulvSF og Enhedslisten støtter en automatisk frakendelse af jagttegn, hvis en jæger skyder et truet dyr.
Både Enhedslisten og SF støtter en automatisk frakendelse af jagttegnet, hvis en jæger bliver dømt for at skyde et fredet dyr.
Dansk Folkeparti vil ikke være med til at stramme loven.
Af Rasmus Lindegård Hansen26.
okt.
2018 kl.
07.
30Bemærk: artiklen er mere end 30 dage gammelLæs opTo af Folketingets røde partier er parat til at bakke op om en lovstramning over for de jægere, der ser stort på beskyttelsen af fredede dyr - som for eksempel ulven.
Både Danmarks Naturfredningsforening og Dansk Ornitologisk Forening kræver, at jægere, der skyder et fredet dyr, automatisk mister jagttegnet.
- Det handler om at få luget ud i de elementer, som ikke er i stand til at kende forskel på dyrene eller som bevidst skyder fredede dyr, dem er der ikke plads til i naturen, de må blive hjemme, lyder det fra retsordfører i SF, Karsten Hønge.
Og sådan ser Enhedslistens retsordfører, Rosa Lund også på sagen.
- Det virker da mærkeligt, at man stadig kan gå på jagt, når man tydeligvis ikke kender forskellen på truede dyr og ikke-truede dyr, siger Rosa Lund.
Læs også:Naturfolk vil have strammet loven efter ulvedrab: Det er jo helt ude i skovenDe to grønne organisationer kræver en lovstramning efter at en 66-årig mand fra Vestjylland i april skød og dræbte en fredet ulv.
Manden blev idømt betinget fængsel for at overtræde jagt- og vildtforvaltningsloven, men han fik lov til at beholde sit jagttegn.
Til stor frustration for de grønne organisationer.
Og det mener partierne heller ikke, der er rimelighed i.
- Han kommer for let omkring det.
Nu kan han ta' straffen og så i øvrigt gå fløjtende ud i naturen og lede efter fredede dyr, man kan skyde.
Det holder jo ikke, siger Karsten Hønge.
Begge politikere mener, at drabet på ulven rent strafmæssigt skal have tilsvarende konsekvens som straffen for vanvidskørsel i trafikken.
- Det svarer jo til, hvis man har lavet en personpåkørsel i bil, eller hvis man har kørt påvirket, og så får lov til at behold sit kørekort.
Læs også:66-årig mand får fængselsstraf på 40 dage for at skyde ulv- Jeg synes egentligt godt, at man kan sammenligne færdslen i naturen med færdslen i trafikken, forstået sådan, at hvis man groft overtræder færdselsloven, så mister du også dit kørekort, mener Karsten Hønge.
DF er imod stramningDansk Folkeparti er derimod ikke indstillet på at stramme straffen for jægere, der nedlægger beskyttede dyr.
- Det er lige hårdt nok.
Jeg synes det skal være op til dommerne at se på det, ellers skal jeg i hvert fald have nogle vægtige argumenter, siger Dansk Folkepartis miljøordfører, Pia Adelsten.
Det kunne være argumentet om, at det er så uetisk at skyde et truet dyr, at jægeren ikke skal have ret til at gå på jagt igen?
- Det kan man umiddelbart godt sige.
Særligt den episode, den er jo filmet og som alle har set.
Jeg mener ikke, at den ulv var særlig sky, siger Pia Adelsten med henvisning til drabet på den ulv i Vestjylland, som blev filmet med en mobiltelefon i april.
Men ulven var fredet?
- Det var den, ja.
Men jeg har det sådan, at når man føler sig gået for nær af sådan en ulv, og jeg har dem selv i baghaven, så reagerer man nogle gange.
Men at frakende retten til jagt, det synes jeg er lige lovlig voldsomt.
Ville det ikke være bedre at stå på dyrenes side og sikre, at de ikke møder en jæger som overtræder reglerne.
- Jeg synes egentlig også, at jeg står på dyrenes side.
Jeg har set lemlæstede får, der er blevet taget af ulven, hvor benene er bidt i stykker, og der er spist af maven.
Så står jeg på fårets side, og det har ikke en særlig stor chance, siger Pia Adelsten.
FacebookTwitterKopier linkEmner:Karsten Hønge (politiker)|Dyr|Jagt|Dansk Folkeparti|Jylland




https://www.dr.dk/nyheder/politik/naturfolk-kraever-lovstramning-efter-ulvedrab-det-skal-koste-jagttegnet-skyde-et

PolitikNaturfolk kræver lovstramning efter ulvedrab: Det skal koste jagttegnet at skyde et fredet dyrJægerformand er tavs over forslag fra Danmarks Naturfredningsforening og Dansk Ornitologisk forening.
Det skal helt automatisk koste jagttegnet, hvis en jæger skyder et fredet dyr.
Det mener Danmarks Naturfredningsforening og Dansk Ornitologisk Forening.
Af Rasmus Lindegård Hansen26.
okt.
2018 kl.
06.
29Bemærk: artiklen er mere end 30 dage gammelLæs opBåde Danmarks Naturfredningsforening og Dansk Ornitologisk Forening er stærkt ophidsede over, at den 66-årige jæger, der er dømt for at skyde en ulv, stadig har mulighed for at gå på jagt.
De to grønne organisationer ønsker, at miljø- og fødevareminister Jakob Ellemann-Jensen (V) strammer reglerne i jagt- og vildtforvaltningsloven og indfører en minimumstraf, så en jæger automatisk fratages sit jagttegn, hvis han bliver dømt for at skyde et fredet dyr.
- Det bør have den konsekvens, at han automatisk mister sit jagttegn.
Han er simpelthen ikke ansvarlig nok til at bære våben og gå på jagt i Danmark, siger præsident i Danmarks Naturfredningsforening, Maria Reumert Gjerding.
Ornitolog: Det er jo vanvittigtSamme holdning deler en anden af landet store naturbeskyttelsesforeninger, Dansk Ornitologisk Forening.
- Det er jo vanvittigt, at vi bor i et land, hvor man ikke dømmer en mand til også at aflevere sit jagttegn, når man laver sådan noget svineri, lyder det fra ornitologernes formand, Egon Østergaard.
En 66-årig mand fra Vestjylland blev i september idømt 40 dages betinget fængsel, efter at han i april skød og dræbte en ulv på en mark.
Han fik konfiskeret sin riffel, men fik lov til at beholde sit jagttegn.
Læs også:66-årig mand får fængselsstraf på 40 dage for at skyde ulvDet er den omstændighed, der nu får naturbeskyttelsesorganisationerne til at kræve loven strammet.
- Det stiller et stort spørgsmålstegn ved, om vores fredede dyr reelt er beskyttet i Danmark, siger Naturfredningsforeningens præsident, Maria Reumert Gjerding.
- Vi skal holde fast i, at det at have et jagttegn er en meget stor tillidserklæring fra samfundet.
Når man udviser så uhyggelig en disrespekt for de regler, som skal beskytte særlige dyrearter, skal det have konsekvenser, siger hun.
For tre uger siden blev to jægere fra Ulfborg i Vestjylland dømt i en anden sag om overtrædelse af jagtloven.
De to havde et år tidligere skudt et krondyr efter solnedgang, hvilket ikke tilladt.
De gjorde det desuden på et område, hvor de ikke havde ret til jage.
Selvom det ikke er ulovligt at skyde krondyr, kostede det foruden en bødestraf også en frakendelse af deres jagttegn i to år.
- Når man får frakendt sit jagttegn for at skyde krondyr, som immervæk ikke er et fredet dyr, mener jeg, det er helt ude af proportioner, at man ikke mister sit jagttegn, når man skyder et fredet dyr, siger Maria Reumert Gjerding.
Læs også:Familiemedlem til ulvedrabsmand er ny formand for anti-ulveforening: Stifter går i protestDet er ikke kun sagen om den dræbte ulv, som får ornitologerne til at kræve en strengere straf.
I flere år har foreningen ifølge Egon Østergaard været vidne til, at fredede rovfugle blev skudt eller forgiftet.
- Det er jo helt ude i skoven, siger Egon Østergaard, formand for Dansk Ornitologisk Forening.
- Det sender det signal til andre brådne kar i jægerkredse, at man bare kan gå ud og skyde til højre og venstre.
Det har ingen praktisk betydning for, om man kan fortsætte med at gå på jagt, siger han.
Jægerforbundet tøverJægerforbundet, der også betragter sig selv som en grøn organisation, ønsker derimod ikke at tage stilling til kravet fra de øvrige grønne forbund.
Det vil jægerne først, når ankesagen mod den 66-årige, som skød en ulv i april, er afgjort.
Både anklager og forsvarer har anket byrettens dom.
- Det er derfor også for tidligt at spekulere i, om lovgivningen på området eventuelt skal ændres, lyder svaret fra jægerforbundets bestyrelse i en mail til DR Nyheder.
Men det er en svag holdning, mener Danmarks Naturfredningsforening.
- Det er klart, at jægerne også må vurdere, om de finder det acceptabelt, at der kan stilles så store spørgsmålstegn ved, om folk med jagttegn er i stand til at passe på naturen og de fredede dyr i Danmark, siger Maria Reumert Gjerding.
Jagt- og vildtforvaltningsloven hører til under miljø- og fødevareministeriet og derfor havner spørgsmålet på Jakob Ellemann-Jensens bord.
- Jeg mener i den grad, at det skal have en konsekvens, når man blæser på love og regler i Danmark.
Og det har det også, siger miljøminister Jakob Ellemann-Jensen- Nu skal domstolen så afgøre ved landsretten, hvilke konsekvenser, det skal have.
Så jeg vil sige, man er lige ude en postgang for tidligt med ønsket om lovændringer.
Det må vi se på, når landsretten har taget stilling, siger han.
FacebookTwitterKopier linkEmner:Jagt|Jakob Ellemann-Jensen (politiker)|Maria Gjerding (politiker)|Miljø- og Fødevareministeriet|Jylland




https://www.dr.dk/nyheder/regionale/syd/uerfarne-sosu-elever-klarer-ikke-foerste-praktikforloeb-hver-7-elev-bliver

Syd- og SønderjyllandUerfarne Sosu-elever klarer ikke første praktikforløb: Hver 7.
elev bliver fyretFor mange social- og sundhedsassistentelever bliver opsagt allerede indenfor de første tre måneder af deres første praktik.
En uddannelsesordning fra 2017 kan være årsagen til de mange opsigelser.
Ordningen har nemlig gjort det muligt for social- og sundhedsassistentelever at starte tidligere i praktik.
Af Sofie Lewring og Anne Philipsen26.
okt.
2018 kl.
06.
45Bemærk: artiklen er mere end 30 dage gammelLæs opKnap 10 procent.
Så mange af social- og sundhedsassistenteleverne på Social- og Sundhedsskolen Syd i Aabenraa er blevet opsagt i deres første praktik i perioden 2017 til første halvår af 2018.
Skylden for opsigelserne ligger flere steder, mener Lotte Dalgaard, der er direktør på skolen.
- Jeg tror ikke, at vi er gode nok på skolerne til at forberede de unge på praktik, men jeg tror heller ikke, at kommunerne er gode nok til at møde de unge.
De er ikke opmærksomme på, at de unge ikke kan og ved alt fra første dag, siger hun.
Læs også:Praktikpladsgaranti sikrer flere elever: Det var fuldstændig afgørende for migDe er ikke opmærksomme på, at de unge ikke kan og ved alt fra første dag.
Lotte Dalgaard.
SOSU SYDPå landsplan bliver hver 7.
social- og sundhedsassistentelev opsagt i prøveperioden i deres første praktik, viser tal fra Danske Sosu-skoler, som Fagbladet FOA har fået.
I Esbjerg på Social- og Sundhedsskolen er seks procent af social- og sundhedsassistenteleverne blevet opsagt.
Ifølge direktøren Lisbeth Nørgaard, så kan branchens mangel på arbejdskraft være årsag til en del af opsigelserne.
- Eleverne har ikke nok praktisk erfaring med sig forud for praktikken.
Samtidig bliver eleverne i højere grad tænkt ind som en arbejdskraft, siger hun.
Læs også:For mange sosu-studerende dropper ud: I Thisted gennemfører 94 procentSosu-elever starter tidligere i praktikI 2017 trådte en ny uddannelsesordning i kraft, der gør det muligt for eleverne at starte uddannelsen umiddelbart efter deres grundforløb.
Tidligere havde social- og sundhedsassistentelever altid en uddannelse som social- og sundhedshjælper i forvejen.
Vi er meget opmærksomme på at lette overgangen fra skolerne til praktik.
Mette Møller Rauch.
Haderslev KommuneNu skal elever først til at opbygge praktisk erfaring, når de starter praktikken, siger afdelingschef for senior- og rehabilitering i Haderslev Kommune, Mette Møller Rauch.
- Vi er meget opmærksomme på at lette overgangen fra skolerne til praktik, og det har vi et tæt samarbejde med Sosu-skolen omkring, siger hun.
Læs også:Fra ledig til eftertragtet: Forløb nedbryder fordomme og skaffer sosu-hjælpereOgså i Esbjerg er kommunen opmærksom på, at eleverne har andre forudsætninger i dag, siger uddannelseskonsulent ved Esbjerg Kommune, Jonna Thuesen.
- Tidligere har vi modtaget elever med en hjælperuddannelse forud, men nu er det klart, at vi skal justere vores praksis.
Vi forsøger at tilpasse de uddannelsesordninger og de niveauer, der skal være, siger hun.
FacebookTwitterKopier linkEmner:Uddannelse|Esbjerg Kommune|FOA|Erhvervsuddannelser|Aabenraa




https://www.dr.dk/nyheder/udland/mindst-19-lig-er-fundet-i-massegrav-i-mexico

UdlandMindst 19 lig er fundet i massegrav i MexicoLigene af 16 mænd og tre kvinder er fundet på en mark i en af Mexicos mest voldsplagede delstater.
For en uge siden blev der fundet 16 lig i en massegrav.
Denne gang var det 19.
26.
okt.
2018 kl.
02.
49Bemærk: artiklen er mere end 30 dage gammelLæs opRester af mindst 19 dræbte personer er fundet i en massegrav i Mexico.
Det oplyser lokale myndigheder i delstaten Jalisco, der er blandt de mest voldsplagede i landet.
Ligene er identificeret som 16 mænd og tre kvinder.
De menes alle at være blevet dræbt for omkring fire måneder siden.
I graven er der desuden fundet to kranier, men det er uvist, om de stammer fra yderligere to ofre.
Mandag blev de første rester af et lig fundet på en mark nær grænsen mellem Jalisco og delstaten Guanajuato.
Efterforskere indledte en eftersøgning i området tirsdag og onsdag, hvor de øvrige rester af dræbte mennesker dukkede op.
16 lig fundet for en uge sidenMyndighederne har endnu ikke fastslået, om de dræbte personer kommer fra lokalområdet.
For godt en uge siden blev der fundet 16 lig i en umarkeret grav uden for Guadalajara, der er hovedstaden i Jalisco og Mexicos næststørste by målt på antal indbyggere.
De seneste år er antallet af drabsofre i Mexico eksploderet.
Voldsbølgen sættes i sammenhæng med kriminelle kartellers interne kampe om narkomarkedet.
I 2017 registrerede myndighederne 28.
702 drab.
Dertil kommer tusindvis af personer, som bliver meldt savnet af familie eller venner.
/ritzau/AFPFacebookTwitterKopier linkEmner:Mexico




https://www.dr.dk/nyheder/regionale/hovedstadsomraadet/klimasucces-kommuner-gaar-forrest-i-co2-bekaempelsen

KøbenhavnKlimasucces: Kommuner går forrest i CO2-bekæmpelsenAlbertslund og Brøndby kommuner ligger i toppen, når det handler om at nedsætte kommunernes CO2-udledning.
Brøndby Kommune nedsatte deres CO2-udslip med 22 procent alene i 2017.
Af Karoline Kert26.
okt.
2018 kl.
06.
03Bemærk: artiklen er mere end 30 dage gammelLæs opKlimaet står højt på dagsordnen - også ude i kommunerne.
Og her går det faktisk rigtig godt.
I Brøndby Kommune har man blandt andet optimeret kommunens bygninger med ny isolering og kontrol af lys og ventilation - og det har været med til at nedsætte kommunens CO2-udslip med hele 22 procent alene i 2017.
Top tre over hovedstadskommuner, som har mindsket deres CO2-udslip mest i 2017:Brøndby: -22 procentAlbertslund: -19 procentVallensbæk: -16 procentKilde: Danmarks NaturfredningsforeningDet er et vigtigt resultat, som kommunen er stolt af, siger Vagn Kjær-Hansen, der er formand for teknik- og miljøudvalget i Brøndby Kommune.
- Det er helt naturligt, at vi går forrest som kommune.
Det sender et signal til borgere og virksomheder om, at indsatsen for klimaet er vigtig.
Naturfredningsforening: Kommunerne skal blive vedDet er ikke kun i Brøndby Kommune, at klimaet og den grønne omstilling står højt på dagsordenen.
Faktisk har størstedelen af hovedstadsområdets kommuner reduceret deres CO2-udslip.
28 ud af de 33 hovedstadskommuner har nemlig i gennemsnit nedbragt deres CO2 udslip med 4,3 procent per kommune alene i 2017.
Et resultat, som er væsentligt mere end de to procent, kommunerne via deres klimakommune-aftale med Danmarks Naturfredningsforening har forpligtet sig til.
Også udenfor hovedstadsområdet går det godt.
Blandt andet byer som Aarhus og Odense har nedsat deres CO2-udledning med henholdsvis 28 procent og 5 procent i 2017.
Læs også:Klimakommuner har succes med at spare på energienOg det er meget positivt, lyder det fra Jens La Cour, der er kampagneleder for Klimakommuner i Danmarks Naturfredningsforening.
- Kommunerne leverer mere end to procent mindre CO2 om året, og det er vigtigt, at kommunerne bliver ved med at handle, fordi klimaudfordringerne går ikke væk.
Klimakommune-aftale Siden 2008 har Danmarks kommuner kunnet indgå en aftale med Danmarks Naturfredningsforening, hvor de forpligter sig til at nedbringe CO2-udslippet fra egne aktiviteter med minimum to procent om året.
Indtil videre kan 71 af Danmarks 98 kommuner kalde sig for Klimakommune.
Kilde: Danmarks NaturfredningsforeningHos Concito - Danmarks grønne tænketank er man også meget positive over kommunernes indsats, men ser samtidig det flotte resultat som et tegn på, at barren ikke er sat højt nok.
- Når alle kommunerne når målet, kan det være et tegn på, at vi ikke har sat barren højt nok.
Og vi skal sætte barren højt, siger Anna Esbjørn, der er programleder ved Fremtidens Byer hos Concito.
Læs også:Klimakommuner er CO2-dukseMen hos Danmarks Naturfredningsforening er de bange for at skræmme kommunerne væk, hvis de hæver forventningerne.
- Kommunerne er nervøse for, om de kan nå målet.
De vil hellere have de to procent, som de kender og så levere mere end det.
Så det vil være ærgerligt at skræmme nogen væk ved at sætte procentsatsen op, siger Jens La Cour.
Og i Brøndby Kommune er man også glad for det mål, som Danmarks Naturfredningsforening har sat, siger Vagn Kjær-Hansen.
- Det er ikke så vigtigt, om de sætter det ene eller det andet mål.
Det vigtigste er, at der er rigtig mange kommuner, som er med på målene.
FacebookTwitterKopier linkEmner:Brøndby Kommune|Vagn Kjær-Hansen (politiker)|Danmarks Naturfredningsforening|Klimaændringer|Albertslund




https://www.dr.dk/nyheder/indland/97-procent-af-alle-danske-born-far-nu-et-unikt-navn

Indland97 procent af alle danske børn får nu et unikt navnStort set alle nyfødte danskere får et navn, som ingen andre har, lyder det fra Danmarks Statistik.
De kongelige børn hedder selvfølgelig også noget unikt.
Her er lille prinsesse Athena Marguerite Françoise Marie, da hun forlod Rigshospitalet sammen med sine forældre.
26.
okt.
2018 kl.
06.
22Bemærk: artiklen er mere end 30 dage gammelLæs op97 procent af alle nyfødte danske børn får et navn, som i fuld længde er enestående for netop dette barn.
Samtidig stiger antallet af mellemnavne og navne med bindestreg.
Det skriver Kristeligt Dagblad med henvisning til tal fra Danmarks Statistik.
- Jo yngre danskere er, jo mere unikke er deres navne.
- Og en del af forklaringen på det er, at mange børn får en kombination af de navne, som stammer fra henholdsvis deres far og deres mor, siger Dorthe Larsen, der er afdelingsleder i Danmarks Statistik, til avisen.
Læs også:Ida og William er de mest populære navneI 1982 blev navneloven ændret, således at morens og farens efternavne blev ligestillet.
Lovændringen betød, at begge køn ved ægteskab kan vælge den andens efternavn.
Kan vælge hundred år gamle navneDen seneste navnelov fra 2005 udvidede valgmulighederne endnu mere.
I dag kan et par nemlig frit vælge mellem alle de efternavne, som et eller flere medlemmer af de to familier inden for fire-fem generationer har båret.
Ifølge Birgit Eggert, der er navneforsker og lektor ved Københavns Universitet, spiller mange faktorer ind, når par skal navngive deres børn.
Alligevel mener hun, at man i højere grad i dag ser, at forældrepar vælger at give deres børn begges efternavne i stedet for blot mandens efternavn, som der ellers har været tradition for.
- Vaner kan tage lang tid at ændre på.
Nogle mænd er stadig bange for, at andre tror, de er under tøflen, hvis de tager konens efternavn, eller hvis det er det, der går videre til børnene.
- Men mit indtryk er, at interessen stadig mere går i retning af at finde et navn, som er godt, unikt og velklingende, end hvilken side af familien det lige kommer fra, siger Birgit Eggert til Kristeligt Dagblad.
/ritzau/FacebookTwitterKopier linkEmner:Danmarks Statistik|Københavns Universitet|Kristeligt Dagblad




https://www.dr.dk/sporten/badminton/jan-oe-moedte-overmagten-mens-gemke-sendte-vittinghus-ud

BadmintonJan Ø.
mødte overmagten, mens Gemke sendte Vittinghus udFor anden gang i træk må Jan Ø.
Jørgensen indkassere et markant nederlag til verdensstjernen Chen Long.
Jan Ø.
Jørgensen er færdig i French Open efter et nederlag i to sæt til Chen Long.
Af Michael Sten Jensen i Lyon og .
/ritzau/26.
okt.
2018 kl.
00.
03 | opdateret 26.
okt.
2018 kl.
10.
38Bemærk: artiklen er mere end 30 dage gammelLæs opDet stod hurtigt klart, at Jan Ø.
Jørgensen var i problemer, da han torsdag aften mødte den kinesiske verdensstjerne Chen Long.
Efter at danskeren havde tabt første sæt 10-21, så fulgtes de to ad i første halvdel af andet sæt, men så trak Chen Long fra og kunne i sidste ende smide danskeren hjem fra badmintonturneringen French Open med cifrene 21-10, 21-14.
Læs også:Danske herredoubler færdige i ParisEt nederlag, der var på sin plads, vurderer Jan Ø.
Jørgensen.
- Jeg følte allerede fra start, at jeg skulle ind og spille over evne.
Han giver ikke noget som helst væk, så det bliver en kamp om ikke at ville for meget, og så stadig tro på, at jeg kan vinde duellerne, siger Jan Ø.
Jørgensen, der dog føler, at han rykker sig i den rigtige retning.
- Det handler for mig om at nå tilbage til nogle af de resultater, jeg har leveret før, og det føler jeg også, at jeg er på vej til.
Bare fra jeg mødte Chen Long senest og til nu er der sket en del.
Forhåbentlig er jeg endnu tættere på næste gang, vi mødes, for der var fine takter, siger Jan Ø.
Jørgensen.
Læs også:Badmintonlandstræner trods choksejre: 'Havde sat næsen op efter mere'Chen Long ligger i øjeblikket nummer 5 på verdensranglisten, mens Jørgensen ligger nummer 29.
Det lignede på lange stræk en gentagelse af de to badmintonspilleres sidste møde ved China Open for bare en måned siden, hvor Jørgensen også måtte se sig slået.
Gemke sender Vittinghus udTidligere på dagen kunne den danske kvindedouble Maiken Fruergaard og Sara Thygesen, der i øjeblikket ligger nummer 15 i verden, besejre Denmark Open-finalisterne fra Japan Shiho Tanaka og Koharu Yonemoto.
De to danske kvinder vandt med 21-19, 21-19.
Læs også:Dansk badmintontalent knækkede endelig koden i FrankrigTorsdag bød også på en ren danskerduel, da Hans Kristian Vittinghus og Rasmus Gemke kæmpede om avancement.
Det var i lange stræk en meget lige kamp, og de to skulle da også gennem tre sæt, men i sidste ende vandt Gemke med sit mere aggressive spil.
Han tog sejren hjem med cifrene 21-17, 19-21, 21-15.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Rasmus Gemke (badmintonspiller)|Badminton|Japan




