https://www.dr.dk/sporten/fodbold/championsleague/skader-overskygger-sikker-fck-sejr-i-wales

Champions LeagueSkader overskygger sikker FCK-sejr i WalesFC København vandt den første kamp i Champions League-kvalifikationen, men holdet blev også ramt af to skader.
FCK jubler i Wales.
23.
juli 2019 kl.
21.
55Bemærk: artiklen er mere end 30 dage gammelLæs opMed en sejr på 2-0 ude over The New Saints fra Wales fik FC København et solidt resultat og en god start i Europa.
Der var tale om den første kamp i anden runde af kvalifikationen til Champions League, og der venter dermed en på papiret overkommelig returkamp i Parken om under en uge.
Tirsdagens kamp blev overskygget af to skader til københavnerne, som måtte udskifte både midtbanespilleren Rasmus Falk og angriberen Pieros Sotiriou.
Inden sin skade nåede Pieros Sotiriou dog at score til 1-0 efter 18 minutter, da cyprioten strakte sin højre fod frem og fik bugseret et fint indlæg fra debutanten Karlo Bartolec i nettet.
Bartolec havde fået chancen på pladsen som højreback hos FCK, og den tidligere FC Nordsjælland-spiller viste gode takter.
Efter 35 minutter lagde Rasmus Falk sig frustreret ned og bankede i kunstgræsset.
Kort efter udgik Falk med en skade, og Carlos Zeca kom på banen i stedet.
Waliserne viste kun ved få lejligheder farlighed, som da hjemmeholdets midtbanespiller Daniel Redmond fyrede et forkølet skud afsted.
Men han ramte et par meter ved siden af FCK-målet.
Ny skade efter pausenI anden halvleg fordoblede Robert Skov føringen ved at udnytte et straffespark.
Kort forinden var Sotiriou blevet tacklet hårdt og hensynsløst på anklen, og angriberen kunne ikke fortsætte.
Ind kom Viktor Fischer.
Så sejren i Wales havde sin pris for FCK, som rejser hjem til Danmark med et stramt kampprogram i sigte.
På lørdag venter AC Horsens på udebane, mens The New Saints på onsdag gæster København i returkampen.
Hvis FCK som ventet vinder samlet over waliserne, så venter et opgør i tredje runde af kvalifikationen mod vinderen af kampen mellem serbiske Røde Stjerne og HJK Helsinki fra Finland.
Onsdag tager Røde Stjerne imod finnerne i det første af to opgør.
/ritzau/FacebookTwitterKopier link




https://www.dr.dk/nyheder/udland/trump-gaar-rettens-vej-holde-paa-skatteoplysninger

UdlandTrump går rettens vej for at holde på skatteoplysningerPræsidenten forsøger hårdnakket at forhindre en offentliggørelse af sine skattepapirer.
Donald Trump går rettens vej for at forhindre, at hans skattepapirer bliver udleveret.
Af Flemming Brandt23.
juli 2019 kl.
21.
39Bemærk: artiklen er mere end 30 dage gammelLæs opDen amerikanske præsident Donald Trump har anlagt en sag i et forsøg på at forhindre en demokratisk ledet komité i Repræsentanternes Hus i at få adgang til hans skattepapirer.
Det skriver Bloomberg.
Trump er gået rettens vej ved den føderale domstol i Washington.
Han forsøger dermed at komme et krav om at få sine skattoplysninger udleveret i forkøbet.
Tidligere på måneden underskrev New Yorks guvernør Andrew Cuomo en ny lov, som banede vejen for, at tre bestemte kongresudvalg i Washington kan kræve at få udleveret skattedokumenter fra delstaten.
- Denne lov giver Kongressen mulighed for at fuldføre sine forfatningsmæssige forpligtelser, styrke vores demokratiske system og sikre, at ingen er hævet over loven, sagde Cuomo, der selv er demokrat, dengang.
Trumps sagsanlæg var ventetDet var ventet, at Trump ville gå rettens vej for at forsøge at forhindre, at dokumenterne om hans skattebetaling i New York bliver udleveret.
Flere demokratiske kongres-medlemmer har krævet at få indblik i præsidentens økonomi.
Skatteudvalget har lagt sag an mod USA's finansministerium for at få udleveret Trumps selvangivelser for de seneste seks år - både for hans personlige økonomi og hans selskaber.
Trump har lige siden valgkampen op til præsidentvalget i 2016 nægtet at udlevere sine selvangivelser.
Det har medført spørgsmål om, hvad der mon kan læses ud af den mangeårige forretningsmands skattepapirer.
Trump har også lagt sag an mod New Yorks statsanklager Letitia James.
Formålet er at forhindre staten New York i bruge den nye lov, som kræver, at New Yorks skattemyndighed skal efterkomme de ønsker, der måtte komme fra komitéen i Kongressen.
FacebookTwitterKopier linkEmner:Donald Trump (politiker)|New York|USA|Skatter og afgifter|Repræsentanternes Hus




https://www.dr.dk/sporten/svoemning/australsk-svoemmer-druknes-i-negative-kommentarer-efter-podieprotest

SvømningAustralsk svømmer druknes i negative kommentarer efter podieprotestMack Horton ville ikke på podiet med den tidligere dopingdømte Sun Yang under VM i svømning.
Af Malte Nørgaard23.
juli 2019 kl.
21.
07 | opdateret 23.
juli 2019 kl.
21.
37Bemærk: artiklen er mere end 30 dage gammelLæs opDen kinesiske svømmer Sun Yang har mødt kritik under VM i svømning fra flere konkurrenter.
Det forstår hverken Yang eller de kinesiske svømmefans.
Det har nu ført til, at en af de, der har protesteret mod den kinesiske superstjerne, oversvømmes med negative kommentarer på det sociale medie Instagram.
Herunder bliver hele historien fortalt i billeder.
Kinesiske Sun Yang var lykkelig, da han vandt VM-guld i 400 meter fristil.
1 / 7Men da han skulle have sin guldmedalje, endte det hele lidt akavet.
Bronzevinderen Mack Horton fra Australien ville nemlig ikke på podiet med kineseren, da den kinesiske svømme tidligere er dopingdømt.
Samtidig venter en speget sag på kineseren, når han til efteråret skal afhøres.
For da han i efteråret blev dopingtestet uden for konkurrence, valgte en person fra Yangs stab angiveligt at smadre glasset med blodprøven.
2 / 7Australske Horton er derfor sur.
Tidligere har han udtalt, at han ser et stort problem i, at tidligere dopingdømte atleter fortsat får lov at deltage i konkurrencer: 'Jeg vil ikke stå på et podium med nogen, der opfører sig, som han gør', sagde Horton efter VM-finalen.
3 / 7Sun Yang var uforstående.
Han har overstået dopingkarantænen.
Derfor sagde han efter protestaktionen: 'Det er okay, at du ikke respekterer mig.
Men du bliver nødt til at respektere Kina'.
4 / 7Den udlægning er Det Internationale Svømmeforbund enige i.
Derfor har de givet den australske svømmer en officiel advarsel efter protesten ved medaljeceremonien.
5 / 7Og de kinesiske svømmefans er bestemt heller ikke glade for Mack Hortons opførsel.
På det sociale medie Instagram vælter det ind med kommentarer, der har negativ klang.
6 / 7Ikke desto mindre mødte Sun Yang en ny protest, da han havde vundet VM-guld i 200 meter fristil, Duncan Scott fra Storbritannien nægtede nemlig at give den kinesiske svømmer hånden efterfølgende.
Spørgsmålet er, hvad der sker nu.
7 / 7FacebookTwitterKopier linkEmner:Instagram




https://www.dr.dk/nyheder/udland/senatet-i-usa-enige-om-ny-lov-911-fond-maa-aldrig-loebe-toer-penge

UdlandSenatet i USA enige om ny lov: 9/11-fond må aldrig løbe tør for pengeTerrorangrebet fra snart 18 år siden koster stadig dødsfald og sygdom relateret til redningsarbejdet.
I 2015 afsatte Kongressen 48 milliarder kroner til ofrene frem til udgangen af 2020, men tidligere i år viste det sig, at pengene næsten allerede var opbrugt.
Nu har Senatet vedtaget en ny lov, der skal sikre, at fonden, der hjælper ofrene, aldrig løber tør.
Af Sandra Meersohn Meinecke23.
juli 2019 kl.
23.
34Bemærk: artiklen er mere end 30 dage gammelLæs opSenatet i USA har i dag stemt for et lovforslag, som betyder, at den fond, der sikre lægehjælp eller økonomisk kompensation til ofrene for terrorangrebet 11.
september, aldrig løber tør for penge.
Det skriver det amerikanske medie NBC News.
På trods af, at det snart er 18 år siden, USA blev ramt af de skelsættende angreb, påvirker og koster terroranslaget stadig mange menneskeliv.
Blandt andet fordi bygningerne, da de kollapsede, udgav store mængder giftige stoffer, som stadig i dag gør mange af de politifolk og redningsarbejdere, der hjalp til under redningsarbejdet, syge.
Mange års lobbyarbejdeAfstemningen i Senatet, som endte 97-2, kommer efter et intens lobbyarbejde fra flere af de såkaldte 'first responders', som har oplevet voldsomme helbredsmæssige konsekvenser som følge af deres redningsarbejde.
Også Jon Stewart, den tidligere vært på tv-programmet The Daily Show, har længe kæmpet for at få hjælp til ofrene og sikre, at offerfonden 'September 11th Victim Compensation Fund' ikke løb tør for penge.
Han bliver i skrivende stund hyldet på de sociale medier for hans kamp for de mange first responders, der lever med konsekvenserne af angrebene.
Herunder kan du høre hans opsang til de amerikanske politikere ved en høring i justitsudvalget i Repræsentanternes Hus.
Klippet fra høringen gik efterfølgende viralt.
I 2012 blev 58 kræftformer registreret som sygdomme relateret til redningsarbejdet i New York.
Siden har man knyttet næsten 70 typer af kræft til Ground Zero, hvor tvillingetårnene styrtede ned.
FacebookTwitterKopier linkEmner:USA|Ulykker|Redningsvirksomhed|Repræsentanternes Hus|Jon Stewart (studievært)




https://www.dr.dk/nyheder/indland/fiskeriformand-om-torskeforbud-det-her-er-kolort-det-bornholmske-fiskeri

IndlandFiskeriformand om torskeforbud: 'Det her er kolort for det bornholmske fiskeri'EU forbyder med øjeblikkelig virkning torskefiskeri i Østersøen, fordi bestanden er truet.
Fiskerne må i resten af 2019 ikke lande torsk i den sydlige del af Østersøen, har EU besluttet i en hasteafgørelse.
Det bekymrer Thomas Thomsen, som er formand for Bornholms og Christiansøs Fiskeriforening.
Af Sandra Meersohn Meinecke23.
juli 2019 kl.
21.
46 | opdateret 24.
juli 2019 kl.
08.
46Bemærk: artiklen er mere end 30 dage gammelLæs op- Jeg kan slet ikke overskue de økonomiske konsekvenser for det bornholmske fiskeri.
Sådan lyder reaktionen fra Thomas Thomsen, som er formand for Bornholms og Christiansøs Fiskeriforening, efter at EU i en hasteafgørelse har besluttet, at fiskerne resten af 2019 ikke må lande torsk i den sydlige del af Østersøen.
Det her stopper alt fiskeri for os.
Thomas Thomsen, formand for Bornholms- og Christiansøs Fiskeriforening- Det kommer ikke som lyn fra en klar himmel, vi var godt klar over, at der var noget i anmarch.
Men jeg havde simpelthen ikke drømt om, at det ville være så restriktivt.
Forbuddet træder i kraft med øjeblikkelig virkning og gælder i første omgang til og med 31.
december 2019.
Thomas Thomsen er alvorligt bange for, at det vil ødelægge fiskeriet på Bornholm.
- Det gør det unægteligt svært at drive fiskeri også fremadrettet, siger han og understreger, at torsken er det bornholmske fiskeris hovedindtægtskilde.
'Det her stopper alt fiskeri for os'Forbuddet gælder områderne 24, 25 og 26 i Østersøen.
Det er farvandet, der strækker sig fra den østlige del af Sjælland til de baltiske lande.
Den nordlige grænse for farvandet er en linje fra Kalmar i Sverige til Liepaja i Letland.
Det ser meget skidt ud.
For at torskebestanden skal op, så kræver det nok, at forbuddet også gælder til næste år og næste år igen.
Jørgen Dalskov, cheffiskerikonsulent på DTU AQUAThomas Thomsen forklarer, at når forbuddet også gælder fangst af torsk som bifangst, vil det også komme til at gå ud over fiskeriet af både skrubber og rødspætter.
- Det her stopper alt fiskeri for os, vi kan ikke fiske efter fladfisk, fordi vi kan risikere, at der er en torsk i nettet.
Det her er rigtig kolort for det bornholmske fiskeri.
Han er også bekymret for de følgeerhverv, der skal til for at drive et fiskeri på Bornholm i fremtiden.
- Hvis fiskeopkøberne ikke får fisk ind, så må de jo også lukke, siger Thomas Thomsen, som forventer, at forbuddet ender med også at gælde i 2020.
Læs også:EU forbyder torskefiskeri i Østersøen: 'Bestand alvorligt truet'Ekspert: 'De fanger stort set ingenting'Jørgen Dalskov, som er cheffiskerikonsulent på DTU AQUA, forstår godt bekyrmringen på Bornholm og giver Thomas Thomsen ret i, at det kan få "alvorlige konsekvenser for fiskeriet"- Det er klart, at det vil komme til at gå ud over nogle af de fiskere, som normalt fisker torsk.
Men torskefiskeriet er utroligt ringe, fordi bestanden er så ringe, så de fanger stort set ingenting i øjeblikket alligevel, siger Jørgen Dalskov.
Han forklarer, at torskefiskeriet i Østersøen normalt ligger i de første fire måneder af året.
I den periode har de danske friskere kun fisket omkring 18-19 procent af den danske kvote.
- Det siger noget om, at fiskeriet er utroligt dårligt.
En række miljøfaktorer og problemer med sæler er årsagen til, at torskebestanden er historisk lav i Østersøen.
Derfor har EU-Kommissionen truffet en hastebeslutning om at stoppe fiskeriet resten af året.
Historisk lav torskebestandÅrsagen til EU's hasteafgørelse er, at bestanden af den østlige østersø-torsk er "historisk lav", forklarer Jørgen Dalskov.
Hvis der er ikke bliver handlet nu, er der stor risiko for, at den vil "kollapse".
Det har Ices, der lægger data til grund for EU-Kommissionen, vurderet.
Det er dog ikke fiskeriet, der er årsagen til den lave bestand.
- Det er miljøfaktorer og problemer med sæler i Østersøen, siger Jørgen Dalskov og forklarer, at sælerne har såkaldte sælorme, som går i kødet på torsken.
- Det har indflydelse på deres evne til at gyde levedygtige æg i de mængder, der skal til for at opretholde en bestand.
Jørgen Dalskov deler Thomas Thomsens forventning om, at forbuddet mod torskefiskeri vil vare længere end de 6 måneder, der i første omgang er blevet besluttet.
- Det ser meget skidt ud.
For at torskebestanden skal op, så kræver det nok, at forbuddet også gælder til næste år og næste år igen.
Mogens Jensen: 'Behov for tiltag'Minister for fiskeri, Mogens Jensen (S), skriver i en mail til DR Nyheder, at han vil have fokus på den "alvorlige" situation i de kommende forhand­linger om kvoterne for 2020 i Østersøen.
- Jeg er enig i, at der er behov for tiltag - også for i år.
Men det er vigtigt at være opmærksom på, at den alvorlige situation ikke løses alene med dette, skriver han og tilføjer:- Der er behov for, at vi også får en drøftelse af de andre faktorer, som har stor indvirkning på bestanden.
FacebookTwitterKopier linkEmner:Erhvervsfiskeri|Mogens Jensen (politiker)|Socialdemokraterne|Europa-Kommissionen|Bornholm




https://www.dr.dk/sporten/cykling/tourdefrance/astana-chef-om-fuglsang-han-ligner-en-mumie

Tour de FranceAstana-chef om Fuglsang: 'Han ligner en mumie'Jakob Fuglsangs uheld og afsked med Tour de France smadrer alle Astanas planer.
Jakob Fuglsang er ude af Tour de France.
23.
juli 2019 kl.
19.
59 | opdateret 23.
juli 2019 kl.
20.
35Bemærk: artiklen er mere end 30 dage gammelLæs opDet er et hårdt slag for Astana, at kaptajn Jakob Fuglsang har forladt Tour de France efter et styrt på 16.
etape.
Holdet var udelukkende programmeret til at hjælpe den 34-årige dansker til en placering på podiet i Paris.
Nu ligger den målsætning i ruiner.
Når det hele falder sammen, er moralen helt sikkert ikke høj.
Dimitriy Fofonov, sportschef hos astana- Nu er vores eneste mål at komme til Paris.
Vi har stadig gode ryttere, Alexey Lutsenko, Omar Fraile, Pello Bilbao.
Vi må se, hvad der er muligt rent taktisk, siger sportsdirektør Dimitriy Fofonov.
- Men holdet skal også være motiveret, for det har stor indflydelse på holdet, når kaptajnen er styrtet og ikke længere er med i løbet.
Jeg har oplevet tidligere, at moralen dykker derefter.
- Man har arbejdet sammen, trænet sammen med ét mål for øje.
Når det hele så falder sammen, er moralen helt sikkert ikke høj.
Hverken for ledere eller ryttere.
Der er langt til Paris nu, siger Fofonov.
Herunder kan du høre, hvordan holdkammeraten Magnus Cort oplevede styrtet.
Kunne ikke undgå styrtetDen sportslige leder er dog lettet over, at Fuglsang er sluppet fra styrtet uden brækkede knoglerHan ligner en mumie.
Dimitriy fofonov, sportschef hos astana- Det er en dårlig dag.
Men det er gode nyheder, at han ikke har brækket noget.
Det var et slemt styrt.
- Han var i en god position i front.
Efter hvad jeg har hørt, var det en rytter fra Wanty, der styrtede lige foran ham.
Det kunne han ikke undgå.
Han kunne kun flyve fremad som Superman.
- Han har en stor blodansamling i venstre hånd.
Han blev bange, for den er virkelig stor.
Han har slået sig mange steder.
Han ligner en mumie nu, siger Fofonov.
Onsdag mister Astana endnu en rytter.
Med Fuglsangs exit er det nemlig også slut for Luis León Sanchez, der kæmper med rygproblemer.
- Sanchez blev skannet på hviledagen, og vi besluttede at presse ham igennem de to flade etaper for at hjælpe Jakob.
Men nu giver det selvfølgelig ingen mening, siger Dimitriy Fofonov.
I videoen nedenfor kan du se etapens højdepunkter på et minut.
/ritzau/FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|Frankrig|Cykelsport|Wanty-Groupe Gobert




https://www.dr.dk/nyheder/vejret/maanedsprognose-det-gode-vejr-fortsaetter-ind-i-naeste-uge

VejretMånedsprognose: Det gode vejr fortsætter ind i næste ugeMen når vi kommer ind i august, vender vi tilbage til omskifteligt dansk sommervejr med blæst, skyer og lidt regn, ifølge prognosen.
Denne og næste uges vejr ser ud til at blive strandvejr, men så slår vi over i mere ustadigt vejr, ifølge DMI.
Af Diana Bengtsen23.
juli 2019 kl.
19.
45Bemærk: artiklen er mere end 30 dage gammelLæs opTidligere i dag udkom DMI med deres 7-døgnsudsigt og månedsprognose.
Og skal prognoserne stå til troende, skal vi nyde de varme sommergrader, vi har disse dage.
For allerede et par dage inde i august vender vi tilbage til omskifteligt dansk sommervejr med fronter og regn vestfra, lyder det i prognosen.
- Som jeg aflæser prognosen, er der faktisk to vejrscenarier, der afløser den stabile vejrsituation, vi har lige nu, siger DR's vejrvært Christian Cherry og fortsætter:- Det ene scenarie er, at et lavtryk lister sig op fra syd, hvor vi får nogle kortvarige, men ret kraftige byger, der bliver afløst af solskin.
Det andet scenarie er svage fronter, der kommer ind til os fra vest, som vil give en smule regn i den vestlige del af landet, men måske ikke så meget i den østlige del.
Han påpeger dog, der er ret stor usikkerhed ved særligt de sene uger i månedsprognosen.
I grafikken kan du se, hvordan vejret forventes at blive de kommende uger.
Artiklen fortsætter under grafikken.
August ser ud til at være præget af ustadigt vejrTrods usikkerheden så tyder alt lige nu på, at det ustadige vejr med skyer og regn bliver den dominerende vejrtype i august, ifølge DMI.
Læs også:Hedebølge rammer ikke hele landetDet skyldes, at særligt de to hele uger i august – uge 32 og 33 – ser ud til at være præget af vejr fra vestlige retninger:- Vest for os er jo der, hvor fugten ligger, mens der øst for os er tørt.
Og man kan som hovedregel sige, at når vinden kommer fra vest, får vi køligere vejr, mens vi får varmere vejr, når vinden kommer fra øst – altså om sommeren, siger Christian Cherry.
FacebookTwitterKopier linkEmner:Vejret|Danmarks Meteorologiske Institut




https://www.dr.dk/sporten/cykling/tourdefrance/holdlaege-om-styrtet-fuglsang-han-havde-smerter-i-hele-kroppen

Tour de FranceHoldlæge om styrtet Fuglsang: 'Han havde smerter i hele kroppen'Jakob Fuglsang slap fra sit styrt uden brækkede lemmer, men det var rigtigt at stoppe, siger holdlægen.
Jakob Fuglsang er ude af Tour de France.
23.
juli 2019 kl.
19.
30 | opdateret 23.
juli 2019 kl.
19.
40Bemærk: artiklen er mere end 30 dage gammelLæs opJakob Fuglsang har fået et hårdt slag på venstre håndled, men er formentlig sluppet uden brud, oplyser Astanas holdlæge Serge Niamke.
Det er virkelig en skam for holdet, men han er okay, og det er det vigtigste.
Serge Niamke, holdlæge for astanaDanskeren måtte tirsdag udgå af Tour de France efter et styrt mod slutningen af 16.
etape.
Det efterfølgende besøg i Tourens røntgenbil afslørede ingen brækkede knogler.
- Hans venstre hånd var meget hævet, og det så ud, som om den var brækket.
Vi turde ikke løbe nogen risiko.
- Vi skal undersøge ham nærmere senere.
Jakob er okay.
Det er virkelig en skam for holdet, men han er okay, og det er det vigtigste, siger Serge Niamke.
Herunder kan du høre, hvordan holdkammeraten Magnus Cort oplevede styrtet.
Den rigtige beslutningFuglsang blev umiddelbart efter styrtet tilset af løbslægen, og det var ham, der rådede Astana-kaptajnen til at opgive.
Det var den rigtige beslutning at stoppe.
serge niamke, holdlæge for astana- Han diskuterede det kort med løbslægen.
Han havde en stor, stor blodansamling på venstre hånd.
Jakob skulle ikke løbe nogen risici.
- Lægen sagde, at han var nødt til at stoppe.
Jakob havde ondt i hele kroppen, og det gav ingen mening at forsøge at fortsætte til mål.
- For ham er det en stor skuffelse, men det var den rigtige beslutning at stoppe, siger Serge Niamke.
Fuglsang så temmelig groggy ud på tv-billederne efter styrtet, men han har ikke pådraget sig en hjernerystelse.
- Der er ingen hovedskader, fastslår holdlægen.
Den uheldige dansker befinder sig tirsdag aften på holdets hotel i Nimes.
I videoen herunder kan du se etapens højdepunkter på et minut.
/ritzau/FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|Astana Pro Team|Cykelsport|Frankrig




https://www.dr.dk/nyheder/regionale/sjaelland/her-flager-alle-naar-en-oebo-har-foedselsdag-flere-flytter-til-de-danske

SjællandHer flager alle, når en øbo har fødselsdag: Flere flytter til de danske småøerFlere småøer har vendt udviklingen, så der i dag flytter flere mennesker til øerne, end der flytter fra dem.
Øboerne May-Brith Olsen og Marianne Malmqvist Carlsen mener, at der er et godt sammenhold på Agersø, hvor alle kender hinanden.
Af Anne Kathrine Stengaard og Julie Würtz23.
juli 2019 kl.
19.
54Bemærk: artiklen er mere end 30 dage gammelLæs opFejø, Omø, Orø og Agersø.
Det er nogle af småøerne, som oplever en stigende interesse fra nye beboere, der slår sig ned permanent.
Siden 2015 er det samlede antal øboere på de danske småøer generelt steget, og flere af øerne oplever for tredje år i træk en tilgang eller en stilstand i beboerantallet.
I flere år forinden har der nemlig været tale om en decideret affolkning af de små øer.
I alt bor der godt 4.
500 mennesker på de danske småøer.
Og at der ikke falder flere fra, end der kommer til, er meget positivt, mener formand for Sammenslutningen af de danske småøer Dorthe Winther.
- Vi vil gerne have, at befolkningstallet stiger, men vi har ikke brug for, at der kommer 1.
500 flere mennesker ud på øerne.
Hvis der er en, to, tre eller fire familier, som rykker ud på øerne hvert år, er det nok for den enkelte ø, siger hun.
Kan leve ø-livet med arbejde på fastlandetDen ø, som har oplevet den største procentvise befolkningstilvækst siden 2015, er Agersø, der ligger ved den sjællandske vestkyst.
De seneste fire år har Agersø fået næsten 30 nye beboere, så der i dag er 189 beboere med fast adresse på øen.
- Tilflytterne kan mærke idyllen, der er herovre, siger ø-repræsentant for Agersø Dorthe Steffensen, der selv flyttede til øen for 16 år siden.
Derudover mener hun, at den korte sejltur på 15 minutter fra Stignæs ved Skælskør også er afgørende for, at flere familier tilvælger et liv på øen.
- Så man kan arbejde på fastlandet, siger hun.
Dorthe Steffensen droppede livet på fastlandet til fordel for et liv på Agersø.
Dorthe Steffensen begyndte selv at komme på øen, efter hun flyttede til Stigsnæs.
- Jeg fortalte mine børn, hvordan det var at gå i skole på Agersø, som var noget helt andet, end det de ellers kendte til.
Det ville de gerne prøve.
Børnene blev grebet af det lokale skoleliv og skrev historie på Agersø.
- De begyndte at pendle modsat vej, end hvad man ellers plejede at gøre.
Om morgenen tog de færgen til øen for at gå i skole, mens andre tog væk fra øen for at arbejde på fastlandet, fortæller Dorthe Steffensen, der sammen med familien flyttede til øen året efter.
Elsker tryghedenFor livet på Agersø var noget helt særligt i forhold til livet på fastlandet.
- Jeg har ro og tryghed herovre.
Jeg har landsbyen og landet lige uden for min hoveddør.
Jeg har det hele.
Jeg har handlemuligheder, jeg har offentlig transport, jeg har færgen og jeg har mulighed for at være sammen med en masse mennesker, siger Dorthe Steffensen.
Familien prøvede også at bo i Skælskør i en periode, men det blev hurtigt droppet igen.
- Der var for mange mennesker i nærheden.
Der var ikke den tryghed, når jeg gik ud ad hoveddøren.
Jeg savnede at møde nogen, jeg kendte, når jeg gik ud.
Så jeg måtte tilbage til øen igen.
I dag bor der 189 personer på Agersø, der har oplevet den største procentvise stigning i befolkningstallet.
Men der er også noget helt særligt ved at bo på en ø, mener øboerne May-Brith Olsen og Marianne Malmqvist Carlsen.
- Ens hånd går op og ned, når man går ned til færgen.
Vi hilser på alle.
Det gør man bare, fordi vi kender hinanden, siger May-Brith Olsen.
Når en øbo har fødselsdag på øen, bliver flaget hejst i alle øens flagstænger.
May-Brith Olsen og Marianne Malmqvist Carlsen mener også, de kan mærke, at flere tilflyttere er kommet til øen.
- Vi var nødt til at lukke vores skole for nogle år siden, men nu har vi 12 børn fra ét år og opefter.
Dét havde vi næsten ikke turde håbe på at få igen, siger Marianne Malmqvist Carlsen.
FacebookTwitterKopier linkEmner:Agersø|Befolkning|Skælskør|Sjælland|Fejø




https://www.dr.dk/sporten/cykling/tourdefrance/fuglsang-floej-i-supermandposition-i-asfalten-cort-begraeder-kaptajnens

Tour de France'Fuglsang fløj i supermandposition i asfalten': Cort begræder kaptajnens exitJakob Fuglsang gled på maven ude af en rundkørsel i det styrt, der kostede Tour-deltagelsen, fortæller holdkammeraten Magnus Cort.
Jakob Fuglsang styrtede på 16.
etape af årets Tour de France og måtte udgå.
Af Johan Haarløv og Kresten Mosbæk Gravesen23.
juli 2019 kl.
18.
30 | opdateret 23.
juli 2019 kl.
19.
36Bemærk: artiklen er mere end 30 dage gammelLæs opMed bare 25 kilometer til mål i Nimes røg Jakob Fuglsang i asfalten i en rundkørsel.
Den danske Astana-kaptajn slog sine knæ, men især hans hænder var for hårdt medtaget til, at han kunne fortsætte i Tour de France.
Holdkammeraten Magnus Cort så den sidste del af Fuglsangs styrt og fortæller, at holdkaptajnen gled på maven ud af rundkørslen:- Jeg ser bare, at han flyver i supermandposition ud på asfalten, siger Magnus Cort.
- Han har helt sikkert slået sig en del.
Sportsdirektør på Astana Lars Michaelsen så Fuglsangs medtagede hånd og vurderer, at den kræver en operation.
- Han viste mig hånden og sagde: ’Jeg kan ikke fortsætte’.
Læs også:Jakob Fuglsang brækker hånden og udgår af Tour de France- Jeg kan ikke tro andet, end at det kræver en operation af nogle håndrodsknogler.
BrandærgerligAstana havde lagt deres Tour de France an på at passe på Jakob Fuglsang, der satsede på at køre på podiet.
Men uden Fuglsang må holdet ændre taktik på de kommende etaper.
- Jeg er brandærgerlig.
Det er ikke godt.
Men sådan er det.
Det er svært at køre klassement, og det her er en del af spillet, siger Magnus Cort og tilføjer:- Det bliver et helt andet cykelløb, vi skal ud at køre.
Vi tager en dag af gangen, men vi tager ikke hjem, fordi Jakob er ude.
Fuglsang lå på en niendeplads i Tour de Francen, inden han måtte udgå.
Du kan se etapens højdepunkter på et minut i videoen herunder.
FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|Astana Pro Team|Cykelsport|Frankrig




https://www.dr.dk/nyheder/udland/lgbt-rettighedsforkaemper-fundet-draebt-i-rusland

UdlandLGBT-rettighedsforkæmper fundet dræbt i RuslandYelena Grigoryeva modtog trusler inden hun døde, siger medaktivister.
'Homoseksuel propaganda' er forbudt i Rusland.
Alligevel forsøger LGBT-aktivister at demonstrere i Skt.
Petersburg.
Af Josefine Hummelmose23.
juli 2019 kl.
18.
58Bemærk: artiklen er mere end 30 dage gammelLæs opDen 41-årige Yelena Grigoryeva blev søndag fundet død i nogle buske nær sit hjem i Skt.
Petersborg i Rusland med flere sår efter knivstik på kroppen.
Grigoryeva var en lokal aktivist, der ofte deltog i demonstrationer for en række upopulære budskaber i Rusland - herunder LGBT-rettigheder og frihed til politiske fanger fra Ukraine.
Ifølge medaktivisten Dinar Idrisov havde Grigoryeva modtaget volds- og dødstrusler, som hun var gået til politiet med.
Politiet agerede dog ikke på det.
Derudover stod hendes navn på en hjemmeside med en liste over LGBT-aktivister, som siden opfordrede folk til at begå selvtægt mod.
Siden blev blokeret af myndighederne i sidste uge.
Det skriver The Guardian.
Det vides ikke, om hun blev myrdet på grund af sin aktivisme.
En mistænkt er blevet anholdt.
Forbyder Pride og 'homoseksuel propaganda'Rusland er blandt andet af Amnesty International blevet kritiseret for undertrykkelse af LGBT-personer.
I januar sidste år blev den russiske oppositionsaktivist Konstantin Sinitsyn fundet død i nærheden af sit hjem i Skt.
Petersborg.
Politiet sagde, at angrebet syntes at være et røveri.
LGBT-aktivister har taget tape over munden for at protestere mod diskrimination i Skt.
Petersborg.
Sidste august blev flere LGBT-aktivister arresteret under en protest i Skt.
Petersburg for at fremme seksuelle mindretals rettigheder.
I 2013 vedtog Rusland en lovgivning, der forbød spredning af det, den beskrev som 'homoseksuel propaganda'.
Derfor er Pride-festivaller også blevet forbudt i Rusland.
Pride fejrer LGBT i al sin diversitet og kræver respekt og beskyttelse af LGBT-rettigheder.
FacebookTwitterKopier linkEmner:Rusland|Seksualitet|Kriminalitet|Amnesty International|The Guardian




https://www.dr.dk/nyheder/udland/usa-har-endelig-faet-en-forsvarsminister-tidligere-vabenlobbyist-godkendt

UdlandUSA har endelig fået en forsvarsminister: Tidligere våbenlobbyist godkendtEn afstemning i Senatet markerer afslutningen på den hidtil længste periode uden en forsvarsminister i USA.
55-årige Mark Esper bliver USA's næste forsvarsminister.
(Arkivfoto) )23.
juli 2019 kl.
19.
34Bemærk: artiklen er mere end 30 dage gammelLæs opSenatet i USA stemmer tirsdag for, at fungerende forsvarsminister Mark Esper formelt bliver godkendt til jobbet.
Dermed er den længste periode, hvor det amerikanske forsvarsministerium, Pentagon, har stået uden en godkendt leder, slut.
Tidligere forsvarsminister Jim Mattis trådte tilbage i december sidste år grundet uenighed med præsident Donald Trump.
Både republikanere og demokrater i Kongressen opfordrede Trump til hurtigst muligt at finde en ny forsvarsminister.
Opfordret til at finde ny ministerInden tirsdagens afstemning opfordrede den republikanske leder i Senatet, Mitch McConnell, medlemmerne til at bakke op om Esper som forsvarsminister.
Den 55-årige Esper har tidligere arbejdet som lobbyist for våbenleverandøren Raytheon Co.
, der specialiserer sig i forsvarsteknologi.
Op til afstemningen spurgte den demokratiske senator Elizabeth Warren Esper ind til hans bånd til Raytheon.
Warren prikkede også til, at Esper har nægtet at forlænge en etisk forpligtelse, som han underskrev i 2017.
Den skulle sikre, at han ville undgå at træffe beslutninger, der har noget med Raytheon Co.
at gøre.
Læs også:Trods ønske fra Trump stopper Shanahan som USA's forsvarsministerKommer fra stilling i hørenEsper kom fra en stilling som minister for hæren, da han i juni blev fungerende forsvarsminister.
Han overtog embedet fra den tidligere fungerende forsvarsminister Patrick Shanahan.
Shanahan gik af med en forklaring om, at han ville tilbringe mere tid med sin familie.
På det tidspunkt havde han været fungerende minister siden årsskiftet.
Den amerikanske præsident, Donald Trump, havde inden Patrick Shanahans afsked givet udtryk for, at han ønskede ham fast i rollen.
Samtidig med Shanahans afgang afslørede avisen USA Today, at FBI havde undersøgt en gammel sag om husspektakler.
Sagen går angiveligt ni år tilbage, hvor både Shanahan og hans ekskone hævder, at de er blevet slået af modparten.
/ritzau/ReutersFacebookTwitterKopier linkEmner:Donald Trump (politiker)|Raytheon|USA|USA Today|Våbenindustri




https://www.dr.dk/nyheder/indland/ekspert-danmark-stoetter-naeppe-flaadestyrke-i-hormuzstraedet

IndlandEkspert: 'Danmark støtter næppe flådestyrke i Hormuzstrædet'Venstre og DF støtter Storbritannien i flådemission ved Iran.
Men det vil kun optrappe konflikten, mener Enhedslisten.
Både Venstre og DF mener, at Danmark skal sende militærskib til Hormuzstrædet.
Her ses Danmarks største krigsskib, Esbern Snare i Aarhus Havn.
Af Sandra Meersohn Meinecke23.
juli 2019 kl.
19.
34Bemærk: artiklen er mere end 30 dage gammelLæs opDet er meget usandsynligt, at Danmark vil støtte en flådestyrke i Hormuzstrædet.
Det mener Søren Schmidt, som er lektor ved institut for kultur og globale studier ved Aalborg Universitet.
Hvorfor er Hormuzstrædet så vigtigt?
• Strædet ligger mellem Oman og Iran og er forbindelsen mellem flere af landene ved Golfen: Irak, Kuwait, Saudi-Arabien, Bahrain, Qatar og Forenede Arabiske Emirater.
• Det er den eneste adgang for eksporteret råolie fra den Persiske Golf, og en tredjedel af verdens olie, der bliver transporteret via skibe, passerer igennem her.
• Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
I går diskuterede den danske udenrigsminister, Jeppe Kofod (S), og den britiske udenrigsminsiter, Jeremy Hunt, situationen i Hormuzstrædet, efter at Iran fredag beslaglagde en britisk olietanker i området.
Hvad samtalen mere konkret gik på, har den danske udenrigsminister tirsdag eftermiddag endnu ikke udtalt sig om.
Men en del af samtalens indhold tør Søren Schmidt alligevel godt garantere for:- Det ville være forbavsende, hvis ikke Danmark i den sammenhæng er blevet spurgt, om vi vil deltage i en flådevagt i den persiske golf, siger han.
Danmark vil næppe deltage i flådemissionEU's holdning til hele konfrontationen er, at USA bør overholde sin forpligtelse i henhold til den aftale, man har indgået.
Søren Schmidt, lektor ved institut for kultur og globale studier ved Aalborg Universitet.
Men Danmark kommer næppe til at være en del af en flådevagt, mener eksperten.
- Jeg har svært ved at forestille mig, at Danmark ren politisk og med den regering, vi har, skulle ønske at støtte den konfrontationsstrategi, som USA har sat i gang over for Iran, og som nu støttes af Storbritannien, siger Søren Schmidt.
Han tilføjer, at Storbritannien formentlig har en forventning om, at de vil blive godtgjort i handelsaftalerne efterfølgende, når de træder ud af EU, hvis de får held med at samle en europæisk flåde-mission.
Artiklen fortsætter efter videoen- EU's holdning til hele konfrontationen er, at USA bør overholde sin forpligtelse i henhold til den aftale, man har indgået, siger Søren Schmidt.
I sidste ende kan vi stå med et reelt krigs-scenarie, og det skal vi undgå.
Eva Flyvholm, udenrigsordfører for EnhedslistenIfølge Vogternes Råd i Iran var beslaglæggelsen af det britiske skib gengældelse for Storbritanniens rolle i beslaglæggelsen af en iransk olietanker to uger tidligere.
- Iranerne reagerer på, at den aftale, man har lavet, ikke længere bliver overholdt fra de vestlige landes side, siger Søren Schmidt og nævner netop, at briterne har tilbageholdt et iransk skib ved Gibraltar.
Dermed har briterne en særskilt konflikt med iranerne, påpeger han.
Enhedslisten: Militær deltagelse vil være en fejlDet vil være med til at optrappe konflikten, hvis Storbritannien vælger at sende en flådemission afsted, mener Enhedslistens udenrigsordfører, Eva Flyvholm.
- Jeg synes bestemt ikke, at vi skal deltage i den her mission.
I sidste ende kan vi stå med et reelt krigsscenarie, og det skal vi undgå, siger Eva Flyvholm.
Det vil ikke løse konflikten, men optrappe den, hvis Danmark støtter Storbritannien i en flådemission ved Iran, mener Enhedslistens udenrigsordfører, Eva Flyholm.
Hun understreger, at de internationale aftaler skal respekteres, men militære aktioner er ikke løsningen.
- Konflikten er ekstremt tilspidset lige nu, både fra iransk og amerikansk side.
De europæiske lande har derimod spillet en mere fredelig rolle, og det synes jeg, at vi skal fortsætte med.
Læs også:Storbritannien vil have europæiske lande til at beskytte skibe i HormuzstrædetBåde Venstre og Dansk Folkeparti mener derimod, at Danmark straks bør gå med i en flådemission sammen med Storbritannien.
- Vi er den femte største søfartsnation i verden, og derfor vil det være altødelæggende for os, hvis den civile skibstrafik i Golfen bliver stoppet, siger Venstres udenrigsordfører Michael Aastrup Jensen.
Ifølge Danske Rederier sejler 80 dansk-opererede skibe gennem Hormuzstrædet om måneden, og trafikken står dermed for fem procent af de danske rederiers omsætning.
Eva Flyvholm forstår godt bekymringen, men hun mener, at det vil være mere farligt for alle, hvis der sendes en flådemission afsted.
- Hvis vi går ind og stiller med militær, kan det hele komme ud af kontrol, og ingen ønsker en krig mellem USA og Iran, siger hun og foreslår i stedet at neddrosle konflikten med en "diplomatisk løsning".
Konflikten i Hormuzstrædet•8.
maj: Irans præsident Hassan Rouhani siger på iransk stats-tv, at landet vil genoptage berigelsen af uran på højt niveau, hvis ikke EU-landene skærmer Iran mod USA's sanktioner.
•10.
maj: USA meddeler, at landet har sendt B52-bombefly til Qatar, ligesom hangarskibet "Abraham Lincoln" er på vej til regionen på grund af en trussel fra Iran.
•13.
maj: Fire tankskibe bliver udsat for sabotage nær havnebyen Fujairah i De Forenede Arabiske Emirater.
To af skibene er saudiske.
Iran anklages for at stå bag sabotagen, men det afviser iranerne•13.
juni: To olietankskibe bliver angrebet med sprængladninger i Omanbugten.
USA anklager Iran for at stå bag, men det afviser landet.
Ingen kom til skade ved angrebene.
•20.
juni: Iran skyder en amerikansk drone ned i Hormuzstrædet.
Iran hævder, at dronen befandt sig over iransk farvand, men det afviser USA.
•4.
juli: Den iranske olietanker "Grace 1" bliver beslaglagt ved Gibraltar med hjælp fra britiske marinesoldater.
Det sker på mistanke om, at skibet er på vej med råolie til Syrien i strid med EU's sanktioner.
Iran afviser, at det er tilfældet og kræver skibet frigivet.
•18.
juli: Donald Trump hævder, at det amerikanske krigsskib "USS Boxer" har nedskudt en iransk drone, efter den kom inden for en kilometer af skibet.
Iran afviser dagen efter, at USA har nedskudt en af landets droner.
•19.
juli: Gibraltar forlænger beslaglæggelsen af "Grace 1" med yderligere 30 dage.
•19.
juli: Iran beslaglægger den svenskejede olietanker "Stena Impero", der er indregistreret i London, Storbritannien.
Ifølge de svenske ejere befandt skibet sig i internationalt farvand på vej gennem Hormuzstrædet.
•20.
juli: En talsmand fra Vogternes Råd i Iran oplyser, at beslaglæggelsen af den svenskejede olietanker skete som gengæld for tilbageholdelsen af "Grace 1" i Gibraltar.
Kilder: Reuters, AP, AFP, RitzauFacebookTwitterKopier linkEmner:Iran|Jeppe Kofod (politiker)|Storbritannien|Skibstrafik|Rederier




https://www.dr.dk/nyheder/viden/kroppen/seniorforsker-spreder-resistent-malaria-sig-til-afrika-bliver-det-slemt

KroppenSeniorforsker: Spreder resistent malaria sig til Afrika, bliver det slemtMalaria bliver sværere at behandle - men ingen grund til bekymring for danske turister.
Resistente malariaparasitter spreder sig via myg i Sydøstasien.
Snart har de måske også spredt sig til Afrika.
Af Søren Bjørn-Hansen23.
juli 2019 kl.
18.
17 | opdateret 24.
juli 2019 kl.
11.
16Bemærk: artiklen er mere end 30 dage gammelLæs opSiden 2011 har multiresistente varianter af den dødbringende sygdom malaria spredt sig i Sydøstasien, viser ny forskning fra Wellcome Sanger Institute under Oxford Universitet i England.
I nogle områder er op mod 80 procent af malaria-parasitterne resistente overfor to af de mest brugte malariamidler i regionen.
Skal jeg være bekymret?
Begge eksperter understreger, at der ikke er grund til bekymring for danske rejsende til Sydøstasien.
I Danmark behandler vi med malariamidlet Malarone, som der ikke er udviklet resistens overfor.
Men de anbefaler, at man sørger for at beskytte sig mod myggestik, også for at undgå sygdomme som dengue feber.
Malaria slår over 400.
000 mennesker ihjel om året - de fleste er børn fra Afrika.
Nu frygter eksperter, at de resistente malaria-parasitter spreder sig til netop Afrika.
En af dem af seniorforsker ved Statens Serum Institut, Michael Theisen.
- Det er ret bekymrende, det her.
Vi ser en dramatisk udvikling i resistens mod to antibiotika samtidigt, siger han.
- Og det mest bekymrende er, at det sandsynligvis dukker op i Afrika også, og vores behandlinger der så ikke dur.
Er sket før - med mange ofre til følgeMichael Theisen forklarer, at noget lignende tidligere er sket med malariamedicinen chloroquin.
Her spredte resistensen sig også fra Asien til Afrika.
- Når først det når til Afrika, går det hurtigt, siger han.
- Og jeg synes ikke, at det er realistisk at forestille sig, at det her problem ikke spreder sig til Afrika.
Det er næsten umuligt at forestille sig, at en malariainficeret person ikke vil rejse fra Asien til Afrika på et tidspunkt.
Det kan få store konsekvenser.
Da chloroquin-resistensen spredte sig i Afrika i 1980'erne, krævede det ifølge The Guardian millioner af ofre.
Kan rulle et fremskridt tilbageIfølge Michael Theisen kan resistensproblemerne i hvert fald rulle den fremgang tilbage, som en massiv indsats har høstet på malariaområdet.
Hvordan opstår malaria-resistensen?
Det er tilfældigheder, der skaber resistens.
Parasitten der bærer malaria bekæmes med antibiotika og udvikler mutationer.
Det giver et såkaldt selektionspres.
Og finder parasitten en løsning, en måde at overleve antibiotikaet på, vil den opblomstre.
Alle parasitter, der ikke bliver slået ihjel, vil have en selektiv fordel, og vil sprede sig.
Resistens er konsekvensen af det.
Løsningen er at skifte behandlingen ud.
Vil vi reducere resistensen skal vi gøre det samme som med anden resistens: Reducere brugen af antibiotika.
Vi skal bruge malaria-midlerne klogere.
Og så skal vi udvikle nye midler mod malaria og bruge metoder der ikke kræver antibiotika, såsom myggegift, myggenet og reduktion af myggenes levesteder.
Michael Theisen og Anders Koch, SSI.
Færre end nogensinde bliver i dag smittet med malaria.
Men begynder det at skride med behandlingen, vender det ifølge Michael Theisen tilbage til, som det var før.
- Det er umuligt at sige, hvad der kommer til at ske.
Men vi risikerer mere sygdom, som vi ikke kan behandle effektivt, siger han.
- Kontrolprogrammet brød sammen dengang med chloroquin.
Og når vigtige systemer bryder sammen, bliver det slemt.
Knapt så bekymret professorMichael Theisens kollega på Staten Serum Institut, Anders Koch, der er overlæge og professor i infektionssygdomme, er knapt så bekymret.
Han mener godt, vi kan begrænse spredningen af resistensen.
Vi skal bare reducere brugen af antibiotika mod malaria.
- Bruger vi de her stoffer, får de resistente parasitter en fordel.
For langt det meste resistens, både bakterier og parasitter, gælder det, at de ikke klarer sig helt så godt.
For resistensen koster lidt på en anden konto, siger han.
- Holder man op med at bruge de her stoffer - eller begrænser brugen - vil resistensen falde.
Han mener heller ikke, at man automatisk skal regne med, at parasitterne overføres til Afrika.
Det bliver sværere at behandle malariaMen han støtter Michael Theisens konklusion om konsekvensen.
- Spreder det sig, bliver det uden tvivl sværere at behandle malaria i Afrika, siger han.
Og selvom han ikke er lige så bekymret som Michael Theisen, er han ikke upåvirket af den nye undersøgelse.
- Jeg synes da det er alvorligt.
Der bliver udviklet mere og mere resistens, siger han.
- Men er det noget, der rokker ved vores verdensbillede?
Nej, ikke afgørende.
En vigtig behandling mister sin virkningMichael Theisen mener dog, det er afgørende, at det er en meget udbredt og effektiv behandling mod malaria, som nu mister sin virkning.
- Hver gang en antibiotika bryder sammen, skal den jo erstattes.
Men af hvad?
- Det er fattige mennesker, der rammes.
Så behandlingen må ikke være dyr.
Jeg ved faktisk ikke, om der er noget - andre kombinationer - der reelt kan erstatte det.
Kortet viser hvordan multiresistensen hurtigt har spredt sig til flere lande i Sydøstasien.
(© Wellcome Instutite/Oxford University)Danske turister kan tage det roligtBegge eksperter beder danske turister slå koldt vand i blodet.
Der er ikke grund til bekymring, hvis man skal besøge Sydøstasien.
- Risikoen for at blive smittet med malaria her er i forvejen lav, siger Anders Koch.
- Men man skal beskytte sig mod myggestik.
For der er jo også andre sygdomme i regionen, som dengue virus for eksempel.
De fleste danske turister behandles desuden med malariamidlet Malarone, som der ikke er udviklet resistens i mod.
Få vejledning og følg denIfølge Michael Theisen skal man tale med sin læge og få vejledning i noget forebyggende behandling.
- Man skal nok passe på med sådan happy go lucky at tage til Asien og så finde en lokal behandler.
For så virker behandlingen måske ikke, siger han.
- Søg vejledning inden og følg den.
De lokale i Thailand, Vietnam og Cambodja - samt måske snart i Afrika - er dog ikke så heldige som de danske turister.
Malarone er nemlig langt dyrere end de udbredte midler - og netop den begrænsede brug betyder, at der ikke udvikles resistens imod det.
FacebookTwitterKopier linkEmner:Afrika|Sygdomme og lidelser|Medicin|Oxford University|Statens Serum Institut




https://www.dr.dk/nyheder/udland/tilboejelig-til-bommerter-eller-ham-der-klarer-aerterne-boris-johnson-deler-briterne

Udland'Tilbøjelig til bommerter' eller ham, der klarer ærterne?
Boris Johnson deler briterneDe er dog enige om, at han har en helt særlig ledelsesstil.
Af Oliver Fruergaard23.
juli 2019 kl.
17.
15Bemærk: artiklen er mere end 30 dage gammelLæs opBoris Johnson, der netop er blevet udpeget som Storbritanniens kommende premierminister, deler vandene i mere end én forstand.
Læs også:Boris Johnson bliver ny britisk premierministerFlere briter, som DR Nyheder har talt med, beskriver den forhenværende udenrigsminister og borgmester i London som 'polariserende' i sine udtalelser og handlinger.
De er dog uenige om, hvorvidt den til tider kontroversielle ledelsesstil vil være en succes for Storbritannien - eller en fiasko.
Boris Johnson lovede i dag, at han vil forene Storbritannien, levere brexit og slå oppositionen.
En ugennemtænkt leder- Han synes er være tilbøjelig til at lave bommerter, siger London-beboeren Graeme Nation, der er i tvivl om, hvorvidt Boris Johnson er manden, som kan forene Storbritannien, som han ellers lover.
Graeme Nation boede i London, da Boris Johson fra 2008-2016 var byens borgmester, og oplevede dengang en leder, der ofte sagde og gjorde ting uden at tænke dem igennem.
Graeme Nation er i tvivl om, hvor vidt Boris Johnson vil samle Det Konservative Parti - eller England.
Foto: DR Nyheder- Det kan måske håndteres, når man er borgmester, men som premierminister for landet er det en anden snak, siger han til DR Nyheder.
Boris Johsons karriere er præget af en række opsigtsvækkende episoder, hvor han blandt andet har fornærmet både sorte og homoseksuelle med sine udtalelser.
Læs også:PORTRÆT Bulderbassen Boris lader ikke kontroverser komme i vejen’Han får tingene gjort’Men hans bramfri stil er netop det, der skal sikre, at Storbritannien træder ud af EU.
Sådan lyder det fra Emma Kaye fra Wales, da DR Nyheder møder hende og moren i Nyhavn i København og afslører resultatet af formandsvalget i Det Konservative Parti.
Emma og Emily Kaye vidste ikke, at Boris Johnson var blevet udpeget til at være Storbritanniens næste premerminister, da DR mødte dem på deres ferie i Nyhavn i København.
- Han er bedre til at få ting gjort (end Theresa May, red.
).
Han er ikke bange for at fornærme folk og lande, så på den måde er han nok bedre end hende.
Modsat Graeme Nation mener hun heller ikke, at Boris Johnson har hang til at være ugennemtænkt.
- Han er meget kakulerende og tænker langsigtet, siger hun og understreger, at hun forventer, at han nok skal få brexit gennemført.
Læs også:Boris Johnson: Vi er den slumrende kæmpe, der kaster al tvivl til sideDet er Emily Kayes mor, Emma Kaye, enig i.
- Måske vil hans tidligere rolle som udenrigsminister komme ham til gavn her.
Det kan man håbe.
Hun mener dog, at han er 'ret splittende'.
- Man kan savne lidt diplomatiske evner fra ham.
Jeg ved ikke, hvordan han vil klare den, men man må håbe på det bedste, siger hun.
Boris Johnson blev i dag udnævnt til leder af Det Konservative Parti, efter Theresa May trak sig tilbage, og dermed bliver han også premierminister i Storbritannien.
Det var medlemmerne af Det Konservative Parti, der har stemt ham ind.
Valget stod i sidste ende mellem ham og den konservative politiker Jeremy Hunt, der også har været udenrigsminister.
Boris Johnson har gennem de seneste dage stået til at være klar favorit, men ikke alle i partiet har været glade for ham.
I de seneste to dage er flere ministre trådt tilbage fra deres poster i protest mod, at han stod til at blive deres nye leder.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|Lokalpolitik|EU




https://www.dr.dk/nyheder/udland/manden-der-satte-haeren-ind-mod-kinas-studenteropror-er-dod

UdlandManden, der satte hæren ind mod Kinas studenteroprør, er dødDen tidligere kinesiske premierminister Li Peng er død i en alder af 90 år.
Den kinesiske politiker Li Peng er død, 90 år gammel.
Her ses han under tale i den kinesiske Folkekongres i 2003.
(Arkivfoto).
23.
juli 2019 kl.
19.
13Bemærk: artiklen er mere end 30 dage gammelLæs opDen tidligere kinesiske premierminister Li Peng, der havde posten fra 1988 til 1998, døde mandag.
Han blev 90 år gammel.
Det skriver nyhedsbureauet Xinhua ifølge AFP.
Li Peng blev medlem af det kinesiske kommunistparti i 1945 og blev i 1982 valgt ind i centralkomitéen, inden han efter flere forfremmelser blev premierminister.
Fra 1998 og fem år frem var han formand for Kinas Folkekongres, der er landets øverste organ og mødes en gang årligt.
Li Peng er husket for at have været premierminister under massakren på Tiananmen-pladsen - Den Himmelske Freds Plads - i Beijing 4.
juni 1989.
Indførte militær undtagelsestilstandTusindvis af demonstranter var på gaden gennem foråret for 30 år siden.
Li Peng valgte at indføre militær undtagelsestilstand 20.
maj 1989, og det endte til sidst med, at militæret blev sat ind og skød med skarpt mod demonstranterne 4.
juni.
Det er stadig uvist, hvor mange menneskeliv militærets indgriben kostede.
Vurderingerne spænder fra nogle hundrede til tusinder af dræbte.
Selv om beslutningen om at sætte militæret ind var kollektiv, er Li Peng senere hen blev holdt ansvarlig for tabene.
Værre end SovjetunionenLi Peng har flere gange forsvaret sig med, at det var nødvendigt at skride ind mod demonstranterne for at dæmpe den politiske uro.
- Uden disse forholdsregler ville Kina være endt i en værre situation end i det tidligere Sovjetunionen eller Østeuropa, udtalte han i 1994 ifølge AFP.
Siden Li Peng trak sig ud af politik for 16 år siden, har han sjældent vist sig offentligt.
Han mødte dog op, da Kinas hær, kendt som Folkets Befrielseshær, fyldte 80 år i 2007.
/ritzau/FacebookTwitterKopier linkEmner:Kina|Militær|Beijing|Rusland|Hære




https://www.dr.dk/nyheder/kultur/boeger/netflix-laver-vild-fantasy-succes-til-storserie-her-er-fem-andre-du-kan-laese

BøgerNetflix laver vild fantasy-succes til storserie: Her er fem andre, du kan læse i mellemtidenDen kommende serie 'The Witcher' bliver kaldt Netflix' svar på 'Game of Thrones'.
'The Witcher' får premiere på Netflix senere i år.
(© Netflix)Af Silas Bay Nielsen23.
juli 2019 kl.
19.
00Bemærk: artiklen er mere end 30 dage gammelLæs opFantasy-serien 'The Witcher', der er solgt i over 33 millioner eksemplarer verden over, og som også er et computerspil, bliver til en ny Netflix-serie.
Streamingtjenesten offentliggjorde første trailer under tegneseriemessen Comic-Con i San Diego, som sluttede i går.
’The Witcher’ handler om figuren Geralt of Rivia, der rejser rundt for at slå monstre ihjel.
I alt er der skrevet syv bøger i sagaen, men indtil videre er der kun planlagt otte afsnit af tv-serien, som efter planen får premiere i slutningen af i år.
Serien er baseret på den polske forfatter Andrzej Sapkowskis bøger, der er hyret som kreativ konsulent af Netflix.
I hovedrollen finder man selveste Superman - Henry Cavill, og med historien og et stort budget har mange kaldt den kommende serie for Netflix' svar på Game of Thrones.
Til os, der ikke kan vente på den nye tv-serie, har vi bedt fantasy-forfatteren Malene Sølvsten, der har skrevet trilogien 'Ravnenes hvisken', anbefale fem andre fantasy- og science fiction-bøger, som er værd at læse, inden man skal binge 'The Witcher'.
Maggie Stiefvater: 'Raven Cycle'Maggie Stiefvater står bag 'Raven Cycle'-serien.
(© Getty Images)Den første bog, som Malene Sølvsten anbefaler, er faktisk en hel serie på fire bøger af den amerikanske forfatter Maggie Stiefvater.
Hun har tidligere været på New York Times' bestsellerliste i hele 40 uger.
- Dette er en fantastisk fantasy-serie, som foregår i sydstaterne i USA.
Hovedpersonen er pigen Blue, der bliver spået, at hendes sande elskede vil dø, hvis hun kysser ham.
Da hun møder Ravnedrengene, skal hun regne ud, hvem af dem, der er hendes sande kærlighed.
Bøgerne er sjove, uhyggelige og totalt cool!
’Raven Cycle’ er oversat til dansk.
Sarah J.
Maas: 'A Court of Thorns and Roses'Sarah J.
Maas har skrevet bøgerne om Feyre.
(© Getty Images)Malene Sølvstens andet bud er også en firebindsserie, men denne gang af amerikanske Sarah J.
Maas.
Her er Feyre hovedperson.
Hun dræber ved en fejl en elver, og det skal hun bøde for.
- I 'A Court of Thorns and Roses' møder Feyre elverne og hvirvles ind i livsfarlige intriger mellem dem.
Romantiske (til tider lidt frække), spændende og barske bøger, som foregår i et fedt fantasyunivers.
Maria V.
Snyder: 'Poison Study''Poison Study' er ifølge Malene Sølvsten skrevet på en letlæselig måde.
(© pr-billede)Er man ikke lige frisk på otte bind, så er 'Poison Study' måske et mere overkommeligt bud på fed fantasy-læsning.
Bogserien består af tre bøger og handler om 20-årige Yelena, der får en ny chance efter en dødsdom.
- Jeg elsker de her bøger!
De er virkelig skrevet på en tjubang-agtig måde, hvor man bare stryger igennem dem.
- Yelena er dødsdømt, men får tilbuddet om at blive mundskænk for herskeren af Ixia.
Mundskænke holder ikke længe i jobbet, men Yelena siger ja og skal arbejde sammen med (den flotte og spændende) giftspecialist Valek.
Nanna Foss: 'Spektrum'Nanna Foss har skrevet om vennerne Emilie, Pi, Alban og Noah.
(© Zafar Iqbal)Er man mere til danske forfattere – og science fiction - så er Nanna Foss måske et bud.
Der er i alt planlagt ni bind i serien, men indtil nu er tre af dem udgivet.
Serien består af bøgerne 'Leoniderne', 'Geminiderne', 'Ursiderne' og den kommende 'Kvadrantiderne', hvor venskaber, kærlighed og skæbnesvangre valg bliver bundet sammen på tværs af tid.
- Vennerne Emilie, Pi, Alban og Noah lærer at tidsrejse med meteorstormene.
De skal lære deres kræfter at kende og løse fortidens gåder.
Det er fysik, astronomi, tidsrejser og kærlighed i en skøn blanding.
Den fjerde bog i serien er lige på trapperne.
- Det er en blanding af teenageproblemer, venskaber og astronomi, der både gør det nørdet og videnskabeligt, samtidig med at det handler om ungdommen.
Suzanne Collins: 'Hunger Games'Suzanne Collins har ifølge Malene Sølvsten den vildeste beskrivelse af sult i 'Hunger Games'.
(© Getty Images)Og så til en gammel kending: 'Hunger Games'.
Men selvom du allerede har set den, så er den alligevel anbefalingsværdig, mener Malene Sølvsten.
- Katniss lever i en fattig, dystopisk USA-ish verden, og hendes søster bliver udtrukket til tv-showet Hunger Games, hvor fattige børn dyster i at slå hinanden ihjel til seernes fornøjelse og spænding.
Katniss tager søsterens plads i konkurrencen for at redde hende og må kæmpe på liv og død mod venner og ham, hun er forelsket i.
- De her bøger er simpelthen så spændende, også selvom man allerede har set filmene.
Bøgerne uddyber handlingen, og så har Suzanne Collins en beskrivelse af sult, som jeg aldrig har set nogen kunne beskrive det før.
FacebookTwitterKopier linkEmner:Netflix|USA|Litteratur|Twitter|Videnskab




https://www.dr.dk/sporten/cykling/tourdefrance/etapen-paa-1-minut-australsk-etapesejr-overskygges-af-fuglsangs-tour

Tour de FranceETAPEN PÅ 1 MINUT Australsk etapesejr overskygges af Fuglsangs Tour-exitEt styrt på 16.
etape kostede Jakob Fuglsang deltagelsen i Tour de France.
Sprinteren Caleb Ewan vandt etapen.
23.
juli 2019 kl.
17.
33 | opdateret 23.
juli 2019 kl.
18.
00Bemærk: artiklen er mere end 30 dage gammelLæs op16.
etape af Tour de France endte med en spurtsejr til Caleb Ewan, men set med danske briller var Jakob Fuglsangs exit det altoverskyggende fokus.
Astana-danskeren røg i asfalten med omkring 27 kilometer til mål, stod et par minutter i vejkanten og satte sig derefter ind i en ambulance.
Tirsdagens etape blev derfor den sidste i år for Fuglsang, der lå på løbets niendeplads inden etapen.
Finalen blev som ventet en massespurt, hvor den australske Lotto Soudal-sprinter var skarpest i duellen med de lynhurtige rivaler.
I spurten kørte Ewan fra Quick-Steps Elia Viviani og Jumbo-Visma-hollænderen Dylan Groenewegen, der tog henholdsvis anden- og tredjepladsen, og sikrede sig dermed etapesejren i målbyen Nimes.
Som den første af sprinterne nåede Ewan dermed op på to etapesejre i årets Tour de France.
Samme antal har Quick-Steps Julian Alaphilippe og Mitchelton-Scott-briten Simon Yates.
Thomas styrtede ogsåChancerne for massespurter er få i den sidste uge af dette års Tour, og det var da heller ikke gået sprinterholdenes næser forbi.
Tirsdagens udbrud, der bestod af Dimension Data-danskeren Lars Bak, fire franskmænd og CCC-polakken Lukasz Wisniowski, blev holdt i kort snor af feltet.
Med 100 kilometer til mål var forspringet på omkring et minut, og chancerne for en overraskelse var allerede på det tidspunkt minimale.
Det betød dog ikke, at etapen var fri for drama.
Tidligt på etapen skred Ineos-waliseren Geraint Thomas i et sving, og sidste års vinder landede på skulderen.
Det satte ham øjeblikket et stykke bag feltet, men han havde ingen problemer med at finde tilbage efter hjælp fra holdkammerater.
Kreuziger også i asfaltenMed 27 kilometer var Fuglsang så uheldig, da han var involveret i et styrt.
Omgivet af holdkammerater opgav danskeren at fortsætte i løbet, og han blev kort efter officielt meldt ude af løbet.
Frem mod mål blev feltet ramt af endnu et styrt, hvor Dimension Datas Roman Kreuziger røg ned.
De mange styrt tog dog ikke modet fra sprinterholdene, som hentede Bak og kompagni med små tre kilometer igen.
Ewan viste endnu en gang sin fart i en ren spurt, hvor Viviani ellers var blevet placeret perfekt af Michael Mørkøv og de øvrige Quick-Step-ryttere.
/ritzau/FacebookTwitterKopier linkEmner:Caleb Ewan (cykelrytter)|Dylan Groenewegen (cykelrytter)|Quick-Step Team|Cykelsport|Frankrig




https://www.dr.dk/nyheder/kultur/jim-lyngvild-hylder-dronningen-med-gigantisk-flamingo-skulptur-det-bliver-en-mega

KulturJim Lyngvild hylder dronningen med gigantisk flamingo-skulptur: 'Det bliver en mega-Margrethe'Udover skulpturen har Jim Lyngvild også arbejdet på 107 kongelige portrætter.
© ScanpixAf Rikke Bjerge23.
juli 2019 kl.
18.
00Læs opEn fire meter høj buste af dronning Margrethe, lavet med et 3D-program og printet i flamingo, kommer til at pryde et stort dansk museum fra marts næste år.
Bag kunstværket står designer og moderedaktør Jim Lyngvild, som kalder det for en 'mega-Margrethe'.
- Det handler om, at jeg vil hylde majestæten.
Hun fylder 80 år, og det her er min gave til hende, fortæller han.
- Det svære er at ramme alle menneskers idé om dronning Margrethe.
Vi har prøvet at gøre busten så naturalistisk som mulig ved at tage Margrethes læber, da hun var 40 år og hendes hage som 79-årig og givet hende de bedste træk fra alle sider, forklarer kunstneren Jim Lyngvild.
  1 / 3- Det svære er at ramme alle menneskers idé om dronning Margrethe.
Vi har prøvet at gøre busten så naturalistisk som mulig ved at tage Margrethes læber, da hun var 40 år og hendes hage som 79-årig og givet hende de bedste træk fra alle sider, forklarer kunstneren Jim Lyngvild.
1 / 32 / 33 / 3Den store buste skal være epicenter på et dansk museum, hvis navn han endnu ikke må afsløre.
Men han kan godt fortælle om de mange overvejelser, der ligger bag udformningen af busten.
- Skulle det være en rytterstatue?
Jeg har aldrig set dronningen på en hest, så det blev et nej.
Så kom jeg til at tænke på, at det vigtige ved dronning Margrethe, som alle respekterer hende for, er hendes skarpe sind og store intellekt.
Derfor besluttede jeg mig for at lave en fire meter stor buste af hendes hoved og ansigt, fortæller Jim Lyngvild om processen.
Dronning Margrethe i 3DBusten er lavet på computer i 3D sammen med grafiker Joachim Jensen.
- Han var håndværkeren, der modellerede på computeren, mens jeg var den stilmæssige guideline, der fortalte, hvordan diademet skulle være, lyder beskrivelsen fra Jim Lyngvild.
- Jeg håber, folk tænker: 'Hold kæft, en flot og ædel repræsentant for hele Danmark'.
Hun er jo historisk, for hun er vores første regerende dronning', siger Jim Lyngvild.
 Jim Lyngvild og hans makker, grafiker Joachim Jensen, har studeret 300 elefantordener for at lave den helt rigtige til busten.
1 / 2- Jeg håber, folk tænker: 'Hold kæft, en flot og ædel repræsentant for hele Danmark'.
Hun er jo historisk, for hun er vores første regerende dronning', siger Jim Lyngvild.
1 / 2Jim Lyngvild og hans makker, grafiker Joachim Jensen, har studeret 300 elefantordener for at lave den helt rigtige til busten.
2 / 23D-tegningen er netop færdig og skal nu printes ud i kæmpeformat i flamingo.
- Det er første gang, dronningen er modelleret i 3D på den her måde og printet ud.
Det er en helt ny tids måde at lave et kongeligt portræt på.
Du kan slet ikke se, det er flamingo, for det ligner gips eller marmor, siger han begejstret.
Udover 'mega-Margrethe' vil Jim Lyngvild også printe en identisk, dog meget mindre buste på 70 centimeter i glasfiber, som alle kan købe til en pris på omkring 1.
500-2.
000 kroner.
Alle pengene går til velgørenhed.
- Lige pludselig finder folk ud af, at Jim Lyngvild ikke bare er tanker og holdninger.
Her kan jeg også bevise, at jeg har nogle egenskaber som skaber og som kreativ person.
Jim Lyngvild, kreativ skaber- Jeg vil ønske, at kongehuset selv kan pege i en retning af, hvor pengene skal gå hen, hvis de overhovedet er interesserede i at give det opmærksomhed.
Men ellers finder jeg selv nogle, der trænger, som han siger.
Klæder folk ud som kongeligeAnledningen til busten er 107 kongelige portrætter, som Jim Lyngvild siden jul sidste år har arbejdet i døgndrift på.
De bliver til en stor coffee table-bog samt en stor udstilling på museet, hvor busten skal stå.
Til sine portrætter af de danske konger og hustruer gennem tiden har Jim Lyngvild selv syet de fleste af dragterne, limet rhinsten i diademer med limpistol og rejst til Asien for at købe sten og perler.
   1 / 4Til sine portrætter af de danske konger og hustruer gennem tiden har Jim Lyngvild selv syet de fleste af dragterne, limet rhinsten i diademer med limpistol og rejst til Asien for at købe sten og perler.
1 / 42 / 43 / 44 / 4Her har han fået helt almindelige levende mennesker til at stå model som hele den danske kongerække med deres hustruer - fra Gorm den Gamle til dronning Margrethe - mens de er iklædt tidssvarende tøj og smykker.
Selv om det er en drøm, han nu har realiseret, har det været benhårdt arbejde.
For han har selv stået for research, syet de fleste kostumer og kreeret smykkerne.
Han har endda været i Asien for at købe sten, perler og stoffer til sine kjoler, diademer og perlekæder.
- Det har næsten været uoverskueligt.
Jeg havde ikke regnet med, at Danmark havde 107 regenter og hustruer udover de to dronning Margrether.
Christian 4.
havde endda to hustruer, som selvfølgelig skulle med begge to.
Det fortjener de i allerhøjeste grad.
Nogle af dronningerne var langt mere interessante end deres ægtemænd, der bare var nogle slapsvanse, forklarer han.
Vi har prøvet at gøre hendes ansigt så naturalistisk som muligt og har for eksempel taget hendes læber, da hun var 40 år, mens hendes hage er fra nu.
Jim Lyngvild om processenMargrethes 40-årige læberHele projektet er finansieret af Jim Lyngvild selv.
Hvor meget har det kostet dig?
- Åh, det har været uendelig dyrt.
Det har virkelig været dyrt.
Det har kun været en udgift.
Men en udgift der har været skidesjov at have.
Jeg har ikke nogen idé om størrelsen, og jeg ville ikke engang ud med, hvis jeg kendte beløbet.
Det er en dårlig forretning, men det er en interesse, der har fyldt mig med glæde.
Men hvad giver det dig, nu hvor du har lagt så meget af din tid og penge i det?
- Lige pludselig finder folk ud af, at Jim Lyngvild ikke bare er tanker og holdninger.
Her kan jeg også bevise, at jeg har nogle egenskaber som skaber og som kreativ person.
Det sværeste ved busten har været at skabe den Margrethe, som er en sammensmeltning af hende igennem tiden.
- Du skal ramme alle menneskers idé om dronning Margrethe.
Nogle ser hende stadig som en ung kvinde, og hvis man tager for mange rynker med, er det ikke at gøre hende ære og give hende værdighed.
Vi har prøvet at gøre hendes ansigt så naturalistisk som muligt og har for eksempel taget hendes læber, fra da hun var 40 år, mens hendes hage er fra nu, hvor hun fylder 80.
Hun har fået sine bedste træk fra alle tider, siger Jim Lyngvild.
Rynker på næsenKunsthistoriker Thyge Christian Fønss-Lundberg er forfatter til flere bøger om portrætkunst og er specialiseret i kongelige portrætter.
Han har set billeder af Jim Lyngvilds 'mega-Margrethe'-buste og er umiddelbart begejstret.
- Der skal nok være klassiske kunstnere, der kritiserer og rynker på næsen over, at det ikke er rigtig kunst.
Men som kunsthistoriker synes jeg, den er fantastisk.
Thyge Christian Fønss-Lundberg, specialist i kongelige portrætter- Det, der fascinerer mig ved den, er, at den er vellignende og rigtig flot udført.
Det er der også andre, der er, men den her ser meget traditionel ud samtidig med, at den er lavet som 3D-print.
Det synes jeg, er vildt sjovt, siger han og uddyber:- Det Jim Lyngvild laver, er at trække det kongelige portræt ind i fremtiden.
Det er et tosidet værk.
Det ligner noget en klassisk billedhugger kunne lave.
Men på den anden side er det resultatet af den allernyeste teknik, siger han.
- Der er ikke noget nyt i, når man laver officielle kongelige portrætter, at man tager det bedste fra den person gennem tiden.
Hovedpersonen skal se godt ud, og derfor ligger der en forventning til kunstneren om at skabe den bedste udgave af sig selv, forklarer kunsthistoriker Thyge Christian Fønss-Lundberg.
Det går imod alt, hvad der ellers er af malerier og fotografier af kongefamilien, og det kan dele vandene, forudser han.
- Der skal nok være klassiske kunstnere, der kritiserer og rynker på næsen over, at det ikke er rigtig kunst.
Men som kunsthistoriker synes jeg, den er fantastisk.
Det er lidt samme debat, man havde for snart 200 år siden, da fotografiet blev opfundet, forklarer han.
Han synes, det er en sjov idé, at Jim Lyngvild vil sælge en 70 centimeter glasfiberkopi af busten for maksimalt et par tusind kroner.
- På den måde demokratiserer han det kongelige portræt, så det ikke længere er forbeholdt slottene eller museer eller en forening, hvor dronningen er protektor for.
Nu har hr.
og fru Danmark også mulighed for at have monarken stående hjemme, siger Thyge Christian Fønss-Lundberg.
Fortjener sin hyldestSelv håber Jim Lyngvild, at man om 300 år vil se på den her buste og tænke: 'Sikke en flot repræsentant for Danmark'.
For det fortjener regenten i den grad, mener han.
- Jeg har så stor respekt for Margrethe, som har dedikeret hele sit liv til at stå last og brast som frontfigur.
Hvor mange andre kan fejre 80-års jubilæum i sit firma, spørger jeg bare.
Hun har i 80 år kendt sin pligt og sin rolle og har ikke viget fra den et øjeblik eller sat én eneste fod forkert.
Til billedet af en ung Margrethe har Jim Lyngvild lavet smykkerne selv, mens kjolen er udlånt.
Det er ikke en kjole, hun har haft på, emn en kjole, hun kunne have haft på i 1960'erne, forklarer modeskaberen.
Han har ikke noget til overs for kritikere af kongehuset, som mener, hun har fået alt forærende, inklusiv et liv i luksus.
- Selvfølgelig har det været privilegeret, men tro mig, den kvinde, som vi ved, havde en svær start, var genert og ikke brød sig om offentligheden, kunne være abdiceret.
Alligevel har hun sagt: 'Det her skal jeg, fordi det er mit kald, og nu gør jeg det, til jeg dør', siger han og tilføjer:- Husk på, at selv om du har hovedpine, eller hvis din mand dør eller når dine børn opfører sig åndssvagt, skal du også møde på arbejde, smile og være på.
Derfor fortjener hun at blive hyldet som aldrig før, mens hun stadigvæk er her, slår han fast.
FacebookTwitterKopier linkEmner:Jim Lyngvild (designer)|Royalt|Billedkunst|Museer|Urmagere og guldsmede




https://www.dr.dk/nyheder/penge/eu-forbyder-torskefiskeri-i-ostersoen-bestand-alvorligt-truet

PengeEU forbyder torskefiskeri i Østersøen: 'Bestand alvorligt truet'Fiskerne må ikke længere lande torsk i den sydlige del af Østersøen, har EU besluttet i hasteafgørelse.
Bestanden af torsk er truet i Østersøen, og EU-Kommissionen har tirsdag forbudt torskefiskeri i den sydlige del af Østersøen.
23.
juli 2019 kl.
17.
11Bemærk: artiklen er mere end 30 dage gammelLæs opTorsken er "alvorligt truet" i Østersøen, og EU-Kommissionen har derfor truffet en hastebeslutning om at stoppe fiskeriet resten af året.
- Det vil være katastrofalt for mange fiskeres levebrød og kystsamfundene ved Østersøen, hvis torskebestanden kollapser.
Vi må straks bygge den op.
Det er i fiskenes og fiskernes interesse, siger fiskerikommissær Karmenu Vella tirsdag på et pressemøde.
Ifølge eksperterne står det slemt til med torsken.
Det fremgår af EU-Kommissionens rapport.
- Bevarelsen af torskebestanden i den østlige del af Østersøen er stærkt truet, da der er risiko for, at bestandens reproduktionsevne lider alvorlig skade som følge af den kraftige nedgang i gydebiomassen, skriver kommissionen.
Forbuddet gælder områderne 24, 25 og 26 i Østersøen.
Det er farvandet, der strækker sig fra den østlige del af Sjælland til de baltiske lande.
Den nordlige grænse for farvandet er en linje fra Kalmar i Sverige til Liepaja i Letland.
Forbuddet træder i kraft med øjeblikkelig virkning.
Det gælder til og med 31.
december 2019.
Læs også:Fiskeriminister: Det skal være slut med at fange torsk i den østlige ØstersøGælder ikke mindre fartøjerMindre fartøjer på under 12 meter kan fortsat fange torsk i område 24.
Det strækker sig fra den sjællandske østkyst i vest til Bornholm i øst og ned til den tysk-polske kyst.
Det er også tilladt for trawlere i hele den sydlige del af Østersøen at lande bifangster af torsk.
Men kun hvis maskerne i nettet ikke er større end 45 millimeter.
Miljøorganisationer har længe kritiseret EU-landenes torskekvoter.
De har ført kampagner for at få EU til at stoppe fiskeriet af torsk i Østersøen.
EU-Kommissionen baserer beslutninger om kvoter og forbud på ekspertrådgivning fra Det Internationale Havforskningsråd (Ices).
Det er også Ices, der lægger data til grund for EU-Kommissionen, når medlemslandene årligt forhandler om kvoter for de forskellige arter.
/ritzau/FacebookTwitterKopier linkEmner:Europa-Kommissionen|EU|Erhvervsfiskeri|Letland|EU-forhold




https://www.dr.dk/nyheder/udland/trump-ser-ligheder-med-boris-johnson-han-er-en-anderledes-type

BrexitSe temaUdlandTrump ser ligheder med Boris Johnson: Han er en anderledes typeTrump mener, at Johnson er populær, fordi han er 'Storbritanniens Trump'.
Præsident Donald Trump og Boris Johnson, der nu er valgt til formand for Det Konservative Parti, giver hånd ved en tidligere lejlighed.
(arkiv) Af Josefine Hummelmose23.
juli 2019 kl.
22.
21Bemærk: artiklen er mere end 30 dage gammelLæs opDe har begge signaturfrisuren med rød-blond, vildt hår.
De er begge glade for at kaste med retoriske bomber, der muligvis får politiske konsekvenser.
Og de har begge en kendis-faktor, som rammer overskrifterne i medierne.
Den amerikanske præsident har lykønsket Boris Johnson, som i dag blev den nye formand for Det Konservative Parti i Storbritannien.
I morgen overtager Boris Johnson posten som premierminister, når Theresa May officielt træder tilbage.
Boris Johnson blev i dag valgt som formand for Det Konservative Parti.
Allerede i fredags var Trump klar med ros til den nu nyvalgte formand:- Jeg kan godt lide Boris Johnson.
Det har jeg altid godt kunne.
Han er en anderledes type, men de siger, at jeg også er en anderledes type.
Jeg tror, at vi får et meget godt forhold til hinanden.
Den britiske TrumpI en tale til en gruppe ungdomspolitikere sagde Donald Trump i dag, at Storbritannien har brug for én, som ham selv.
- Vi har en meget god mand, som nu bliver premierminister i Storbritannien.
Han er hård, og han er klog.
De siger, han er en britisk Trump.
Og folk siger, at det er en god ting.
De kan godt lide mig derovre.
Det var det, de ville have.
Det er, hvad de har brug for, sagde han.
Johnson har tidligere kritiseret Trump, men har alligevel undgået at blive hængt ud på Trumps Twitter-profil.
Johnson har kaldt ham 'uegnet' som præsident og 'tydeligvis skør', da Trump foreslog at gøre det forbudt for muslimer at komme ind i USA, da han var præsidentkandidat i december 2015.
Men nu skal de to varetage forholdet mellem USA og Storbritannien, som understøtter en af de stærkeste militær- og diplomatiske alliancer i Vesten.
Trump: May har gjort et dårligt stykke arbejdeTrump har gentagende gange forsøgt at rådgive Theresa May om, hvordan hun skulle håndtere brexit.
Boris Johnson og Donald Trump hilser, mens Theresa May går forbi.
Han har sagt, at May har gjort 'et meget dårligt stykke arbejde', og at han tror, at Boris Johnson vil få styr på det.
Johnson har lovet, at Storbritannien vil trække sig ud af EU senest den 31.
oktober - med eller uden en skilsmisseaftale.
Samme syn på verdenIfølge Heather Conley, Europa-ekspert fra Center for Strategi og Internationale Studier i Washington D.
C.
i USA, har de to samme tilgang til verden.
- De er begge populister, nationalister og forstyrrende kræfter, og de nyder at se deres forstyrrelser, siger hun og fortsætter:- Jeg tror, at de begge bestemt ved, hvordan de skal slå mure ned.
Men problemet for dem er, at de ved ikke, hvordan de skal bygge dem op igen.
Fremtidigt samarbejdeStorbritannien har valgt at bakke op om EU's tilgang til atomaftalen fra 2015 med Iran, som USA valgte at trække sig ud af.
I stedet pålagde Trump Iran en række sanktioner, som skulle presse landets økonomi.
Trump har også altid ønsket, at Storbritannien ville begrænse sit samarbejde med det kinesiske firma Huawei, og Johnson må beslutte, om telegiganten skal inkluderes i Storbritanniens 5G-netværk.
Udover de problemstilliger må Trump og Johnson nå frem til en handelsaftale mellem de to lande, som anses for at være afgørende for at hjælpe Storbritanniens økonomi efter brexit.
Dave Bossie, en toprådgiver for Trump under den amerikanske præsidentvalgkamp i 2016, siger, at Johnsons tiltrædelse som premierminister kan blive et nyt kapitel for 'det strandede forhold' mellem de to lande de sidste par år.
- Jeg er håbefuld omkring, at den nye premierminister vil fremme den bedste alliance og venskab, der eksisterer mellem to lande, sagde han ifølge Reuters.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|EU|EU-forhold




https://www.dr.dk/nyheder/regionale/oestjylland/ingefaershots-bliver-til-flasker-kornskaller-til-plastik-virksomheder

ØstjyllandIngefærshots bliver til flasker, kornskaller til plastik: Virksomheder skal bruge hinandens affaldVirksomheder på Aarhus Havn vil samarbejde om at udnytte hinandens ressourcer og affald bedre.
Af Sofie Themsen og Flemming Nielsen23.
juli 2019 kl.
18.
11Bemærk: artiklen er mere end 30 dage gammelLæs opÉn mands affald er en anden mands guld.
Sådan lyder tanken bag et nyt projekt på Aarhus Havn, hvor 15-20 virksomheder skal arbejde sammen om at udnytte hinandens ressourcer og affald bedre.
I stedet for at virksomhederne smider deres restprodukter ud, kan de bruge hinandens affald til nye produkter.
Eller sende restvarme ind til naboen.
Det er Aarhus Havn, Aarhus Kommune og Aarhus Vand, der har sat gang i samarbejdet, der skal fremme cirkulær økonomi og bedre energiudnyttelse.
Det fortæller direktør i Transition Rasmus Jakobsen, som hjælper andre virksomheder på vej til at udnytte deres affald bedre.
- I dag kan en virksomhed have en affaldsrest som for eksempel skaller fra korn.
Men der kan ligge en virksomhed lige ved siden af, der kan bruge de skaller til at producere plastik, siger han.
Industrien skal lære at deleSå i stedet for at virksomheder smider deres affald ud og bruger penge på at skaffe sig af med det, kan de dele det med nabovirksomheden, for hvem affaldet måske har en værdi.
Det er både godt for bundlinjen og for klimaet, forklarer Rasmus Jakobsen.
I stedet for at tænke nogle ting som værdiskabende og andre ting som affald, så skal vi tænke alting som værdiskabende.
Rasmus Jakobsen, Transition- Vi skal i gang med en ny bevægelse, så vi langsomt bliver bedre og bedre til at dele.
I stedet for at tænke nogle ting som værdiskabende og andre ting som affald, så skal vi tænke alting som værdiskabende, siger han.
Samarbejdet mellem virksomhederne på Aarhus Havn passer perfekt for virksomheden Pond Biomaterials, der med en særlig teknik laver plast-lignende materialer.
Virksomheden har nemlig opfundet en proces, der gør det nemt at genbruge biologiske restprodukter fra havnens andre virksomheder.
For eksempel nøddeskaller fra oliefabrikken og slam fra Aarhus Vands rensningsanlæg.
Plast til både biler og bøtter- Vi kan lave et materiale, der har tilsvarende egenskaber som plastik.
Endda bedre i nogle tilfælde, siger Ponds direktør Thomas Brorsen Pedersen.
Bioproduktet bliver bundet sammen med en særlig bio-lim, som Pond har udviklet.
For eksempel kan rester fra ingefærshots bruges til at lave selve flasken til drikken.
Tilsvarende kan skallen fra en shea butter-nød, som bruges til læbepomade, laves om til en krukke, pomaden kan være i.
Eller et granulat af kornskaller kan blive til engangsbestik.
- Vi laver alt fra bleer til biler og flyvemaskiner, plejer vi at sige, fortæller Thomas Brorsen Pedersen.
For virksomhedens biologiske plastikmateriale bliver blandt andet brugt til indersider af døre og instrumentborde i biler.
- Vi kan faktisk også lave bilens eksteriør, så vi kunne lave en hel bil, der var komposterbar, siger Thomas Brorsen Pedersen.
Den danske tøjkoncern Bestseller, der også har hovedkvarter på Aarhus Havn, har investeret i Pond Biomaterials, fordi tøjproducenten også kan se et perspektiv i at producere tekstiler af genbrugsfibre.
Projektet er et samarbejde mellem Aarhus Havn, Aarhus Kommune og Aarhus Vand - og så er det støttet økonomisk af både Aarhus Kommune og EU.
FacebookTwitterKopier linkEmner:Aarhus Havn|Erhverv|Aarhus Kommune|Affald|Aarhus




https://www.dr.dk/nyheder/viden/kroppen/ad-bed-bugs-saadan-undgaar-du-faa-blodsugende-kryb-med-hjem-fra-ferien

KroppenAd, bed bugs!
Sådan undgår du at få blodsugende kryb med hjem fra ferienSmid beskidt tøj i en lukket plastpose og frys din kuffert, hvis du vil undgå væggelus.
Væggelus er blodsugende tæger, og deres livret er menneskeblod.
Foto: Smuray, Colourbox (Foto: Mr.
Smith Chetanachan © www.
smith1972.
com)Af Emilie Aagaard23.
juli 2019 kl.
19.
05Bemærk: artiklen er mere end 30 dage gammelLæs opDe er virkelig klamme.
Midt om natten sniger de sig fra revner og sprækker i soveværelset og hen til dig, og så suger de dit blod, mens du sover.
Væggelus - også kaldt bed bugs - er et stigende problem i store dele af verden, også i Danmark.
Det fortæller Karl-Martin Vagn Jensen, som er seniorforsker emeritus ved Institut for Agroøkologi på Aarhus Universitet.
- Der er ingen tvivl om, at det er sådan.
Fra 1950’erne og frem til midten af halvfemserne var problemet næsten forsvundet.
Men siden har vi fået flere og flere henvendelser, siger han.
Han fortæller, at han i 2008 var med til at undersøge, hvorfor krybet oplevede fremgang.
Elsker menneskeblodVæggelusen (Cimex lectularius) er en blodsugende tæge.
Den har fem nyfestadier.
I hvert stadie skal den have mindst et blodmåltid, før den til sidst er voksen og klar til selv at lægge æg.
Den drikker cirka sin egen vægt ved hvert måltid, og det tager 5-10 minutter for den.
Dens livret er menneskeblod, men den kan nøjes med blod fra andre arter.
Kilde: Karl-Martin Vagn Jensen, AU- Der var to grupper af insektgifte, som måtte bruges mod væggelus.
Men det viste sig, at en relativ stor del af væggelusene havde udviklet resistens overfor den ene type, siger han og fortsætter.
- Og da firmaet, der producerede den anden type, så valgte at trække produktet tilbage, blev problemet endnu mere markant, siger han.
Dansk Skimmel- og Skadedyrsservice, der er et af de firmaer, du kan ringe til, hvis krybene er flyttet ind hos dig, bekræfter, at de ser flere sager.
De har oplevet en stigning på 30 procent i sager med væggelus det seneste år, skriver JyskeVestkysten.
Men tægen kan ikke selv rejse langt.
De kommer typisk ind i dit hjem, fordi de gemmer sig i for eksempel tøj og tasker, som du har haft med på ferie.
Og fordi vi rejser mere og mere, forstærker det spredningen af den blodsugende snylter.
Du kan dog gøre rigtig meget selv for at undgå tægen.
Her får du tre gode råd.
1Kufferten skal midt ud på gulvetVæggelus efterlader (i bogstavelig forstand) genkendelige mørke pletter på træværk.
Foto: Ole Kilpinen, fra væggelus-info.
dk.
Væggelus lever i sprækker i bl.
a.
sengens træværk på hotelværelset.
Man kan ofte se nogle sorte mærker på træet.
Det er deres ekskrementer.
Tægen selv er op til en halv centimeter lang, så den kan også ses med det blotte øje.
Hvis du finder den eller dens efterladenskaber, når du ankommer til hotelværelset, er der god grund til at bede om et andet værelse, inden at du når at pakke dit tøj ud.
Men krybet kan sagtens være til stede, selv uden de typiske tegn.
Derfor gælder det om at holde kufferten og tøjet væk fra de steder, hvor tægen typisk befinder sig på et hotelværelse: I sengen, langs væggene og i møblerne generelt.
- Det bedste er at bruge kuffertstativet midt ude på gulvet.
Og det værste, du kan gøre, er at stille din kuffert under sengen, siger Karl-Martin Vagn Jensen.
En undersøgelse fra 2017 tyder desuden på, at det beskidte tøj er særligt lækkert for væggelus – det er i hvert fald det, de særligt søger imod.
Så hold eventuelt det beskidte tøj i en lukket plastpose for sig selv.
2Frys tøjet - eller hele kuffertenStil ikke kufferten på sengen, mens du pakker ud - medmindre den har været fire døgn i fryseren først.
Det kan virke oplagt at smide kufferten op på sengen og få pakket ud, når du kommer hjem fra ferie.
Men på den måde giver du tægen mulighed for at kravle ned i din seng og finde et nyt hjem.
Stil i stedet kufferten på gulvet i et andet rum end soveværelset.
Vask alt tøjet ved minimum 55 grader, og undersøg kufferten grundigt.
Men selv da er du ikke helt sikker, du kan jo overse nogen.
Derfor har Karl-Martin Vagn Jensen ét ’yndlingsråd’.
- Hvis du har mulighed for det, så frys tøjet pakket løst i poser og hele kufferten ned i ca.
-20 grader i fire døgn.
Det er faktisk det bedste, du kan gøre, hvis du er bekymret, siger han.
Det er også fint ikke at stille kufferten i soveværelset, men du er ikke sikret alene ved at stille den i fx et kælderrum.
- Problemet er, at væggelus kan gå i en slags semi-dvale, når temperaturen er under 13 grader.
Så kan de leve uden blod i op til 12 måneder, før de dør, siger Karl-Martin Vagn Jensen.
3Få fat i en professionelBlodfyldte væggelus i første nymfestadie.
Foto: Ole Kilpinen, fra væggelus-info.
dk.
Væggelus har en speciel livscyklus, med fem nymfestadier, inden de er fuldvoksne.
Derfor kan der godt gå lang tid – nogle gange måneder – fra du har været på ferie, til du opdager, at der er kommet nye beboere i soveværelset.
- Hvis du har fået en enkelt hun med hjem, som skal lægge æg osv.
, så går der noget tid, før det er blevet til en koloni, siger Karl-Martin Vagn Jensen.
Men når du opdager dem, handler det under alle omstændigheder om at reagere hurtigt.
Er du blevet bidt af en væggelus?
De bider typisk på arme, ben og i ansigtet, mens du sover.
Mærkerne er røde hævelser, der minder lidt om myggestik.
Biddene klør og er super irriterende, men faktisk ikke farlige.
Der er nemlig ikke nogle kendte sygdomme, som overføres via bid fra væggelus.
Hvis du bor til leje, har du pligt til at underrette udlejer.
Men ejer du din egen bolig, skal du selv gøre noget ved problemet.
Karl-Martin Vagn Jensen anbefaler, at du tager fat i en professionel skadedyrsbekæmper.
- Der skal altså et professionelt, kvalificeret firma til – jeg kan ikke anbefale, at man forsøger selv at komme af med dem – det er simpelthen for svært, siger han.
Derudover har Karl-Martin Vagn Jensen et sidste godt råd: Vær ikke kun opmærksom, når du har været på ferie.
En tur på loppemarkedet kan også give væggelus:- Tjek dine loppefund grundigt, inden du lukker dem ind i huset, siger han.
FacebookTwitterKopier linkEmner:Skadedyr|Insekter|Tøj|Aarhus Universitet|Erhverv




https://www.dr.dk/sporten/cykling/tourdefrance/fuglsang-efter-styrt-der-var-mange-smerter-til-fortsaette

Tour de FranceFuglsang efter styrt: 'Der var for mange smerter til at fortsætte'Danske Jakob Fuglsang er ude af Tour de France efter et styrt på 16.
etape.
23.
juli 2019 kl.
17.
01 | opdateret 23.
juli 2019 kl.
19.
38Bemærk: artiklen er mere end 30 dage gammelLæs opDen danske cykelrytter Jakob Fuglsang (Astana) er udgået af årets Tour de France efter et styrt på 16.
etape.
Der var for mange smerter til at fortsætte.
Jakob Fuglsang, cykelrytterDa der manglede omkring 27 kilometer af tirsdagens etape, var Fuglsang involveret i et alvorligt styrt.
Med en masse Astana-ryttere omkring sig fik Fuglsang taget hjelmen af sig, og han virkede groggy.
Kort efter blev danskeren kørt væk i en ambulance.
Er meget skuffetAstana meddelte senere tirsdag på Twitter, at Fuglsang ikke har brækket noget, men pådraget sig slemme skrammer på hånden, armene og knæene.
Fuglsang, som er blevet kørt hen på rytternes hotel med flere bandager på arme og ben, fortæller også selv flere detaljer om situationen.
- Jeg er meget skuffet over, at jeg er nødt til at forlade Touren på denne måde, men der var for mange smerter til at fortsætte, siger Fuglsang på Astanas Twitter-konto.
Dermed blev årets Tour aldrig nogen succesoplevelse for Fuglsang, som inden tirsdagens etape lå nummer ni i det samlede klassement.
Herunder kan du høre, hvordan holdkammeraten Magnus Cort oplevede styrtet.
Drømte om podietFuglsang gik ind i Tour de France med podiedrømme og blev efter et stort forår regnet blandt topfavoritterne til at tage den samlede sejr.
Den nåede han aldrig at komme i nærheden af.
Han styrtede allerede på 1.
etape, kæmpede sig igennem de næste, blev fanget i sidevinden og tabte tid på 10.
etape, og nu er han så ude af løbet efter endnu et styrt.
Det er anden gang i karrieren, at Fuglsang udgår af Touren.
Det skete også i 2017.
Du kan se etapens højdepunkter på et minut i videoen herunder.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Magnus Cort (cykelrytter)|Cykelsport|Frankrig




https://www.dr.dk/nyheder/indland/video-dannebrog-gaar-paa-halv-afdoed-kollega

IndlandVIDEO: Dannebrog går på halv for afdød kollegaLandet rundt ærer politibetjente kollega, der i nat omkom i tjenesten i København.
Af Mads Korsager Nielsen og Emil Søndergård Ingvorsen23.
juli 2019 kl.
16.
08Bemærk: artiklen er mere end 30 dage gammelLæs opFlaget foran politistationen i Aabenraa gik i dag på halv ligesom ved resten af landets politistationer.
Landet rundt ærer og mindes kolleger den 35-årige betjent, der i nat mistede livet i tjenesten ved en trafikulykke på Langebro i København.
Han blev tilfældigt impliceret i trafikulykken, mens han var i tjeneste.
Det skriver Københavns Politi i en pressemeddelelse.
Læs også:Politibetjent mistede livet i trafikulykke på Langebro i nat- Det er en besked, vi alle har modtaget med stor sorg.
Han var en vellidt kollega, som efterlader et stort tab hos Københavns Politi.
Mine tanker og dybeste medfølelse går til de pårørende, siger chefpolitiinspektør Jørgen Bergen Skov.
Alle landets politistationer vil i dag flage på halv til ære for deres dræbte kollega.
Syv biler impliceretI nat oplyste Københavns Politi, at man havde anholdt en 25-årig mand, der angiveligt stak af efter ulykken.
Den 25-årige mand er i dag blevet fremstillet i grundlovsforhør i dommervagten i København.
Han er sigtet for uagtsomt manddrab og for hensynsløs kørsel.
Begge forhold har en strafferamme på op til otte års fængsel.
Han nægter sig skyldig.
Ifølge Københavns Politi var der seks-syv biler involveret i ulykken, og ingen andre end betjenten kom alvorligt til skade.
FacebookTwitterKopier linkEmner:København|Københavns Politi|Politi|Kriminalitet|Københavns Dommervagt




https://www.dr.dk/nyheder/regionale/syd/forretningsmanden-michael-gaar-til-clairvoyant-der-er-mere-mellem-himmel-og

Syd- og SønderjyllandForretningsmanden Michael går til clairvoyant: ’Der er mere mellem himmel og jord’   Over hele landet kan virksomhedsejere få rådgivning hos clairvoyante.
De får et ’safe room’, siger kultursociolog.
Virksomhedsejer Michael Møller føler, at han har fået mere klarhed over tilværelsen efter en seance med en clairvoyant.
(© (Privatfoto))Af Marie De Fine Skibsted og Niklas Møller Jørgensen23.
juli 2019 kl.
16.
00Bemærk: artiklen er mere end 30 dage gammelLæs opMichael Møller sidder over for clairvoyanten Peer Mathiesen.
Til daglig driver han rådgivningsvirksomheden Add-Wise i Haderslev, og nu har han brug for at vide, hvordan han skal prioritere sit liv, og hvordan han kan føle sig mindre stresset.
Det er første gang, at Michael Møller forsøger sig med clairvoyance, og mødet er kommet i stand, fordi han har kendt Peer Mathiesen i forvejen.
Op til seancen har han dog været skeptisk over for metoden, men ville alligevel give det en chance.
- Som udgangspunkt mener jeg, det er svært at være profet i eget hus.
Det gør ikke noget at få impulser andre steder fra.
Og det var fundamentalt det, jeg søgte, siger han.
Seancen mellem Michael Møller og Peer Mathiesen tager udgangspunkt i en snak, som de har haft forinden, hvor forretningsmanden har fortalt om de ting, der optager ham.
- Jeg havde en fordom om, at jeg ville høre en masse, som jeg vidste i forvejen.
Men sådan forholdt det sig ikke.
Det var meget specifikt inde på ting, som han ikke kunne vide – end ikke fra vores mere private samtaler.
Det var jeg meget imponeret over.
Budskaber fra universetOveralt i landet tilbyder clairvoyante konceptet virksomhedsclairvoyance, hvor virksomhedsejere som Michael Møller kan få hjælp til at styrke virksomheden.
Det viser en gennemgang af de clairvoyantes hjemmesider, som DR Syd har foretaget.
I Kolding har Peer Mathiesen rådgivet virksomhedsejere igennem de seneste tre år.
- Jeg kan hurtigt fornemme nogle ting om kunden, og hvilke ting man skal ind over.
Det er typisk tanker, som de bruger meget energi på.
Dér får jeg nogle budskaber, som jeg nævner for kunden.
Peer Mathiesen har været selvstændig clairvoyant i Kolding i de seneste tre år.
(© (Privatfoto))Ifølge Peer Mathiesen kommer indtrykkene fra universet, og det er de indtryk, som han bruger til at rådgive virksomhedsejerne.
- Det kan være økonomi eller personale.
Det kan være strategier.
’Hvad skal jeg i min fremtid?
’ Det er sådan nogle ting, jeg kommer ind over og får noget at vide om, siger han.
- De skal ikke selv finde løsningen.
Den finder jeg lynhurtigt for dem og giver dem nogle værktøjer, som de kan bruge som styringsredskab i deres daglige arbejde.
Peer Mathiesen tager 2.
000 kroner for en time til halvanden med clairvoyant rådgivning, og indtil videre har han haft 20 virksomhedsejere igennem, hvor flere af dem regelmæssigt vender tilbage.
Kan dele ansvaretOgså større virksomheder som tøjfabrikanten Hummel og skomærket Bianco har brugt clairvoyance i forbindelse med rekruttering af nye ledere.
Og metoden er generelt blevet mere udbredt i erhvervslivet, fortæller kultursociolog Emilia van Hauen.
Det kan nemlig give lederen mulighed for at dele ansvaret for de store og ofte svære beslutninger med en anden.
- Du får at vide, hvad du skal gøre.
Nogle gange kan man godt blive træt af, at man hele tiden selv skal svare på alting.
At man i én eller anden grad selv skal tage ansvaret for alt, siger hun.
- Så hvis du får at vide af en clairvoyant: ’Jeg kan se og mærke, at hvis du gør det på den dag eller på den måde’, og så bliver noget af ansvaret, hvor man står meget alene, løsnet fra ens egne skuldre.
Og så står man ikke alene med svaret.
Sammen med en clairvoyant får virksomhedsejeren et 'safe room', mener kultursociologen.
Et rum, hvor man kan tillade sig at være sårbar.
- Det at være virksomhedsleder er ekstremt ensomt mange gange, fordi der ofte er ekstremt meget konkurrence.
Og hvis du skal turde at være sårbar og åben om det, der ikke går så godt, er der mange, der ikke tør, siger hun.
En anden personlig bundlinjeI dag er Michael Møllers forhold til clairvoyance noget anderledes, end før han gik ind til seancen med Peer Mathiesen.
- Jeg tror, der er mere mellem himmel og jord.
Og på det personlige plan har clairvoyancen givet ham en klarhed over tilværelsen, som han manglede.
- Min personlige bundlinje ser nok anderledes ud i dag.
Og det var det, der var vigtigt for mig.
Jeg fik reflekteret over nogle ting både under og efter processen.
Og det var egentlig det, der var intentionen.
FacebookTwitterKopier linkEmner:Emilia van Hauen (samfundsforsker)|Alternativ behandling|Erhverv|Michael Møller (professor)|Haderslev




https://www.dr.dk/sporten/svoemning/umotiveret-vm-svoemmer-moeder-forstaaelse

SvømningUmotiveret VM-svømmer møder forståelseTeam Danmark-direktør Lone Hansen kan godt forstå Viktor Bromers frustrationer og kalder optakten til VM for turbulent.
- Jeg fortryder, at jeg tog med.
Det er spild af min tid, og det er spild for de danske seere at skulle følge med.
Det er ikke fair over for dem, at vi bliver udstillet på den her måde under de her forhold, og at de skal hypes op til vores løb og håbe på det bedste for os, når vi ikke selv gør det, sagde VM-svømmeren Viktor Bromer tirsdag til TV2 Sport.
(Foto: Patrick B.
Kraemer © Scanpix)23.
juli 2019 kl.
15.
00Bemærk: artiklen er mere end 30 dage gammelLæs opDen danske svømmer Viktor Bromer lagde ikke fingre imellem, da han i interview med TV2 Sport tirsdag fortalte, at han fortryder sin deltagelse ved VM på langbane, der i øjeblikket afvikles i Sydkorea.
Umiddelbart en opsigtsvækkende udtalelse fra en udøver under et igangværende VM, men udtalelsen møder forståelse hos Team Danmark.
Forberedelserne har ikke været optimale, erkender direktør Lone Hansen.
- Jeg kan godt sætte mig ind i hans frustration.
Det har været en turbulent optakt til VM.
Træningsfaciliteterne i Bellahøj blev udsat for skimmelsvamp og lukket ned.
- Den faste base blev trukket væk, og de to trænere på centret (Det Nationale Træningscenter, NTC, red.
) valgte at sige op kort før VM.
Så jeg forstår udmærket hans frustration.
Det har langtfra været en optimal optakt, siger Lone Hansen.
Læs også:Dansk svømmer: Jeg gad ikke rigtig merePerioden op til VM har særligt været præget af afsløringer om kritisable træningsmetoder på NTC fra 2003 til 2013.
I juni sagde NTC-trænerne Martin Truijens og Mads Bjørn Hansen deres job op på grund af uenigheder med Dansk Svømmeunion.
Siden erklærede elitesvømmerne i en fælles meddelelse deres mistillid til ledelsen i unionen.
Natten til tirsdag dansk tid missede Viktor Bromer avancement fra sit indledende heat i favoritdisciplinen 200 meter butterfly.
Det var der en god grund til, fortalte han TV2 Sport.
- Det var mærkeligt.
Jeg var bare ikke rigtig motiveret.
Jeg lå dernede og svømmede de første 50-75 meter, og så gad jeg ikke rigtig mere.
Jeg har ikke rigtig lyst til at være her, når jeg ligger nede i vandet.
- Jeg fortryder, at jeg tog med.
Det er spild af min tid, og det er spild for de danske seere at skulle følge med, sagde Bromer.
Læs også:Endelig en dansk opmuntring ved VM i svømningIfølge Lone Hansen er det en forståelig følelsesmæssig reaktion fra den danske svømmer.
- Svømmere har store ambitioner og store hjerter.
Der er mange følelser med.
Jeg kan godt forstå hans frustration.
Lige nu skal han lige have plads til at få benene ned på jorden og få sine frustrationer ud, siger hun.
Kan det her få konsekvenser for Viktor Bromer?
- Lige nu håndterer svømmeunionen, hvad der skal ske omkring Viktor.
De har med garanti nogle snakke både internt og med ham.
Det er ikke noget, jeg vil forholde mig til på det her tidspunkt, siger Lone Hansen.
Ritzau har været i kontakt med Dansk Svømmeunions sportschef, Lars Green Bach, som ikke ønsker at kommentere Viktor Bromers udtalelser til TV2.
/ritzau/FacebookTwitterKopier linkEmner:Team Danmark|Svømmesport|Dansk Svømmeunion|Sydkorea|Viktor Bromer (svømmer)




https://www.dr.dk/nyheder/politik/markant-profil-melder-sig-ud-af-alternativet

PolitikMarkant profil melder sig ud af AlternativetRené Gade har meldt sig ud af Alternativet.
Han afviser ikke at gøre comeback i politik senere.
René Gade blev gruppeformand for Alternativets gruppe i Folketinget i 2017.
23.
juli 2019 kl.
14.
46 | opdateret 23.
juli 2019 kl.
15.
46Bemærk: artiklen er mere end 30 dage gammelLæs opDen tidligere gruppeformand for Alternativets folketingsgruppe René Gade har meldt sig ud af partiet.
Det gjorde han umiddelbart efter valget i juni, oplyser han over for Ritzau tirsdag.
- For mig er det helt naturligt, at når jeg er i Alternativet og i et job, søger jeg indflydelse, magt og ansvar.
Derfor ville jeg have meget svært ved at sidde og være menigt medlem af partiet, siger han.
René Gade var blandt partiets første medlemmer i Folketinget efter valget i 2015.
Han blev gruppeformand for partiets gruppe i Folketinget i 2017, da partiet lavede en udskiftning på nogle af de øverste poster i partiet.
Her blev to af partiets oprindelige frontfigurer Rasmus Nordqvist og Josephine Fock udskiftet på posterne som politisk ordfører og gruppeformand til fordel for henholdsvis Carolina Magdalene Maier og René Gade.
Lidt over et år senere trådte René Gade tilbage som gruppeformand, og han valgte også at undlade at genopstille ved valget til Folketinget i juni.
- Efter halvandet år herinde sagde jeg højt, at jeg ikke genopstillede, siger han.
Vil fokusere på virksomhedHan forlod posten som gruppeformand for, at andre, der genopstillede, kunne lede partiet frem mod det valg, som René Gade troede ville komme til foråret.
Han ønsker ikke at blive kommentator på Alternativets beslutninger fremover.
- Jeg har bestemt mig for, at jeg ikke vil mene noget om Alternativets politik fremadrettet, siger han.
I første omgang vil René Gade dedikere sig sin nystartede virksomhed.
Han afviser at være blevet skræmt væk fra politik.
Og han afviser ikke, at han på et tidspunkt vender tilbage til politik - måske endda hos Alternativet.
Spørgsmål: Kunne du forestille dig at stille op for et andet parti?
- Det har jeg ikke gjort mig nogle tanker om.
Jeg har hele tiden sagt, at jeg ikke kunne forestille mig at være politisk aktiv, før Alternativet kom til, svarer René Gade.
- Heldigvis har vi mange begavet partier i Danmark.
Jeg har tidligere sagt, at jeg kunne stemme på tre-fire partier.
/ritzau/FacebookTwitterKopier linkEmner:Alternativet (parti)|Carolina Maier (politiker)|Josephine Fock (politiker)|Rasmus Nordqvist (politiker)|Folketinget




https://www.dr.dk/nyheder/indland/betjent-mistede-livet-i-trafikulykke-25-aarig-mand-faengslet-uagtsomt-manddrab

IndlandBetjent mistede livet i trafikulykke: 25-årig mand fængslet for uagtsomt manddrabEn 25-årige mand er blevet varetægtsfængslet i foreløbigt fire uger.
Den 35-årige betjent mistede livet i ulykken kort efter midnat.
(Foto: Presse-fotos.
dk © Scanpix)Af Emil Søndergård Ingvorsen og Daniel Myrup Pedersen23.
juli 2019 kl.
15.
16 | opdateret 23.
juli 2019 kl.
16.
35Bemærk: artiklen er mere end 30 dage gammelLæs opEn 25-årig mand er blevet sigtet for uagtsomt manddrab, efter at han kørte galt på Langebro i København kort efter midnat.
Han nægter sig skyldig, men ved et grundlovsforhør i dommervagten i København har dommeren besluttet, at han skal sidde varetægtsfængslet de næste fire uger.
Ifølge sigtelsen var det den 25-åriges vanvidskørsel, som natten til i dag kostede en 35-årig politimand livet på Langebro i København.
Anklager Martin Strandby Nielsen læste i dommervagten i Københavns Byret sigtelsen mod den 25-årige mand op.
Manden er mistænkt for uagtsomt manddrab under særligt skærpende omstændigheder og for i grov kådhed at have udsat andres liv for fare.
Efter at sigtelsen var læst op blev dørene lukket, hvilket betyder, at offentligheden ikke har mulighed for at høre, hvilke beviser der er mod den sigtede.
Både den sigtede og den afdøde er beskyttet af navneforbud, besluttede retten.
35-årig politibetjent var i tjenesteUlykken kostede en 35-årig politibetjent livet.
Han var i tjeneste, da ulykken skete, men det var en tilfældighed, at han kørte over broen på det pågældende tidspunkt.
Kun betjenten kom alvorligt til skade i ulykken, hvor der var seks til syv biler involveret.
Læs også:Politibetjent mistede livet i trafikulykke på Langebro i natKøbenhavns Politi har ikke ønsket at stille op til interview.
I en pressemeddelelse har de begrædt tabet af deres kollega.
- Det er en besked, vi alle har modtaget med stor sorg.
Han var en vellidt kollega, som efterlader et stort tab hos Københavns Politi.
Mine tanker og dybeste medfølelse går til de pårørende, sagde chefpolitiinspektør Jørgen Bergen Skov.
Alle landets politistationer flager i dag på halv til ære for deres dræbte kollega.
Betjentens nærmeste pårørende er underrettet, oplyste politiet tidligere i dag.
Anholdt mand flygtede efter ulykkeRitzau talte i nat med Københavns Politi, som fortalte, at de kort efter midnat fik en anmeldelse om en trafikulykke på Langebro i retning mod København.
Politiets vagtchef oplyste, at seks til syv biler var involveret.
Her bekræftede de ligeledes, at en person havde mistet livet.
Ingen andre kom til skade i ulykken.
Vagtchefen oplyste videre, at en person var stukket af fra ulykkesstedet.
Politiet anholdt efterfølgende en 25-årig mand, som de formoder er den flygtende mand, og som altså nu er blevet varetægtsfængslet i de næste uger.
FacebookTwitterKopier linkEmner:København|Kriminalitet|Københavns Politi|Politi|Københavns Dommervagt




https://www.dr.dk/sporten/svoemning/tobias-bjerg-missede-vm-finale-efter-omsvoemning

SvømningTobias Bjerg missede VM-finale efter omsvømning21-årig svømmer satte samme indledende tid som russeren Kirill Prigoda, men i en direkte duel om en plads i finalen var russeren bedst.
Tobias Bjerg (th.
) måtte ud i omsvømning om pladsen i VM-finalen i 50 meter brystsvømning.
(Foto: Patrick B.
Kraemer © Scanpix)23.
juli 2019 kl.
15.
37Bemærk: artiklen er mere end 30 dage gammelLæs opTirsdag blev en begivenhedsrig dag for Tobias Bjerg.
Først satte den 21-årige svømmer dansk rekord, da han kvalificerede sig til semifinalerne i 50 meter brystsvømning ved VM på langbane i Sydkorea, og i semifinalen satte han igen rekord, da hans fingre ramte pladen efter 27,08 sekunder.
Men dagen var ikke slut endnu for Tobias Bjerg, for nok var tiden som den ottendebedste af de 16 semifinaledeltageres lige netop god nok til finalen, men tiden var også den samme som den, Kirill Prigoda fra Rusland satte i semifnalen forinden.
Dermed måtte de to svømmere ud i en ekstra svømning om den sidste plads i VM-finalen for de otte hurtigste på distancen.
- Jeg er glad.
Jeg har en chance, og det er megafedt.
Jeg får et løb mere i dag.
Nu gælder det om at få hjernen på det rette sted, og den her gang er det kun én, jeg skal slå.
Jeg er sikker på, jeg kan gøre det, sagde han til TV 2 Sport efter semifinalen.
Læs også:Dansk svømmer: Jeg gad ikke rigtig mereEt par timer senere måtte Tobias Bjerg så i vandet igen mod 23-årige Kirill Prigoda, der var favorit mod Tobias Bjerg.
Men det var ikke til at se.
De to svømmere lå side om side nærmest fra start til mål, og på de sidste meter så det endda ud til, at Tobias Bjerg lå forrest.
Men Prigodas indslag var bedre timet end Bjergs, og russeren vandt med tiden 27,09 sekunder mod Bjergs 27,16 sekunder.
Dermed gik den ottende og sidste plads i finalen til Kirill Prigoda - mens Tobias Bjerg fik høstet både erfaring, en stor oplevelse, en niendeplads og en dansk rekord.
- Det var lidt ærgerligt, men det er okay.
Jeg kom for at svømme, og nu har jeg svømmet tre gange, så det er næsten som at have været i finalen, sagde Bjerg efter omsvømningen til TV2 Sport.
FacebookTwitterKopier linkEmner:TV 2 (tv-kanal)|TV 2 Sport|Svømmesport|Sydkorea|Rusland




https://www.dr.dk/nyheder/indland/efter-flaatbid-59-aarig-smittet-med-hjernebetaendelse

IndlandEfter flåtbid: 59-årig smittet med hjernebetændelseSidste år blev to personer på Fyn og en i Jylland smittet med den frygtede hjernesygdom.
En 59-årig mand fra Nordsjælland er efter flåtbid blevet smittet med sygdommen centraleuropæisk hjernebetændelse (TBE).
23.
juli 2019 kl.
12.
02 | opdateret 23.
juli 2019 kl.
13.
20Bemærk: artiklen er mere end 30 dage gammelLæs opEn 59-årig mand fra Nordsjælland er efter flåtbid blevet smittet med sygdommen centraleuropæisk hjernebetændelse (TBE).
Det oplyser Statens Serum Institut.
Den 59-årige mand er smittet i Vinderød/Halsnæs i Nordsjælland.
Det er usædvanligt, at TBE-sygdommen findes andre steder end på Bornholm.
Sidste år blev to personer på Fyn og en person i Jylland dog smittet.
Læs også:GRAFIK Gør du det rigtigt?
Sådan fjerner du nemt en flåtI Danmark anbefales det, at man bliver vaccineret, hvis man bor eller opholder sig i længere tid på Bornholm og samtidig ofte er i tæt skov eller krat.
De seneste års tilfælde af smitte uden for Bornholm får ikke myndighederne til at ændre anbefalingen.
- Der er kun ringe risiko for turister med kortere ophold på øen, som derfor ikke generelt anbefales TBE-vaccine, skriver Statens Serum Institut.
Læs også:QUIZ Har du styr på, hvad der sker, når skovflåten bider?
Alle har dog mulighed for at blive vaccineret, men det kræver, at man selv betaler for det.
Symptomer ligner influenza og feberSymptomerne på TBE er delt i to faser.
Omkring en uge efter biddet får omkring en fjerdedel af de smittede influenzalignende symptomer og feber i en uges tid.
Derefter vil omkring en ud af tre af dem, der har influenzasymptomerne, opleve sygdommens anden fase og udvikle symptomer på hjernebetændelse.
Det vil typisk ske efter 1-21 dage uden symptomer efter perioden med influenza.
Læs også:Fire danskere er blevet smittet med sjælden men farlig flåtvirusOmkring en tredjedel af dem, der bliver indlagt med sygdommen, får længerevarende mentale eller neurologiske følger.
For børn kan sygdommen betyde mindre indlæringsvanskeligheder.
Højsæsonen for flåter er fra maj til oktober.
Flåterne er typisk båret af dyr som små gnavere, ræve og hjorte.
Skulle man blive bidt, skal man hurtigst muligt fjerne flåten fra kroppen.
/ritzau/FacebookTwitterKopier linkEmner:Sygdomme og lidelser|Bornholm|Statens Serum Institut|Fyn|Insekter




https://www.dr.dk/nyheder/kultur/film/12-aar-efter-kaempehit-simpsons-bagmand-bekraefter-ny-film

Film og serier12 år efter kæmpehit: 'The Simpsons'-bagmand bekræfter ny filmEfter 30 år er serien blevet forlænget med 2 sæsoner, og fans kan også forvente endnu en film.
Sidst 'The Simpsons' indtog biografsale verden over var i 2007.
Og selvom det er 12 år siden, så bliver det ikke den sidste film med Homer og alle de andre Simpsons.
(© Getty Images)Af Christian Mejdahl23.
juli 2019 kl.
13.
52Bemærk: artiklen er mere end 30 dage gammelLæs opHomer, Marge, Bart, Lisa og Maggie.
De fleste kender for- og efternavn på medlemmerne i den animerede familie i 'The Simpsons'.
Men flere var bekymrede for seriens overlevelse, da Disney tilbage i marts opkøbte det store filmstudie 20th Century Fox, som står bag 'The Simpsons'.
Der opstod spekulationer om, hvad opkøbet ville betyde for 'The Simpsons', og om Disney i den nærmeste fremtid kunne finde på at droppe at producere flere afsnit af serien.
Men serien er forlænget med to sæsoner, og Matt Groening, der er skaberen af 'The Simpsons', har på den netop overståede tegneseriekonference Comic Con i San Diego bekræftet, at der også kommer en ny 'The Simpsons'-film.
- Der er ingen tvivl om, at der kommer endnu en Simpsons-film på et tidspunkt, siger han med henvisning til Disneys store opkøb:- Jeg tror da, at Disney gerne vil have noget for deres penge.
I snart 30 år, har Homer og Marge Simpson dannet par og lukket tv-seere indenfor i deres tumultariske ægteskab med usædvanligt mange op og nedture.
(© Getty Images)12 år siden første film: 'Det slog os næsten ihjel'Første gang, man kunne se familien Simpsons på det store lærred, var i 2007, hvor den første og indtil nu eneste 'The Simpsons'-film havde premiere og indtjente imponerende 527 millioner dollars.
Men selvom filmen var en succes blandt både publikum og anmeldere, så har vi altså hele 12 år senere endnu ikke fået en 2'er, og fans har i flere år diskuteret, om det nogensinde vil ske.
Simpsons-bagmanden Matt Groening fortæller på tegneseriekonferencen, at filmen nær havde taget livet af serien.
- Det her er et ærligt svar: Den første Simpsons-film slog os næsten ihjel, siger Matt Groening.
- Vi havde ikke noget B-hold, der stod klar til at lave filmen dengang.
Det var de samme mennesker, der skrev, animerede, lagde stemmer og lavede musik til tv-serien, som også lavede filmen ved siden af, siger han og fortsætter:- Det var i 2007.
Vi er næsten kommet til hægterne igen.
Næsten.
Vigtig brik i streaming-krigAnnonceringen kommer tæt på 30-års jubilæet for serien, der havde premiere 17.
december 1989.
Ifølge tv-ekspert og kæmpe-'The Simpsons'-fan Keld Reinicke, så er det unikke ved 'The Simpsons', at den er enormt politisk ukorrekt og samtidig rammer meget bredt, som kun de færreste komedieserier ellers formår.
- Ofte er det sådan, at en komedie er smal i det, hvis den skal være rigtig cool.
For når man laver grin, er det jo ofte på bekostning af andre.
Så det er ret utroligt, at 'The Simpsons' stadig formår at være mainstream og sjov på samme tid, siger han.
En anden kvalitet, Keld Reinicke ser ved serien, er skabernes evne til at følge med tiden.
- De har været dygtige til at modernisere sig selv og ramme stemninger og strømninger i tiden og lave grin med dem.
Hvis der kommer en ny præsident, ses det i serien med det samme.
Hvis der kommer en ny iPhone eller en Pokémon GO-app, så har Bart den.
De er dygtige til deres håndværk, siger Keld Reinicke.
Tv-eksperten var da heller ikke rigtigt nevøs for seriens skæbne, da Disney opkøbte 20th Century Fox.
Faktisk tror han, at den kommende film meget vel kan få en plads på Disneys kommende streaming-platform Disney+, som kommer til efteråret.
- De vil jo ikke helt sige det, men jeg tror, at udmeldingen om den nye film hænger sammen med den streamingkrig, som Disney og Netflix kommer til at ligge i til efteråret.
Der vil hele 'The Simpsons'-universet være et stort trækplaster for Disney, siger Keld Reinicke.
Det yngste medlem i 'The Simpsons'-familien er Maggie, der stadig bruger sut og ikke er ældet en dag i løbet af de 30 år, serien har kørt.
(© Getty Images)FacebookTwitterKopier linkEmner:Keld Reinicke (producer)|Netflix|Apple Inc.
|Virksomhedshandler|San Diego




https://www.dr.dk/sporten/cykling/tourdefrance/tager-du-ogsaa-en-lur-til-tour-de-france-her-er-soevnforskerens

Tour de FranceTager du også en lur til Tour de France?
Her er søvnforskerens forklaringDet er ikke underligt, hvis du napper en ’Tour-lur’.
Flere parametre er opfyldt, når Tour de France ruller over skærmen.
Af Johan Haarløv, Grafik: Vibeke Kjær Lund og Video: Rikke Smed Iversen23.
juli 2019 kl.
11.
44Læs opJeg ved nærmest, inden jeg sætter mig i sofaen, at det vil ske.
Når først jeg har tændt for Tour de France i fjernsynet, kommer luren til at presse sig på.
Som en sprinter, der ved, at han ikke kan følge med de letteste klatrere over Tourmalet, er jeg helt bevidst om, at jeg ikke kan holde søvnen fra døren.
Det er fysisk umuligt.
Når først mine øjenlåg én gang har været nede og vende, kan jeg ligeså godt resignere.
Det passer faktisk godt til vores biologi med en lur lige dér, hvor der er Tour de France.
Birgitte Rahbek Kornum, søvnforsker på Københavns UniversitetOg jeg kan næsten stille mit ur efter, hvornår det sker.
45 minutter efter at jeg har sat mig til rette, kommer søvnen snigende.
Eller typisk deromkring hvor Rolf Sørensen har været igennem fra motorcyklen tredje gang, og den fjerde borgruin på en bakketop har panoreret over i billeder af feltet på intens jagt efter endnu et udsigtsløst udbrud.
Tag ikke fejl, jeg kan virkelig godt lide Tour de France, men hvorfor er det så let at falde i søvn til?
Vi har spurgt Birgitte Rahbek Kornum, der er forfatter og seniorforsker i søvn på Københavns Universitet.
Kan du på et helt overordnet plan forklare, hvorfor det er så let at falde i søvn til Tour de France?
- Hjemme hos os kalder vi det ’Lur de France’.
Man falder i søvn, fordi man slapper godt af.
- Når man ikke sover, bliver man holdt vågen af en masse aktivitet i hjernen.
Især i det område, der hedder krybdyrhjernen.
Den sidder i den nederste del af hjernen og registrerer, hvad der foregår omkring én, og hvad ens behov er.
Den sørger for, at man er passende vågen til den udfordring, man står overfor.
- Når man sidder i sofaen og ser Tour de France, og især på de lange etaper, hvor man nærmest kan regne ud, hvad der sker, begynder alle krybdyrhjernens basale mekanismer at slappe af.
Langsomt holder de op med at sende signaler til storehjernen, og så falder man lettere i søvn.
- Mange af os moderne mennesker lider af et lille søvnunderskud, så hjernen har konstant et uopfyldt behov for søvn, som den til hver en tid vil forsøge at indhente, når den kan komme til det.
Betyder det noget for, hvor let man falder i søvn, hvor meget eller lidt man faktisk går op i cykelløbet?
- Det betyder helt sikkert noget.
Hvis hjernens belønningssystem giver én et dopaminkick af cykelløb, fordi man går vildt op i selv de små detaljer, så falder man ikke i søvn.
Så vil hjernen holde én vågen, fordi man vil holde øje med det næste, der sker, som kan give et dopaminkick.
Tour de France-etaperne køres jo om eftermiddagen, så hvad betyder tidspunktet på dagen for, hvor let man falder i søvn?
- Man er naturligt træt om eftermiddagen, især først på eftermiddagen, og det er et godt tidspunkt at sove på.
Læs også:MIN VERSION Med 80 kilometer i timen ud over autoværnet: 'Måtte vælge om jeg ville leve eller dø'- Vi har alle sammen en indre døgnrytme, og der har søvnforskningen vist, at man har et vindue tidligt på eftermiddagen, hvor det er nemmere at falde i søvn.
Først på aftenen kan det for eksempel være sværere at falde i søvn.
Det passer faktisk godt til vores biologi med en lur lige dér, hvor der er Tour de France.
Hvad betyder det, at der konstant bliver snakket i baggrunden?
- For nogle mennesker vil en lille smule baggrundsstøj være med til at distrahere hjernen, så den ikke starter et tankemylder.
For eksempel ved at lytte til regnvejr eller hvalsang, eller hvad det nu kan være.
Så hvis man koncentrerer sig om at høre efter, kan det for nogen være meget søvndyssende.
- Men det er meget individuelt, om det distraherer hjernen tilpas meget til, at man ikke begynder at tænke på alle mulige ting, man har glemt, men tværtimod bliver søvndysset.
Og lidt i samme tråd – betyder det noget, at der er en konstant summen fra helikopteren, der flyver rundt over rytterne og sender tv-billeder hjem?
- Der findes ikke nogen videnskabelige undersøgelser, der viser, at én bestemt lyd er bedre end en anden til at få folk til at falde i søvn.
Så længe det er en relativt monoton lyd – om det så er snak eller en helikopter - der kører i baggrunden, kan det have en effekt.
Man kan altid nyde det spektakulære landskab, som Tour de France hvert år byder på.
Her klatrer rytterne igennem Pyrenæerne.
Hvad betyder det, at Tour de France ligger om sommeren, og det derfor typisk er varmt?
- Man falder lettere i søvn, hvis man har det varmt.
Det må dog ikke være for varmt.
Men man kan ikke termoregulere sig, når man sover, for man kan ikke tage tøj af og på.
Så man er meget afhængig af omgivelsernes temperatur for at holde en passende kropstemperatur.
- Der sidder sensorer i huden, der vurderer, om kroppen har det varmt nok.
Hvis man har det for koldt, vil sensorerne sende signaler til hjernen om, at det er for koldt til at sove, og så vil man blive holdt vågen.
En 'Tour-lur' - kort fortaltDu slapper af - Den del af hjernen, der populært kaldes krybdyrhjernen, genkender situationen som 'ufarlig', og sender signaler til storehjernen om, at du godt kan slappe af.
Et 'lur vindue' -Etaperne køres desuden om eftermiddagen, hvor din naturlige døgnrytme er nede i en dal.
Der er så at sige et 'vindue' om eftermiddagen, hvor man falder lettere i søvn.
Ingen tankemylder - Den konstante kommentering i TV gør, at din hjerne forsøger at følge med og dermed sniger forstyrrende tankemylder sig ikke ind i hovedet, der kunne risikere at holde dig vågen.
Varmen - Kroppen slapper mere af i varme kontra i kulde.
At Tour de France foregår om sommeren, hvor det typisk er varmt, gør det mere sandsynligt, at du falder i søvn, end hvis det foregik om vinteren.
Jeg ligger typisk på sofaen og ser Tour de France – hvad betyder kroppens position for, hvor let man falder i søvn?
- Næsten alle dyr – herunder også mennesker – indtager en liggende hvileposition, når man skal sove.
Præcis hvorfor er ikke klart påvist.
Nogen mener, at det er godt for trykket i hjernen, som ændrer sig, når man lægger sig ned, og det skulle være godt for væskeflowet i hjernen, og det skulle være godt for søvnen.
Men det er ikke endegyldigt bevist.
Betyder det noget, at man godt ved, at man nok ikke går glip af det store ved at tage en lille lur?
- Det hænger sammen med, at hjernen slapper af.
Hvis den ved, at der ikke er nogen farer, at den ikke behøver at være opmærksom, så slapper den af.
Hjernen har en masse systemer, der har til opgave at holde øje med omgivelserne, og hvis man ikke har en forventning om at skulle følge med i noget, så vil hjernen også slappe af.
Hvor lang tid må man sove, hvis ikke man skal vågne op og være helt groggy?
- Så skal man undgå at ramme ned i den dybe søvn, og den indtræffer efter et kvarter til 20 minutters søvn.
Så hvis man kan nøjes med at sove maks.
et kvarter, så er det nemmere at vågne.
Hvis først man når ned i den dybe søvn, så er det bedre at sove en hel time til halvanden, for så er man tilbage i let søvn eller drømmesøvn, og de faser er lettere at vågne fra.
I videoen kan du se vores reporter Kresten Mosbæk Gravesen prøve kræfter med den usædvanligt stejle stigning Plance des Belles Filles.
Det er bestemt ikke søvndyssende!
Hvad giver det så, hvis man bare sover 10 minutter?
- Det giver en lille opfriskning.
Det er ikke noget, der rykker noget i det store søvnregnskab.
Hvis jeg tager en for lang Tour-lur, så kan jeg have svært ved at sove om aftenen – er det helt normalt?
- Ja, det er det.
Almindelige voksne skal i gennemsnit sove 7,5 timer om dagen.
Og dem kan man godt fordele ud over hele døgnet.
Så hvis man har sovet halvanden time om dagen, så har man bare seks timer tilbage om natten.
Læs også:VIDEO Tatoveringer passer ikke ind i Tour-feltetSå hvor lang er den perfekte lur?
- Det kommer meget an på, hvad man vil opnå med sin lur.
Hvis man bare vil have en opkvikker, skal man bare sove de der ti minutter til et kvarter.
Men hvis man er i større søvnunderskud, så er det bedre at sove i hvert fald en time til halvanden.
Men hvis man er ligeglad med, hvor tummelumsk man er, når man vågner, så sker der ikke noget ved at komme ned i den dybe søvn og sove mellem et kvarter og en time.
Hvad skal man gøre, hvis man rigtig gerne vil følge med i en etape, men kan mærke søvnen komme snigende?
- Man kan få pulsen op, så man kan stille sig op og hoppe lidt.
Ellers er det svært at sove, hvis man fryser, så man kan åbne vinduet og sidde og fryse lidt, selvom det ikke lyder så behageligt.
Man kan også drikke koffein, enten i kaffe eller cola.
Skal man være urolig, hvis man gang på gang falder i søvn til Tour de France?
- Når det er sommerferie, betyder det selvfølgelig ikke så meget, men man kan godt begynde at tænke over, om man får nok søvn om natten.
FacebookTwitterKopier linkEmner:Frankrig|Søvn|Københavns Universitet|Cykelsport|Rolf Sørensen (cykelrytter)




https://www.dr.dk/nyheder/udland/live-tv-storbritanniens-naeste-premierminister-bliver-offentliggjort






https://www.dr.dk/nyheder/udland/popstjernen-ricky-martin-protesterer-med-tusindvis-af-puertoricanere-det-er-mit-kald

UdlandPopstjernen Ricky Martin protesterer med tusindvis af puertoricanere: Det er mit kaldKorruption og afslørende chatbeskeder får indbyggerne i Puerto Rico til at kræve guvernørens afgang.
Af Louise Brodthagen Jensen23.
juli 2019 kl.
10.
50Bemærk: artiklen er mere end 30 dage gammelLæs opTil lyden af salsa og øredøvende fløjt var titusinder demonstranter i går på gaden i Puerto Ricos hovedstad, San Juan, i det, der ligner kulminationen på knap to ugers protester.
Flag i blå, røde og hvide farver vejrede blandt demonstranterne, der indtog øens primære hovedvej, Las Americas, til hovedstaden, mens de gentagne gange fremsatte kravet om, at guvernør Ricardo Rossello skal gå af.
Hvem styrer Puerto Rico?
Puerto Rico fungerer som et selvstyre, der hører under USA’s territorium.
Puerto Rico har et lovgivende parlament med to kamre og ledes af guvernør Riccardo Ricky Rossello, der tilhører partiet De Nye Progressive, som kæmper for, at øen skal blive en fuldgyldig amerikansk delstat.
Efter flere ugers ellers fredelige protester måtte politiet i San Juan sidst på aftenen ty til tåregas mod demonstranterne, som nægtede at forlade byen.
Blandt de mange demonstranter var blandt andre popstjernen Ricky Martin, der selv er fra San Juan.
- Det her er mit kald.
Det er et land, der beder om fred, et land, der beder om retfærdighed, og når man har været trådt på, har man bare lyst til mærke denne her energi og gøre en forskel.
Det tror jeg på, vil ske, lyder det fra den 47-årige superstjerne.
Den politiske krise på den caribiske ø med omkring 3,2 millioner indbyggere begyndte, da det undersøgende medie Centro de Periodismo Investigativo offentliggjorde et næsten 900 sider langt dokument med samtaler mellem guvernør Rossello og 11 af hans nærmeste embedsmænd.
Ricky Martin er bare en af flere kendte sangere, der deltog i mandagens demonstrationer.
Også rapperen Residente var med i San Juan.
 Den centrale hovedvej, der fører til hovedstaden San Juan var fyldt af demonstranter, der for 9.
dag i træk protesterede mod guvernøren.
 "Når tyrani er loven, er revolution ordenen", står der på en af demonstranternes skilte.
 Politiet måtte ty til at bruge tåregas mod de mange demonstranter i den gamle bydel i San Juan.
 Flere tusind var mødt op i den gamle bydel, hvor politiet havde sat en barrikade op på gaden, der fører til guvernørens palæ.
1 / 5Ricky Martin er bare en af flere kendte sangere, der deltog i mandagens demonstrationer.
Også rapperen Residente var med i San Juan.
1 / 5Den centrale hovedvej, der fører til hovedstaden San Juan var fyldt af demonstranter, der for 9.
dag i træk protesterede mod guvernøren.
2 / 5"Når tyrani er loven, er revolution ordenen", står der på en af demonstranternes skilte.
3 / 5Politiet måtte ty til at bruge tåregas mod de mange demonstranter i den gamle bydel i San Juan.
4 / 5Flere tusind var mødt op i den gamle bydel, hvor politiet havde sat en barrikade op på gaden, der fører til guvernørens palæ.
5 / 5Gennem en lang række beskeder fra 2018 til i dag beskriver dokumentet, hvordan Rossello og embedsmændene udtaler sig både sexistisk og homofobisk om adskillige politikere og andre (heriblandt Ricky Martin), samt gør grin med ofrene for orkanen Maria, der hærgede øen i 2017.
Guvernør går ikke af - men genopstiller heller ikkeRossello slog efter demonstrationerne i går fast, at han ikke har tænkt sig at gå af før tid, men at han dog ikke genopstiller til posten.
- Jeg har set demonstrationerne, jeg har hørt, hvad folk taler om.
Jeg har også taget den beslutning, at jeg ikke genopstiller, sagde guvernøren i aftes til amerikanske Fox News.
Et ekko af den videobesked, han selv lagde ud på Facebook søndag;- Jeg har begået fejl, og jeg har undskyldt.
Jeg er en ordentlig mand, der elsker denne ø og alle og enhver, lød det blandt andet.
Men undskyldningen er ikke nok til at tilfredsstille hans kritikere.
Puerto Rico guvernør, Ricardo Rossello, er ikke klar til at træde tilbage, men genopstiller heller ikke, siger han.
Kritikken er væltet ned over guvernøren og de mere eller mindre tætte embedsmænd, der ifølge dokumentet, som er blevet døbt "Rickyleaks" på de sociale medier, er involveret.
En af kritikerne er San Juans borgmester, Carmen Yulin Cruz, der selv bliver nævnt med navn i Rossellos chat-samtaler.
Ifølge dokumentet diskuterer guvernøren med en af sine økonomiske rådgivere, hvordan det vil være en tjeneste for Rossello, hvis Cruz blev skudt, ligesom guvernøren siger, at Cruz må have droppet sin medicin, efter hun annoncerede, at hun stiller op som guvernør for oppositionspartiet Det Populære Demokrati.
Fra hovedstadens borgmester er der opbakning til demonstrationerne.
- Vi er parate her på rådhuset med skiftehold med læger og sygeplejersker til at modtage alle, der bliver ramt af tåregas, bliver såret eller potentielt bliver skudoffer, lyder det fra Carmen Yulin Cruz.
Kritik fra USA's præsidentOgså Donald Trump, der ved flere lejligheder har kritiseret blandt andre Cruz i forbindelse med oprydningsarbejdet efter orkanen Maria og har overdrevet USA’s bistand til øen, har kaldt Rossello "en forfærdelig guvernør".
Umiddelbart før skandalen om de lækkede samtaler, blev to topfolk i Rossellos regering anholdt af det amerikanske forbundspoliti, FBI, på mistanke om korruption og misbrug af de 15,5 millioner dollar, Puerto Rico har modtaget fra den amerikanske stat som økonomisk hjælp efter orkanen, der ramte øen i 2017.
Maria formodes at have kostet op mod 4.
000 mennesker livet.
FacebookTwitterKopier linkEmner:Donald Trump (politiker)|USA|Demonstrationer|Puerto Rico|Fox News




https://www.dr.dk/nyheder/regionale/hovedstadsomraadet/borgerforslag-vil-saette-en-stopper-roundup-grotesk-man-stadig

KøbenhavnBorgerforslag vil sætte en stopper for Roundup: 'Grotesk, at man stadig kan købe det''Alt, der er hormonforstyrrende og gør skade på os og naturen, skal væk fra hylderne,' siger forslagsstiller.
Christiane Bjørg Nielsen vil have alle private haveejere til at stoppe med at bruge Roundup, men på sigt skal det også gælde landbruget.
Af Karoline Kert og Nanna Mortensen23.
juli 2019 kl.
12.
05Bemærk: artiklen er mere end 30 dage gammelLæs opSelvom baghaven måske er fyldt med mælkebøtter, skvalderkål og tidsler, så skal det ikke være muligt at gribe til ukrudtsmidler som Roundup.
Det mener en gruppe borgere fra Region Hovedstaden, der har stillet et borgerforslag til Folketinget.
De ønsker et øjeblikkeligt ophør med salg af Roundup og lignende giftige midler til privatbrug i haver og på offentlige fællesarealer.
Private er ikke uddannede i at bruge pesticider, og derfor er risikoen for, at de bruger det forkert, betydeligt større.
Nina Cedergreen, professor i miljøtoksikologi, Københavns Universitet- Det er grotesk, at man stadig kan gå i sit lokale byggemarked og købe en dunk Roundup, når det kan måles i vores grundvand, siger Christiane Bjørg Nielsen, der er hovedforslagsstiller.
Indtil videre har over 20.
000 danskere skrevet under på, at Roundup og andre ukrudtsmidler skal væk fra hylderne, men det kræver 50.
000 underskrifter, før Folketinget skal tage stilling til det.
På Københavns Universitet er professor i miljøtoksikologi Nina Cedergreen umiddelbart positiv over for forslaget.
- Private er ikke uddannede i at bruge pesticider, og derfor er risikoen for, at de bruger det forkert, betydeligt større, end hvis det bliver brugt i erhvervsmæssig sammenhæng, siger hun men påpeger, at der helt overordnet er en lang række kemikalier, man burde bekymre sig mere om, hvis man vil gøre en forskel for miljøet og grundvandet.
- Hvis vi sætter for stor fokus på pesticider som den eneste fare, så risikerer vi at glemme alle de andre stoffer, som vi også lukker ud i miljøet, siger hun.
DN: Roundup er dovenskabHos Danmarks Naturfredningsforening er de positive over for borgerforslaget, da brugen af Roundup i private baghaver ifølge Thyge Nygaard, der er landbrugspolitisk seniorrådgiver, kun skyldes dovenskab og en gammeldags opfattelse af, hvad en pæn have er.
- Det kan have konsekvenser for vores grundvand og for den biodiversitet, som findes i vores haver, som bestemt ikke er ubetydelig, siger han.
Hvad er Roundup?
Roundup er et ukrudtsmiddel, der er udviklet af det amerikanske firma Monsanto.
Siden er det overtaget af kemigiganten Bayer.
Den aktive ingrediens er glyphosat, der er et herbicid, altså et kemisk stof, og som er verdens mest udbredte ukrudtsdræber.
Roundup er meget populært i landbruget og er brugt i mange årtier, især i USA.
Ukrudtsmidlet er tilladt i Danmark og EU.
Verdenssundhedsorganisationen WHO mener, at der er risiko for, at glyphosat er kræftfremkaldende.
Kræftens Bekæmpelse opfordrer danskerne til at lade være med at bruge Roundup.
For ganske nylig har Vietnams regering besluttet at forbyde produkter med glyphosat.
Kilder: Den Store Danske, BT, Danwatch, DRIfølge borgerforslaget skal forbuddet også gælde på offentlige arealer som parker, fodboldbaner og i vejkanten.
Men det kan måske blive svært, mener Thyge Nygard.
- Der er måske en lovmæssig vanskelighed ved totalt at forbyde det, men al opmærksomhed omkring emnet er med til at mindske forbruget af giftstoffer hos private, siger han.
V og Ø er klar til at se på forslagetSelvom der stadig er et stykke vej op til de 50.
000 underskrifter, som borgerforslaget kræver, før Folketinget skal tage stilling til det, så er der opbakning fra Enhedslistens miljøordfører Mai Villadsen.
- Der er mistanke om, at Roundup leder til kræft, og derfor foreslår vi også i Enhedslisten, at man skal forbyde brugen af det i Danmark overalt, men en god start er at forbyde det i private haver, siger hun.
I Venstre er man lidt mere skeptisk over for borgerforslaget, som ifølge miljø- og fødevareordfører Erling Bonnesen er for ukonkret, fordi det dels drejer sig om et forbud mod glyfosat, som findes i for eksempel Roundup, men også et forbud mod insektmidler.
- Der er tale om forskellige stoffer, som rent fagligt og sagligt skal behandles hver for sig, siger han og fortsætter:- Danmark har verdens skrappeste godkendelsessystem, og stoffet glyfosat, som borgerforslaget vil forbyde, er godkendt i EU.
Men vi ser selvfølgelig på det, når det kommer ind til os, siger Erling Bonnesen.
Læs også:Her er alt ukrudt velkommen: Maria og familien dropper bede og plæneklipperI Enhedslisten er Mai Villadsen også meget klar på at se på forslaget, hvis det får underskrifter nok.
- Jeg vil rigtig gerne støtte borgerforslaget, for det er så vigtigt, at vi passer bedre på vores biodiversitet, drikkevand og vores egen sundhed, siger hun.
Miljøminister Lea Wermelin (S) holder ferie, og det har derfor ikke været muligt at få en kommentar fra hende.
FacebookTwitterKopier linkEmner:Erling Bonnesen (politiker)|Lea Wermelin (politiker)|Socialdemokraterne|Københavns Universitet|Planteavl




https://www.dr.dk/sporten/oevrig/rindom-har-lagt-sig-i-spidsen-i-vm

Øvrig sportRindom har lagt sig i spidsen i VMEfter en anden- og en femteplads fører Anne-Marie Rindom VM i Laser Radial.
Anne-Marie Rindom vandt VM-bronze i Aarhus for et år siden i laser radial.
I år har hun kurs mod mere.
23.
juli 2019 kl.
10.
23Bemærk: artiklen er mere end 30 dage gammelLæs opDen danske sejler Anne-Marie Rindom er på vej mod et nyt stort resultat.
Før sidstedagen ved verdensmesterskaberne i Laser Radial har hun lagt sig i spidsen i japanske Sakaiminato.
Hun avancerede fra den samlede femteplads til førstepladsen efter dagens to sejladser, hvor hun blev nummer to og nummer fem.
Det fremgår af arrangørens hjemmeside.
Dermed har hun gode muligheder for at gentage bedriften fra 2015, hvor hun blev verdensmester.
VM-guldet bliver afgjort i morgen, hvor der er to sejladser.
Den foreløbige førsteplads er kulminationen på en opadgående kurve efter at have fået en uheldig VM-indledning med en tyvstart i anden sejlads og en 28.
-plads i tredje sejlads.
Den dårligste sejlads må trækkes fra, hvilket i Rindoms tilfælde er tyvstarten, som medførte en 57.
-plads.
Læs også:Rindom med ambitioner forud for VM: ’Vil kæmpe med om et topresultat’Anne-Marie Rindom blev europamester tilbage i maj.
Også ved VM får hun hård konkurrence af europæere.
Tyrkiske Ecem Güzel ligger nummer to med to point op til Rindom, mens finske Tuula Tenkanen og hollandske Marit Bouwmeester følger efter på de næste pladser.
U21-verdensmester Anna Munch deltager også ved det igangværende VM i Japan.
Inden de sidste to sejladser ligger hun som nummer 22 uden en realistisk mulighed for at vinde en medalje.
/ritzau/FacebookTwitterKopier linkEmner:Anne-Marie Rindom (sejler)|Sejlsport|Holland|Japan




https://www.dr.dk/nyheder/udland/boris-johnson-vi-er-den-slumrende-kaempe-der-kaster-al-tvivl-til-side

BrexitSe temaUdlandBoris Johnson: Vi er den slumrende kæmpe, der kaster al tvivl til sideKommende britisk premierminister vil levere brexit, forene landet og slå Labours leder.
Af Louise Brodthagen Jensen23.
juli 2019 kl.
14.
11Bemærk: artiklen er mere end 30 dage gammelLæs opMed over dobbelt så mange stemmer som modstanderen, udenrigsminister Jeremy Hunt, er den tidligere udenrigsminister og London-borgmester Boris Johnson valgt som formand for Det Konservative Parti og dermed også landets kommende premierminister.
Som forventet var det den 55-årige Boris Johnson, der for kort tid siden gik på scenen i Westminister i London og takkede de knap 160.
000 partimedlemmer for tilliden.
I en knap fem minutter lang tale skitserede den nyvalgte partileder den helt store udfordring: at få forenet partiet og sørge for, at der bliver levet op til resultatet af den tre år gamle brexit-afstemning, så briterne kan træde ud af EU 31.
oktober.
Han afviste samtidig billedet af et parti, der har været splittet og efter mange måneders brexit-forhandlinger er ved at være mørt.
- Jeg læste i Financial Times i morges, at ingen kommende leder har stået over for så overvældende omstændigheder.
Men jeg spørger jer: Føler I jer overvældede?
For mig ser I ikke sådan ud, sagde han.
Jeremy Hunt (tv.
) måtte nøjes med 46.
656 mod Boris Johnsons 92.
153 stemmer fra de konservative partimedlemmer.
- Ingen har monopol på, hvad der er klogtHan påpegede, at han godt var klar over, at beslutningen om at vælge ham som partileder, sikkert vil blive kritiseret mange.
- Men intet parti eller en enkelt person har monopol på, hvad der er klogt, sagde han i talen.
Boris Johnson har stået fast på, at briterne træder ud af den europæiske union 31.
oktober, uanset om der ligger en skilsmisse-aftale med EU eller ej, og den kategoriske udmelding har allerede fået flere ministre til at meddele, at de træder tilbage.
Men partiet står stærkere, når det står samlet, understregede Boris Johnson i sin tale, som han indledte med at takke den tidligere partileder Theresa May og også lovpriste Jeremy Hunt som modstander til formandsposten.
Vi skal levere brexit, vi skal forene landet, og vi skal slå Jeremy CorbynBoris Johnson, ny leder af det Konservative PartiDet Konservative Parti står over for et afgørende historisk øjeblik, lød det fra Boris Johnson, der understregede, at det nu handler om at fokusere på tre punkter:- Vi skal levere brexit, vi skal forene landet, og vi skal slå Jeremy Corbyn (leder af oppositionspartiet Labour, red.
), sagde Johnson, der efterfølgende i sin lidt vanlige humoristiske stil gjorde opmærksom på, at han godt var klar over, at forkortelsen af de tre punkter ender med ordet DUD (Deliver, Unite, Defeat, red.
), der lidt løst kan oversættes til 'fuser' eller 'flop'.
- Men den sidste del af planen er 'energi', så forkortelsen er DUDE, lød det fra Johnson som modtog både latter og bifald for sin korte tale.
- Vi er den slumrende kæmpe, der kaster al tvivl til side, sagde Boris Johnson, der lovede forbedringer af blandt andet infrastruktur, uddannelse og politi.
Når Theresa May i morgen formelt indgiver sin afskedsbegæring til dronning Elizabeth, bliver Boris Johnson landets premierminister og skal i de kommende dage danne sin nye regering.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU|EU-forhold




https://www.dr.dk/sporten/formel1/magnussens-bil-opgraderet-til-naeste-grandprix

Formel1Magnussens bil opgraderet til næste grandprixDanskerens Haas-racer får mere vejgreb til weekendens Formel 1-løb på Hockenheim i Tyskland.
Kevin Magnussens Haas-racer bliver opgraderet til weekendens grandprix i Tyskland.
23.
juli 2019 kl.
10.
00Bemærk: artiklen er mere end 30 dage gammelLæs opNår starten går til Tysklands Formel 1-grandprix på søndag, vil Kevin Magnussens racer være opgraderet med aerodynamiske ændringer, mens hans makker hos Haas, Romain Grosjean, fortsætter med samme bil som ved det seneste løb på Silverstone i England.
Det skriver Formel 1-mediet formula1.
com.
Med to forskellige opsætninger kan Haas fortsætte med at søge svar på, hvorfor holdets opgraderinger ikke har givet bonus.
På Silverstone vendte Grosjean tilbage til opsætningen fra sæsonens første grandprix i Melbourne, mens Magnussens racer var opgraderet.
Men det fik holdets ingeniører ikke meget ud af, fordi de to kørere kolliderede tidligt i løbet.
Læs også:Haas-chef efter skuffende løb: Det er uacceptabeltTeamchef Günther Steiner var angiveligt rasende over sammenstødet.
Ikke alene fordi Haas gik glip af potentielle point, men fordi holdet også forlod Silverstone uden vigtige data om de to bilers mangler.
Begge biler kom med det samme i pit, men efter syv omgange udgik Magnussen, og få minutter senere opgav Grosjean at fuldføre.
- Det var et meget skuffende løb for os.
Det bedste vores kørere kunne have taget med til kampen, var en skovl - for at grave det hul vi er i endnu dybere, sagde Günther Steiner efter løbet til formula1.
com.
VM-stillingen efter 10 af 21 løb1.
Lewis Hamilton, 223 point2.
Valtteri Bottas, 1843.
Max Verstappen, 1364.
Sebastian Vettel, 1235.
Charles Leclerc, 12012.
Kevin Magnussen, 1417.
Romain Grosjean, 2Nu vil holdet igen forsøge med to forskellige opsætninger på Hockenheim i Tyskland.
- Der blev indsamlet nyttig information fra fredagens og lørdagens kørsel på banen (Silverstone, red.
), men dataindsamlingen blev forkortet, siger Haas.
- Som en konsekvens fortsætter Grosjean i Tyskland med samme aerodynamiske opsætning som i Melbourne.
Magnussen vil derimod køre med den seneste opgradering til Haas' VF-19, som er designet til at forbedre downforce (vejgreb, red.
) og bilens overordnede køreegenskaber.
Steiner tilføjer, at mere downforce altid bidrager til at give mere fart i en bil.
Læs også:Nye regler: 1970'erne skal gøre Formel 1 spændende igenEt gennemgående problem for Haas har været at få bilerne til at fungere med de Pirelli-dæk, som alle biler i Formel 1 skal køre med.
- Vi forsøger at få dækkene til at virke bedre for os.
Det er den største forbedring, vi kan lave i øjeblikket, og det har meget med downforce at gøre, siger Steiner.
Dækproblemet har især plaget Haas efter en opgradering af bilerne op til det spanske grandprix i Barcelona.
Derfor valgte Grosjean at gå tilbage til samme opsætning som i Melbourne.
Ingen af Haas-kørerne har scoret point siden Monacos grandprix i maj.
Holdet er siden faldet fra en sjetteplads i konstruktørernes stilling til nummer ni.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Tyskland|formula1.
com.
|Motorsport




https://www.dr.dk/nyheder/indland/politibetjent-mistede-livet-i-trafikulykke-paa-langebro-i-nat

IndlandPolitibetjent mistede livet i trafikulykke på Langebro i natHan blev tilfældigt impliceret, mens han var i tjeneste, oplyser Københavns Politi.
Betjenten mistede livet på Langebro i nat, da han tilfældigt blev impliceret i en trafikulykke (foto: Steven Knap, Droto).
Af Emil Søndergård Ingvorsen og Kasper Duncan Gram (video)23.
juli 2019 kl.
10.
35 | opdateret 23.
juli 2019 kl.
11.
23Bemærk: artiklen er mere end 30 dage gammelLæs opEn 35-årig politiassistent ved Københavns Politi mistede i nat livet i en trafikulykke ved Langebro.
Han blev tilfældigt impliceret i trafikulykken, mens han var i tjeneste.
Det skriver Københavns Politi i en pressemeddelelse.
- Det er en besked, vi alle har modtaget med stor sorg.
Han var en vellidt kollega, som efterlader et stort tab hos Københavns Politi.
Mine tanker og dybeste medfølelse går til de pårørende, siger chefpolitiinspektør Jørgen Bergen Skov.
Alle landets politistationer vil i dag flage på halv til ære for deres dræbte kollega.
Betjentens nærmeste pårørende er underrettet, oplyser politiet, som for nærværende ikke vil kommentere sagen yderligere.
Ulykken på Langebro skete kort efter midnat.
(Foto: Presse-fotos.
dk © Scanpix)Syv biler impliceretRitzau talte i nat med Københavns Politi, som fortalte, at de kort efter midnat fik en anmeldelse om en trafikulykke på Langebro i retning mod København.
Politiets vagtchef oplyste, at seks til syv biler var involveret.
Her bekræftede de ligeledes, at en person havde mistet livet.
Ingen andre kom til skade i ulykken.
Vagtchefen oplyste videre, at en person var stukket af fra ulykkesstedet.
Politiet har efterfølgende anholdt en 25-årig mand, som de formoder er den flygtende mand.
Han bliver fremstillet i grundlovsforhør senere i dag, oplyser politiet til DR Nyheder.
FacebookTwitterKopier linkEmner:København|Københavns Politi|Politi|Kriminalitet|Ulykker




https://www.dr.dk/nyheder/indland/miljoeminister-kaldes-i-samraad-det-er-ikke-godt-nok-vi-ikke-ved-om-vi-bader-i

IndlandMiljøminister kaldes i samråd: 'Det er ikke godt nok, at vi ikke ved, om vi bader i kloakvand'Partier vil vide præcis, hvor meget urenset kloakvand, der løber ud i naturen.
Miljøminister Lea Wermelin skal sørge for, at vi får et klart billede af, hvor meget kloakvand, der bliver ledt ud i åer og søer, kræver flere partier.
Af Line Jenvall23.
juli 2019 kl.
11.
00Bemærk: artiklen er mere end 30 dage gammelLæs opKritik i stride strømme bliver rettet mod miljøminister Lea Wermelin (S) fra både oppositionen og regeringens støttepartier.
For mens det er uvist, hvor meget kloakvand, der bliver ledt ud i åer, søer og i havet, når store regnskyl oversvømmer kloakkerne, vil Lea Wermelin afvente, at Miljøstyrelsen "forbedrer sin viden på området", før hun ser på sagen politisk.
Men der skal mere til, lyder det fra Enhedslisten, De Konservative, Alternativet og SF.
- Det kan ikke nytte noget, at den nye regering starter med at sidde på hænderne, siger SF's politiske ordfører, Karsten Hønge.
Vi har en miljøbombe, som vi ikke engang ved, hvor og hvornår detonerer.
Karsten Hønge, Politisk ordfører for SFAlternativets politiske ordfører, Sikandar Siddique, finder ministerens reaktion bekymrende og uansvarlig.
- Det her er ikke noget, der kan vente, når vi har borgere, der fisker i åerne og bader i søerne, siger Sikandar Siddique.
- Det er ikke godt nok, at vi ikke ved, om vi bader i kloakvand, siger han.
De to partier vil kalde miljøminister Lea Wermelin i samråd om sagen.
'Meget ulækkert og ikke godt nok'Miljøstyrelsen måler ikke på, hvor meget urenset kloakvand, der bliver ledt ud i naturen, når himlen åbner sig, og kloaksystemerne ikke kan rumme al vandet.
Overblikket bygger på meget forskellige indberetninger fra kommunerne og modellerede beregninger af vandmængderne, og det er godt nok, vurderer styrelsen.
Læs også:Urenset kloakvand havner i åer og søer, men ingen ved hvor megetIfølge både fagfolk og eksperter tegner beregningerne imidlertid et billede, der er langt fra virkeligheden.
Så reelt er der ingen der ved, hvor meget vand - med toiletskyl, shampoorester eller sur mælk fra køkkenvasken - der ender i naturen.
Urenset spildevand bliver ledt ud i naturen, når kloakker og renseanlæg ikke kan rumme de store vandmængder fra skybrud.
Miljøordfører for Det Konservative Folkeparti, Mette Abildgaard, mener, at det er en sag, "der skal tages meget, meget alvorligt".
- Vi får mere ekstremt vejr, og derfor bliver de her overløb et større og større problem, så det er logik for burhøns, at vi skal sikre, at det beregningsgrundlag vi har, hele tiden bliver bedre og bedre, siger hun.
Det er logik for burhøns.
Mette Abildgaard, miljøordfører for Det Konservative FolkepartiKræver klare svar nuDet kan ifølge Miljøstyrelsen ikke betale sig at begrænse spildevandsforureningen mere end man allerede har gjort.
Det har man regnet på, og de beregninger forbredrer man løbende, forklarer kontorchef Mikkel Hall:- Det har ikke været en nem øvelse, og den har forløbet over mange år, hvor vi langsomt har forbedret datagrundlaget, siger han.
Læs også:Partier kræver handling efter kæmpe kemikalieudslip uden straf: 'Det er nærmest krænkende'Først når Miljøstyrelsen er blevet klogere på problematikken, vil miljøminister Lea Wermelin gå ind i sagen.
Hun forventer, at styrelsen vender tilbage til hende til hende, når de har forbedret data tilstrækkeligt.
- Så har jeg mulighed for at sige, rent politisk: Har vi viden nok?
Skal vi lægge noget ovenpå?
Tage en drøftelse med de andre politiske partier om, hvorvidt vi gør, hvad vi kan for at passe godt på vores vandmiljø, siger Lea Wemelin.
Det er ikke godt nok for Enhedslistens miljøordfører, Mai Villadsen.
- Vi har jo afventet Miljøstyrelsen i lang tid.
Der er simpelthen behov for et bedre overblik, siger miljøordfører Mai Villadsen.
Både dyr og planter lider skade, når det urensede spildevand ledes ud i vandløbene, og bakterierne kan også være skadelige for mennesker.
Hun kræver svar fra ministeren på, hvad det vil koste at lave en ordentlig kontrol af, hvor meget urenset kloakvand, der bliver ledt ud i naturen.
- Det er klart, at vi skal afveje, hvor mange penge, vi bruger, men lige nu har vi jo ikke et overblik over, hvor meget det faktisk ville koste at lave den her kontrol, og det er da det første, der skal ske, siger Mai Villadsen.
MiljøbombeAlternativet vil se handling med det samme.
- Der skal ske noget lige nu.
Det er ikke ansvarligt, at ministeren venter på resultatet af et langsommeligt arbejde, før hun reagerer, siger Sikandar Siddique.
Partiet vil have ministeren til at sætte gang i en undersøgelse for at kortælle nøjagtig, hvor meget kloakvand, der løber ud i vandløb og søer landet over.
Læs også:Bidræber-pesticid lever videre: 'Ny miljøminister viderefører Venstres politik'I SF mener Karsten Hønge, at der er behov for klare linier og reelle regler hurtigst muligt.
- Vi har en miljøbombe, som vi ikke engang ved, hvor og hvornår detonerer, siger han.
Og han vil ikke holdes hen med snak.
- Den nye regering skal reagere, så vi dels får et overblik over skaderne og dernæst en plan for, hvordan vi undgår, at de sker i fremtiden, siger Karsten Hønge.
FacebookTwitterKopier linkEmner:Alternativet (parti)|Karsten Hønge (politiker)|Lea Wermelin (politiker)|Socialdemokraterne|Miljøpolitik




https://www.dr.dk/nyheder/indland/tjek-brandfaren-der-hvor-du-bor-paa-ny-hjemmeside

NaturbrandeSe temaIndlandTjek brandfaren der hvor du bor på ny hjemmesidePå hjemmesiden brandfare.
dk kan du se, om det er sikkert at tænde grill eller ukrudtsbrænder.
Hjemmesiden brandfare.
dk skal forebygge naturbrande, når tørkeperioder rammer landet.
Arkivfoto.
Af Mads Korsager Nielsen23.
juli 2019 kl.
09.
46Bemærk: artiklen er mere end 30 dage gammelLæs opEfter sidste sæsons rekordhøje antal naturbrande og et landsdækkende afbrændingsforbud, skruer landets beredskaber nu op for indsatsen.
Brandfare.
dkPå hjemmesiden brandfare.
dk kan du blandt andet finde gode råd til at undgå naturbrande.
Et brandfareindeks på et danmarkskort viser, hvor man skal være forsigtig med åben ild samt en prognose for risikoen for naturbrande i de kommende døgn.
En samlet oversigt over, hvor i landet der er udstedt afbrændingsforbud.
Beredskabsstyrelsen, Danske Beredskaber samt Kommunernes Landsforening står bag brandfare.
dk.
Op til ugens varslede hedebølge tænder Beredskabsstyrelsen, Danske Beredskaber samt Kommunernes Landsforening for en fælles hjemmeside, der blandt andet viser brandfaren i naturen i de kommende døgn.
- Vi tror det bliver meget nemmere for den enkelte dansker at finde de meget vigtige oplysninger, før man tænder grillen eller går i gang med ukrudtsbrænderen, siger Bjarne Nigaard, sekretariatschef hos Danske Beredskaber.
Tager højde for tør jordbundBrandfareindekset på den nye hjemmeside, der findes på adressen brandfare.
dk, tager blandt andet højde for jordbunds- og vindforhold.
Læs også:Brandfolk lærer landmænd at undgå naturbrandeDesuden kan man finde en række gode råd til, hvordan man undgår naturbrande og få en oversigt over, hvor i landet der er indført afbrændingsforbud, samt hvad forbuddene egentlig betyder.
- Vi har alle brug for en reminder, når det er så tørt, som det var sidste sommer.
Det her er en hjælp til den sunde fornuft, så man kan forholde sig til de situationer, hvor brandfaren er stor, siger chefsergent og forebyggelsesekspert hos Beredskabsstyrelsen, Mads Dalgaard.
Uskyldige ting antænder- Danskerne vil generelt gerne passe på ude i naturen.
Men det er helt uskyldige ting, der under ekstreme forhold kan virke som en antænder.
En efterladt vinflaske, en dåse eller en varm katalysator under en bil kan starte en naturbrand, siger Bjarne Nigaard fra Danske Beredskaber.
- Nu kommer hedebølgen, og ved at tale om det på forhånd håber vi, at vi kan undgå, at det bliver lige så ekstremt som sidste år, siger han han.
Ifølge Beredskabsstyrelsens chefsergent rykkede danske brandfolk sidste sommer ud til flere end 2.
000 naturbrande.
FacebookTwitterKopier linkEmner:Brande|Beredskabsstyrelsen|Kommunernes Landsforening|Vejret|Redningsvirksomhed




https://www.dr.dk/sporten/svoemning/dansk-svoemmer-jeg-gad-ikke-rigtig-mere

SvømningDansk svømmer: Jeg gad ikke rigtig mereButterflysvømmeren Viktor Bromer kalder deltagelsen i langbane-VM for spild af tid og har fortrudt rejsen til Sydkorea.
Viktor Bromer kalder det spild af tid, at han tog med til VM på langbane i Sydkorea.
23.
juli 2019 kl.
08.
50Bemærk: artiklen er mere end 30 dage gammelLæs opDen danske svømmer Viktor Bromer har fortrudt, at han er rejst med landsholdet til det igangværende langbane-VM i Sydkorea efter et turbulent forår i dansk svømning.
Det siger Viktor Bromer til TV2 Sport, efter at den tidligere europamester i nat dansk tid ikke gik videre fra sit indledende heat i favoritdisciplinen 200 meter butterfly.
- Det var mærkeligt.
Jeg var bare ikke rigtig motiveret.
Jeg lå dernede og svømmede de første 50-75 meter, og så gad jeg ikke rigtig mere.
Jeg har ikke rigtig lyst til at være her, når jeg ligger nede i vandet.
Læs også:Svømme-VM skal give union svar efter turbulent forår- Jeg fortryder, at jeg tog med.
Det er spild af min tid, og det er spild for de danske seere at skulle følge med.
Det er ikke fair over for dem, at vi bliver udstillet på den her måde under de her forhold, og at de skal hypes op til vores løb og håbe på det bedste for os, når vi ikke selv gør det, siger Viktor Bromer.
Optakten til VM har været kaotisk som følge af afsløringer om kritisable træningsmetoder på Det Nationale Træningscenter (NTC) fra 2003 til 2013.
I juni sagde NTC-trænerne Martin Truijens og Mads Bjørn Hansen deres job op på grund af uenigheder med Dansk Svømmeunion.
Læs også:Endelig en dansk opmuntring ved VM i svømningDet fik elitesvømmerne til i en fælles besked at erklære deres mistillid til ledelsen i unionen.
Langbane-VM er det mest prestigefyldte svømmestævne ud over OL.
Med et år til De Olympiske Lege i Japan ville VM under normale omstændigheder være en vigtig indikator for de kommende OL-forventninger.
/ritzau/FacebookTwitterKopier linkEmner:Sydkorea|Svømmesport|Dansk Svømmeunion|TV 2 (tv-kanal)|Viktor Bromer (svømmer)




https://www.dr.dk/sporten/badminton/vittinghus-kaempede-forgaeves-mod-verdensetteren

BadmintonVittinghus kæmpede forgæves mod verdensetterenHans-Kristian Vittinghus var nær et mirakuløst comeback i første sæt af sit nederlag til Kento Momota.
Hans-Kristian Vittinghus kan pakke sammen efter førstedagen af Japan Open.
23.
juli 2019 kl.
07.
56 | opdateret 23.
juli 2019 kl.
10.
31Bemærk: artiklen er mere end 30 dage gammelLæs opVerdens bedste mandlige badmintonspiller, Kento Momota fra Japan, blev for stor en mundfuld for danske Hans-Kristian Vittinghus i første runde af World Tour-turneringen Japan Open.
Danskeren tabte åbningskampen i Tokyo med 21-17, 22-20 i løbet af 55 minutter med op- og nedture for Vittinghus.
Den 33-årige dansker kom i modvind fra start, da Momota gik fra 1-1 til 12-1.
Den komfortable føring fik den hårdtslående verdensetter til at gå ned i kadence, og danskeren var tæt på et mirakuløst comeback, da han kun var bagud 14-15, før Momota igen oppede sig og afgjorde sættet.
Læs også:I tabt finale mærkede Antonsen forskellen på 'verdensklasse' og 'tæt på verdensklasse'I andet sæt var danskeren oven på i indledningen, og midtvejs fulgtes spillerne pænt ad med skiftende føringer.
Vittinghus' sidste føring lød på 17-16, og danskeren var med til 20-20 efter at have afværget japanerens første matchbold.
Efterfølgende vandt Momota sættet og kampen.
Den danske deltagelse i damesingle var mere succesfuld.
Tidligere i dag formåede European Games-vinderen Mia Blichfeldt at spille sig videre til anden runde.
Det skete på trods af, at danskeren fuldstændig tabte pusten i andet sæt mod japaneren Sayaka Takahashi.
Blichfeldt endte med at sejre med cifrene 21-18, 6-21, 21-13 mod verdens nummer 17.
Danskeren kommer på en hård opgave i anden runde, hvor hun skal møde tredjeseedede Nozomi Okuhara fra Japan.
Læs også:Sprudlende Blichfeldt vinder Danmarks tredje guldmedaljeLine Kjærsfeldt er til gengæld færdig i turneringen efter en enkelt kamp.
Hun tabte 15-21, 17-21 til indoneseren Gregoria Mariska Tunjung.
Flere andre danskere tager først hul på turneringen onsdag.
Det gælder blandt andre Anders Antonsen, der i sidste uge nåede finalen i Indonesia Open, og Jan Ø.
Jørgensen.
Japan Open er en Super 750-turnering på World Touren.
Dermed overgås den kun af sæsonfinalerne samt de tre Super 1000-turneringer.
Der er fem årlige Super 750-turneringer, og en af dem er Denmark Open.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Japan|Badminton|Tokyo




https://www.dr.dk/nyheder/udland/boris-johnson-moedes-med-baade-lykoenskninger-og-skepsis-fra-kolleger-rundt-om-i

BrexitSe temaUdlandBoris Johnson mødes med både lykønskninger og skepsis fra kolleger rundt om i verdenBoris Johnson er netop valgt som ny formand for Det Konservative Parti.
Boris Johnson vandt valget over Jeremy Hunt.
Af Josefine Hummelmose23.
juli 2019 kl.
15.
48Bemærk: artiklen er mere end 30 dage gammelLæs opBoris Johnson har ikke haft posten som formand for Det Konservative Parti længe, før hans kollegaer rundt om i verden og i Storbritannien er kommet til tasterne for at lykønske - eller udtrykke skepsis om - den kommende premierminister.
Boris Johnson har lovet, at Storbritannien vil forlade EU senest 31.
oktober - også selvom det betyder, at de måske forlader unionen uden en aftale.
Michel Barnier, EU's chefforhandler for brexit, skriver på Twitter, at han ser frem til at arbejde konstruktivt sammen med Boris Johnson, så de kan nå frem til et 'ordentligt' brexit.
Barnier skriver dog ikke noget om Boris Johnsons idé om, at den nuværende aftale skal genforhandles.
EU-ledere har længe holdt fast ved, at de ikke vil genåbne forhandlingerne om den 585-sider lange aftale.
May giver Johnson sin 'fulde støtte'Det var premierminister Theresa Mays opgave at forhandle brexit-aftalen på plads med Barnier.
May forsøgte tre gange at få aftalen igennem i Underhuset, men alle tre gange blev den stemt ned.
Theresa May sagde d.
24.
maj, at hun ville træde tilbage.
Hun ønsker på Twitter sin efterfølger tillykke med posten.
- Nu skal vi samarbejde om at levere et brexit, der fungerer for hele Storbritannien, og som holder Jeremy Corbyn (partileder for Labour, red.
) ude af regeringen.
Du har min fulde støtte fra bænkene, skriver hun.
En så god tone holdt Jeremy Corbyn ikke i sine tweets efter valget af Boris Johnson.
Han undgik at ønske tillykke, men advarer i stedet briterne:- Boris Johnson har vundet støtte fra færre end 100.
000 urepræsentative medlemmer af Det Konservative Parti ved at love skattelettelser til de rigeste, præsentere sig selv som bankernes ven, og ved at skubbe på for en skadende no deal-brexit (brexit uden en aftale, red.
).
Men han har ikke vundet støtte fra vores land.
I et efterfølgende tweet skriver Jeremy Corbyn, at borgerne burde få lov til at vælge den nye premierminister ved et valg.
Både Iran og USA ønsker tillykkeOgså fra udlandet lykønsker kollegaer den nyvalgte formand.
Den amerikanske præsident, Donald Trump, skriver på Twitter, at Boris Johnson bliver god på posten.
Irans udenrigsminister ønsker sin tidligere kollega Johnson, der tidligere har været udenrigsminister, tillykke - dog med en lille stikpille til Theresa May.
Der har været spændinger mellem Iran og Storbritannien i et par uger, efter Storbritannien først beslaglagde et iransk olietankskib på grund af mistanke om, at det sejlede med olie til Syrien, hvilket ville være mod EU's sanktioner.
Herefter beslaglagde Iran et britisk tankskib som gengæld.
Irans udenrigsminister, Mohammad Javad Zarif, skriver på Twitter:- Mays regerings beslaglæggelse på vegne af USA var pirateri - ganske enkelt, og fortsætter:- Iran ønsker ikke konfrontation.
Men vi har 1.
500 mil af Den Persiske Golfs kystlinje.
Det er vores farvande, og det vil vi beskytte.
Skepsis fra danskereHerhjemme er Brian Mikkelsen, administrerende direktør i Dansk Erhverv, ikke begejstret:- Det er svært at se noget positivt i valget af Boris Johnson og udsigten til et hårdt brexit.
Det kan blive meget dyrt for danske virksomheder.
Tidligere statsminister Helle Thorning Smith, der er gift med Labour-politikeren Stephen Kinnock, kalder valget for trist.
- Endelig må dem, der er for brexit tage noget rigtigt ansvar.
Dette fantastiske land er på vej mod et no deal brexit.
Så trist, skriver hun på Twitter.
Officielt bliver Boris Johnson først premierminister i morgen, når Theresa May formelt afleverer sin opsigelse hos dronning Elizabeth.
FacebookTwitterKopier linkEmner:Boris Johnson (politiker)|Donald Trump (politiker)|EU|Storbritannien|EU-forhold




https://www.dr.dk/nyheder/vejret/hedeboelge-rammer-ikke-hele-landet

VejretHedebølge rammer ikke hele landetSelvom hele Danmark får rigtig fint sommervejr, vil hedebølgen kun være regional, lyder det fra vejrvært.
Det forventes, at vi kommer til at få en hedebølge denne uge, hvilket vil sige, at den gennemsnitlige maks.
-temperatur kommer over 28 grader tre dage i træk.
Af Diana Bengtsen23.
juli 2019 kl.
15.
24Bemærk: artiklen er mere end 30 dage gammelLæs opDe næste dage bliver varme og solrige, og der er meget stor sandsynlighed for, at vi får en hedebølge, som er, når vi har minimum tre dage med en gennemsnitlig makstemperatur på over 28 grader.
Ifølge prognoserne vil hedebølgen starte i morgen og vare frem til lørdag, og det betyder, at man de kommende dage skal være ekstra opmærksom på at få drukket vand og måske holde sig ude af solen i de allervarmeste sommertimer, lyder det fra DR's vejrvært Christian Cherry.
- Det gælder særligt for ældre og småbørn, som jo har nemmere ved at dehydrere, siger han.
Hedebølgen bliver kun regionalSelvom hele landet får sommervejr de kommende dage, så får vi formentlig ikke en landsdækkende hedebølge, lyder vurderingen fra vejrværten.
- Vi får nok kun regionale hedebølger, der vil ramme de indre og vestlige landsdele.
Og når jeg siger vestlige, mener jeg den vestlige del af Jylland og vestlige del af Sjælland – måske kan der også komme lokale hedebølger nogle steder på Fyn, siger han.
(© DR vejret)Varmen kommer fra sydøstGrunden til, at vi sandsynligvis får en hedebølge de kommende dage, er, at vi får pumpet varme op fra Nordafrika og Sydeuropa:- Oftest har vi vinden fra sydvest eller nordvest.
Den her gang kommer den fra sydøst, siger Christian Cherry.
Tre former for hedebølgeEn hedebølge kan komme i tre afskygninger.
Henholdsvis lokal, regional og landsdækkende.
Gældende for alle er, at den gennemsnitlige makstemperatur skal være over 28 grader over tre sammenhængende dage.
En lokal hedebølge er, når der er hedebølge blot ét sted i landet.
En regional hedebølge er, når hedebølgen dækker mere end 50 procent af en region.
En landsdækkende hedebølge er, når hedebølgen dækker mere end 50 procent af landet.
Kilde: DMI.
Og netop vindretningen har stor betydning for, hvor varmt det bliver:- Den her gang skal luftmassen ind over Østersøen, som jo er køligere.
Derfor bliver luften kølet lidt af, inden den rammer land, og så skal den lige bruge noget tid på at komme hen over den opvarmede landjord i Danmark, før den kommer op på de 31-32 grader, siger Christian Cherry.
Det er også derfor, at der kommer mest varme ved de vestvendte kyster eller hvor luften ikke skal bevæge sig over vandet, forklarer vejrværten:- Hvis man kigger i den sydlige del af Jylland, så skal vinden ikke over vand, men bevæger sig bare over landjorden, så der kan vi godt forvente at se nogle af de højeste temperaturer.
Det kunne for eksempel være i Store Jyndevad, siger Christian Cherry.
Varmen fortsætter juli udSelvom hedebølgen lige nu kun ser ud til at vare til og med lørdag, så vil resten af juli også blive varm.
- Der kommer et eller andet, som sætter sig fast nu på den varme side.
Så vi får i hvert fald regulært sommervejr ind i næste uge også.
Som det ser ud nu, kan resten af juli måned tilbringes nede på stranden, siger Christian Cherry.
Det er ikke unormalt, at vi her i Danmark i løbet af sommeren oplever en enkelt hedebølge eller to, fortæller Christian Cherry.
- Men at vi får sådan længere perioder med høj varme, som vi havde sidste år, det er ikke normalt.
Så sommervarmen i år er nok mere normal, slutter han.
FacebookTwitterKopier linkEmner:Vejret|Jylland|Afrika|Fyn|Sjælland




https://www.dr.dk/nyheder/udland/bildsoee-flest-konservative-tror-paa-boris-johnson-kan-levere-brexit

UdlandBildsøe: Flest konservative tror på, at Boris Johnson kan levere brexitFormandsvalget i Storbritannien er slut, og Boris Johnson skal lede brexit-forhandlingerne.
Boris Johnson er blevet valgt som formand for Det Konservative Parti og bliver dermed også Storbritanniens nye premierminister.
Forude venter nu vanskelige forhandlinger med EU.
Af Sarah Munk Jørgensen (video)23.
juli 2019 kl.
13.
45Bemærk: artiklen er mere end 30 dage gammelLæs opDe sidste stemmer om formandsposten for Det Konservative Parti i Storbritannien er afleveret og optalt, og det står nu klart, at landets kommende premierminister bliver den EU-skeptiske Boris Johnson.
Læs også:Kim Bildsøe Lassen: Der skal ske noget ekstraordinært, hvis Boris Johnson ikke skal vindeJohnson har været klar favorit, og derfor ville det også have været en enorm overraskelse, hvis han ikke havde vundet, fortæller DR's korrespondent, Kim Bildsøe Lassen fra London.
- Man har allerede bedt ham (Boris Johnson, red.
) om at forholde sig til, hvordan Downing Street nummer 10, altså premierministerens bolig, skal indrettes.
Derfor ville det også være et massivt chok for det politiske Storbritannien, hvis han ikke blev premierminister, siger korrespondenten.
Nye forhandlinger om brexitMed valget af den nye premierminister kommer også nye forhandlinger om brexit og briternes udtræden af EU – og netop skilsmisseaftalen med EU kan være årsag til Boris Jonhsons popularitet, fortæller Kim Bildsøe Lassen.
- Han er den, de fleste konservative tror kan levere brexit.
Han var en af hovedmændene bag den kampagne, der blev ført og som ledte til, at man vandt folkeafstemningen – at folk stemte for at forlade EU, siger Kim Bildsøe Lassen.
Læs også:Favorit til at blive briternes næste premierminister: 'Vi skal ud af EU den 31.
oktober'Han henviser til afstemningen i sommeren 2016, hvor Boris Johnson var en af de mest markante stemmer i den såkaldte "Leave"-kampagne.
- Boris Johnson har gjort det klart, at vinder han formandsvalget og dermed også bliver Storbritanniens nye premierminister, så forlader Storbritannien EU 31.
oktober – uanset om der er en aftale eller ej, siger Kim Bildsøe Lassen.
Og for Det Konservative Parti er det helt nødvendigt, at man leverer på det løfte, som man gav befolkningen.
Nemlig at levere brexit, fortæller DR's korrespondent.
- Det er det, alle stemmer ud fra.
Det et det, det hele afhænger af, siger han.
Storbritanniens nuværende udenrigsminister, Jeremy Hunt, bliver kaldt den mandlige udgave af Storbritanniens nuværende premierminister, Theresa May, når det gælder indstillingen til forhandlinger med EU om brexit.
'EU forventer ikke, at man kan ændre noget'Boris Johnsons første opgave bliver at danne en ny regering og sidenhen forsøge at genoptage en form for forhandling med EU.
Han siger, at han kan forhandle en aftale på plads, men er meget tydelig omkring, at kan det ikke lade sig gøre, så forlader Storbritannien EU uden en aftale – med de konsekvenser, det har.
En løsning, der ifølge Boris Johnson ligefrem kan blive fremragende for Storbritannien.
Også selvom der kan komme en lille overgangsperiode, hvor det kan være problematisk, beretter Kim Bildsøe Lassen.
- Og det er den optimisme, som rigtig mange konservative briter føler sig indfanget af, siger han.
Læs også:Boris Johnsons årelange EU-kritik kan føre ham til Downing Street.
Og vælte ham af pinden igenForhandlingerne med EU må dog vente lidt.
For EU-institutionerne går på sommerferie 1.
august og er først tilbage igen i september.
Og det bliver heller ikke nemme forhandlinger, der venter Boris Johnson, vurderer DR’s EU-korrespondent, Ole Ryborg.
- I EU er der ikke de store forventninger til, at man kan ændre ret meget i den nuværende aftale, siger han og fortsætter.
- Når der kommer en ny leder, så vil vi se, at EU-landene og EU-forhandlerne vil synes, at det er nemmere at sige nej til Boris Johnson, end det var til Theresa May, som de synes, de skyldte noget i de her forhandlinger.
Derfor vurderer DR's EU-korrespondent også, at man sagtens kan ende med, at både briterne og EU skruer op for den hårde tone over for hinanden.
FacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/boris-johnson-bliver-ny-britisk-premierminister

BrexitSe temaUdlandBoris Johnson bliver ny britisk premierministerDen tidligere London-borgmester Boris Johnson er valgt som formand for Det Konservative Parti og bliver dermed Storbritanniens næste premierminister.
Af Louise Brodthagen Jensen23.
juli 2019 kl.
13.
05Bemærk: artiklen er mere end 30 dage gammelLæs opDe seneste mange dage er der blevet stemt, og de omkring 160.
000 konservative partimedlemmer i Storbritannien har nu truffet deres valg:Partiets nye leder og dermed landets kommende premierminister hedder Boris Johnson.
Med en stemmeprocent på omkring 87 procent sikrede Boris Johnson sig 92.
153 stemmer mod 46.
656 stemmer til modkandidaten, udenrigsminister Jeremy Hunt.
Officielt bliver Boris Johnson først premierminister i morgen, når Theresa May formelt afleverer sin opsigelse hos dronning Elizabeth.
Stort set siden Theresa May trådte tilbage som partiformand 7.
juni har den tidligere London-borgmester været favorit til at overtage posten foran udenrigsminister Jeremy Hunt.
Men med sine markante EU-skeptiske holdninger er Boris Johnson en mand, der har delt vandene i partiet, og i løbet af de seneste dage har flere ministre allerede udtrykt, at de med Boris Johnson som partileder og premierminister ser sig nødsaget til at træde tilbage.
Selv trådte Boris Johnson tilbage som udenrigsminister sidste sommer netop som protest mod den plan, Theresa May havde lagt for sine forhandlinger med EU.
Her kan du læse DR's EU-korrespondent Ole Ryborgs beretning om dengang, han arbejdede sammen med Boris Johnson i 90'erne.
Klar til no-deal-brexitUnder hele sin kampagne har Boris Johnson ikke lagt skjul på, at han vil have, at briterne træder ud af EU 31.
oktober, selv hvis han ikke når til enighed med EU om en skilsmisseaftale, der kan godkendes af Underhuset.
Theresa May forsøgte tre gange at få en aftale igennem i Underhuset, men alle tre gange blev den stemt ned.
Her kan du se øjeblikket, hvor Theresa May meddeler, at hun træder tilbage:Udmeldingen fra Boris Johnson, der i 2016-valgkampen var en af de mest markante stemmer på “Leave”-fløjen, er dog blevet mødt med kritik i dele af det britiske parlament, der i sidste uge forsøgte at sikre, at premierministeren ikke suspenderer parlamentet i ugerne op til 31.
oktober for at gennemføre et såkaldt no-deal brexit.
Udenrigsminister Jeremy Hunt derimod har ført sin kampagne på, han vil være den bedste til at forhandle en aftale på plads med EU.
Læs også:PORTRÆT Bulderbassen Boris lader ikke kontroverser komme i vejenFacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/overblik-i-dag-bliver-storbritanniens-naeste-premierminister-afsloeret

UdlandOVERBLIK: I dag bliver Storbritanniens næste premierminister afsløretVed middagstid ved vi, om Boris Johnson eller Jeremy Hunt bliver Storbritanniens næste premierministerVed middagstid bliver det offentliggjort, hvem der bliver ny formand for Det Konservative Parti og dermed Storbritanniens nye premierminister.
Valget står mellem den nuværende udenrigsminister, Jeremy Hunt og tidligere udenrigsminister Boris Johnson.
Af Oliver Fruergaard og Sarah Munk Jørgensen (video)23.
juli 2019 kl.
09.
28Bemærk: artiklen er mere end 30 dage gammelLæs opIndenfor få timer vil Storbritanniens nye leder blive præsenteret.
Det sker ved middagstid, når Det Konservative Parti i Storbritannien annoncerer, hvem der har vundet formandskampen i partiet, og dermed også bliver den næste premierminister.
Det bliver enten den tidligere udenrigsminister, Boris Johnson, eller den nuværende udenrigsminister, Jeremy Hunt.
Og en af de to får dermed ansvaret for at lede Storbritannien ud af EU.
Læs også:Boris Johnsons årelange EU-kritik kan føre ham til Downing Street.
Og vælte ham af pinden igenI over to uger har omkring 160.
000 medlemmer i Det Konservative Parti stemt om, hvem der skal overtage Theresa Mays plads som formand for partiet - og endda også hendes post som premierminister i Storbritannien.
Resultatet vil blive afsløret ved middagstid i dag - nærmere præcist et sted mellem 12.
15 og 13.
30 - når partiet holder pressemøde i det centrale London.
Du kan følge med her på dr.
dk fra 12.
15 samt DR TV og DR2 fra klokken 12.
30.
Allerede her til morgen vil den nuværende formand og premierminister, Theresa May, dog samle sin regering for at lede sit sidste regeringsmøde.
Theresa May tog beslutningen om at trække sig fra posten som partiformand og premierminister, efter adskillige forsøg på at få en brexit-aftale med EU stemt igennem i det britiske underhus.
Det er endnu ikke lykkes.
Læs også:PORTRÆT Jeremy Hunt - vindbøjtel, venligt fjog eller benhård forhandler?
I morgen vil den næste premierminister så overtage ansvaret for brexit-processen.
Det sker, når den officielle overdragelsesforrretning hos dronning Elizabeth finder sted.
Inden da skal Theresa May dog en tur omkring det britiske parlament, Underhuset, til spørgetime.
Her får medlemmerne en sidste chance for at stille spørgsmål til den afgående premierminister.
Efter spørgerunden tager Theresa May tilbage til Downing Street nummer 10, som er den britiske premierministers officielle residens og tjenestebolig.
Her vil hun spise frokost og holde en sidste tale foran boligen.
Derefter skal Theresa May til Buckingham Palace, hvor hun meddeler dronning Elizabeth, at hun træder tilbage som premierminister.
Læs også:PORTRÆT Bulderbassen Boris lader ikke kontroverser komme i vejenUmiddelbart efter, at Theresa May har forladt Buckinham Palace, vil vinderen af formandsvalget i Det Konservative Parti ankomme på slottet, og bliver dermed ny premierminister i Storbritannien.
Det ventes, at den nye premierminister efter udnævnelsen hos dronning Elizabeth vil holde sin første tale foran Downing Street nummer 10 i morgen eftermiddag.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/sporten/svoemning/endelig-en-dansk-opmuntring-ved-vm-i-svoemning

SvømningEndelig en dansk opmuntring ved VM i svømningTobias Bjerg svømmede sig som stævnets første dansker videre fra de indledende heats ved VM på langbane.
Tobias Bjerg formåede tidligere ved VM ikke at svømme sig videre til semifinalerne i 100 meter brystsvømning, men natten til tirsdag gik han så videre på den halve distance.
23.
juli 2019 kl.
07.
37Bemærk: artiklen er mere end 30 dage gammelLæs opDen danske svømmer Tobias Bjerg har sørget for en smule oprejsning ved VM på langbane i Sydkorea.
Med den 13.
-bedste tid ud af 80 deltagere i de indledende heats svømmede Bjerg sig videre til semifinalen i 50 meter bryst.
Tiden på 27,13 sekunder var samtidig dansk rekord.
Han skal svømme semifinale i eftermiddag dansk tid.
- Tobias Bjerg svømmede rent taktisk et rigtig flot løb, og nu skal vi bruge eftermiddagen på at arbejde med indslaget, så det sidder lige i skabet i aften, siger landstræner Stefan Hansen i en pressemeddelelse fra Dansk Svømmeunion.
Læs også:Dansk nedtur fortsætter ved VM i svømningUd over Bjerg skulle tre andre danskere forsøge at rette op på det skuffende VM, hvor ingen danskere i de første to VM-dage gik videre fra de indledende heats.
I dag formåede Viktor Bromer, Emily Gantriis og Anton Ipsen heller ikke at følge Tobias Bjergs eksempel, og de tre danskere røg ud.
Bromers tid i 200 meter butterfly rakte kun til en placering som nummer 26 blandt de 49 i de indledende heats.
Han var knap halvandet sekund fra at kvalificere sig til semifinalen i disciplinen, hvor han i 2014 blev europamester.
Emily Gantriis klarede sig heller ikke videre, da hun svømmede indledende heat i 200 meter fri.
Gantriis havde den 37.
-hurtigste tid blandt de 64 svømmere.
Læs også:Svømme-VM skal give union svar efter turbulent forårMere spænding var der, da Anton Ipsen skulle forsøge at svømme sig i finalen i 800 meter fri.
Med det yderste af neglene missede Ipsen akkurat finalen, da hans tid på 7 minutter og 48,74 sekunder var niendebedst i disciplinen, hvor kun otte svømmere går direkte videre til finalen.
Ipsen var 0,62 sekunder fra den dårligste tid blandt finalisterne.
Som en trøst kan han glæde sig over, at tiden er dansk rekord, og at han samtidig opnåede sit bedste VM-resultat.
Langbane-VM bliver afholdt på Nambu University Municipal Aquatics Center i den sydkoreanske by Gwangju.
/ritzau/FacebookTwitterKopier linkEmner:Svømmesport|Sydkorea|Dansk Svømmeunion|Viktor Bromer (svømmer)




https://www.dr.dk/nyheder/viden/kroppen/multiresistent-malaria-spreder-sig-i-sydostasien

KroppenMultiresistent malaria spreder sig i SydøstasienForskere slår alarm om multiresistent malaria, der spreder sig hastigt i Cambodja, Vietnam, Laos og Thailand.
Malaria er en akut infektionssygdom, som skyldes en blodparasit, der bliver overført til mennesket af malariamyg.
23.
juli 2019 kl.
07.
42 | opdateret 24.
juli 2019 kl.
11.
17Bemærk: artiklen er mere end 30 dage gammelLæs opEn type malaria, der er resistent over for de to mest udbredte typer malariamedicin, spreder sig med høj fart i dele af Sydøstasien.
Sådan lyder advarslen i en ny undersøgelse foretaget af en række forskere fra Oxford University og Wellcome Sanger Institute i Storbritannien.
Den multiresistente malaria begyndte først at sprede sig hastigt i Cambodja, og nu er den også blevet udbredt i Vietnam, Laos og det nordlige Thailand, lyder advarslen.
Undersøgelsen er publiceret i tidsskriftet The Lancet Infectious Diseases.
- Vi har opdaget, at den har spredt sig aggressivt og har udskiftet de lokale malariaparasitter, siger Roberto Amato, som er en af forskerne bag forskningen.
- Den er nu blevet den dominerende type i Vietnam, Laos og det nordøstlige Thailand, siger han.
Resistens bliver mere almindeligtMalaria er en akut infektionssygdom, som skyldes en blodparasit, der bliver overført til mennesket af malariamyg.
Knap 220 millioner mennesker led af malaria i 2017, anslår Verdenssundhedsorganisationen (WHO).
Heraf mistede omkring 400.
000 personer livet grundet sygdommen.
Flertallet af dem var babyer og børn i Afrika syd for Sahara.
Malaria kan behandles medicinsk, hvis de smittede behandles i tide.
Men resistens over for malariamedicin bliver mere og mere udbredt i flere dele af verden, særligt i Sydøstasien.
- Den hastighed, som disse multiresistente malariaparasitter har spredt sig med i Sydøstasien, er meget bekymrende, siger Olivo Miotto, der har ledet en forskergruppe.
- Andre typer medicin kan være effektive på nuværende tidspunkter, men situationen er meget skrøbelig, og dette studie understreger, at der er brug for akut handling, siger han.
/ritzau/FacebookTwitterKopier linkEmner:Sygdomme og lidelser|Laos|Thailand|WHO|Videnskab




https://www.dr.dk/nyheder/udland/efter-angreb-mod-hongkong-demonstranter-seks-tilbageholdt

Protester i HongkongSe temaUdlandEfter angreb mod Hongkong-demonstranter: Seks tilbageholdt 45 personer blev såret i angreb ved metrostation i Hongkong.
Mænd med mafiabaggrund mistænkes for at stå bag.
23.
juli 2019 kl.
09.
37 | opdateret 23.
juli 2019 kl.
10.
11Bemærk: artiklen er mere end 30 dage gammelLæs opPolitiet har tilbageholdt seks mænd efter et voldsomt angreb mod demonstranter og andre ved en metrostation i Hongkong.
Det siger Chan Tin-chu, en højtstående ansat ved Hongkongs politi.
Baggrund om HongkongHongkong var fra 1841 en britisk koloni, indtil bystaten i 1997 blev overdraget til Kina.
Dengang blev indbyggerne lovet en højere grad af politisk frihed inden for en ramme, der hed "ét land, to systemer".
I dag har regionen begrænset selvstyre under den kinesiske regering.
Fra 1997 og indtil videre vælges den øverste politisk-administrative leder af en valgforsamling på 800 Hongkong-indbyggere, som Beijing-regeringen har stor indflydelse på.
Hongkongs regeringsleder, Carrie Lam, overtog posten som Hongkongs øverste politiske leder i 2017.
Hun blev anset for at være Beijings foretrukne kandidat og være stemt ind af pro-kinesiske politikere i Hongkong.
Kilder: Reuters, AFP, Ritzau.
Han oplyser, at mændene er mellem 24 og 54 år.
Nogle af dem har angiveligt tilknytning til de såkaldte triader, som er mafialignende kinesiske bander.
- Nogle af dem har triadebaggrund.
Jeg tror, at flere vil blive tilbageholdt snart.
Politiet tolererer ikke nogen form for vold, siger Chan Tin-chu.
Læs også:'Hvor var politiet?
': Maskerede mænd angriber Hongkong-demonstranterDet var angiveligt en gruppe personer klædt i hvidt, der med metalrør og træpæle gik til angreb mod demonstranter og andre ved en metrostation i Yuen Long i Hongkong.
45 blev såret - heraf én kritisk.
Hongkongs politi tilføjer, at motivet bag angrebet fortsat efterforskes.
En måneds kæmpe-protesterMassive protester har præget Hongkong siden begyndelsen af juni.
Her gik hundredtusindvis af borgere på gaden for at demonstrere mod et kontroversielt lovforslag, der ville gøre det muligt at sende mistænkte i straffesager til retsforfølgelse i Kina.
Lovforslaget er siden blevet suspenderet.
Læs også:Politiet skød tåregas mod store demonstrationer i HongkongDemonstrationerne er dog fortsat i Hongkong, hvor indbyggerne kritiserer en stigende kinesisk indflydelse i regionen.
Den tidligere britiske kronkoloni Hongkong har siden 1997 hørt under Kina, men der er delvist selvstyre efter devisen "ét land, to systemer" - underforstået at Hongkong skal være demokratisk.
Politiet i Hongkong er blevet kritiseret for ikke at slå hårdt nok ned på angreb mod de demonstranter, der har været på gaden.
Regionens leder, Carrie Lam, afviser kritikken.
Hun siger, at politiet er presset til det yderste for at holde styr på protesterne.
/ritzau/FacebookTwitterKopier linkEmner:Hong Kong|Kina|Politi|Kriminalitet|Jernbaneanlæg




https://www.dr.dk/nyheder/udland/indien-afviser-have-bedt-trump-maegle-ikke-korrekt

UdlandIndien afviser at have bedt Trump mægle: Ikke korrektUSA's præsident, Donald Trump, påstår, at Indien har bedt ham mægle i konflikten med Pakistan.
Ikke korrekt, lyder det fra Indien.
Donald Trump (th.
) fortæller den pakistanske premierminister, Imran Khan, at både Pakistan og Indien har bedt USA være mægler mellem parterne.
Af Jens Andersen og Kasper Duncan Gram (video)23.
juli 2019 kl.
07.
16 | opdateret 23.
juli 2019 kl.
09.
16Bemærk: artiklen er mere end 30 dage gammelLæs opIndien afviser kategorisk, at den amerikanske præsident, Donald Trump, er blevet bedt om at mægle i striden med Pakistan.
Donald Trump fortalte i forbindelse med et møde med den pakistanske premierminister, Imran Khan, den fremmødte presse, at Indiens premierminister, Narendra Modi, ønsker, at Trump mægler i konflikten mellem Indien og Pakistan.
Læs også:Pakistan til Indien efter nedskydning: Ingen af os har råd til at gå i krigIndien og Pakistan kontrollerer begge dele af Kashmir.
Indien og Pakistan kontrollerer begge dele af Kashmir.
- Jeg var sammen med premierminister Modi for to uger siden, og vi diskuterede emnet (konflikten mellem Indien og Pakistan, red.
), og så sagde han faktisk: ’Kunne du tænke dig at være mægler?
’.
Jeg sagde: ’Hvor?
’.
Han sagde: ’Kashmir, fordi det her har stået på i mange, mange år’, lød det fra Donald Trump om indholdet i samtalen med premierminister Narendra Modi.
Den udlægning har man dog mere end svært ved at genkende i den indiske lejr.
Det indiske udenrigsministeriums talsmand, Raveesh Kumar, afviser totalt Donald Trumps version af samtalen.
- Vi har set Donald Trumps bemærkninger til pressen om, at han er klar til at mægle i Kashmir-konflikten, hvis Pakistan og Indien skulle ønske det.
Et sådant ønske har premierminister Narendra Modi ikke givet udtryk for overfor den amerikanske præsident, skriver talsmanden på Twitter.
Over 70.
000 mennesker er blevet dræbt i Kashmir-regionen siden 1989 som følge af konflikten mellem Pakistan og Indien.
FacebookTwitterKopier linkEmner:Donald Trump (politiker)|Indien|Narendra Modi (politiker)|Pakistan|Twitter




https://www.dr.dk/nyheder/udland/trump-vil-skrue-kraftigt-op-deportationer-af-illegale

UdlandTrump vil skrue kraftigt op for deportationer af illegaleNye beføjelser til grænsemyndighederne gør det nemmere at afvise immigranter uden juridiske høringer.
)23.
juli 2019 kl.
01.
20Bemærk: artiklen er mere end 30 dage gammelLæs opDe amerikanske immigrationsmyndigheder vil få udvidet deres beføjelser markant i et forsøg på at øge antallet af deportationer af illegale immigranter.
Det annoncerede USA's præsident, Donald Trump, mandag aften lokal tid, skriver nyhedsbureauet AP.
Det betyder blandt andet, at immigranter, der har krydset grænsen ulovligt, kan deporteres uden automatisk at få foretræde for en dommer.
De nye beføjelser træder i kraft tirsdag, og dermed kan de såkaldte "fast-track"-deportationer blive en realitet.
USA's minister for national sikkerhed, Kevin McAleenan, kalder Trump-administrationens stramning på asyl- og immigrationsområdet for et forsøg på at løse "den vedvarende krise langs vores sydlige grænse" mod Mexico.
Målet er blandt andet at skabe mere plads i de interneringslejre, myndighederne har oprettet i flere delstater langs den over 3000 kilometer lange grænse.
I øjeblikket venter mere end 900.
000 immigranter på at få hørt deres sag ved en domstol.
Ifølge McAleenan vil de nye beføjelser i første omgang ramme immigranter, der har opholdt sig i USA i mindre end to år.
Flere rettighedsorganisationer er stærkt kritiske over for de nye tiltag og kalder dem endnu et forsøg på at knægte retssikkerheden for immigranter.
- Udvider man denne type deportationer har man opskriften på at rive tusinder af familier fra hinanden og ødelægge lokalsamfund, siger vicedirektør for Human Rights Watch i USA, Grace Meng.
- Det er en massiv og farlig ændring.
Omvendt mener Trump-administrationen, at den nye linje vil føre til kortere ophold i interneringslejrene, der også er blevet kritiseret massivt af både organisationer og Demokraterne i Kongressen.
Grænsepolitikken har længe været præsident Donald Trumps store slagnummer.
Han har både under valgkampen i 2016 og siden sin indsættelse som præsident kæmpet for at skaffe midler til at bygge en mur langs grænsen til Mexico for at holde illegale indvandrere ude af USA.
/ritzau/FacebookTwitterKopier link




https://www.dr.dk/nyheder/indland/forskere-aeldre-bor-sige-ja-tak-til-influenzavaccine

IndlandForskere: Ældre bør sige ja tak til influenzavaccineInfluenzavaccine har mere end én effekt.
Den beskytter også ældre mod slagtilfælde og død, viser undersøgelse.
Sundhedsstyrelsen anbefaler alle, der er fyldt 65 år, at blive vaccineret mod influnenza.
(Arkivfoto) 23.
juli 2019 kl.
05.
54Bemærk: artiklen er mere end 30 dage gammelLæs opNår sommer bliver til efterår, så begynder sæsonen for influenza.
Ældre hører til dem, der kan blive vaccineret gratis, og det bør de sige ja til, opfordrer forskere på Aarhus Universitet.
Fakta om undersøgelsenUNDERSØGELSEN:- 89.
818 patienter over 65 år medvirker.
De har overlevet en indlæggelse på en intensivafdeling i Danmark i perioden 2005-2015.
- De kan have været indlagt efter en trafikulykke, efter en operation eller på grund af en alvorlig infektion.
- Undersøgelsen viser, at der er færre dødsfald og alvorlige komplikationer blandt de patienter, der er blevet vaccineret mod influenza.
INFLUENZA:- Influenza kan være særligt alvorligt for blandt andre ældre over 65 år.
- Hvert år dør i gennemsnit mellem 1000 og 2000 personer i Danmark som følge af influenza.
- Hvert år udvikles en influenzavaccine, som forsøger at tage højde for, hvilke typer af influenzavirus der højst sandsynligt kommer i omløb i en given sæson.
- Vaccinationen beskytter de fleste, men ikke alle.
- Vaccinen er gratis for blandt andre personer, der på vaccinationstidspunktet er fyldt 65 år.
Kilder: Aarhus Universitetshospital, Statens Serum Institut og SundhedsstyrelsenFor vaccinen beskytter ikke alene mod de fleste typer influenza.
Den øger også ældres chance for at overleve, hvis de bliver indlagt på en intensivafdeling efter en trafikulykke eller på grund af alvorlig sygdom.
Det viser en undersøgelse, der omfatter 90.
000 overlevende danske intensivpatienter over 65 år.
- Vi kan se, at det går bedre for ældre intensivpatienter, når de har en influenzavaccination med i bagagen.
- Blandt dem er der færre dødsfald og alvorlige komplikationer, siger Christian Fynbo Christiansen, klinisk lektor på Aarhus Universitet og overlæge på Aarhus Universitetshospital.
Mindre risiko for dødMere præcist viser undersøgelsen, at de vaccinerede ældre har otte procent mindre risiko for at dø i det første år efter indlæggelsen.
Derudover har de 16 procent mindre risiko for at få et slagtilfælde, der er fællesbetegnelsen for blødning og blodprop i hjernen.
Sundhedsstyrelsen anbefaler, at alle over 65 år vaccineres.
Men det er kun lidt over halvdelen, der følger anbefalingen.
Christian Fynbo Christiansen håber, at de nye resultater kan medvirke til, at flere tager imod det gratis tilbud.
- Nu er det sommer, og det med influenza er lidt langt væk.
- Men det er måske nu, at man skal tage snakken og få besluttet, at når efteråret rammer, så skal man vaccineres, siger Christian Fynbo Christiansen.
"Yngre" ældre føler sig raskeOgså Ældre Sagen håber, at undersøgelsen vil motivere flere, siger vicedirektør Michael Teit Nielsen.
- Jeg synes, at man med rette kan kalde det for en turbovaccine.
Der er nu en ekstra grund til at blive vaccineret, siger Michael Teit Nielsen.
Når mange tøver, så mener han, at det skyldes, at især "yngre" ældre føler sig sunde og raske.
- De tænker, at det er noget for gamle, som er på vej på plejehjem.
Uagtet at lægevidenskaben siger, at det altid er en god idé at blive vaccineret, hvis man er fyldt 65 år.
/ritzau/FacebookTwitterKopier linkEmner:Vaccinationer|Sygdomme og lidelser|Aarhus Universitet|Hospitaler|Aarhus Universitetshospital




https://www.dr.dk/sporten/cykling/tourdefrance/dagens-etape-sidste-chance-sprinterne-inden-paris

Tour de FranceDAGENS ETAPE Sidste chance for sprinterne inden ParisFeltet rammer en flad etape oven på Tourens sidste hviledag.
Af Rikke Smed Iversen23.
juli 2019 kl.
06.
35Bemærk: artiklen er mere end 30 dage gammelLæs op15 etaper og to hviledage kan rytterne se tilbage på, når de hopper på cyklen endnu engang.
Efter Tourens sidste hviledag tager feltet nemlig hul på den tredje og sidste uge af Tour de France 2019.
Det er 16.
etape, der venter.
En etape, som byder på en 177 kilometer lang tur rundt i landskabet omkring byen Nîmes i det sydlige Frankrig.
Etape 16 af Tour de France (Foto: Rikke Smed Iversen     DR © www.
letour.
fr)Det bliver forholdsvist fladt terræn og dermed en rigtig sprinteretape.
Rytterne vil dog møde en enkelt stigning, når de efter 96 kilometer rammer Côte de Saint-Jean-du-pin, der er en kategori fire stigning, som hælder med 4,2 % i snit og er 1,8 kilometer lang.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Vi kan se frem til en etape, der inddrager den ikoniske bro og viadukt Pont du Gard, der i 1985 blev klassificeret som verdensarv.
Pont du Gard er også en del af starten på 17.
etape, hvor feltet i øvrigt bevæger sig mod de franske Alper.
Det er også værd at kigge nærmere på byen Nîmes, der er historisk kendt for sin tekstilproduktion, særligt for denim, som bliver brugt til cowboybukser.
I byen, der er velbesøgt af turister, er det også muligt at besøge det ellipseformede amfiteater, som stadigvæk anvendes til den provencalske udgave af tyrefægtning.
16.
etape bliver den sidste flade etape, inden rytterne rammer Tourens sidste etape 28.
juli, hvor målstregen er Champs-Élysées.
Du kan følge etapen i liveopdateringer her på dr.
dk, i 'Touren på P3' eller i fjernsynet på TV 2.
FacebookTwitterKopier linkEmner:Frankrig|TV 2 (tv-kanal)|Cykelsport|Paris




https://www.dr.dk/nyheder/indland/en-person-er-draebt-i-trafikulykke-i-det-indre-kobenhavn

IndlandEn person er dræbt i trafikulykke i det indre KøbenhavnOp mod syv biler er stødt sammen på Langebro i København, og en person er afgået ved døden.
23.
juli 2019 kl.
03.
20Bemærk: artiklen er mere end 30 dage gammelLæs opEn person er natten til tirsdag omkommet i en trafikulykke på Langebro i København.
Det oplyser vagtchef hos Københavns Politi Michael Andersen.
- Vi fik en anmeldelse klokken 00.
24 om, at seks til syv personbiler er stødt sammen i indadgående retning mod København.
En person er her afgået ved døden, siger Michael Andersen.
Bilinspektører har siden ulykken været i gang med at undersøge, hvad der er sket på broen.
I den forbindelse har Langebro været spærret for trafik.
Politiet er klokken 02.
45 i gang med at rydde op på broen, hvor der ligger store mængder olie og kølervæske fra de implicerede biler.
Broen forventes først åben igen for trafik tirsdag morgen, siger Michael Andersen.
Vagtchefen oplyser, at en person var stukket af fra ulykkesstedet.
Politiet har efterfølgende anholdt en 25-årig mand, som, det formoder, er den pågældende.
Ingen andre er kommet alvorligt til skade i ulykken.
Politiet har endnu ikke underrettet de pårørende til den dræbte, og derfor vil politiet ikke videregive oplysninger.
På billeder fra Hovedstadens Beredskabs Twitter-konto kan man se, at der var mange redningsfolk og ambulancer på stedet klokken 01.
57.
/ritzau/FacebookTwitterKopier link




https://www.dr.dk/nyheder/indland/urenset-kloakvand-havner-i-aaer-og-soeer-men-ingen-ved-hvor-meget

IndlandUrenset kloakvand havner i åer og søer, men ingen ved hvor megetMiljøstyrelsen har ikke overblik over, hvor meget spildevand, der ender i vandløbene.
Spildevandet ender i naturen, helt urenset, når kloakker og renseanlæg ikke kan følge med ved skybrud.
Men Miljøstyrelsen ved ikke præcis hvor meget det drejer sig om.
Af Line Jenvall23.
juli 2019 kl.
07.
00Bemærk: artiklen er mere end 30 dage gammelLæs opDet handler om toiletskyl, opvaskevand, gammel kaffe, sur mælk, og hvad vi ellers hælder i afløbet.
Når himlen åbner sig i skybrud, og kloaksystemer og renseanlæg ikke kan rumme al vandet, bliver både regnvand og urenset kloakvand ledt ud i naturen.
Hvor meget det drejer sig om, måler Miljøstyrelsen ikke.
Styrelsens overblik baserer sig på indberetninger fra kommunerne og på teoretiske beregninger.
Men ingen af delene giver et retvisende billede, lyder vurderingen fra flere fagfolk.
- Der er meget stor forskel på beregningerne og virkeligheden, siger Claus Andersen, tekniker i vandmålingsfirmaet Danova.
- Der sker mange ting ude i kloakken, som man ikke kan beregne sig til, så de holder ikke rigtig.
Det bliver meget teoretisk alt sammen, forklarer han.
200 procents usikkerhedEn rapport fra DTU konkluderede i starten af året, at de beregninger, som Miljøstyrelsen benytter sig af, er forbundet med en usikkerhed på mindst 150-200 procent.
Det betyder, at man i virkeligheden skal gange Miljøstyrelsens og kommunernes officielle tal for, hvor meget urenset kloakvand, der løber ud i naturen, ikke bare én men to gange, før de passer.
Læs også:Ekspert advarer: Regeringen vil have udsat EU's vandmiljø-deadlineDet er desuden under 'ideelle omstændigheder'.
'Siden disse ideelle omstændigheder ofte er svære at opfylde i praksis, vil usikkerheden i praksis være større', lyder det i rapportens konklusion.
Miljøstyrelsen forlader sig på, at kommuner og forsyningsselskaber registrerer, hver gang kloakvand løber ud og blander sig med bade- eller fiskevand i naturen.
Men der mangler nogle regler og klare linier på området, forklarer Danova-tekniker Claus Andersen.
- Nogle forsyninger indberetter alle overløb.
Nogle forsyninger kører efter en model, hvor et overløb skal vare ti minutter, før det bliver talt med.
Og så er der nogle forsyninger, der slet ikke indberetter overløb, siger han.
Den slags er med til at give et mudret billede for Miljøstyrelsen.
- Det er som at sammenligne æbler, pærer og bananer, siger Luca Vezzaro, som står bag DTU-rapporten.
'Vi har ikke noget præcist billede'Alt i alt er spørgsmålet, om Miljøstyrelsen har et overblik, der er til at regne med.
- Det er mindre godt end moderat – faktisk tenderende til det ringe, lyder svaret fra Jørn Jespersen, der er direktør i Dansk Miljøteknologi.
Selv hos Miljøstyrelsen erkender man, at man ikke kender den præcise mængde af kloakvand, der løber ud i søer og åer.
Læs også:Nyt rensesanlæg kan bekæmpe de medicinrester, vi skyller ud i toilettetProblemet er, at det er dyrt at måle alle overløb, fortæller kontorchef Mikkel Hall.
- Der er 5.
000 overløbsværker.
Det vil være en enorm regning at skulle have målere ud i dem alle sammen.
Vi har ikke et helt præcist billede, men vi har et billede, som vi mener er godt nok.
Mikkel Hall, kontorchef i MiljøstyrelsenDet er urenset spildevand, vi taler om, og vand, vi bader i.
Er det ikke i vores alle sammens interesse at få et retvisende overblik over, hvor meget, der er tale om?
- Jo, men det er også i vores alle sammens interesse, at vi bruger pengene fornuftigt, og belastningen er ikke så stor endda.
Hvordan kan man sige, at belastningen ikke er så stort et problem, når man ikke kender omfanget af det, der belaster?
- Vi laver modelberegninger, og vi tester modellerne.
Vi tester dem kun nogle steder, og så kalibrerer vi dem, sådan at de er så retvisende som muligt.
Så har vi vel ikke et præcist billede?
- Vi har ikke et helt præcist billede, men vi har et billede, som vi mener er godt nok, i forhold til den belastning, som overløbene udgør.
BortforklaringMiljøstyrelsen holder øje med vandkvaliteten i åer, søer og langs stranden ved målestationer, der er placeret strategisk rundt om i landet.
Derfor kan man ifølge Mikkel Hall godt leve med et upræcist billede af, hvor meget kloakvand, der løber dertil.
Den køber Maria Reumert Gjerding, præsident i Danmarks Naturfredningsforening, dog ikke.
- Det lyder som en hel masse bortforklaringer.
Det her problem skal løses.
Vi skal ikke have urenset spildevand i vores natur, siger hun.
Der mangler helt klart en prioritering og nogle ressourcer, og det er jo et spørgsmål om politisk vilje.
Lars Brinch Thygesen, natur- og miljøkonsulent i Danmarks SportsfiskerforbundHun har kun kritik tilovers for Miljøstyrelsen og efterlyser politisk handling.
Læs også:Gammel forurening gør fisk uspiselige- Det er jo helt uforståeligt, at man slet ikke kender omfanget af det her problem.
Jeg kunne være bekymret for, at grunden til, at man ikke ved det, er, at hvis man først ved, hvor stort et problem, vi står med, så har man også en forpligtelse til at gøre noget ved det, siger Maria Reumert Gjerding.
Minister afventerDirektør i Dansk Miljøteknologi Jørn Jespersen kan pege på flere ting, der vil gøre en forskel.
Det handler basalt set om at skabe plads til vandet i kloakkerne, og det arbejde kræver et reelt overblik over, hvor meget kloakvand, der løber ud i naturen.
- Men det, der er omdrejningspunktet for det hele, er politisk lederskab og politisk vilje, siger Jørn Jespersen.
Miljøminister Lea Wermelin (S) erkender, at spildevandsforureningen er et problem.
- Vi skal selvfølgelig have styr på det her område, så vidt som det er teknisk muligt, siger hun.
Alligevel er hun ikke klar til at skride til handling endnu.
- Miljøstyrelsen er i gang med at forbedre vores viden på det her område, og når de vender tilbage, er det også noget, jeg vil kigge på politisk, siger miljøministeren.
At arbejdet med at forbedre data om overløbene er i gang, kan kontorchef i Miljøstyrelsen Mikkel Hall da også bekræfte.
Det har det faktisk været længe.
- Det har ikke været en nem øvelse, og den har forløbet over mange år, siger han.
FacebookTwitterKopier linkEmner:Lea Wermelin (politiker)|Maria Gjerding (politiker)|Socialdemokraterne|Miljøstyrelsen|Vandselskaber




https://www.dr.dk/nyheder/udland/sydkorea-affyrer-varselsskud-mod-russisk-bombefly

UdlandSydkorea affyrer varselsskud mod russisk bombeflyEt russisk bombefly krænkede tirsdag to gange luftrummet over Sydkorea, som sendte kampfly på vingerne.
Øgruppen Dokdo (også kendt som Takeshima, red.
) ses her bag det sydkoreanske flag.
Det russiske militærfly krænkede Sydkoreas luftterritorium over Det Japanske Hav ved øgruppen.
23.
juli 2019 kl.
05.
39 | opdateret 19.
aug.
2019 kl.
12.
10Bemærk: artiklen er mere end 30 dage gammelLæs opSydkoreanske kampfly har tirsdag affyret varselsskud mod et russisk bombefly, som to gange bevægede sig ind i sydkoreansk luftrum i få minutter.
Det oplyser forsvarsministeriet i Sydkorea ifølge nyhedsbureauet Yonhap.
Tre russiske fly krænkede indledningsvist Sydkoreas såkaldte luftidentifikationszone, der strækker sig over et større område end selve landets luftrum, før et af flyene bevægede sig ind i sydkoreansk luftterritorium over Det Japanske Hav.
Hændelsen skete ved øgruppen Dokdo (også kendt som Takeshima, red.
), der ligger cirka halvvejs mellem Sydkorea og Japan.
Det sydkoreanske luftvåben sendte kampfly i luften, som affyrede varselsskud.
Der er ingen oplysninger om, hvorvidt det russiske fly menes at være kommet på afveje eller om krænkelsen skete med fuldt overlæg.
Efter varselsskuddene forsvandt flyet fra området, men senere vendte det tilbage og krænkede igen luftrummet.
Sydkorea vil protestereDet er ifølge Yonhap første gang, at et russisk militærfly krænker sydkoreansk suverænitet på den vis.
Derimod er det ofte hændt, at russiske fly har bevæget sig ind i Sydkoreas luftidentifikationszone.
Det skete senest den 20.
juni, da to russiske militærfly befandt sig i zonen i cirka en halv time.
Sydkoreas forsvarsministerium oplyser ifølge nyhedsbureauet AP, at det senere tirsdag vil indgive en formel protest til Ruslands ambassade i Seoul.
/ritzau/Rettelse 19.
august: Det fremgik tidligere af artiklen, at et af flyene havde været inde over Østhavet, men dette er nu rettet til Det Japanske Hav, som er den officielle betegnelse.
Derudover er artiklen opdateret med det japanske navn, Takeshima, for den øgruppe, som Sydkorea kalder Dokdo.
FacebookTwitterKopier linkEmner:Sydkorea|Rusland|Luftvåben|Militærudstyr|Forsvarsministeriet




https://www.dr.dk/nyheder/udland/usa-undgar-ny-statsnedlukning-med-toarig-budgetaftale

UdlandUSA undgår ny statsnedlukning med toårig budgetaftaleRepublikanerne og Demokraterne i USA's Kongres er nået til enighed om et toårigt budget og gældsloft.
Formanden for Repræsentanternes Hus, Nancy Pelosi, og lederen af Demokraterne i Senatet, Chuck Schumer, er glade for den endelige aftale, der dog møder modstand fra flere republikanere.
(Foto: Mary F.
Calvert © Scanpix)23.
juli 2019 kl.
01.
16Bemærk: artiklen er mere end 30 dage gammelLæs opDet meddeler USA's præsident, Donald Trump, natten til tirsdag dansk tid.
Dermed ser det ud til, at truslen om endnu en nedlukning af dele af det amerikanske statsapparat er afblæst.
I slutningen af 2018 blev USA ramt af en budgetstrid, der varede i flere uger og førte til, at op mod 800.
000 statsansatte måtte undvære løn, og flere offentlige tjenester og kontorer blev stoppet og lukket.
Striden blev foranlediget af, at præsident Trump krævede finansiering af en grænsemur mod Mexico.
Men det demokratiske flertal i Repræsentanternes Hus afviste at stemme for sådan en aftale.
"Et ægte kompromis"I et tweet kalder Trump den nye aftale for "et ægte kompromis" og en sejr for landets militær og dets mange veteraner.
Det nye budget kommer i kølvandet på nye tal fra det amerikanske finansministerium, der anslår USA's samlede gæld til at have vokset til over 1000 milliarder dollar.
USA's samlede statsgæld er på svimlende 22.
500 milliarder dollar.
Aftalen betyder blandt andet, at den føderale regering kan låne flere penge og at en fastsættelse af det såkaldte gældsloft udskydes til efter præsidentvalget i 2020, skriver nyhedsbureauet AFP.
Dette gør blandt andet, at den amerikanske stat kan undgå at misligholde gældsbetalinger i de kommende måneder.
Modstand fra republikanereAftalen møder allerede modstand fra konservative republikanere, der i forhandlingerne har presset på for flere offentlige besparelser.
Demokraterne i Kongressen er omvendt glade for den endelige aftale, der giver rum til flere investeringer.
- Med denne aftale bestræber vi os på at undgå endnu en nedlukning af statsapparatet, som ville være så skadelig for den amerikanske befolknings behov og vores offentlige ansattes arbejde, siger formanden for Repræsentanternes Hus, Nancy Pelosi, og lederen af Demokraterne i Senatet, Chuck Schumer, i en udtalelse.
/ritzau/APFacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Økonomi




