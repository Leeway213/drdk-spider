https://www.dr.dk/nyheder/udland/huaweis-finansdirektor-sagsoger-canada

HuaweiSe temaUdlandHuaweis finansdirektør sagsøger CanadaHuawei-direktør Meng Wanzhou mener, at hun fik krænket sine rettigheder under anholdelse i Canada.
Billedet her er af Meng Wanzhou tilbage i 2014.
1.
december sidste år blev hun anholdt i Canada.
)03.
mar.
2019 kl.
23.
23Bemærk: artiklen er mere end 30 dage gammelLæs opFinansdirektøren for den kinesiske elektronikgigant Huawei, Meng Wanzhou, vil sagsøge både Canadas regering, politistyrke og grænsekontrollen.
Wanzhou blev anholdt i lufthavnen i den canadiske by Vancouver den 1.
december sidste år.
Det skete på opfordring fra USA.
Huawei-chefen mener, at hun i den forbindelse fik krænket sine rettigheder.
Hun skal være blevet tilbageholdt, gennemsøgt og afhørt, inden hun fik at vide, at hun var blevet anholdt.
Ifølge direktørens sagsanlæg afhørte myndighederne hende "i forklædning af at udføre en rutinemæssig toldundersøgelse".
De skal have udnyttet situationen til at "tvinge hende til at levere beviser og oplysninger".
Læs også:Canada tager første skridt til at udvise Huawei-topchef til USASigtet for brud på sanktionerMeng Wanzhou er datter af Huaweis grundlægger, Ren Zhengfei.
Hun er sigtet for at have brudt de amerikanske sanktioner mod Iran.
For to dage siden, 1.
marts, tog Canada skridt til at udvise hende til USA.
- I dag har embedsfolk i justitsministeriet i Canada udstedt en tilladelse til at påbegynde en udvisningsproces i sagen mod Meng Wanzhou, lød det i en erklæring ifølge nyhedsbureauet AFP.
Hun ventes at blive ført i retten i Vancouver onsdag i næste uge.
Hvis en dommer siger god for hendes udvisning, så vil kun en indgriben fra Canadas justitsminister forhindre hende i at blive udvist til USA.
Kina raser over Wanzhous anholdelse og har truet Canada med bål og brand, hvis det sender hende til USA.
Den kinesiske ambassade i Canada udtrykte fredag sin foragt for beslutningen om at gå videre med sagen om udvisning.
- Det er politisk forfølgelse af et kinesisk hightech-selskab, lød det.
Meng Wanzhou er ikke fængslet, men bevæger sig rundt i Vancouver med en fodlænke, efter der er betalt en kaution.
/ritzau/APFacebookTwitterKopier linkEmner:Canada|Huawei|USA|Justitsministeriet|Kriminalitet




https://www.dr.dk/nyheder/udland/270-involverede-sverige-ramt-af-tre-kaempeslagsmaal-inden-et-doegn

Udland270 involverede: Sverige ramt af tre kæmpeslagsmål inden for et døgnPolitiet oplyser, at en hooligan-gruppering stod bag et af slagsmålene.
Ved det første slagsmål overfaldt 60 personer en anden gruppe på en rasteplads (arkiv).
Af Anton Lind03.
mar.
2019 kl.
22.
47Bemærk: artiklen er mere end 30 dage gammelLæs opHelt usædvandligt og helt uafhængigt af hinanden har tre kæmpeslagsmål fundet sted i Sverige inden for et enkelt døgn.
Det første fandt sted 13.
04 lørdag på en rasteplads ved Nyköping, det andet brød ud 03.
12 natten til søndag uden for en natklub i Gävle, mens det tredje skete 03.
28 uden for en restaurant i Göteborg.
Ved de tre slagsmål har der til sammen været omkring 270 involverede, oplyser politiet ifølge Aftonbladet.
Masseslagsmål på rastepladsVed slagsmålet i Nyköping var omkring 30 personer netop stået af en bus, da omkring 60 personer dukkede op ud af det blå og gik løs på buspassagererne.
Det førte til masseslagsmål mellem de to grupper.
Der blev også kastet med sten, og bussen blev vandaliseret, inden de involverede stak af.
Høj promille.
Man har været for fuld, der opstod nogle diskussioner, og så er man begyndt at slåsPeter Nordengard, svensk politiSøndag oplyser det lokale politi, at det var en hooligan-gruppering, der udførte overfaldet.
- Slagsmålet har intet med sport at gøre, men de kalder sig selv tilhængere, selvom det blot er almindelige hooligans, siger Tor Sevelius fra Sörmlands Politi ifølge Aftonbladet.
Han kalder slagsmålets størrelse helt usædvanligt, og at problemerne med hooligans kan være ved at blusse op igen efter nogle stille år.
- Det føles, som om det er i gang igen, og så store problemer er ikke almindelige, siger Tor Sevelius.
70-80 stødte sammenMens svenskerne undrede sig over det store slagsmål, fulgte to nye altså efter den følgende nat.
I Gävle nord for Stockholm blev politiet tilkaldt, efter der var udbrudt tumult uden for en natklub kort efter en hiphop-koncert.
Politiet oplyser, at der skulle være tale om to grupperinger, som havde haft en konflikt under koncerten.
Da de efterfølgende stødte sammen udenfor, opstod der slagsmål, hvor op til 70-80 personer skulle have deltaget.
En person fik peberspray, efter han gjorde modstand, da politiet skilte parterne ad.
Han er nu sigtet for sine forseelser.
'Man har været for fuld'Som om det ikke var nok, udbrød der kort efter endnu et slagsmål 500 kilometer sydpå i Göteborg.
Her gik omkring 100 personer løs på hinanden uden for en restaurant, og flere sikkerhedsvagter kom til skade.
Her kunne politiet dog hurtigt afvise, at det havde noget med hooliganisme at gøre.
Der var i stedet en helt anden simpel årsag slagsmålet.
- Høj promille.
Man har været for fuld, der opstod nogle diskussioner, og så er man begyndt at slås, siger Peter Nordengard fra det lokale politi ifølge Aftonbladet.
Politiet måtte skille parterne ad, men ingen blev anholdt.
FacebookTwitterKopier linkEmner:Vold|Aftonbladet|Fodbold|Sverige|Gøteborg




https://www.dr.dk/sporten/oevrig/astralis-spiller-vi-har-arbejdet-saa-sindssygt-haardt

Øvrig sportAstralis-spiller: 'Vi har arbejdet så sindssygt hårdt'Astralis hentede søndag 3,3 millioner kroner og holdets tredje majortrofæ, da Astralis sejrede i Polen.
Astralis jubler efter en tidligere sejr.
03.
mar.
2019 kl.
22.
37Bemærk: artiklen er mere end 30 dage gammelLæs opDet danske e-sportshold Astralis triumferede igen i verdens største turnering i Counter-Strike søndag.
Her sejrede Astralis i majorturneringen IEM Katowice med en suveræn finalesejr over finske Ence, der blev besejret 2-0 i baner.
Astralis vandt første bane 16-11, og finnerne kunne intet stille op i anden bane, som Astralis vandt 16-4.
Dermed genvandt Astralis turneringen, og holdet har nu i alt vundet en majorturnering tre gange.
- Det er så stort det her.
At vinde en major for tredje gang på bare to år.
Vi er så mange mennesker, der har arbejdet så hårdt for det her, så det føles så fantastisk, at vi er i stand til at tage titlen.
Læs også:Astralis vinder verdens største Counter Strike-turnering- Jeg er så enormt stolt over mine drenge.
De har arbejdet så hårdt for det her og fortjener virkelig al den ros, jeg kan give dem, siger træner Danny "Zonic" Sørensen i en pressemeddelelse.
Kan vinde flere millionerSejren søndag kastede 3,3 millioner kroner af sig i præmiebonus, og sejren i Katowice var den første turneringssejr i 2019 for Astralis, der i finalen i Buypower Masters tabte til Team Liquid tidligere i år.
Samtidig markerede trofæet indledningen på denne sæsons grand slam-jagt, som kan kaste en bonus på yderligere én millioner dollar (cirka 6,5 millioner kroner) af sig.
- Det føles fuldstændig fantastisk.
Vi har arbejdet så sindssygt hårdt for det her - os spillere, vores træner og vores store team bag os - så det er bare en kæmpe forløsning at vinde vores tredje major på bare to år - og så tilmed to i træk, siger Nicolai "Device" Reedtz, der er spiller for Astralis.
I 2018 stillede holdet op i 17 store turneringer og sejrede i ti af dem.
Læs også:Astralis vinder stor titel for tiende gang i årDerudover blev Astralis det første hold nogensinde til at vinde en Intel Grand Slam-titel.
Sammen med grand slam-bonussen vandt holdet præmiepenge for mere end 3,6 millioner dollar (svarende til næsten 24 millioner kroner) i 2018.
/ritzau/FacebookTwitterKopier linkEmner:Astralis Esport|eSport|Polen|Intel|Golf




https://www.dr.dk/nyheder/politik/staten-daekker-voldsdomtes-regning-forsoger-forgaeves-inddrive-pengene

PolitikStaten dækker voldsdømtes regning: Forsøger forgæves at inddrive pengeneDet er kun lykkedes at inddrive 6,6 millioner kroner, som voldsdømte skulle betale i erstatning på tre år.
Gældsstyrelsen har flere gange forgæves forsøgt at inddrive pengene.
(Arkiv) 03.
mar.
2019 kl.
22.
28 | opdateret 03.
mar.
2019 kl.
23.
14Bemærk: artiklen er mere end 30 dage gammelLæs opDet burde være de voldsdømte, der punger ud i sager, hvor ofre har krav på erstatning.
Men en opgørelse viser, at det i mange tilfælde ender med at være staten, der til sidst betaler, skriver Kristeligt Dagblad.
Rigspolitiet har fra 2016 til 2018 kun formået at inddrive 6,6 millioner kroner af de 191 millioner kroner, som voldsdømte var blevet pålagt at skulle betale til deres ofre.
Det betyder, at staten har måttet betale penge til erstatning, som eksempelvis voldsofre har haft krav på.
Også Gældsstyrelsen, der senere er inde over sagerne, har flere gange forgæves forsøgt at inddrive pengene.
Læs også:Regeringen vil sende flere voldsdømte i fængsel og færre i samfundstjenesteFejl i inddrivelsessystemDesuden oplyser styrelsen, at fejl i de systemer, der bruges til inddrivelse, og en lav indtægt har betydet, at gæld i nogle tilfælde er blevet eftergivet.
Tallene kommer ikke bag på Venstres retsordfører, Preben Bang Henriksen, der også er forsvarsadvokat.
- Tit er der jo ikke noget at komme efter hos gerningsmændene.
Det er folk, som kommer kørende i biler købt på afbetaling, og som har lejet det fjernsyn, de har stående derhjemme.
- Derfor er det godt, at staten kan træde til, så ofrene får deres penge, siger han til Kristeligt Dagblad.
Peter Kofod, der er retsordfører hos Dansk Folkeparti, mener, at det er dybt utilfredsstillende.
- Både fordi det betyder, at folk, der egentlig skal betale en erstatning, slipper for at betale den, men også fordi det bliver skatteborgerne, der kommer til at betale, siger han til Ritzau.
Han vil nu tage sagen op med justitsminister Søren Pape Poulsen (K).
I sidste ende burde systemet laves om, påpeger Kofod.
- Hvis folk efter mange år ikke har betalingsevne eller ikke ønsker at betale, så må vi alternativt oprette et egentligt gældsfængsel, siger han.
S: Model virker ikkeHos Socialdemokratiet er retsordfører Trine Bramsen enig i, at systemet bør laves om.
Den nuværende model virker ikke, slår hun fast.
- Man skal betale det, man skylder.
Det må være udgangspunktet.
Men vi ser desværre også nogle kriminelle, der bliver fastholdt i kriminalitet, fordi de skylder de her penge, siger hun til Ritzau.
Ifølge hende kunne en ny model være, at kriminelle kunne få et afslag på noget af - men ikke hele - beløbet, såfremt de holder sig ude af kriminalitet fremover.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Kriminalitet|Kristeligt Dagblad|Økonomi




https://www.dr.dk/sporten/oevrig/astralis-vinder-verdens-stoerste-counter-strike-turnering

Øvrig sportAstralis vinder verdens største Counter Strike-turneringDet danske Counter-Strike-hold Astralis har vundet årets første major, IEM Katowice.
Det danske hold jubler efter finalesejren over turneringens store overraskelse, finske ENCE.
Af Rasmus Askman og Malte Nørgaard03.
mar.
2019 kl.
21.
36 | opdateret 03.
mar.
2019 kl.
22.
37Bemærk: artiklen er mere end 30 dage gammelLæs opSøndag aften kunne Astralis lade sig hylde, da de vandt finalen mod finske ENCE ved IEM Katowice.
Turneringen, der finder sted i Polen, er også kendt som verdens største Counter Strike-turnering.
Danskerne vandt 2-0 med cifrene 16-11, 16-4 over undertippede ENCE, der forinden havde elimineret både verdens nummer to og tre i turneringen.
Læs også:Nøglen til danske Astralis' succes findes hvor ingen kiggerDerfor har danskerne fået den bedst mulige start på sæsonen, og der er endnu engang sat tyk streg under deres rangering som det bedste Counter-Strike-hold i verden.
Med sejren er Astralis det andet hold i historien, som har formået at vinde to majors i træk.
AstralisLukas 'Gla1ve' Rossander (24 år)Nicolai 'Device' Reedtz (23 år)Peter 'Dupreeh' Rasmussen (26 år)Andreas 'Xyp9x' Højsleth (23 år)Emil 'Magisk' Reif (21 år)Træner: Danny 'Zonic' SørensenSpændende startFinalen skulle afgøres i bedst ud af tre baner.
Holdene indtog først banen Train, der var valgt af ENCE.
Stillingen var efter de første seks runder 3-3, men så tog Astralis fra og kunne bytte side ved stillingen 11-4.
Herefter bragte undertippede ENCE spændingen tilbage i opgøret og gjorde det til 14-11.
Dog formåede Astralis til sidst at vende den dårlige stime, og de vandt banen med 16-11.
Astralis viser ingen nådeDerefter skulle holdene spille banen Inferno, der blev valgt af Astralis.
Her gjorde danskerne kort proces.
Astralis, der de seneste 15 gange har vundet på banen, viste ingen nåde og vandt ti runder i streg til stillingen 10-0, inden ENCE viste de sidste krampetrækninger.
16-4 blev resultatet, og Astralis kunne lade sig hylde foran 12.
000 tilskuere i Katowice.
Astralis har i alt vundet tre majors.
Det er rekord.
Læs også:Astralis efter årets 10.
titel: 'Et vanvittigt år'Med titlen søndag indkasserer danskerne en præmiesum på en halv million dollar, svarende til 3,3 millioner kroner i præmiesum.
FacebookTwitterKopier linkEmner:Astralis Esport|eSport|Polen|Hære




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-1

SuperligaSÅ' DER MÅL!
Se alle weekendens Superligamål på 99 sekunder24.
spillerunde af Superligaen bød på en perlerække af flotte mål.
Se dem alle her.
Af Kasper Aleksander Thrane03.
mar.
2019 kl.
21.
23Bemærk: artiklen er mere end 30 dage gammelLæs opDer er for alvor forår i luften i Superligaen, og det viste en række af de varmeste profiler i 24.
spillerunde, hvor der blev leveret flotte mål fra blandt andre Lucas Andersen, Jacob Barret Laursen og Patrick Mortensen.
14 mål blev der scoret, og et par af dem kunne sagtens være kandidater til årets mål.
I videoen øverst i artiklen kan du se alle målene fra weekenden.
FacebookTwitterKopier link




https://www.dr.dk/nyheder/indland/25-aarige-jonathan-er-blevet-oeko-landmand-uden-stifte-gaeld-det-er-sgu-dejligt

Indland25-årige Jonathan er blevet øko-landmand uden at stifte gæld: 'Det er sgu dejligt'En fond opkøber nedlukkede landbrug og forpagter dem ud til unge økolandmænd.
Jonathan Nielsen viser sin landbrugsjord frem.
Af Sally Frydenlund Larsen03.
mar.
2019 kl.
22.
25Bemærk: artiklen er mere end 30 dage gammelLæs op- Al jorden vi kan se her, det følger med.
Jonathan Nielsen slår ud med armen mod marker så langt øjet rækker.
- Og det er så kun en tredjedel af den jord, der hører med til ejendommen, tilføjer han med silkeborgensisk dialekt.
Kim Qvist, direktør for Danmarks Økologiske Jordfond, og Jonathan Nielsen er i gang med at lægge en plan for gården.
Den 25-årige landmand står på sin nye gård, som han overtog den 1.
marts.
Modsat mange andre landmænd har erhvervelsen af gården ikke været forbundet med en stor gæld.
Gården er nemlig forpagtet til ham af Danmarks Økologisk Jordbrugsfond, som opkøber konventionelle landbrug og forpagter dem ud til unge landmænd mod, at de driver gårdene som økologiske landbrug.
658 danskere investererDen ordning er Jonathan Nielsen ganske tilfreds med.
- Det giver en god mavefornemmelse, at jeg ikke selv står med en kæmpe gæld, siger han og tilføjer:Danmarks Økologiske Jordbrugsfond:Danmarks Økologiske Jordbrugsfond blev stiftet i februar 2017 af Danmarks Naturfredningsforening og Økologisk Landsforening.
Fonden er finansieret gennem investeringer fra almindelige danskere og suppleret med realkreditbelåning.
Fonden regner med at opkøbe landbrugsejendomme for knap 100 millioner i 2019.
Målet er klart: I fremtiden skal al dansk landbrugsjord være økologisk af hensyn til klimaet og drikkevandet.
Kilde: Danmarks Økologiske Jordbrugsfond.
Til gengæld for gården giver den unge landmand en del af sit overskud til fonden, som glæder sig over at kunne hjælpe unge ind i landbruget.
- Vi gør det her, fordi der er en massiv finanskrise i dansk landbrug, som vi er nødt til at gøre noget ved.
Næste generation kan ikke komme til fadet, fordi der stilles så store kapitalkrav, siger Kim Qvist, der er direktør i Danmarks Økologisk Jordbrugsfond.
Et økologisk landMen at hjælpe unge landmænd i gang er ikke fondens eneste mål, forklarer Kim Qvist.
- Vi har brug for flere økologiske hektarer i det her land.
Det er dér, verdensmarkedet bærer hen, og det er også det, den danske forbruger efterspørger, siger han.
Og fonden gør det ikke alene.
Marken, der tidligere var en majsmark, skal tilplantes med byg til ølproduktion.
På marken ved siden af vil Jonathan Nielsen plante havre, der skal sælges som gryn.
Godt en fjerdedel af de knap 100 millioner kroner, som fonden har sat af til opkøb i 2019, er rejst af almindelige danskere.
I skrivende stund har 658 danskere tegnet aktier i fonden.
På gården kan Jonathan Nielsen næsten ikke vente med at komme i gang med at pløje og så.
- Jeg synes, det her er fantastisk.
Det er det, jeg har drømt om i mange år, så det er sgu dejligt!
FacebookTwitterKopier linkEmner:Landbrug|Økologi|Økonomi




https://www.dr.dk/nyheder/udland/religioes-leder-skaber-debat-i-egypten-flerkoneri-er-ofte-uretfaerdigt-kvinder

UdlandReligiøs leder skaber debat i Egypten: 'Flerkoneri er ofte uretfærdigt for kvinder'Sheik Ahmed al-Tayeb mener, at islam kun i begrænset omfang tillader flerkoneri.
Sheik Ahmed Mohamed el-Tayeb har vakt opsigt med sine udtalelser.
Af Anton Lind03.
mar.
2019 kl.
20.
30Bemærk: artiklen er mere end 30 dage gammelLæs opEn af Egyptens højststående muslimske ledere har sat gang i debatten i det nordafrikanske land, efter han gik frem på stats-tv i fredags og gjorde det klart, at monogami - altså det kun at have en partner - er reglen, mens flerkoneri er undtagelsen.
- Dem, der siger, at ægteskabet skal være polygamisk (flerkoneri, red.
), tager fejl, sagde Sheik Ahmed al-Tayeb, der er leder af Al-Azhar-institutionen og dermed medansvarlig for religiøse sager i Egypten.
Det skriver nyhedsbureauet AP.
Sheiken, der ses som sunni-islams højeste myndighed, henviste til koranen og understregede, at islam kun i meget begrænset omfang tillader flerkoneri.
- Ofte er det uretfærdigt for kvinder og børn.
Og hvis der ikke er retfærdighed, er det forbudt at have mere end en kone, sagde han.
Samtidig mener han, at Egypten bør kigge på at modernisere tilgangen til kvinde-spørgsmål, således at man ikke forsømmer halvdelen af samfundet.
Både støtte og modstandIfølge AP tillader islam mænd at tage op til fire koner, hvis de behandles ligeværdigt.
Sheik Ahmed al-Tayeb mener dog, at det skyldes manglende viden om koranen og profeten, når det bliver gjort til normen med flere koner.
Sheik Ahmed al-Tayeb mødtes i februar med pave Frans til et religiøst topmøde i Abu Dhabi.
I Egypten skal en mand gøre sin kone eller koner opmærksomme på det, hvis han ønsker at gifte sig med en mere.
Hun eller de har derefter ret til at anmode om en skilsmisse.
Sheikens udmelding har vakt opsigt i Egypten og startet en intens debat på sociale medier.
Flere - heriblandt andre imamer - hilser budskabet velkommen og ønsker et reelt forbud mod flerkoneri.
I de mere fundamentalistiske kredse er der dog modstand, og her opfordrer folk i stedet til, at mænd gifter sig med mere end en kvinde.
Nogle mener endda, at det er godt for kvinderne med flerkoneri, og at det er løsningen på flere sociale problemer.
Efter de voldsomme reaktioner følte Al-Azhar-institutionen sig lørdag nødsaget til at gå ud og konkretisere Sheik Ahmed al-Tayebs standpunkt.
Her blev det understreget, at sheihen ikke går ind for et reelt forbud mod flerkoneri.
Flerkoneri er ifølge AP tilladt i de fleste arabiske og muslimske lande, mens det dog ikke er særligt udbredt.
Flerkoneri er ulovligt i Tunesien og Tyrkiet.
FacebookTwitterKopier linkEmner:Egypten|Islam|Samliv og børn|Religion|Tunesien




https://www.dr.dk/sporten/atletik/skuffet-bube-efter-femteplads-det-goer-ondt

AtletikSkuffet Bube efter femteplads: ’Det gør ondt’Andreas Bube følte, at han kunne have løbet sig til en EM-medalje.
I stedet blev det til en femteplads.
Andreas Bube havde håbet på mere.
Af Malte Nørgaard og Johan Haarløv03.
mar.
2019 kl.
20.
52 | opdateret 03.
mar.
2019 kl.
20.
56Bemærk: artiklen er mere end 30 dage gammelLæs opAndreas Bube var mindre end et sekund efter vinderen på mændenes 800 meter ved indendørs EM.
Og derfor var det naturligvis en meget skuffet dansker, der kunne konstatere, at tiden på et minut, 47 sekunder og 67 hundrededele blot rakte til en femteplads.
Læs også:VIDEO Andreas Bube bliver nummer fem i EM-finalen- Det er altid meganederen at blive slået, og det gør altid ondt.
Så jeg er selvfølgelig megaærgerlig, sagde han til DR Sporten umiddelbart efter finalen.
Var ikke kold nokSamtidig kunne Bube konstatere, at han muligvis havde taget den forkerte taktik i brug undervejs i løbet.
Andreas Bubes EM-finaler2012, Helsinki, sølv2014, Zürich, fjerdeplads2017, Beograd, sølv2018, Berlin, 6.
plads2019, Glasgow, 5.
pladsKilde: Dansk Atletik Forbund- Det kunne sagtens være blevet til meget mere i dag.
Jeg lægger konservativt ud, og efter første runde prøver jeg så at overhale hele flokken, men vi løber i en ret høj fart, så det var dyrt at overhale.
Det kostede mig for meget.
Derfor havde jeg ikke nok at skyde med til sidst.
- Jeg skulle have været mere kold og delt overhalingen op i to, konstaterer Bube.
Læs også:Den umulige overhaling: Finaleklar løber vil altid være i hælene på KipketerAndreas Bube fik sølv ved det seneste indendørs EM.
FacebookTwitterKopier linkEmner:Andreas Bube (atlet)




https://www.dr.dk/sporten/fodbold/superliga/ob-spiller-sig-paa-tredjepladsen-med-sejr-over-broendby

SuperligaOB spiller sig på tredjepladsen med sejr over BrøndbyOB slog hjemme Brøndby og overhalede dermed Brøndby i tabellen og i kampen om en top-6-placering.
03.
mar.
2019 kl.
20.
06 | opdateret 03.
mar.
2019 kl.
22.
39Bemærk: artiklen er mere end 30 dage gammelLæs opOB hentede søndag tre vigtige point i kampen om at ende i Superligaens top-6, da holdet hjemme besejrede Brøndby med 2-0.
OB scorede et mål i begge halvlege og holdt samtidig buret rent i en kamp, hvor hjemmeholdet forhindrede Brøndby i at komme frem til de helt store chancer.
Med sejren kravlede fynboerne op på tredjepladsen med 36 point, mens Brøndby dumpede en enkelt plads ned på femtepladsen med 34 point.
Læs også:FCK sejrer i Viktor Fischers længe ventede comebackKun to minutter inde i kampen fik Brøndby ellers den første chance, men gæsternes Nikolai Laursen kom i en for spids vinkel, og han afsluttede derfor lige på OB-keeper Sten Grytebust.
Efter en forholdsvis lige første halvleg var det så hjemmeholdet, der efter 22 minutters spil kom foran 1-0.
Angriberen Bashkim Kadrii leverede sin sjette sæsonscoring, da han med hovedet sendte en hovedstødsaflevering fra holdkammerat Oliver Lund i mål.
Brøndby ramte stangenFøringen holdt til pausen, men ti minutter inde i anden halvleg var Brøndby meget tæt på at udligne.
Kamil Wilczek måtte dog se sit hovedstødsforsøg prelle af på overliggeren.
I stedet var det hjemmeholdet, der udbyggede føringen efter 67 minutter.
Det skete, da wingback Jacob Barrett Laursen flugtede et indlæg fra Ryan Johnson Laursen i mål til 2-0.
Læs også:Rødt kort og debutantmål: Vendsyssel og AGF deler i portenEfterfølgende var OB tættere på at udbygge føringen, end Brøndby var på at reducere, men der var ikke flere mål i opgøret i Odense.
I næste runde får Brøndby besøg af AaB, mens OB skal en tur til Aarhus og møde AGF.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|Odense Boldklub|Fodbold|AaB




https://www.dr.dk/nyheder/udland/sikkerhedsekspert-naturligt-ikke-provokere-kim-jong-un-med-omfattende

Topmøde mellem Trump og KimSe temaUdlandSikkerhedsekspert: Naturligt ikke at provokere Kim Jong-un med omfattende militærøvelserHavde tusindvis af soldater øvet krig med Nordkorea, kunne landet have genoptaget testningen af missiler.
Billede fra en militærøvelse i april 2017, hvor en sydkoreansk K1A2-kampvogn skyder med skarpt side om side med en amerikansk M1A2-kampvogn.
Af Andreas Lindqvist03.
mar.
2019 kl.
21.
00Bemærk: artiklen er mere end 30 dage gammelLæs opBeslutningen om, at USA fortsat ikke skal lave militærøvelser sammen med Sydkorea, som blev offentliggjort i nat af Pentagon, giver god mening.
Den er måske ligefrem nødvendigt for at holde Nordkorea fast på ikke at prøveaffyre flere missiler, som kan fremføre atomvåben.
Sådan siger Andreas Bøje Forsby, som forsker i østasiatisk sikkerhedspolitik på Nias under Københavns Universitet.
- Man skal tænke på, at det er nogle af de allermest omfattende militærøvelser i verden, som involverer tusindvis af soldater og forbereder dem på en væbnet konflikt med Nordkorea.
Derfor er det helt naturligt, at amerikanerne vælger at fortsætte med ikke at provokere nordkoreanerne med de her voldsomme militærøvelser, siger forskeren.
- Man kan sagtens se for sig, at nordkoreanerne ville genoptage deres testning af missiler og atomvåbenteknologi, hvis amerikanerne og sydkoreanerne gennemførte øvelserne.
Så det giver god mening, at man indstiller dem, siger Andreas Bøje Forsby.
Forsoningsproces i gangAflysningen af øvelserne er ikke mindst væsentlig for Sydkorea, som har gjort sig store anstrengelser for at nærme sig Nordkorea, parallelt med den amerikanske præsident Donald Trumps forhandlingsinitiativ.
I april sidste år mødtes Nordkoreas Kim Jong-un og den sydkoreanske præsident Moon Jae-in i den sydkoreanske del af den demilitariserede zone mellem de to lande.
Det var første gang, en nordkoreansk leder satte benene i Sydkorea.
Den nordkoreanske leder Kim Jong-un går den sydkoreanske præsident Moon Jae-in i møde i april sidste år  Den sydkoreanske præsident Moon Jae-in og den nordkoreanske leder Kim Jong-un træder sammen ind i Sydkorea efter et kort besøg på den nordkoreanske side.
 Den sydkoreanske præsident Moon Jae-in og den nordkoreanske leder Kim Jong-un til velkomstceremoni i den demilitariserede zone.
 Veltilfredse ledere efter at have underskrevet en fælles erklæring.
 Kim Jong-un vinker farvel til den sydkoreanske præsident efter ceremonien.
1 / 5Den nordkoreanske leder Kim Jong-un går den sydkoreanske præsident Moon Jae-in i møde i april sidste år 1 / 5Den sydkoreanske præsident Moon Jae-in og den nordkoreanske leder Kim Jong-un træder sammen ind i Sydkorea efter et kort besøg på den nordkoreanske side.
2 / 5Den sydkoreanske præsident Moon Jae-in og den nordkoreanske leder Kim Jong-un til velkomstceremoni i den demilitariserede zone.
3 / 5Veltilfredse ledere efter at have underskrevet en fælles erklæring.
4 / 5Kim Jong-un vinker farvel til den sydkoreanske præsident efter ceremonien.
5 / 5Siden har der blandt andet været tale om at byde sig til som OL-værtsland sammen med naboen i nord.
- Jeg tror, at aflysningen af øvelserne er helt afgørende fra et sydkoreansk perspektiv, for de er også i gang med deres egen forsoningsproces med Nordkorea, siger Andreas Bøje Forsby.
- Hvis de her øvelser blev genoptaget, ville det være en voldsom provokation over for Pyongyang.
Derfor er det meget magtpåliggende for den sydkoreanske præsident at få sat øvelserne i bero, så man - i hvert fald mellem Nord- og Sydkorea - kan fastholde en eller anden form for dialog og fremadrettet konstruktiv proces, siger han.
Skiltes som gode venner i HanoiOgså for USA og Trumps bestræbelser på at få Nordkorea til at droppe atomvåben og åbne sig for omverdenen er det vigtigt at holde et lavt spændingsniveau i forhold til Nordkorea.
Også selv om der ikke kom noget konkret ud af denne uges topmøde mellem den amerikanske præsident og Nordkoreas Kim Jong-un i Vietnam.
Se hvordan præsident Trump tidligere på ugen forklarede, hvorfor militærøvelser med Sydkorea er indstillet.
- Som udgangspunkt skiltes de som gode venner i Hanoi, og nu er der lagt op til et forhandlingsspor på lidt lavere niveau mellem delegationer fra USA og Nordkorea i det såkaldte nukleare diplomati, siger Andreas Bøje Forsby.
- Sandsynligheden, for at Nordkorea i sidste ende ligefrem skulle opgive hele deres atomvåbenprogram, er ikke særlig stor, sådan som jeg vurderer det.
Men processen kører videre, og det er trods alt fint for fredsbestræbelserne, siger han.
De aflyste militærøvelser kendes som Foal Eagle og Key Resolve og blev første gang suspenderet af Trump sidste år.
.
I de seneste år har op mod 200.
000 sydkoreanske soldater og 30.
000 amerikanske soldater deltaget i øvelserne.
USA har omkring 28.
500 soldater i Sydkorea.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Københavns Universitet|Militær




https://www.dr.dk/sporten/atletik/andreas-bube-bliver-nummer-fem-i-em-finalen

AtletikAndreas Bube bliver nummer fem i EM-finalenAndreas Bube formåede ikke at løbe sig til en medalje i 800 meter.
Af Malte Nørgaard03.
mar.
2019 kl.
20.
02 | opdateret 03.
mar.
2019 kl.
20.
53Bemærk: artiklen er mere end 30 dage gammelLæs opDet bliver ikke til en dansk medalje ved årets indendørs europamesterskaber i atletik.
Andreas Bube havde ellers muligheden for at få metal med hjem, da han søndag deltog i finalen på 800 meter.
Læs også:Den umulige overhaling: Finaleklar løber vil altid være i hælene på KipketerMen danskeren kom ind på femtepladsen i tiden et minut, 47 sekunder og 67 hundrededele.
Så fint udDet lignede ellers et fint løb for Bube, da han efter to omgange førte feltet an.
Men herefter faldt han lidt tilbage i feltet.
Da den afgørende spurt blev sat ind, kunne han ikke følge med de hurtigste.
Guldet blev vundet af Alvaro de Arriba fra Spanien, mens engelske Jamie Webb fik sølv, og Mark English fra Irland tog bronzen.
Sidste år blev Bube nummer seks ved udendørs-EM i Berlin, mens han tog sølvet ved det seneste indendørs-EM.
Andreas Bubes personlige rekord er 1 minut og 44,89 sekunder.
FacebookTwitterKopier linkEmner:Andreas Bube (atlet)|Atletik|Berlin|Irland|Spanien




https://www.dr.dk/sporten/haandbold/championsleague/overblik-hvem-skal-moede-hvem-i-haandboldens-mesterliga

ChampionsleagueOVERBLIK Hvem skal møde hvem i håndboldens mesterliga?
Her kan du få et overblik over de kommende knockout-kampe i Europas fornemste klubturnering.
Wisla Plock-mandskabet havde god grund til begejstring efter at have slået Bjerringbro-Silkeborg med syv mål.
Den sejr sikrede dem sejren til 1/16-finalerne i den prestigefyldte klubturnering.
Af Rasmus Askman og Malte Nørgaard03.
mar.
2019 kl.
19.
11 | opdateret 04.
mar.
2019 kl.
12.
52Bemærk: artiklen er mere end 30 dage gammelLæs opSøndagens Champions League-opgør i håndbold markerer de sidste kampe i gruppespillet, så nu er det tid til at spille knockout-kampe i den prestigefyldte klubturnering.
12 klubber skal nu kæmpe om avancement til kvartfinalerne, mens Barcelona og Paris Saint-Germain har sikret sig en plads i kvartfinalen som vinder af Gruppe A og B.
Inden dagens opgør var Bjerringbro-Silkeborg det eneste danske hold, som kunne sikre sig en plads i det fine selskab.
Danskerne havde inden playoff-opgøret mod polske Wisla Plock et fire måls forspring, men i dagens returopgør tabte Bjerringbro-Silkeborg 27-20.
Med sejren avancerer det polske hold til 1/8-finalerne og sender danskerholdet ud af årets Champions League.
Læs også:Kæmpe nedsmeltning sender BSV ud af Champions LeagueDet andet danskerhold i klubturneringen, Skjern, vandt dagens opgør 35-32 mod slovenske Celje.
Det var dog ikke finalebilletter, som var på spil i opgøret, men derimod kampen om, hvem der skulle henvises til sidstepladsen i Gruppe B.
Derfor er ingen danske hold videre til 1/8-finalerne.
Stadig danskerhåb forudeSelvom de jyske klubber må give afkald på drømmene i klubturneringen, så kan danskerhåbet forsætte i nogle af de udenlandske klubber.
Træner Nikolaj Jacobsen avancerer med Rhein-Neckar Löwen, der ender med en femteplads i Gruppe A.
Det samme gør skadesramte Rene Toft Hansens Veszprém og danskerbesatte Flensburg-Handewitt.
Barcelona med Lasse Andersson og Kevin Møller og Paris Saint-Germain med Mikkel Hansen og Henrik Toft Hansen går direkte i kvartfinalen, da de har præsteret en førsteplads Gruppe A og B.
De første 1/8-finaler i Champions League spilles den 20 marts.
FacebookTwitterKopier linkEmner:Casper U.
Mortensen (håndboldspiller)|Henrik Toft Hansen (håndboldspiller)|Bjerringbro-Silkeborg Elitehåndbold|Håndbold|Bjerringbro




https://www.dr.dk/nyheder/udland/algeriets-koerestolsbundne-marionetpraesident-genopstiller-paa-en-baggrund-af

UdlandAlgeriets kørestolsbundne 'marionetpræsident' genopstiller på en baggrund af protesterUgers heftige demonstrationer er de største siden uafhængighedskrigen med Frankrig.
Uropoliti blokerer medicinstuderende fra at marchere mod Bouteflika i Algier.
Af Andreas Lindqvist03.
mar.
2019 kl.
20.
21Bemærk: artiklen er mere end 30 dage gammelLæs opHan er 82 år gammel, syg, kørestolsbunden og bliver sjældent set offentligt.
Men i eftermiddags indleverede Algeriets præsident, Abdelaziz Bouteflika, alligevel officielt sin ansøgning om at stille op til det kommende valg i april og lade sig genvælge for en femte periode.
Eller for at være mere præcis, gjorde hans kampagnechef det for ham.
Med en erklæring om, at Bouteflika vil udskrive valg igen inden for et år, hvis han bliver valgt.
Abdelaziz Bouteflika stemmer i 2017.
Ved denne artikels deadline var det stadig uklart, hvad der ligger i det løfte.
Men udsigterne til fem år mere med præsidenten har fået titusindvis af indbyggere til at strømme ud i gaderne og demonstrere.
En helt usædvanlig begivenhed i Bouteflikas regeringstid.
Protesterne begyndte for omkring 10 dage siden, da det stod klart, at den aldrende præsident ville lade sig genvælge, og nåede over 100.
000 deltagere fredag.
Her kastede nogle med sten og blev drevet tilbage med tåregas af politiet.
Næsten 200 demonstranter og 56 betjente blev såret, ifølge statstyrede medier.
Også i dag kom det til sammenstød, da politiet affyrede vandkanoner mod studerende, som marcherede mod den myndighed i hovedstaden Algier, hvor kandidater indleverer deres opstillingsansøgning.
Marionet for militæret og erhvervetBouteflika kom til magten i 1999 og tilskrives æren for afslutningen på den algeriske borgerkrig, som staten udkæmpede med islamistiske grupper.
I mange år blev hans regime understøttet af gode priser på olie, som udgør 85 procent af landets eksport.
Indtægterne medførte, at landet kunne investere i infrastruktur og boliger, ligesom unge kunne få favorable lån.
I 2011 oplevede Algeriet en flig af Det Arabiske forår, men Bouteflika kom protesterne i møde ved at hæve en årelang undtagelsestilstand.
Men faldende oliepriser og indtægter har bidraget til, at den algeriske stat ikke længere har råd til store investeringer, og arbejdsløsheden er stigende.
Samtidig er tilliden til Bouteflika, som har siddet i kørestol siden et hjerteanfald i 2013 og sjældent er set siden, faldet kraftigt.
Mange mener, at den aldrende og syge præsident er så svækket og uarbejdsdygtig, at han i realiteten er en marionet for militæret og en elite af forretningsfolk i landet.
- Fordi disse spillere ikke kan blive enige om en efterfølger, foretrækker de at lade en ældre mand med skrøbeligt helbred fortsætte som statsoverhoved, lyder det i en analyse fra to eksperter i Washington Post.
Vrede mod erhvervselitenUd over arbejdsløshed og dårlig økonomi er en del af vreden i Algeriet netop rettet mod erhvervseliten, skriver BBC.
Der er utilfredshed med, at den er alt for tæt på magten, hvilket blandt andet blev demonstreret, da daværende premierminister Abdelmadjid Tebboune forsøgte at afhjælpe landets handelsunderskud.
Da han imod erhvervselitens ønsker indførte et forbud mod import af nogle bestemte varegrupper, blev han fyret to måneder senere.
Utilfredsheden er ikke blevet mindre af en skandale sidste år, hvor 700 kilo kokain forklædt som halalkød blev fundet ombord på et skib fra Brasilien - modtageren var en prominent forretningsmand.
Alligevel er det også en forretningsmand, Rachid Nekkaz, som herhjemme blev omtalt vidt og bredt, da han tilbød at betale niqab-bøder, der er blandt de mest populære oppositionskandidater, skriver nyhedskanalen Al Jazeera.
- Ingen andre end jeg har den algeriske ungdoms tillid, sagde rigmanden, der har mere end 1,5 million følgere på Facebook, selv til The Guardian i sidste uge.
Fransk-algeriske Rachid Nekkaz har også deltaget i protesterne mod Bouteflika.
Tidligere premierminister stiller ikke opMindst seks andre kandidater har meldt deres kandidatur til posten, men ifølge internationale medier er oppositionen dybt splittet.
To oppositionspartier har besluttet at boykotte valget.
Også Ali Benflis, som er tidligere premierminister, og som har deltaget i protesterne, har afvist at stille op denne gang.
Ifølge nyhedsbureauet AP dropper han at være med denne gang for "ikke at tjene som påskud for den syge præsidents kandidatur".
Han stillede ellers op i 2004 og 2014, hvor han fik næstflest stemmer - lidt over 1,2 millioner.
Det var dog langt efter Abdelaziz Bouteflika, som ifølge den omdiskuterede officielle optælling fik over 8,3 millioner stemmer - helt uden at føre valgkamp.
I dag afbrændte studerende billeder af Bouteflika, men det er uklart, om han selv overhovedet er i landet.
I den forgangne uge har han været i Schweiz til lægeundersøgelser.
Der har også været protester i flere franske storbyer i dag, hvor der lever mange som er udvandret fra Algeriet.
FacebookTwitterKopier linkEmner:Rachid Nekkaz (politiker)|Algeriet|al-Jazeera|Valg og folkeafstemninger|Arbejdsløshed




https://www.dr.dk/sporten/haandbold/ehfcup/viborg-naermer-sig-europaeisk-semifinale-efter-sejr-over-nykoebing-falster

EhfcupViborg nærmer sig europæisk semifinale efter sejr over Nykøbing FalsterViborg HK vandt med otte mål over Nykøbing F.
Håndboldklub, da de to danske hold tørnede sammen i EHF Cuppen.
Viborg HK havde rigeligt at smile af i EHF Cup-sejren over NFH.
03.
mar.
2019 kl.
18.
35Bemærk: artiklen er mere end 30 dage gammelLæs opViborg HK kom godt fra land i kvartfinalen i kvindernes EHF Cup i håndbold søndag.
Her var Viborg på besøg hos Nykøbing F.
Håndboldklub i det første opgør i den rene danske kvartfinale, og Viborg kunne tage hjem med højt humør i bussen og et godt udgangspunkt for returkampen.
Læs også:Herning-Ikast nærmer sig europæisk semifinaleViborg vandt en overbevisende sejr på 28-20 og har dermed et særdeles godt udgangspunkt for at nå videre til semifinalen i turneringen, der rangerer under Champions League.
Team Esbjerg vandt stortTidligere søndag sikrede Team Esbjerg sig også et godt udgangspunkt, da vestjyderne på udebane besejrede russiske Kuban Krasnodar med hele 37-24 i klubbernes første møde i kvartfinalen.
Med fordel af hjemmebane i returmødet ligger det derfor til avancement for Esbjerg.
Læs også:Esbjerg henter tidligere landsholdskeeper i ViborgDanmark er i det hele taget rigt repræsenteret i turneringen, hvor Herning-Ikast fredag på hjemmebane besejrede Podravka Koprivnica 34-26 i de to klubbers første møde i jagten på en plads i semifinalen.
Viborg tager imod Nykøbing F.
i returkampen lørdag 9.
marts, mens både Herning-Ikast og Team Esbjerg spiller deres returkampe søndag 10.
marts.
/ritzau/FacebookTwitterKopier linkEmner:Nykøbing Falster|Viborg|Team Esbjerg|European Handball Federation|Håndbold




https://www.dr.dk/nyheder/indland/andrii-knuste-benet-i-en-foderblander-alle-mine-droemme-er-oedelagt

IndlandAndrii knuste benet i en foderblander: 'Alle mine drømme er ødelagt'Antallet af arbejdsulykker i landbruget er steget gennem flere år.
© Jose RamanamihantatsoaranaAf Malene Koops Grønborg og Casper Lykkegaard03.
mar.
2019 kl.
19.
04Læs op- Jeg ved ikke, om jeg nogensinde kommer til at gå normalt igen.
Alle mine planer for fremtiden.
.
.
Jeg kan jo ingenting mere.
Sådan lyder det fra 30-årige Andrii Ikin fra Ukraine, der kom til Danmark sidste år for at arbejde som landbrugspraktikant på svinefarmen Ny Vestergaard ved Bramming.
Læs også:På trods af store sikkerhedsproblemer: Færre tilsyn i landbrugetMen hele hans liv ændrede sig i september, da han blev fanget i en foderblandings-maskine, som han var ved at rengøre.
For mens Andrii Ikin befandt sig inde i maskinen, begyndte den at køre, og begge hans ben blev mast af maskinens roterende arme.
Jeg kunne kun vente og håbe på, at der kom nogen og hjalp mig.
Andrii Ikin- Jeg kæmpede for mit liv, og i det øjeblik tænkte jeg kun på min kone og min søn.
Det tog måske 10-15 minutter, men for mig føltes det som flere timer, siger Andrii Ikin.
En af hans kolleger hørte skrig fra den store blandingsmaskine og fik slukket den og tilkaldt en ambulance.
I videoen herunder kan du høre Andrii Ikin fortælle om den skæbnesvangre dag.
(ADVARSEL: Videoen indeholder et voldsomt billede af Andrii Ikins benbrud.
)Afhængig af rollatorSkaderne var voldsomme.
Ulykken forårsagede store skader på begge Andrii Ikins underben.
På venstre ben var der åbent benbrud, og på det højre mistede han noget af musklen.
Han kan i dag ikke gå uden sin rollator.
Se 21 SøndagDu kan se Andrii Ikin fortælle mere om sin historie i 21 Søndag, hvor du også kan møde Lone Andersen, viceformand i Landbrug og Fødevarer og ulykkesforsker Kent Nielsen.
Han har i flere måneder boet på døgnrehabiliteringen i Varde, men er nu blevet udskrevet og er flyttet hjem til sin bror, der er landsbrugsmedhjælper på en anden dansk gård.
Han går stadig til genoptræning, og det er uvist, om han kommer til at gå normalt igen.
Men drømmen om at komme til at arbejde i landbrug resten af livet er definitivt knust.
- Min læge mener, at jeg kommer til at lide under skaderne resten af livet.
Jeg havde et mål før om at uddanne mig inden for landbrug.
Men det kan jeg ikke nu.
Efter den her ulykke kan jeg ingenting.
Alle mine drømme er ødelagt, siger han.
I stedet kæmper han for at kunne blive så frisk, at han kan rejse hjem til Ukraine til sin kone og deres lille søn, der blev født i august.
Og det er netop dem, der er hans største motivation i genoptræningen.
- Jeg har brug for at være sammen med min familie, og jeg har brug for at være der for dem.
Gå ture med min kone og tage mig af min søn.
Rejse med dem.
Men jeg ved ikke, om jeg kommer til at kunne det.
Andrii Ikin er født og opvokset i Ukraine, hvor hans hustru og hans lille søn, der blev født i august, stadig bor.
Han håber, at hans sag i Danmark kan blive fremskyndet, og at han kan blive rask nok til snart at vende hjem til sin familie.
Andrii Ikin er født og opvokset i Ukraine, hvor hans hustru og hans lille søn, der blev født i august, stadig bor.
Han håber, at hans sag i Danmark kan blive fremskyndet, og at han kan blive rask nok til snart at vende hjem til sin familie.
En menneskelig fejlEfter Andrii Ikins ulykke har svinefarmen Ny Vestergaard fået et strakspåbud af Arbejdstilsynet, og sagen er blevet politianmeldt.
Lederen af Ny Vestergaard, Martin Lund Madsen, har ikke ønsket at lade sig interviewe, men skriver i et mailsvar til DR:Indtil for nylig fik Andrii Ikin sygedagpenge, men det kan han ikke få længere, fordi Styrelsen for International Rekruttering og Integration under Udlændinge- og Integrationsministeriet endnu ikke har forlænget hans arbejdstilladelse i Danmark.
Hans sag er under behandling i Arbejdsmarkedets Erhvervssikring, men langtfra afgjort.
Jeg stiller spørgsmål til alle dem, jeg kan.
Men jeg føler ikke, jeg får nogen svar.
Andrii IkinOg når han kommer hjem til Ukraine, ved han ikke, hvordan han skal klare sig.
For hvis han ikke kan arbejde, kan han ikke tjene penge til at forsørge sin familie.
- Jeg forsøger at finde svar på det hele.
Jeg har fået en advokat, som skal hjælpe mig, men jeg ved ikke, hvad der kommer til at ske.
Sådan ser Andrii Ikins ben ud i dag.
Han træner hver dag for at komme til at gå uden sin rollator igen.
Sådan ser Andrii Ikins ben ud i dag.
Han træner hver dag for at komme til at gå uden sin rollator igen.
Flere ulykker i landbrugetAndrii Ikins ulykke er desværre bare en ud af at stigende antal af arbejdsulykker i landbruget.
De seneste år er antallet af arbejdsulykker i landbruget steget fra 535 i 2012 til 622 i 2017.
En stigning på 16 procent.
Landbrug og Fødevarer ønsker ikke at kommentere på den konkrete sag, men anerkender, at der er alt for mange sager som Andrii Ikins.
- Antallet af ulykker er for højt, og det skal blive bedre, siger Lone Andersen, der er viceformand ved Landbrug og Fødevarer.
Hun mener, at årsagerne til de mange ulykker har noget at gøre med de meget forskellige arbejdspladser, der er i dansk landbrug.
- Der er forskellige stalde, mange forskellige slags maskiner og dyr.
Det er jo ikke en fabriksbygning med firkantede rammer.
Det er en spændende arbejdsplads, men der er også mange farer for, at der kan ske noget, siger hun.
Landmænd har brug for hjælpLandbruget har desuden i flere år været det erhverv, hvor der i gennemsnit sker flest dødsulykker.
I perioden 2012-2017 er der 3-10 mennesker om året, der har mistet livet i landbruget.
Af netop den årsag turnerer landets førende ulykkesforskere lige nu rundt på danske gårde.
Når vi har de ulykkestal, vi har i branchen, så er det klart, at der er mange landmænd, der ikke gør det godt nok.
Kent Nielsen, ulykkesforsker- Arbejdspladserne i landbruget har brug for at blive hjulpet på den ene eller anden måde.
Hovedmålet er nu, at vi skal knække ulykkeskurven, siger ulykkesforsker Kent Nielsen fra arbejdsmedicinsk klinik i Herning.
Ifølge Kent Nielsen kan de store problemer med ulykker skyldes, at danske landbrug bliver større, og gårdejeren har flere ansatte under sig.
Derfor skal landmændene tænke deres rolle anderledes, end de hidtil har gjort.
- Det, der er vigtigt, er, at landmanden er klar over, at han ikke bare er en landmand, der skal passe på dyrene.
Han er også en sikkerhedsleder, der skal passe på sine ansatte, siger Kent Nielsen.
Det var denne foderblandingsmaskine, som Andrii Ikin var blevet bedt om at rengøre indefra.
Og det var mens han var inde i maskinen, at den begyndte at køre.
Det var denne foderblandingsmaskine, som Andrii Ikin var blevet bedt om at rengøre indefra.
Og det var mens han var inde i maskinen, at den begyndte at køre.
Og det kræver uddannelse af lederne i landbruget, siger Lone Andersen fra Landbrug og Fødevarer.
- Det er helt sikkert, at både lederne, der er derude, og lederne på vores landbrugsskoler skal opgraderes på det her punkt, siger hun.
Har indsatsen fra jeres side indtil nu været god nok?
- Vi har gjort rigtig meget indtil nu, men det har jo ikke hjulpet godt nok.
Lederne skal virkelig blive opmærksomme på, hvor vigtigt det er, at de får vist, hvor faldgruberne er, når de får ansat en ny medarbejder.
FacebookTwitterKopier linkEmner:Landbrug|Landbrug & Fødevarer|Udlændinge- og Integrationsministeriet|Ulykker|Ukraine




https://www.dr.dk/sporten/haandbold/championsleague/skjern-vinder-og-undgaar-sidsteplads-i-champions-league

ChampionsleagueSkjern vinder og undgår sidsteplads i Champions LeagueSkjern undgik sidstepladsen i gruppe B med hjemmesejren over Celje i Champions League.
03.
mar.
2019 kl.
18.
32 | opdateret 03.
mar.
2019 kl.
20.
11Bemærk: artiklen er mere end 30 dage gammelLæs opSkjern Håndbold snuppede søndag sin tredje sejr i sæsonens Champions League, men den var også betydningsløs, da det allerede efter den forgangne runde stod klart, at holdet ikke kan gå videre.
På hjemmebane rundede mesterholdet gruppespillet fint af med en sejr over Celje, der ligeledes havde udspillet sin rolle.
Skjern vandt med 35-32 over det slovenske mandskab.
Læs også:Kæmpe nedsmeltning sender BSV ud af Champions LeagueSejren blev grundlagt i en første halvleg, hvor Skjern høvlede bolden i mål efter behag.
20-14 stod det halvvejs.
Anden halvleg var ganske lige, men det danske hold sørgede hele tiden for at holde forspringet komfortabelt, og der var aldrig spænding om udfaldet.
Med sejren slutter Skjern på otte point for 14 kampe og undgår dermed sidstepladsen i gruppe B.
Læs også:Mange børn og unge stopper med at spille håndboldI stedet tager Celje positionen som agterlanterne.
Tidligere søndag missede Bjerringbro-Silkeborg muligheden for at avancere, og dermed bliver ottendedelsfinalerne uden dansk deltagelse.
/ritzau/FacebookTwitterKopier linkEmner:Skjern|Bjerringbro-Silkeborg Elitehåndbold|Skjern Håndbold|Bjerringbro|Håndbold




https://www.dr.dk/nyheder/penge/dansk-flydirektor-traekker-sig-snod-med-sit-cv

PengeDansk flydirektør trækker sig: Snød med sit CVHuy Duc Nguyen, som er medejer af det nye flyselskab Great Dane Airlines, trækker sig efter snyd med sit CV.
- Jeg vil ikke stå i vejen for et fantastisk projekt som Great Dane Airlines, og lige nu er der for meget uro omkring min person, siger Huy Duc Nguyen.
(arkiv) 03.
mar.
2019 kl.
18.
54Bemærk: artiklen er mere end 30 dage gammelLæs opDen ene medejer af det nystartede, nordjyske flyselskab Great Dane Airlines, Huy Duc Nguyen, har pyntet sit CV med uddannelser og direktørposter, han aldrig har haft.
Det kunne Nordjyske afsløre søndag morgen.
I en pressemeddelelse søndag eftermiddag oplyser Great Dane Airlines, at Huy Duc Nguyen trækker sig fra sin bestyrelsespost og fra den daglige ledelse.
- Vi har i bestyrelsen haft drøftelser med Huy Duc Nguyen, og han har valgt at trække sig fra såvel bestyrelsen som den daglige ledelse, forklarer den anden medejer af Great Dane Airlines, Thomas Hugo Møller, i pressemeddelelsen.
Huy Duc Nguyen har truffet beslutningen af hensyn til flyselskabets ry:- Jeg vil ikke stå i vejen for et fantastisk projekt som Great Dane Airlines, og lige nu er der for meget uro omkring min person.
- Det har intet med Great Dane Airlines at gøre, men hvis det påvirker selskabets omdømme, føler jeg, at det er det rette at gøre, siger Huy Duc Nguyen i pressemeddelelsen.
Virksomheder afviser ansættelseIfølge Nordjyske skulle Huy Duc Nguyen både have været ansat som afdelingsdirektør i Codan Forsikring og som direktør med ansvar for Europa og Skandinavien ved Apollo.
Begge virksomheder afviser at have kendskab til den nu fratrådte flydirektør.
Huy Duc Nguyen skulle angiveligt også være både bachelor og kandidat i økonomi fra Aarhus og Aalborg Universitet.
Men det har også vist sig at være ukorrekt.
I midten af februar præsenterede Huy Duc Nguyen og Thomas Hugo Møller deres nye flyselskab, Great Dane Airlines, som skal have base i Aalborg Lufthavn.
Flyselskabet skal både flyve charterflyvning for Bravo Tours og andre rejsebureauer og ruteflyvning til flere byer i Europa.
Tirsdag 5.
marts sætter Great Dane Airlines de første flybilletter til destinationer som Edinburgh, Dublin og Nice til salg.
/ritzau/FacebookTwitterKopier linkEmner:Belgien|Flyselskaber|Jylland|Rejse- og turistbranchen|Aalborg Lufthavn




https://www.dr.dk/sporten/fodbold/superliga/fck-sejrer-i-viktor-fischers-laenge-ventede-comeback

SuperligaFCK sejrer i Viktor Fischers længe ventede comebackViktor Fischer var tilbage efter en lang skadespause, da FC København slog Vejle Boldklub 2-0 i Superligaen.
03.
mar.
2019 kl.
18.
28 | opdateret 03.
mar.
2019 kl.
18.
45Bemærk: artiklen er mere end 30 dage gammelLæs opSøndag eftermiddag fik Viktor Fischer comeback for FC København, der hjemme i Telia Parken besejrede Vejle Boldklub med 2-0.
Dermed topper FCK Superligaen med fire point ned til FC Midtjylland, der dog har en kamp i hånden.
Vejle ligger fortsat på sidstepladsen.
Tidligt scorede Jonas Wind til 1-0 for FCK, mens superligatopscorer Robert Skov scorede sit 22.
sæsonmål kort før pausen.
Læs også:Rødt kort og debutantmål: Vendsyssel og AGF deler i portenViktor Fischer var tilbage for FCK efter godt fire måneders skadespause.
Venstrekanten spillede fint i de 75 minutter, han fik, men der er fortsat et stykke til efterårets storform.
Vejle startede fintBundholdet Vejle gik uimponeret til opgaven fra start, hvor topscorer Allan Sousa var nærgående efter fire minutter.
FCK fik hurtigt bedre fat i spillet, og efter 11 minutter kom værterne i front, da Jonas Wind blev spillet helt fri bagest i feltet og sikkert halvflugtede FCK på 1-0.
Vejle kom bedre med midtvejs i første halvleg grundet en del fejlafleveringer fra FCK-spillerne.
Læs også:Sønderjyske bryder negativ stime: Sejrer 3-0 over RandersVærterne skulle dog gå til pause foran 2-0, da Vejles Tobias Mølgaard begik et straffespark, som Robert Skov overlegent bankede i kassen i første halvlegs tillægstid.
FCK startede anden halvleg bedstEfter pausen startede FCK som lyn og torden og var tæt på flere gange.
Det første helt store tilbud efter pausen tilfaldt dog Vejles Kjartan Finnbogason, men islændingen helkiksede sin afslutning.
Efterfølgende var FCK’s spil usammenhængende, og Vejle kom frem til flere store muligheder mod slutningen af kampen.
En jævn anden halvleg endte dog målløs, og derfor sejrede FCK med 2-0.
/ritzau/FacebookTwitterKopier linkEmner:Allan Sousa (fodboldspiller)|FC København|Kjartan Finnbogason (fodboldspiller)|Vejle|Fodbold




https://www.dr.dk/nyheder/viden/kroppen/seriesoendag-hvad-sker-der-i-din-krop-naar-du-bruger-hele-weekenden-paa-sofaen

SerieterapiSe temaKroppenSeriesøndag: Hvad sker der i din krop, når du bruger hele weekenden på sofaen?
Din krop er ikke ligeså glad for to dages binge på langs, som din hjerne er.
Af Pernille Kjeldgaard Kristensen, Lasse From (video) og Christian Mailand (Video)03.
mar.
2019 kl.
18.
30Bemærk: artiklen er mere end 30 dage gammelLæs opElsker du at ligge på sofaen en hel weekend og stene serier?
Så skal du skænke din krop en ekstra sød tanke om mandagen.
Flere inaktive dage på langs sætter nemlig dele af din krop på hårdt arbejde.
Din blodcirkulation bliver dårligere, når du bare ligger og daser.
Almindeligvis hjælper musklerne i fx dine arme og ben med at blodet bliver pumpet rundt, fordi du bevæger dig.
Men når du dovner den, skal hjertet i højere grad stå for at få blodet rundt.
Slik sender din krop på arbejdeNår du på en weekend – og måske den næste weekend også - tromler gennem seneste sæsoner af Game of Thrones i selskab med slik og snacks, skal din krop også producere mere insulin.
- Det er ikke farligt, at din krop skal producere mere af hormonet insulin, men hvis du fortsætter i det dovne spor kan du med tiden risikere at udvikle diabetes 2, fordi din krop til sidst ikke kan producere nok insulin, siger Niels Ejskjær, der er klinisk professor ved ved Aalborg Universitetshospital.
Der er sukker i dit blod, og det kommer, når du spiser - særligt hvis det er sukkerholdigt mad.
Derfor skal din krop producere insulin for at få sukkeret væk fra blodbanen og ind i fx dine muskelceller.
- For at få sukkeret ind i cellerne skal der bruges insulin til at lukke den lille dør op.
Jo mere du ligger på sofaen, jo sværere er døren at få op - og så skal der mere insulin til, siger Niels Ejskjær.
Og åbningen af den dør mener Niels Ejskjær også kan hjælpes på vej med fysisk aktivitet.
Hvis du stadig gerne vil dovne den på sofaen, er der fire øvelser i videoen eller her, som kan sætte lidt gang i din krop.
Man anbefaler det til sengeliggende, syge patienter - men du kunne måske også trænge til at snuppe en øvelse eller to?
FacebookTwitterKopier linkEmner:Medicin|Aalborg Universitetshospital|Sundhed og velvære|Aalborg




https://www.dr.dk/nyheder/indland/de-fleste-fattige-boern-har-anden-etnisk-baggrund

IndlandDe fleste fattige børn har anden etnisk baggrundDer er mere end 64.
000 fattige børn i Danmark, og det har alvorlige konsekvenser, advarer Red Barnet.
De fattige familier vil ofte ikke have råd til, at børnene kan gå til fritidsaktiviteter eller børnefødselsdage.
(Arkiv).
Af Emil Eller og Anton Lind03.
mar.
2019 kl.
17.
49Bemærk: artiklen er mere end 30 dage gammelLæs opBørn, der lever i fattigdom, har oftest en anden etnisk baggrund end dansk.
Det viser tal fra Økonomi- og Indenrigsministeriet ifølge Fagbladet 3F.
Tallene viser, at hele 56 procent af de fattige børn i Danmark er af ikke-vestlig herkomst.
Det drejer sig om 36.
200 ud af de i alt 64.
400 fattige børn Danmark.
Dertil er yderligere 3.
300 børn fra andre vestlige lande end Danmark.
Det skyldes ifølge Lars Benjaminsen fra Det Nationale Forsknings- og Analysecenter for Velfærd blandt andet, at der blandt indvandrerne er en væsentligt højere andel, der er helt uden for arbejdsmarkedet.
Det betyder, at de får kontanthjælpsydelse eller integrationsydelse, som placerer dem nederst i indkomstfordelingen.
Ude i kommunerne mærker socialrådgiverne, at der er børn, som ikke har de muligheder, de burde.
Det fortæller næstformand i Dansk Socialrådgiverforening, Ditte Brøndum.
- Så kommer børnene og beder om hjælp, fordi forældrene synes, det er for pinligt.
Det er børn, der ikke bliver sendt i skole, fordi forældrene ikke havde råd til madpakker.
- Det er helt nede i de daglige fornødenheder, som jo skal til for at leve et normalt og sundt liv, siger hun.
Alvorlige konsekvenser for børneneOpgørelsen tager udgangspunkt i Danmarks Statistiks definition af 'relativ fattigdom', hvor fattige er personer med en indkomst, der ligger under 50 procent af danskernes medianindkomst.
I 2016 betød det konkret, at man var relativ fattig, hvis man tjente under 117.
000 kroner om året.
Vi ved, at der er en klar sammenhæng mellem det at vokse op i en fattig familie og ens livschancer på sigt.
Majbritt Borgmann, seniorrådgiver Red BarnetIfølge Red Barnet kendetegnes fattige familier blandt andet ved, at der ofte ikke er råd til, at børnene kan gå til fritidsaktiviteter.
Der er heller ikke råd til at holde børnefødselsdage, og børnene deltager sjældent i andre børnefødselsdage, fordi der eksempelvis ikke er penge til en gave.
Og det har alvorlige konsekvenser for børnene både på den korte og lange bane, fortæller Majbritt Borgmann, der er seniorrådgiver i Red Barnet.
- Vi ser børn, der bliver påvirket af den stress, deres forældre oplever omkring ikke at kunne få pengene til at slå til.
Det er børn, som påtager sig et stort ansvar for deres families økonomiske situation, siger hun.
Hun mener, at det er dybt bekymrende, når så mange børn bliver optaget af så tunge emner som økonomi.
Det går nemlig ud over deres overskud til bare at være børn.
- Vi ved, at der er en klar sammenhæng mellem det at vokse op i en fattig familie og ens livschancer på sigt.
Blandt andet deres muligheder for at få en uddannelse, siger Majbritt Borgmann.
DF: Lær dansk og få et arbejdeRed Barnet mener, at løsningen er at fjerne kontantshjælpsloftet og integrationsydelsen, så familierne får et bedre økonomisk grundlag.
Så jeg vil helt klart opfordre forældrene til at lære at mestre det danske sprog, så de har lettere adgang til at få et job.
Karin Nødgaard, Dansk FolkepartiDet er de dog slet ikke enige i hos Dansk Folkeparti, hvor socialordfører Karin Nødgaard ikke mener, at det er ydelserne, der er problemet.
Derimod handler det om, at forældrene skal tage ansvar for, at deres børn lever i fattigdom, siger hun.
- Så jeg vil helt klart opfordre forældrene til at lære at mestre det danske sprog, så de har lettere adgang til at få et job.
- Jobsituationen i Danmark er jo lige nu sådan, at det burde være til at få et arbejde, siger hun.
Majbritt Borgmann fra Red Barnet medgiver, at forældrene har et ansvar, og at det bedste er, at de kommer i arbejde.
Hun mener dog stadig, at det er helt afgørende at lave ydelserne om.
- Alt, alt, alt for mange børn lider undervejs, og konsekvenserne både her og nu og på lang sigt er alt for store for de her børn, siger hun.
FacebookTwitterKopier linkEmner:Økonomi- og indenrigsministeriet|Red Barnet|Socialforhold|Befolkning|Karin Nødgaard (politiker)




https://www.dr.dk/sporten/haandbold/championsleague/kaempe-nedsmeltning-sender-bsv-ud-af-champions-league

ChampionsleagueKæmpe nedsmeltning sender BSV ud af Champions LeagueBjerringbro-Silkeborg gik i opløsning, og så tabte holdet stort til Wisla Plock og er færdig i Europas fornemste klubturnering.
03.
mar.
2019 kl.
17.
10 | opdateret 03.
mar.
2019 kl.
19.
03Bemærk: artiklen er mere end 30 dage gammelLæs opHåndboldspillerne fra Bjerringbro-Silkeborg (BSV) er færdige i Champions League efter den helt store nedtur søndag på hjemmebane.
Her tabte BSV med 20-27 til polske Wisla Plock, efter at BSV vandt klubbernes første opgør i Polen med 26-22 og dermed havde fire måls forspring inden returmødet.
BSV gik endda til pause foran med tre mål, men i anden halvleg smuldrede det hele, og blot to scoringer på 18 minutter betød, at polakkerne halede ind, selv om udeholdet var handicappet af to røde kort i første halvleg.
Fiaskoen var total efter i alt kun fem mål i anden halvleg af BSV, som tabte anden halvleg 5-14.
Dermed bliver der ingen revanchekamp mod ungarske Pick Szeged i ottendedelsfinalen, efter at ungarerne i 2017 sendte BSV ud af turneringen i netop ottendedelsfinalen.
Indledningen blev tæt, og Johan Hansen udlignede til 3-3 på et straffekast efter otte minutter.
Michael V.
Knudsen øgede til 5-3-føring efter ti minutter, og dermed havde BSV et forspring på seks mål samlet.
Keeper Kasper Larsen leverede gode redninger, og BSV øgede til 6-3, men så indkasserede polakkerne de to røde kort for svinestreger inden for et minut.
Først blev den store forsvarsspiller Dan Emil Racotea smidt ud, og kort efter var det så José De Toledo, der så rødt.
Læs også:VIDEO Vild afslutning sender Odense Håndbold i CL-kvartfinale efter danskerbragMed to mand i overtal øgede August Pedersen fra fløjen til 7-5 til BSV, og det blev hurtigt 8-5.
Det gjorde spillet noget rodet fra begge sider i resten af halvlegen, men fem minutter før pausen var BSV foran 14-10.
Det endte dog med en pauseføring på 15-13 til BSV, der dog på ingen måde formåede at trække fra i anden halvleg.
Smed det hele efter pausenTværtimod endte det hele med at smuldre.
16-15 lød føringen til BSV efter otte minutter, og Plock udlignede til 16-16, og BSV gik fuldstændig i stå.
En enkelt scoring i 12 minutter i anden halvleg betød, at Plock bragte sig foran 18-16, og føringen på fire mål inden kampen begyndte at fordampe.
Plock-keeper Adam Morawski pillede alt i perioden, og polakkerne bragte sig foran 19-16.
BSV var rystet.
Læs også:Nyt nederlag sender Skjern ud af Champions LeagueDet bølgede frem og tilbage, og 19-23 med otte minutter igen holdt nerverne uden på trøjerne hos begge mandskaber.
Wisla Plock bragte sig foran 24-19 - og dermed samlet i front - efter et brændt straffekast af Nikolaj Øris, der floppede gevaldigt i anden halvleg.
Et svagt straffekast af Jesper Nøddesbo betød, at polakkerne bragte sig foran med seks mål og 25-19, og sammenbruddet var totalt med BSV nede med 19-26 og to minutter igen.
/ritzau/FacebookTwitterKopier linkEmner:Bjerringbro-Silkeborg Elitehåndbold|Nikolaj Øris (håndboldspiller)|Polen|Bjerringbro|Håndbold




https://www.dr.dk/sporten/atletik/den-umulige-overhaling-finaleklar-loeber-vil-altid-vaere-i-haelene-paa-kipketer

AtletikDen umulige overhaling: Finaleklar løber vil altid være i hælene på KipketerAndreas Bube er den bedste mandlige løber i 2010’erne i Danmark.
Han kommer dog aldrig til at sætte en dansk rekord.
Andreas Bube kommer aldrig til at slå Wilson Kipketers rekorder.
Af Johan Haarløv03.
mar.
2019 kl.
17.
30Bemærk: artiklen er mere end 30 dage gammelLæs opHen på formiddagen i Emirates Arena i Glasgow formår den danske sprinter Mathilde Kramer at snige sig videre til semifinalerne på 60 meteren ved indendørs EM i atletik.
Men også kun lige akkurat.
Kipketers teknik var fantastisk.
Han holdt tyngdepunktet højt og havde lange afslappede skridt.
Han vuggede ikke fra side til side, og der blev ikke spildt energi nogle stederAndreas Bube, 800 meter-løberHun går kun videre med et lille ’q’, som det hedder på atletik-sprog, når man ikke går direkte videre, men alligevel formår at blive i konkurrencen ved at være en af de hurtigste ’tabere’.
Og det er ikke, fordi Kramer har løbet dårligt, at hun ikke går direkte videre.
Tværtimod.
Hun tangerer sin egen danske rekord og er efterfølgende enormt glad for sin præstation.
Men her kommer det paradoksale.
I samme hal senere på dagen løber Andreas Bube sig stensikkert videre til finalen på 800 meteren på et stort ’Q’ – en direkte kvalifikation via en af de to første pladser i semifinalen.
Modsat Mathilde Kramer er Andreas Bube dog ikke i nærheden af den danske rekord, og det kommer han heller aldrig.
Den danske rekord indendørs er nemlig også stadig verdensrekord indendørs.
Sat af Wilson Kipketer i 1997 i et af de mest spektakulære 800 meter-løb til dato.
- Jeg har accepteret for længe siden, at jeg ikke kan sætte nogle danske rekorder.
Dansk atletik er ikke min målestok, jeg måler mig med resten af verden.
Jeg konkurrerer ikke mod Wilsons rekorder – jeg kæmper mod de fem andre, der er på banen, når jeg løber.
Så jeg er ikke ærgerlig over, at Wilson har været dér før mig, siger Andreas Bube og tilføjer:- Jeg kender Wilson, og jeg synes bare, at vi skal være glade for at have haft ham, og at han har sat 800 meteren på verdenskortet og ikke mindst i danskernes bevidsthed.
Kenyansk-fødte Kipketer var i 90’erne og starten af 00’erne et sandt fænomen på 800 meteren.
I en periode på tre år led han ikke et eneste nederlag.
Med sit nærmest svævende løb tryllebandt han en hel atletikverden.
- Hans teknik var fantastisk.
Han holdt tyngdepunktet højt og havde lange afslappede skridt.
Han vuggede ikke fra side til side, og der blev ikke spildt energi nogle steder.
Det var så clean og så rent, siger Andreas Bube og tilføjer:- Det er svært at nå det niveau.
Selv når han blev træt, var det svært at se.
Os andre kan man godt se på, at vi begynder at vugge fra side til side, når vi bliver trætte.
Kipketer vandt tre verdensmesterskaber, samt en OL-sølv- og -bronzemedalje.
Bube er ikke til at komme udenom.
Den, der kommer tættest på, er hækkeløberen Andreas Martinsen, der også har været meget stabil.
Men Bube har klart størst resultater.
Christian Munk Petersen, atletik-kommentator’800 meteren valgte mig’Andreas Bube gad egentlig ikke dyrke atletik.
Men da hans forældre insisterede på, at han skulle gå til en sport, var det nemmere bare at følge med søsteren, der allerede sprang rundt på en atletik-bane, end at gøre indsigelser.
Dengang var han seks år.
Først små ti år senere begyndte han at fornemme, at han kunne blive til noget.
Og fra han var 18 år, har han ikke bare syntes, at atletik var ’helt vildt fedt’, det var også dér, han besluttede at blive en verdensklasseatlet.
Den legendariske 100 meter-distance blev prøvet af tidligt i karrieren, men han var ikke eksplosiv nok.
I stedet løb han, helt frem til han var 23 år, disciplinen 400 meter hækkeløb.
Heller ikke den disciplin var dog helt Andreas Bube.
Han manglede stadig noget fart.
- Jeg kunne se, at jeg ikke kunne komme med til de store mesterskaber.
Til gengæld var min krop som skabt til 800 meteren.
Så dér valgte distancen mig, det var ikke omvendt.
- Jeg har udviklet min topfart via mine år på 400 meteren.
Sammenlignet med mange af mine konkurrenter er jeg mere eksplosiv.
Udholdenheden har jeg bygget på over årene.
I dag er han 31 år, har vundet to EM-sølvmedaljer – udendørs i 2012 og indendørs i 2017 – han har deltaget ved OL to gange og står i dag i sin femte store mesterskabsfinale i karrieren.
Forud for indendørs EM i Glasgow beskriver dansk atletik forbund på sin hjemmeside Andreas Bube som den største danske profil ved europamesterskaberne og tilføjer i profilbeskrivelsen, at hans tider er de suverænt bedste på 800 meteren ’sat af en danskfødt løber’.
Den slet skjulte reference er ikke til at tage fejl af.
Andreas Bube vil altid være i hælene på Kipketer.
Andreas Bube vinder sølv ved indendørs EM i Beograd i 2017.
Men tager man Kipketer helt ud af ligningen, vurderer Christian Munk Petersen, der kommenterer atletik for DR, at Andreas Bube er den bedste mandlige atletikudøver i Danmark i 2010’erne.
- Bube er ikke til at komme udenom.
Den, der kommer tættest på, er hækkeløberen Andreas Martinsen, der også har været meget stabil.
Men Bube har klart størst resultater.
I Emirates Arena i Glasgow får den danske løber dog svært ved at genvinde den sølvmedalje, han nappede for to år siden ved indendørs-europamesterskabet i Beograd, vurderer Christian Munk Petersen.
- Jeg tror, han kommer til at ligge i spændet fra tre til fem.
Feltet er tæt, men jeg tror, at han vil få svært ved at slå svenske Andreas Kramer og spanske De Arriba.
Andreas Bube selv er noget mere optimistisk.
Efter sin overbevisende præstation i semifinalen fortalte han, at en medalje er inden for rækkevidde, ’og hvorfor skulle det ikke også kunne være guld?
’Det vil være en gedigen overraskelse, hvis Andreas Bube selv svarer på sit retoriske spørgsmål ved at vinde i Glasgow.
Men end ikke en spektakulær guldmedalje til årtiets bedste danske mandlige atlet vil kunne give ham en ny national rekord, en overhaling af Kipketer er simpelthen umulig.
Du kan se Andreas Bube løbe 800 meter-finale på DR3 fra kl.
19.
57 søndag.
Sendingen fra EM i atletik begynder kl.
18.
55.
FacebookTwitterKopier linkEmner:Andreas Bube (atlet)|Wilson Kipketer (atlet)|Atletik|Glasgow|DR3




https://www.dr.dk/nyheder/udland/migranter-kravlede-ombord-pa-faerge-pa-vej-mod-storbritannien

UdlandMigranter kravlede ombord på færge på vej mod StorbritannienFærgen var netop kommet ind fra Dover.
Mindst 46 migranter blev pågrebet af politiet, mens andre faldt i vandet.
03.
mar.
2019 kl.
16.
35Bemærk: artiklen er mere end 30 dage gammelLæs opOver hundrede migranter trængte natten til søndag ind i den velbevogtede nordfranske havn i Calais i håb om at kunne komme til Storbritannien.
- Over 50 af migranterne klatrede ved hjælp af stiger om bord på færgen "Calais Seaways", som var kommet ind fra Dover.
To faldt i vandet og blev reddet hurtigt af redningsmandskab, siger en talsmand for politiet i Calais, Jean-Philippe Vennin.
Mindst 46 af de migranter, som kravlede om bord på færgen, blev hurtigt pågrebet af politiet.
Men flere andre kravlede rundt på skibets ydre catwalk.
Der blev tilkaldt brandfolk med særligt udstyr for at få dem ned.
Færgetrafik forsinketMigranter kravlede også om bord på en færge drevet af det danske rederi DFDS ved hjælp af en stige, som de fandt i havnen.
I Calais blev de tilbageholdte migranter kørt til politihovedkvarteret i busser.
Færgetrafikken over Den Engelske Kanal blev forsinket flere steder på grund af episoden.
Politiet i Storbritannien undersøgte nøje de køretøjer, som kørte fra borde fra færgen, da den nåede til Dover.
Skibet blev også ransaget fra top til bund.
Myndighederne i Calais og menneskerettighedsgrupper anslår, at der bor adskillige hundrede migranter i Calais-området, hvor de håber på at få en chance for at komme over kanalen.
Calais har tidligere været en magnet for flygtninge og migranter i adskillige år, hvor hundredtusinder har håbet på at komme illegalt til Storbritannien.
Det var i Calais, at myndighederne i 2016 fjernede Europas største migrantlejr, der fremstod som et af kontinentets store slumkvarterer.
/ritzau/AFPFacebookTwitterKopier linkEmner:Calais|Storbritannien|Flygtninge og asylansøgere|Rederier|DFDS




https://www.dr.dk/sporten/fodbold/landsholdet/de-gamle-sure-maend-faar-selskab-stiletter-og-esport-skal-indtage-dbu

LandsholdetDe "gamle, sure mænd" får selskab: Stiletter og esport skal indtage DBUSøndag var der repræsentantskabsmøde i DBU, hvor flere nye tiltag blev vedtaget af forsamlingen.
Formand Jesper Møller (venstre) varslede nye tider på flere områder under Dansk Boldspil-Unions ordinære repræsentantskabsmøde i Horsens.
Af Rasmus Dalgaard03.
mar.
2019 kl.
16.
39Bemærk: artiklen er mere end 30 dage gammelLæs opTraditionen tro var der dømt herreklub, da Dansk Boldspils-Union søndag afholdt det årlige repræsentantskabsmøde.
Hotellet i Horsens var fyldt med gamle venner i blazerjakker, der var mødt op for at hylde modtagere af DBU-nåle og godkende regnskaber og nye vedtægter.
Men selvom det kun er et par håndfulde af de 146 medlemmer i DBU’s øverste besluttende organ, der er kvinder, så er der mange flere stiletter på vej ind i DBU’s udvalg og komitéer.
Det fortæller DBU’s formand, Jesper Møller.
- Det er jo nogle gamle, sure mænd, der sidder derude, så man er nødt til at bruge lidt humorJesper Møller, formand i DBU- Der skal nogle kvinder ind.
Det kommer vi aktivt til at kigge på nu.
Når vi nu selv har muligheden for at udpege medlemmer, så er der ikke nogen undskyldning for ikke at komme op på de 30 procent, siger han.
Formandens udmelding kommer i kølvandet på, at en ændring i DBU's udvalgsstruktur søndag blev stemt igennem af unionens repræsentantskab.
Læs også:DBU-direktør om ny vision: 'Danmark skal udvikle verdens bedste holdspiller'Ud over en komité, der skal arbejde med landsholdsaktiviterer, bliver der i den kommende tid oprettet en breddekomité, en profkomité og en governance- og udviklingskomité.
De nye komitéer skal afløse en række udvalg og grupper i DBU, da disse er blevet vejet og fundet for ”træge” i beslutningsproces og nytænkning i forhold til DBU anno år 2019.
Der er kun en enkelt kvinde i DBU's nye bestyrelse, men det kan meget vel ændre sig i fremtiden, håber formand Jesper Møller.
(Foto: ©Anders Kjærbye © ©Anders Kjærbye - fodboldbilleder.
dk)Hvem, der skal sidde i de forskellige komitéer og udvalg, er stadig uvist, men Jesper Møller forsikrer om, at DBU vil bestræbe sig på at opfylde DBU’s målsætning om at få minimum 30 procent kvinder ind i unionens bestyrelse, komitéer og udvalg.
- Der ligger et pres på mig og den øvrige bestyrelse nu, det er der ingen tvivl om.
Hvorvidt vi så kan nå det, det må vi se på.
Vi skal jo også balancere det, men det er noget, vi bestemt vil have i baghovedet.
Esport kom ind i DBU-varmenKvinderne var ikke den eneste minoritet i DBU-regi, der var gode nyheder til på repræsentantskabsmødet.
Unionen valgte også at lukke esport ind i DBU-familien, efter formanden havde præciseret for tilhørerne, hvad esport egentlig er for en størrelse.
- Det er det, man spiller på computeren.
Jeg kan se, at vi er mange her på min alder, men det er noget, der interesserer de unge mennesker, sagde Jesper Møller til forsamlingen med et glimt i øjet.
DBU's nye bestyrelse- Jesper Møller, formand- Bent Clausen, næstformand, formand for DBU’s breddeudvalg- Thomas Christensen, næstformand, formand i Divisionsforeningen- Christian Kofoed, formand i DBU København- Claus Christensen, Divisionsforeningen- Mette Bach Kjær, Kvindedivisionsforeningen- Peter Tornbo, DBU JyllandPå trods af den humoristiske tilgang til den nyeste sportsgren i DBU-regi, så forsikrer Jesper Møller om, at det er noget, man vil tage seriøst hos unionen.
- Det er jo nogle gamle, sure mænd, der sidder derude, så man er nødt til at bruge lidt humor.
Men vi tager det meget seriøst.
Det kan jeg garantere for.
Det skulle på dagsordenen nu, og det gør vi også for at sende et signal til DIF, der ikke har det på programmet.
Vi vil gerne have, at det bliver anerkendt, og vi kan tage det ind i vores klubber, siger han.
- Der er flere Superliga-klubber, der har det i dag, og vi vil gerne sende et signal til klubberne ude i landet om, at vi er opmærksomme på det, som de går og arbejder med, og det synes vi er fremragende.
Så på det område vil vi rigtig gerne være på forkant.
Læs også:Thorning-Schmidt om dansk kvindefodbold: 'Vi er langt fra i mål'I 2018 gik Divisionsforeningen sammen med de danske Superliga-klubber ind i esport og oprettede en liga i computer- og konsolspillet Fifa 19.
Efterfølgende har DBU også kastet sig ind i Fifa-verdenen, og Danmark har i dag et landshold i spillet.
Ved repræsentantskabsmødet tog DBU i øvrigt afsked med ni bestyrelsesmedlemmer.
Bestyrelsen gennemgår en kraftig slankekur og består fremover kun af syv medlemmer mod hidtil 16.
FacebookTwitterKopier linkEmner:DBU|eSport|Danmarks Idrætsforbund|Horsens|Jesper Møller (idrætsleder)




https://www.dr.dk/sporten/cykling/dansk-duo-snupper-vm-soelv-i-banecykling

CyklingDansk duo snupper VM-sølv i banecyklingLasse Norman Hansen og Casper Folsach vandt sølv i parløb ved VM i banecykling efter Tyskland.
Lasse Normann har tidligere vundet OL-guld i banecykling.
03.
mar.
2019 kl.
16.
09Bemærk: artiklen er mere end 30 dage gammelLæs opDanmark nåede søndag op på tre medaljer ved VM i banecykling.
Det skete, da Lasse Norman Hansen og Casper Folsach kørte et flot parløb og vandt sølv.
Kun Tyskland kunne det stærke danske par ikke slå.
Roger Kluge og Theo Reinhardt sluttede på 105 point.
Lasse Norman Hansen og Casper Folsach høstede 84 point foran Belgien, som vandt bronze med 82.
Læs også:Dansk duo snupper VM-medalje i banecyklingDanskerne hørte til blandt medaljekandidaterne inden løbet, og begge ryttere havde også flere medaljer ved store mesterskaber på bane bag sig.
Efter en lidt stille start åbnede de for alvor op, og med 120 omgange til mål havde de snuppet en omgang på feltet og lå dermed på fjerdepladsen med 26 point.
Førerparret fra Tyskland stod noteret for 35.
Derfra røg Norman og Folsach lidt i defensiven og måtte bruge mange kræfter på at lukke huller og holde andre fra at nappe omgange på feltet.
I front vandt tyskerne spurt efter spurt og udbyggede føringen.
Men Danmark holdt sig til, kom i udbrud og fik både en spurtsejr og endnu en vundet omgang ud af anstrengelserne.
Det bragte totalen op på 54 point og en tredjeplads.
Tyskland havde 73 point, og Australien kørte rundt med 59.
Belgien ville dog også have metal, og med 40 omgange til den sidste spurt med dobbelt antal point, lå den blåklædte duo på tredjepladsen.
Nyt dansk angrebDerfor gik Danmark i et sidste angreb med 35 omgange igen.
Fem point i en spurt bragte de godt kørende danskere tilbage på tredjepladsen - ét point fra sølv.
Og Lasse Norman Hansen fortsatte i jagten på endnu en vundet omgang.
Med 20 omgange til mål vandt Danmark derfor endnu en spurt og lå nu på 64 point og på andenpladsen med kun 16 point op til Tyskland.
Med 13 omgange tilbage fik Danmark den omgang og lå dermed til guld med 84 point.
Læs også:Dideriksen får en sjetteplads i omnium ved bane-VMMen Tyskland lå også i udbrud og vandt den næstsidste spurt.
Dermed nåede tyskerne 85 point.
Kort efter fik også Tyskland en omgang og afgjorde dermed reelt finalen til deres fordel med 105 point på kontoen.
Dernæst var det et spørgsmål, om Danmark kunne holde både Belgien og Australien bag sig.
Men Australien nåede ikke op, og heller ikke Belgien fik point i den sidste spurt.
/ritzau/FacebookTwitterKopier linkEmner:Casper Folsach (cykelrytter)|Lasse Norman Hansen (cykelrytter)|Tyskland|Belgien|Cykelsport




https://www.dr.dk/sporten/fodbold/landsholdet/dbu-formand-slaar-fast-ol-afbud-er-helt-udelukket

LandsholdetDBU-formand slår fast: OL-afbud er helt udelukketDIF kan vælge at trække det danske fodboldlandshold fra OL.
Men det kommer ikke på tale, siger DBU-formand.
Jesper Møller under Dansk Boldspil-Unions ordinære repræsentantskabsmøde på Hotel Opus i Horsens.
.
 03.
mar.
2019 kl.
16.
22Bemærk: artiklen er mere end 30 dage gammelLæs opHvis det danske U21-landshold til sommer kvalificerer sig til næste års OL, sender Dansk Boldspil-Union (DBU) under alle omstændigheder et landshold til legene i Tokyo.
Uanset hvor mange afbud der er indløbet på forhånd.
Hvis det danske hold i juni kvalificerer sig til OL i Tokyo, så stiller Danmark op.
Jesper Møller, formand i dbuDet fastslår DBU's formand, Jesper Møller, selv om Danmarks Idrætsforbund (DIF) har meddelt, at der vil være kvalitetskrav, og at man ikke sætter hvem som helst på flyet til Japan blot for at være med.
Danmark har slet ikke råd til at blive væk fra OL, lyder det fra DBU-toppen.
De senere års landsholdskonflikter har sat sig dybe spor.
Læs også:DBU-direktør om ny vision: 'Danmark skal udvikle verdens bedste holdspiller'I 2017 udeblev kvindelandsholdet fra en VM-kvalifikationskamp mod Sverige, hvilket blandt andet blev straffet med en betinget udelukkelse fra kommende slutrunder.
Selv om det var i Uefa-regi, og selv om det handlede om kvindelandsholdet, tør DBU ikke udfordre de internationale fodboldmyndigheder igen.
- Med en betinget dom over hovedet har jeg klart sagt til Niels Nygaard (DIF's formand, red.
), at hvis det danske hold i juni kvalificerer sig til OL i Tokyo, så stiller Danmark op.
Det er ikke til diskussion, siger Jesper Møller.
Pernille Harder efter træning i Dragør onsdag den 18 oktober 2017.
Her var konflikten, der førte til en aflyst landskamp, på sit højeste.
- Dansk fodbold skal ikke have en ny diskussion med Fifa og Uefa om, hvorvidt de kan regne med, at vi dukker op.
Det går ikke, lyder det fra DBU-formanden.
Klubberne skal ikke lade spillere være medDen olympiske fodboldturnering giver deltagerlandene problemer, fordi den ikke er en del af den officielle Fifa-kalender.
Såkaldte eksperter sagde også, at vores hold i Rio var for dårligt og ville blive sendt hjem efter tre kampe.
Men holdet gik altså videre og gjorde det fremragende.
jesper møller, formand i dbuDet betyder, at klubberne ikke er forpligtede til at give spillerne fri.
Op til OL i Rio i 2016 væltede afbuddene ned over det danske hold, og landstræner Niels Frederiksen måtte sammensætte en trup, der ikke havde mange gengangere i forhold til de navne, der havde sikret kvalifikationen.
DIF vil undgå en gentagelse, men DBU mener ikke, at man kan opsætte klare regler for, hvornår et hold er for svækket til, at det giver mening at sende det afsted.
- Det er jo en trænervurdering.
Såkaldte eksperter sagde også, at vores hold i Rio var for dårligt og ville blive sendt hjem efter tre kampe.
Men holdet gik altså videre og gjorde det fremragende, siger Jesper Møller.
Læs også:Thorning-Schmidt om dansk kvindefodbold: 'Vi er langt fra i mål'I et forsøg på at komme problemerne i forkøbet forsøger man i de kommende måneder at finde frem til en løsning, der involverer de danske klubber.
- Vi er enige med Divisionsforeningen og Danmarks Idrætsforbund om, at vi må sætte et arbejde i gang.
Vi prøver derfor finde en model op imod vores strategiseminar i juni, siger Jesper Møller.
Danmark kvalificerer sig til OL, hvis U21-landsholdet i juni slutter mellem de fire bedste ved EM i Italien og San Marino.
/ritzau/FacebookTwitterKopier linkEmner:Danmarks Idrætsforbund|DBU|Fodbold|Japan|Jesper Møller (idrætsleder)




https://www.dr.dk/nyheder/kultur/gaming/gittes-bedste-gamerven-mats-doede-familien-skulle-vide-hvad-han-betoed-mig

GamingGittes bedste gamerven Mats døde: Familien skulle vide, hvad han betød for migDa norske Mats døde, efterlod han ikke bare sin familie, men også mange virtuelle venner.
Af Kevin Ahrens03.
mar.
2019 kl.
16.
30Læs opDen 19.
november 2014 startede egentlig som mange andre dage for skolelæreren Gitte Søe-Larsen fra Thisted.
Da hun gjorde sig klar til at tage på arbejde, fik hun dog en besked, der gjorde, at hun mest af alt havde lyst til at blive hjemme.
En af hendes tætte venner var død.
Men de to havde hverken mødt hinanden i barndommen, på uddannelsen eller jobbet.
De havde mødt hinanden virtuelt og aldrig givet hinanden hånden.
Derfor tog hun ikke så meget som én sygedag, som mange andre måske ville have gjort.
- Man ringer jo ikke til sin chef og siger, "hey, jeg har en gamerven i Norge, der er død, så jeg bliver hjemme", fortæller Gitte, der i dag er 38 år gammel.
Historien om MatsFlere end 250.
000 brugere på DR.
dk har læst historien om Mats Steen, der fra sin kørestol i Oslo påvirkede gamere over hele Europa igennem spillet World of Warcraft.
Flere fra gruppen, som Mats spillede med, tog med til hans begravelse i 2014.
Så hun tog på arbejde, hvor hun fortalte sine elever, at hun havde en hård dag, fordi hun havde mistet en god ven.
En nysgerrig elev spurgte, hvem vennen var, hvilket fik Gitte til at tænke på, hvad norske Mats Steen egentlig havde betydet for hende.
Læs også:Først da Mats var død, forstod forældrene værdien af hans gamingHun blev nødt til at gå hjem fra arbejde, fordi hun ikke kunne holde tårerne og sorgen tilbage.
- Men hvordan kan man tillade sig at være ked af, at en, man aldrig har mødt, er død?
En gudsbenådet gaveGitte satte sig ned og skrev et brev til Mats' forældre Robert og Trude Steen, som hun sendte til begravelsen i Norge, som hun ikke kunne komme til grundet arbejde.
- En person, der evner at have så lyst et sind på trods af smerter.
Et så varmt og stort hjerte på trods af en bitter sygdom.
Og en gudsbenådet gave til at inspirere andre omkring sig ved blot at være sig selv, det er et lys i et liv, som vil blive savnet dybt, stod der blandt andet.
Mats havde sygdommen Duchennes muskeldystrofi; en sjælden sygdom, som forårsager muskelsvind hos drenge.
Han blev 25 år gammel.
Mats og hans far Robert foran Operahuset i Oslo.
(© Privat)Gitte begyndte at spille World of Warcraft, eller bare Wow, helt tilbage omkring 2002, da det fortsat var en beta-version.
Hun var flyttet væk fra familie og venner for at læse til lærer, så der skulle slåes nogle timer ihjel.
Hendes lillebror introducerede hende for spillet, der i 2010 havde flere end 12 millioner spillere og bedst kan beskrives som et online rollespil.
Da jeg hørte, at Mats var død, blev jeg i første omgang ked af det, fordi jeg vil savne en god ven at rollespille med.
Men fordi Mats og jeg aldrig mødtes, gik det først senere op for mig, hvor meget han betød for mig - ikke som en karakter, men som sig selv.
Gitte Søe-Larsen i brev til Mats' familieHer mødte Gittes karakter Welyana Mats's karakter Ibelin omkring 2004.
De to var medlemmer af samme guild, der er en slags flok eller gruppe, man spiller med.
Deres guild Starlight blev hurtigt et samlingspunkt for de to og 30-40 andre, som blev ind- og udskiftet som årene gik.
- Når man loggede på efter en lang arbejdsdag og havde brug for at koble af eller tale om noget andet, så var han altid klar til at lytte, hvilket han var virkelig god til.
I vores verden var det jo vigtige problemer, men han havde jo så meget større problemer, fortæller Gitte, der stadig er en del af Starlight.
Gemte på hemmelighedMed et krævende job og en mand og datter derhjemme bliver det i øjeblikket ikke til mere end tre-fire timers Wow-gaming om ugen for Gitte.
Men da hun var yngre og havde lidt mere tid til sin karakter, lagde hun mærke til, at Mats brugte endnu flere timer i spillet.
Når Gitte og nogle af de andre guild-medlemmer spurgte ind til, hvad han lavede til daglig, svarede han aldrig helt, hvilket blev respekteret.
Derfor kom det heller ikke som den store overraskelse for Gitte, da Mats skrev, at han var syg og sad i kørestol.
Og egentlig betød det heller ikke det store for deres venskab.
I spillet har hverken social status eller udseende nemlig betydning, og det er dejligt befriende, mener Gitte.
- Derinde er vi generet af en computer.
Det eneste, vi har at gå og stå med, er vores fantasi og personlighed - intet andet.
Gittes karakter Welyana, som hun spillede, da hun spillede sammen med Mats.
Der sker noget magiskGitte forstår godt, hvorfor nogle ser online-venskaber som falske, og hun lægger heller ikke skjul på, at man godt kan føle, at de er andenrangsvenskaber.
Hun møder da også mange online, som hun aldrig kommer tæt på.
Der ryger også noget intimitet, fordi hun ikke kan se vennerne i øjnene eller give en krammer, når de drikker en kop kaffe.
Men ifølge hende bliver initimiteten hentet så meget stærkere tilbage på andre punkter, alt efter hvor meget man har lyst til at give.
- Det er sådan noget, der vokser gennem de timevis af samtaler, vi har med hinanden.
Det er jo sådan, et venskab udvikler sig - også i virkeligheden.
Men på et tidspunkt sker der et eller andet magisk, forklarer Gitte.
Derfor kommer hun også til at savne samtalerne og sammenholdet, hvis ikke hun har spillet i et stykke tid, eller hvis der er en af de andre karakterer, som ikke har været logget på i lang tid.
Her ses nogle af medlemmerne af Starlight-gruppen i World of Warcraft.
Barbeque og isbutikMen hvad bruger man alle timerne på, når man spiller Wow?
Ifølge Gitte kan man spille det på mange forskellige måder, men for hende er det rollespillet, der er det sjove - hvilket hun også bruger tid på i virkeligheden.
Starlight-gruppen laver mange events i Wow, hvor spillerne blandt andet mødes til barbeque på stranden, og hver vinter samler de også rollespillere uden for gruppen til et stort event.
Mats var en varm og kærlig person med et hjerte, der var større end de flestes og en sjæl dybere end det dybeste hav.
Jeg ved, at han ofte havde smerter, og selvom han nærmest aldrig klagede, så vidste vi alle, hvor mange ting han gik glip af.
Gitte Søe-Larsen i brev til Mats' familieDet er en levende fortælling, som man kan påvirke, men som også bliver styret i andre retninger af de andre karakterer.
Når hun logger på efter et stykke tid, er fortællingen lige pludseligt et helt andet sted, end da hun forlod den.
Starlight-medlemmerne mødes også på talking bridge og taler.
De diskuterer politik med andre guilds, og så har en af de andre karakterer et ishus, hvor de mødes.
Fælles for alle aktiviterne var Ibelin eller Mats - han var simpelthen gruppens samlingspunkt.
- Ibelin var god til at lære alle at kende.
Ibelin var ligesom Mats.
Han var der bare, siger Gitte.
Forståelse fremfor fordømmelseHistorien om Mats har igen fået debatten om unge og gaming til at blusse op.
Men hvor den plejer at handle om firkantede øjne og manglende socialt liv, er debatten blevet perspektiveret af Mats' fars fortælling.
Det var nemlig først, efter Mats døde, at de forstod, hvor meget gamingen betød for deres søn, og hvad Mats betød for så mange andre.
Gitte håber, at hans historie får forældre til at sætte sig mere end i deres børns hobby.
Om det så er gaming, fodbold eller bøger.
- Jeg siger ikke, at man skal spille computerspil med sit barn, hvis man ikke har lyst til det, eller hvis barnet ikke inviterer til det.
Jeg tror, at man som forælder er bedre stillet, hvis man prøver at forstå det fremfor at fordømme det, siger Gitte.
Selvom om den store fokus på Mats og hans historie den seneste uge har revet godt og grundigt op i sorgen igen, håber og tror Gitte, at Mats igen kan skabe en mening og forandring.
Som hun skrev i sit brev til hans forældre:- Mats levede måske et kort liv, men det havde mere mening for mange mennesker, end andre bruger et helt liv på at opnå.
FacebookTwitterKopier linkEmner:Sygdomme og lidelser|Norge|World of Warcraft|Computerspil|Thisted




https://www.dr.dk/sporten/fodbold/superliga/roedt-kort-og-debutantmaal-vendsyssel-og-agf-deler-i-porten

SuperligaRødt kort og debutantmål: Vendsyssel og AGF deler i portenVendelboerne kom tilbage i kampen og tog point, da AGF's Adama Guira fik sit andet gule kort.
03.
mar.
2019 kl.
16.
29 | opdateret 03.
mar.
2019 kl.
19.
38Bemærk: artiklen er mere end 30 dage gammelLæs opSøndag spillede Vendsyssel FF og AGF 2-2 i Superligaen.
Her scorede den ivorianske debutant, Al-Hadji Kamara, til slutresultatet for hjemmeholdet.
Aarhusianerne sad ellers på hovedparten af det fysisk prægede opgør.
Kampen vendte dog med en udvisning til AGF's Adama Guira, hvorefter vendelboerne tog mere initiativ i kampen, hvor aarhusianerne stillede med flere unge spillere - heraf to debutanter i forsvarskæden.
Vendelboerne fik også en drømmestart.
Bolden var knap givet op, da Vendsyssels midtbanemand Morten Knudsen fandt angriber Tiemoko Konate i dybden.
Herfra scorede ivorianeren, inden første minut var gået.
Seks minutter senere appellerede AGF for straffespark, da Patrick Mortensen faldt i feltet.
Læs også:Esbjergs 1-0-sejr over Horsens giver vestjysk tredjepladsDet skabte uopmærksomhed, som AGF's kantspiller Kasper Lunding brugte til at udligne til 1-1 fra kanten af feltet.
Tricks fra MortensenEfter en halv times spil kom gæsterne så foran, da Youssef Toutouh fandt Patrick Mortensen i feltet.
Herfra fik angriberen fat i bolden med ryggen til mål og satte bolden i nettaget.
Kort efter appellerede Vendsyssel så for straffespark, da Jon Thorsteinsson faldt i feltet efter en duel med Mustafa Amini.
Men dommer Mikkel Redder reagerede ved at give den islandske offensivspiller et gult kort for film.
Læs også:Sønderjyske bryder negativ stime: Sejrer 3-0 over RandersI starten af første halvleg fik AGF's Adama Guira sit andet gule kort i kampen efter en tackling på Mikkel Wohlgemuth.
Dermed måtte midtbanespilleren forlade banen.
I det 75.
minut udlignede debutant Al-Hadji Kamara så for hjemmeholdet kort efter sin indskiftning.
Den ivorianske angriber scorede på hovedstød efter et indkast ind i feltet.
Med det ene point skubber Vendsyssel bundkonkurrenterne fra Hobro ned på en 13.
-plads i Superligaen.
AGF ligger på ottendepladsen - et point fra top-6, der giver en plads i mesterskabsspillet efter grundspillet.
/ritzau/FacebookTwitterKopier linkEmner:AGF|Jylland|Fodbold|Aarhus|Vendsyssel FF




https://www.dr.dk/nyheder/regionale/syd/faerre-moenter-i-kirkeboessen-glade-givere-er-nu-paa-mobilepay

Syd- og SønderjyllandFærre mønter i kirkebøssen: Glade givere er nu på mobilepayMere end 700 kirker har nu tilmeldt sig mobilepay.
De færreste har mønter på lommen, men på mobilen.
I Aabenraa Sogn indsamlede man sidste år 25.
000 kroner ind via mobilepay.
Af Louise Mandrup (interview), Søren Kongsted og Frederik Sundby-Lebech03.
mar.
2019 kl.
15.
11 | opdateret 06.
mar.
2019 kl.
16.
05Bemærk: artiklen er mere end 30 dage gammelLæs opPenge, der ’swipes’ afsted fra mobilen, udgør en større og større del af de penge, der bliver samlet ind i Aabenraa Sogn.
Sognet, der har tre kirker, indførte for cirka tre år siden mobilepay.
Det kan mærkes i sognets kirkebøsse.
Sidste år indsamlede Aabenraa Sogn i alt 80.
000 kroner.
25.
000 af dem kom fra mobilepay.
Og det bliver der mere af i de kommende år, spår administrationschef i sognet Morten Hansen.
- Det er et beløb, der er stigende, så om et par år vil jeg tro, at det er en sjældenhed, hvis vi får mønter i bøssen.
Lov blokerede for mobilepay i kirkerPå landsplan har i alt 722 kirker tilmeldt sig mobilepay.
Det viser tal, som mobilepay har trukket for DR.
Indtil december 2016 måtte kirker ikke indsamle penge elektronisk, men Kirkeministeriet ændrede lovgivningen, så kirker kunne indføre mobilepay eller andre mobile betalingsmetoder.
I Nexø Kirke på Bornholm har man i lidt over et år brugt mobilepay for især at tilgodese de unge kirkegængere uden kontanter.
Der er omkring 2.
340 kirker i Danmark - 722 af dem har i dag Mobilpay.
Men sognet har dog ikke indblik i, hvor mange penge der kommer ind via den elektroniske betalingsform, da kirken viser mobilepaynummeret til den organisation, man støtter, og ikke til kirken selv, siger præst Jens Borg Spliid.
- I sidste måned var det for eksempel ’Åbne Døre’ (velgørenhedsorganisation, red.
), der modtog bidrag.
Så går pengene direkte ind på deres konto, siger han.
Kunne være gået glip af 25.
000 kronerSiden det blev muligt for kirker at tilbyde betaling med mobilepay, er det gået stærkt med at få indført den elektroniske betaling i kirkerne, fortæller Peter Kjærgaard, der er pressechef i mobilepay.
I Aabenraa Sogn var man muligvis gået glip af de 25.
000 kroner, der gik ind via mobilepay, så der er svært for Morten Hansen at sige noget negativt om, at kirkebøssen har fået en elektronisk kollega.
- Det er lettere for alle.
Det er letter for de kirkegængere, der har mobilepay, og det er lettere for os.
Så det er win-win.
Ifølge administrationschefen har Aabenraa Sogn ikke indført mobilepay for at få flere penge i kirkebøssen.
Det er udelukkende et spørgsmål om at følge med tiden, siger han.
Ikke alle kirker bruger mobilepay til indsamling, men i stedet til for eksempel betaling for kaffe og kage.
FacebookTwitterKopier linkEmner:MobilePay|Aabenraa|Kirkeforhold|Kirkeministeriet|Bornholm




https://www.dr.dk/sporten/golf/dansker-taet-paa-stor-golf-triumf-i-oman

GolfDansker tæt på stor golf-triumf i OmanJoachim B.
Hansen blev delt nummer seks ved Oman Open, men han var ikke langt fra en stor triumf.
Joachim B.
Hansen kæmpede til det sidste med om sejren ved European Tour-turneringen Oman Open 03.
mar.
2019 kl.
14.
23Bemærk: artiklen er mere end 30 dage gammelLæs opDen danske golfspiller Joachim B.
Hansen kæmpede til det sidste med om sejren ved European Tour-turneringen Oman Open, men et slag out of bounds på hul 18 ødelagde sejrschancen.
Hansen måtte tage til takke med en delt sjetteplads i fem slag under par samlet.
Hans bogey på hul 18 betød, at han var et slag over par for finalerunden.
Amerikaneren Kurt Katayama vandt turneringen i syv slag under par, mens fire spillere delte andenpladsen.
Læs også:Trods dårlig rundeafslutning: Dansk golfspiller fører i OmanSelv om Joachim B.
Hansen indledte finalerunden med en bogey på hul 2, så kom han hurtigt i gang igen med birdies på tre af de næste fire huller.
Det sendte ham alene i spidsen for en stund, men det var en dag, hvor blæsten gav store udsving hos de fleste spillere - også Joachim B.
Hansen.
Efter birdien på hul 6 noterede danskeren tre bogeys og blot en enkelt birdie på de næste otte huller, så han gik ind til de sidste fire huller med et enkelt slag op til de førende spillere.
Topstriden var ekstremt tæt med en god håndfuld spillere, som nærmest på skift lå i front og hele tiden højst havde et slag imellem sig.
Læs også:Dansk golfspiller slutter dårligt af i Saudi-ArabienDa Joachim B.
Hansen slog ud på 18.
og sidste hul, kunne han med en birdie sikre sig et omspil om sejren.
Men danskerens udslag var skidt.
Bolden røg out of bounds, hvilket gav ham et strafslag.
I stedet for at jagte en mulig sejr blev det nu en kamp for at få en par og forblive på en delt andenplads.
Hans put blev få centimeter for kort, og så røg han ned på sjettepladsen.
Dermed har han stadig sin første turneringssejr på European Tour til gode.
Jeff Winther gik de sidste 18 huller i et enkelt slag under par, og det rakte til en 12.
-plads i to slag under par samlet.
Turneringens sidste dansker, Thomas Bjørn, leverede en miserabel anden runde og klarede ikke cuttet.
/ritzau/FacebookTwitterKopier linkEmner:Golf|Oman|Thomas Bjørn (golfspiller)




https://www.dr.dk/sporten/fodbold/superliga/minut-minut-ob-tager-tre-point-mod-broendby






https://www.dr.dk/nyheder/indland/professor-om-henrik-sass-skatte-udmelding-det-vil-sejle-fuldstaendigt

Skat i kriseSe temaIndlandProfessor om Henrik Sass' skatte-udmelding: 'Det vil sejle fuldstændigt'S-politikeren har mistet troen på redningsplan for Skat og vil i stedet inddrive skattegæld manuelt.
Henrik Sass Larsen har mistet troen på det danske skattevæsens gældsinddrivelses-system.
I stedet opfordrer han til mere manuel kontrol.
(ARKIV) Af Lars Lindevall03.
mar.
2019 kl.
15.
40Bemærk: artiklen er mere end 30 dage gammelLæs opDanskernes samlede gæld til Skat er vokset til omkring 116 milliarder kroner.
En stor hæmsko for gældsinddrivelsen har været it-systemet Efi, der blev droppet i 2015, fordi det havde for mange fejl.
Det skal erstattes af det nye it-system PSRM.
Men Socialdemokraternes Henrik Sass Larsen kommer i dag med en udmelding om, at han har mistet troen på et velfungerende inddrivelsessystem.
Det skriver Berlingske.
I stedet foreslår han, at man i højere grad benytter sig af manuel arbejdskraft til at løfte opgaven.
- Jeg tror aldrig nogensinde, det kommer til at fungere særligt godt.
Jeg tror, man kommer til at finde en løsning, hvor der på en anderledes måde kommer 'hands on', altså mennesker ind over, siger Henrik Sass (S) til Berlingske.
S-politikerens udmelding om, at hænder vil være mere effektive end computere, møder dog kritik fra en af landets førende eksperter i gældsinddrivelse.
Gælden til SkatUdviklingen i den samlede forfaldne gæld til Skat - i milliarder kroner:2006: 50,12007: 51,72008: 60,22009: 66,92010: 72,92011: 77,92012: 81,12013: 75,02014: 70,42015: 82,72017 (primo): 98,12018 (første halvår): 116,1Kilde: Rigsrevisionen, GældsstyrelsenPer Nikolaj Bukh, der er professor i økonomistyring ved Aalborg Universitet, kalder det "helt utænkeligt", at manuel arbejdskraft skulle kunne løfte den enormt omfattende opgave.
- Jeg tror ikke på, at hans plan med manuelt arbejde kan lykkes.
Hvis vi skulle printe samtlige skattedokumenter ud i en stor stak og sidde manuelt med en lommeregner, så vil det sejle fuldstændigt, siger professor Per Nikolaj Bukh, der tidligere har fungeret som uvildig ekspert i en evaluering af Skats økonomistyring, til DR Nyheder.
Alt for kompliceretHåndteringen af gælds-inddrivelsen er baseret på en gigantisk datamængde, som det ifølge professoren vil være umuligt for almindelige mennesker at holde styr på.
- Vi har et kompliceret skattesystem med knopskydninger, nye regler hele tiden og hundredvis af forskellige principper for renter og afdrag.
Og samtidig skal man holde styr på, hvad der står af udeståender i gamle systemer.
Det kan vi ikke løse manuelt.
Det er helt utænkeligt, at det kan komme til at fungere, siger Per Nikolaj Bukh.
I interviewet i Berlingske erkender Henrik Sass Larsen, at han ikke har en klar model for, hvordan systemet bør indrettes, men han foreslår blandt andet muligheden for at benytte "kommunale fogeder".
Professor Per Nikolaj Bukh fra Aalborg Universitet mener, at det er en dårlig løsning at indføre manuel kontrol i stedet for et it-system til at inddrive gæld.
(Arkivfoto)Per Nikolaj Bukh peger dog på, at der kan være et problem i forhold til retssikkerheden, hvis det er manuel arbejdskraft, der skal tage sig af gældsinddrivelsen.
Han mener ikke, at manuelle kontrollanter vil være i stand til at sikre den nødvendige dokumentation, som man har krav på som borger eller virksomhed.
- Vi har retssikkerhed her i landet, og vi har et princip om, at hver enkelt krone skal stemme ude hos borgeren, siger Per Nikolaj Bukh.
PSRM - det nye system til gældsinddrivelseDet tidligere gældsinddrivelses-system Efi (Et Fælles Indrivelsessystem) blev droppet i 2015, da der var for mange fejl.
Siden er gælden til Skat næsten fordoblet til nu at udgøre omkring 116 milliarder kroner.
Den 22.
februar 2019 præsenterede Skatteministeriet afløseren - det nye it-system PSRM (Public Sector Revenue Management).
Det er det danske it-firma Netcompany, som har stået for at udvikle det nye it-system, der skal hjælpe Skat ud af krisen.
Loven skal passe til it-systemetProfessoren taler for, man i fremtiden gør mere ud af at indrette loven, så den passer til it-systemet - og ikke omvendt:- Når vi fremad designer skattesystemer, så skal vi i højere grad lave en lovgivning, der passer godt til et it-system.
Og ikke den anden vej rundt.
Det kan lyde mærkeligt, at vi skal indrette os efter systemerne, men det er altså den læring, som man også har opbygget i det private erhvervsliv.
Hvis man ikke tager højde for, hvad der kan lade sig gøre i it-systemer, så kan det ikke fungere.
For et par uger siden præsenterede skatteminister Karsten Lauritzen (V) Skats nye it-system til at inddrive gæld.
Det hedder PSRM og er udviklet af det danske it-firma Netcompany.
Der er afsat 1,1 milliarder kroner til det nye it-system.
- Nu må vi se, hvordan det kommer til at fungere, men jeg er optimistisk.
Når man ved, at man for flere årtier siden kunne sætte en mand på månen, kan vi også finde ud af at lave et it-system, der virker i dag, siger professor Per Nikolaj Bukh fra Aalborg Universitet.
DR Nyheder har forgæves forsøgt at få en kommentar fra Henrik Sass Larsen (S).
'Vi skal bruge begge dele'Socialdemokraternes skatteordfører, Jesper Petersen, siger til DR Nyheder, at han "deler Henrik Sass Larsens indignation over, hvor katastrofalt ringe det er gået med skattevæsenet i Danmark.
"- Det har kostet os milliarder af kroner, og endnu vigtigere koster det på borgernes og virksomhedernes tillid til en grundlæggende funktion i vores samfund, siger Jesper Petersen (S).
Han er dog ikke lige så kritisk stillet over for en it-baseret løsning som sin S-kollega:- Vi skal bruge begge dele.
Når et nyt it-system kommer op at køre, vil det være et stort skridt fremad i forhold til i dag, hvor det ligger stille.
Men lige som Henrik Sass Larsen tror jeg ikke på, at man kan klare sig uden en manuel indsats.
Jeg vil advare mod at tro, at man om kort tid kan undvære dem, der nu er ansat til at gennemgå gamle gældsposter og lave manuel inddrivelse, mens it-systemet ikke fungerer, siger Socialdemokratiets skatteordfører Jesper Petersen.
FacebookTwitterKopier linkEmner:Henrik Sass Larsen (politiker)|Jesper Petersen (politiker)|Socialdemokraterne|Venstre|Økonomi




https://www.dr.dk/nyheder/udland/dansk-turistbus-er-vaeltet-i-sverige-ingen-er-kommet-alvorligt-til-skade

UdlandDansk turistbus er væltet i Sverige: Ingen er kommet alvorligt til skadeElever fra Vesterdal Efterskole på Fyn var ombord på bussen, som væltede i Midtsverige.
Af Andreas Lindqvist03.
mar.
2019 kl.
15.
09 | opdateret 03.
mar.
2019 kl.
15.
48Bemærk: artiklen er mere end 30 dage gammelLæs opDer er ingen alvorlige tilskadekomne, efter at en turistbus med 42 elever fra Vesterdal Efterskole på Fyn først på eftermiddagen væltede nær Lofsdalen i Midtsverige.
- Kort før vores destination er den ene bus kommet for tæt på rabatten og er stille væltet om på siden ned i den bløde sne, skriver efterskolen på sin Facebook-profil.
- Elever, personale og chauffører fra den væltede bus befinder sig nu alle på en gård tæt ved uheldsstedet.
Her tilses de af læger og redningsfolk.
Enkelte har fået lidt knubs, men intet alvorligt, lyder det videre fra efterskolen.
Turistbussen væltede et par kilometer fra Lofsdalen i Härjedalen Kommune.
Busselskabet er i gang med at få krisepsykologer til stedet, skriver skolen.
- Flere er naturligt berørt af situationen og busselskabet har iværksat, at der kommer krisepsykologer, der kan bidrage til at bearbejde oplevelsen, fremgår det.
Fire måtte en tur på skadestuenForstander på Vesterdal Efterskole, Peter Aagaard Johnsen, fortæller om et relativt udramatisk forløb.
- Vi kører i to busser, og den forreste får et hjulsæt ud i rabatten og lægger sig ned på siden.
Sådan beskriver det personale, der var med, det for mig, siger forstanderen.
Han fortæller, at der var 42 elever ombord og dertil personale og noget familie.
Enkelte har fået knubs.
- Der er selvfølgelig nogle, der blev forskrækkede.
Men de har det godt.
Der er fire elever, som efter at være blevet tilset af læger, er blevet kørt til skadestuen.
Uden blå blink, men stille og roligt for lige at være helt sikker på, at der ikke er noget at komme efter, siger Peter Aagaard Johnsen.
Den anden bus har afleveret sine passagerer til skisportsstedet Lofsdalen, som var udflugtens destination, og kører efterfølgende tilbage efter elever, personale og familiemedlemmer.
- Dem samler vi i aften.
Vi har fået et lokale stillet til rådighed heroppe, hvor vi kan mødes.
Så kommer der en krisepsykolog fra busselskabet, der kan tale med dem, som har behov for det, siger forstanderen, som forventer, at efterskolens skitur fortsætter trods ulykken.
Øjenvidne: Vejen var ikke ryddet for sneIfølge den svenske tabloidavis Expressen blev ulykken ringet ind omkring 13-tiden.
Avisen viser billeder af bussen, som er væltet fra vejen og ned ad en skråning på knap en meters højde og ligger på siden i sneen.
- Jeg har ikke det fulde billede endnu, men det er en dansk bus med omkring 40 yngre passagerer, siger Niclas von Essen fra redningstjenesten til avisen.
Ifølge avisen sner det fortsat kraftigt i området, hvor der ligger flere populære skisportssteder.
Et øjenvidne siger, at vejbanen, hvorfra bussen kørte galt, endnu ikke var blevet ryddet.
- Vi ankom lige efter, at bussen var kørt ud over rabatten.
Bussen var gledet af vejen og havde lagt sig på siden.
På det tidspunkt står flere personer på vejen ved bussen, og en del virker chokerede, siger billisten Ola Andersson til ExpressenVejen, hvor ulykken skete, blev lukket under redningsarbejdet, men forventes at åbne igen omkring 15.
30.
Rettelse: I tidligere versioner af denne historie omtalte vi elevernes efterskole som Vesterby Efterskole.
Det er siden rettet til skolens rette navn, Vesterdal Efterskole.
FacebookTwitterKopier linkEmner:Ulykker|Efterskoler|Fyn|Facebook|Sverige




https://www.dr.dk/nyheder/kultur/film/bedrag-stjerne-vaelter-sig-i-tilbud-men-jagter-ikke-en-karriere-i-hollywood

Film og serier'Bedrag'-stjerne vælter sig i tilbud - men jagter ikke en karriere i HollywoodHadi Ka-koush fra 'Bedrag' favner bredt.
Lige nu laver han både komediemusical og drama.
© drAf Marie Ravn Nielsen03.
mar.
2019 kl.
15.
03Læs opSkuespilleren Hadi Ka-koush er en alsidig mand.
Lige nu kan du både se ham jagte kriminelle narkobagmænd i 'Bedrag' på DR1 og se ham svinge vandpistolen som den militær-begejstrede bølle Saki i 'Terkel – The Motherfårking Musical' i Tivoli i København.
Og de to meget forskellige roller viser bare halvdelen af Hadi Ka-koush' pallette for tiden.
Når han ikke lige spiller militærfan eller 'Bedrag'-politimanden Jæver, filmer han nemlig scener til TV 2's næste familievenlige julekalender og en ny DR-dramaserie.
Så Hadi Ka-koush er en tilfreds mand, der har kunnet leve fint af skuespil, siden han blev færdig på skuespilskolen for ni år siden.
I 'Bedrag' spiller Hadi Ka-koush politimanden Jæver, der er en del af task force-holdet, som jagter narkobagmænd på Nørrebro.
(© dr)- Jeg kan godt mærke, at folk er superglade for 'Bedrag'.
Mange har sagt til mig, at jeg gør det godt, og at det er fedt at se mig i flere og flere produktioner og forskellige typer roller, fortæller Hadi Ka-koush og tilføjer:- Det har kun været positive bemærkninger og slet ikke noget med, at 'det kunne du godt have gjort bedre'.
Selvom det tænker man jo altid selv, at man kunne have gjort.
Kort om Hadi Ka-koush35 år gammel.
Født i Abu Dhabi og opvokset i Brejning ved Vejle Fjord.
Uddannet fra Den Danske Scenekunstskole i København i 2010.
Optræder også som komiker og spiller lige nu med i 'Terkel – The Motherfårking Musical' i Tivoli.
Har vundet Reumerts Talentpris og har blandt andet spillet hovedrollen i 'Jeg ringer mine brødre' på Betty Nansen Teatret.
Har blandt andet spillet med i teaterforestillinger, TV 2's julekalender 'Tinkas juleeventyr' og DR-serierne 'Broen', 'Yallahrup Færgeby' og 'Herrens veje'.
Er lige nu aktuel som politimanden Jæver i 'Bedrag'.
Spiller med i anden omgang af 'Tinkas juleeventyr' til jul.
Fra store musikdrømme til at gå all in på skuespilDet lå ellers ikke i kortene, at Hadi Ka-koush skulle være skuespiller.
- Jeg ville gerne være psykolog på et tidspunkt.
Og brandmand.
Faktisk har jeg aldrig drømt om at blive skuespiller, men det giver totalt god mening nu, når jeg tænker tilbage, siger han og forklarer:Jeg nørder mange film og kan dem nærmest på replikken.
Og det samme med sange – for eksempel kan jeg rigtig mange af 2Pacs sange udenad.
Hadi Ka-koush, skuespiller- Jeg nørder mange film og kan dem nærmest på replikken.
Og det samme med sange – for eksempel kan jeg rigtig mange af 2Pacs sange udenad.
Der var da også flere år, hvor Hadi Ka-koush troede, at det var musikken, der skulle være hans levevej.
Sammen med en ven lavede han en duo, som tilmed bragte dem til Mellemøsten, hvor de optrådte med deres sange.
Læs også:29-årige Dulfi fra 'Bedrag': Jeg skal lære at sige nej til kliché-roller som kriminel og taxachaufførSå ved siden af jobbet som skuespiller, kunne man altså se ham som rapper på tv i Mellemøsten.
Det er dog et afsluttet kapitel nu – for det var egentlig slet ikke der, hans hjerte var, måtte han erkende.
Skuespillet var blevet det sjoveste.
Hadi Ka-koush i en scene fra 'Bedrag', hvor han rykker ud sammen med politiets task force.
Til venstre ses Esben Dalgaard som Møller og til højre ses den ene af seriens tre bærende roller, Alf, der spilles af Thomas Hwan.
(© dr)- Det var underligt at gå fra at sige 'jeg vil være kæmpe musikstjerne' til at komme ind i et helt andet fag og tænke: 'Det her er da meget federe', siger Hadi Ka-koush.
I dag laver han derfor kun musik for sin egen og hyggens skyld – og det er ikke noget, der skal udgives, siger han om musikken, der nu bare er en hobby.
'Du bli'r aldrig militjær som os'Eller rettere: Man kan faktisk godt høre en enkelt sang, som han har lavet.
Da den aktuelle fortælling om Terkel jo er en musical, har Hadi Ka-koush bidraget med sangen 'Militjær', der er gået hen og blevet noget af et hit på kort tid.
Sangen har endda fået sit eget liv på Youtube, og musikvideoen, hvor hans karakter Saki og hans makker Sten hænger ud ved indkøbscentret Fisketorvet i København med vandpistoler og kampvogn, er lige nu set mere end én million gange.
- Du bli'r aldrig militjær som os.
Du kan bare kom', hvis du gern' vil slås.
Vi gi'r dine kugler et kæmpe los, synger de to i videoen, som du kan se her.
- Det er skide sjovt at lave, siger Hadi Ka-koush om Terkel-musicalen, som han selv dyrkede som film, da den udkom i 2004.
Til gengæld var danse-elementet i 'Terkel – The Motherfårking Musical' lidt af en mundfuld for skuespilleren.
Hadi Ka-koush og kollegaen Joel Hyrland spiller de våbenglade bøller Sten og Saki i 'Terkel - The Motherfårking Musical' lige nu.
- Jeg blev godt nok lidt overrasket den første dag, da vi skulle danse.
Jeg tænkte: 'Okay, har jeg skrevet under på kontrakten endnu?
' For det var ikke lige det, jeg ville, siger Hadi Ka-koush og griner lidt ved tanken.
Ingen jagt på Hollywood – men vil gerne deroverImens Hadi Ka-koush vifter med vandpistoler i Tivoli som den våbenglade Saki, ifører han sig altså også skudsikker vest på DR1 i rollen som politimand i den anmelderroste serie 'Bedrag', der tilmed er solgt til udlandet.
Og netop drømmen om at komme til udlandet igen – denne gang som skuespiller – er ikke helt lagt på hylden.
Jeg har fundet frem til, at jeg gerne vil prøve at spille med i en kæmpe produktion.
Men nej, jeg har det fint her.
Hadi Ka-koush, skuespillerDa han begyndte på skuespillinjen på Den Danske Scenekunstskole, lå drømmen om Hollywood lige under huden på ham ligesom hos så mange andre unge skuespillere, men den drøm er blevet justeret en smule siden.
- Jeg har fundet frem til, at jeg gerne vil prøve at spille med i en kæmpe produktion.
Men nej, jeg har det fint her, siger han og fortsætter:- Det har været stort at være med i 'Bedrag' og også 'Tinkas juleeventyr', hvor der var over en million, der så med hver aften.
Heldigvis var det ikke det første, jeg lavede, for så var det slet ikke blevet det, som det er i dag.
Så de der Hollywood-drømme … jeg tror, det er hårdt at jagte noget, der er så langt væk.
Men erfaringen er ved at være der, synes han.
- Jo flere film og serier, jeg laver, jo bedre bliver jeg.
Så hvis jeg kommer til Hollywood, vil jeg også kunne føle mig tryg ved at stå der og kunne mine ting 100 procent.
- Da jeg lavede musik før, var det jagten på noget og ikke kunst for kunstens skyld.
Det er også derfor, at jeg har det sådan med Hollywood, at jeg ikke gider jagten efter det.
Jeg vil bare være god og anerkendes for det, jeg laver.
Du kan se tredje sæson af 'Bedrag' på DR TV.
FacebookTwitterKopier linkEmner:Tivoli|DR1|Teater|Mellemøsten|København




https://www.dr.dk/sporten/fodbold/superliga/soenderjyske-bryder-negativ-stime-sejrer-3-0-over-randers

SuperligaSønderjyske bryder negativ stime: Sejrer 3-0 over RandersSønderjyske sejrede søndag med 3-0 over Randers FC, efter at holdet ikke havde vundet i otte Superliga-opgør.
03.
mar.
2019 kl.
14.
07 | opdateret 03.
mar.
2019 kl.
15.
34Bemærk: artiklen er mere end 30 dage gammelLæs opSønderjyske brød søndag en stime på otte Superliga-kampe i træk uden sejr, da holdet sikkert slog Randers FC med 3-0 på Sydbank Park i 24.
spillerunde.
Kampen bød på masser af chancer, men de sejrshungrende sønderjyder afgjorde reelt opgøret i første halvleg, hvor alle tre scoringer faldt.
Resultatet rykker ikke hjemmeholdet længere op i tabellen, idet de stadig er placeret på en 11.
-plads, mens Randers er på ottendepladsen i rækken.
Læs også:Drømmemål sikrer AaB point mod HobroKampen startede med høj intensitet og chancer i begge ender.
Det blev også omsat til mål allerede efter otte minutters spil.
Et indlæg fra Sønderjyskes venstre back, Nicholas Marfelt, ramte Randers-forsvarer Erik Marxen, og uheldigt for ham endte bolden i mål.
Hjemmeholdet kunne efter 22 minutters spil også bringe sig på 2-0.
Efter et hjørnespark endte bolden for fødderne af Sønderjyske-kantspiller Johan Absalonsen, som kanonerede bolden ind i det lange hjørne.
Allerede seks minutter efter kunne hjemmeholdet juble for tredje gang.
Sønderjyske-angriber Mart Lieder kunne nemlig bringe sit hold på 3-0 med et fornemt hovedstød tæt under mål.
Læs også:Esbjergs 1-0-sejr over Horsens giver vestjysk tredjepladsKantspiller Saba Lobjanidze burde have reduceret for udeholdet efter 51 minutters spil.
En skidt tilbagelægning betød, at han kom alene igennem, men en skidt afslutning endte i sidenettet.
Kampen faldt derefter lidt i tempo, men efter 71 minutters spil burde sønderjyderne have udbygget føringen.
En bold endte tilfældigt for fødderne af midtbanespiller Marco Rojas, men han formåede ikke at ramme målet.
Alligevel fik Glen Riddersholm altså i sikker stil sin første sejr som Sønderjyske-cheftræner efter hidtil tre nederlag og ingen sønderjyske scoringer under hans ledelse.
/ritzau/FacebookTwitterKopier linkEmner:Glen Riddersholm (fodboldtræner)|SønderjyskE|Fodbold|Randers FC|Randers




https://www.dr.dk/sporten/fodbold/superliga/minut-minut-fck-tager-sikker-sejr-mod-vejle






https://www.dr.dk/nyheder/indland/paa-botilbuddet-kragelund-er-konflikterne-nu-mere-raa

IndlandPå botilbuddet Kragelund er konflikterne nu mere råBeboerne på Kragelund er blevet mere udfordrede med årene, siger leder.
Rikke Bjerregaard er leder på botilbuddet Kragelund, der ligger lidt syd for Aarhus.
Af Theis Lange Olsen03.
mar.
2019 kl.
13.
13Bemærk: artiklen er mere end 30 dage gammelLæs opBotilbuddet Kragelund ligger idyllisk i Aarhus-forstaden Højbjerg med et gammelt grustennis-anlæg som genbo.
Her er ingen trafik og god udendørs plads at boltre sig på for de knap 20 beboere med forskellige psykiske udfordringer.
Men trods de rolige omgivelser er konflikterne på Kragelund blevet mere rå, fortæller leder Rikke Bjerregaard.
Læs også:Kraftig stigning i voldsanmeldelser på botilbud- Konflikterne er voldsommere i deres udtryk end tidligere.
Jeg oplever, at det, der bliver sagt og gjort, er mere voldsomt.
Ordene er mere truende og mere voldsomme.
Det er blevet mere råt, siger hun.
En ny rapport fra Institut for Menneskerettigheder viser, at der er sket en kraftig stigning i antallet af anmeldelser om vold, trusler, røverier og seksuelle forbrydelser fra beboere på botilbud.
På Kragelund er det dog nogenlunde status quo, vurderer Rikke Bjerregaard.
Men beboerne er blevet mere udfordrede.
- Jeg lægger mærke til over tid, at det har udviklet sig til, at de borgere, vi får visiteret til vores tilbud, har større udfordringer.
Når de har brug for at blive indlagt på de regionale sengeafsnit, så mærker vi også, hvor pressede de er her.
- Et pres på dem (regionspsykiatrien, red.
) resulterer i, at vores borgere udskrives langt tidligere, end de er klar til at indgå i den ramme, som vi kan tilbyde.
Det kan øge mængden af konflikter.
Over årene er vi også blevet beskåret og er færre hænder til at løse flere opgaver, fortæller Rikke Bjerregaard.
Problemer med rusmidlerHun oplever, at særligt beboere, der er afhængige af rusmidler, kan skabe mere komplicerede konflikter.
- Det betyder noget, hvilket miljø borgerne har været vant til at komme i.
Har de færdes i rusmiddel-miljøer, så er omgangstonen tit rå.
Det afspejles i de konflikter, vi har, siger Rikke Bjerregaard, der bruger en metode kaldet LA2 på Kragelund.
Det er et systematisk værktøj med skemaer, hvor man går i dialog med beboerne om deres trivsel, og hvilke belastninger de har i deres liv her og nu.
- Når der opstår en konflikt, prøver vi at koble en medarbejder på hver part i konflikten.
Medarbejderens opgave er at stille sig så tæt på, som det kan lade sig gøre, og sørge for at komme i dialog og få givet udøveren af vold muligheden for at genetablere sin trivsel.
- Den voldsramte skal der skabes ro og tryghed for.
Det er første del.
Og så skal de to parter mødes i en dialog.
Det er medarbejdernes opgave at vurdere, om det er muligt.
Vi lykkes ikke altid med det, men det er det, vi tilstræber, fortæller Rikke Bjerregaard.
FacebookTwitterKopier linkEmner:Vold|Socialforhold|Kriminalitet|Institut for Menneskerettigheder|Aarhus




https://www.dr.dk/sporten/tennis/dansk-succes-clara-tauson-snupper-aarets-foerste-senior-turnering

TennisDansk succes: Clara Tauson snupper årets første senior-turneringDen danske tennis-komet vandt søndag en ITF-turnering i Monastir i Tunesien.
Clara Tausons tager karrierens anden sejr ved en senior-turnering Af Peter Kobbersmed03.
mar.
2019 kl.
14.
54Bemærk: artiklen er mere end 30 dage gammelLæs opClara Tauson gjorde kort proces i finalen ved ITF-turneringen i Tunesien, da den seks år ældre hollandske modstander, Arianne Hartono, blev besejret med 6-2 og 6-1.
Den knusende sikre sejr kom i hus på bare en time og otte minutters spil.
Læs også:Dansk triumf i Australian Open: Clara Tauson vinder juniorrækkenTurneringen er en del af ITF Womens World Tennis Tour, som fungerer som udviklingsrække for spillere med drømme om WTA-touren.
Derfor giver sejren heller ikke point til WTA's rangliste.
Men ifølge TV2 får Clara Tauson mulighed for at skaffe sig WTA-point, da hun har fået et wildcard til en kinesisk turnering med en præmiesum på 60.
000 dollar.
Læs også:Clara Tauson efter grand slam-triumf: 'Wozniacki inspirerer mig'Det er Clara Tausons anden sejr ved en senior-turnering.
Den første kom i hus i november 2017, da russiske Jekaterina Jasjina blev besejret med 6-3, 6-2 ved ITF Womens Circuit-turneringen, Stockholm Ladies.
Det lovende danske tennistalent begyndte året med at vinde juniorrækken i Australian Open ved at besejre canadiske Leylah Annie Fernandez i to sæt.
FacebookTwitterKopier linkEmner:Clara Tauson (tennisspiller)|Tennis|TV 2 (tv-kanal)|Tunesien|Australian Open




https://www.dr.dk/nyheder/viden/teknologi/succes-spacex-amerikansk-rumkapsel-kobler-sig-til-rumstation

TeknologiSucces for SpaceX: Amerikansk rumkapsel kobler sig til rumstationKapslen, der kun har en dukke om bord, er nået sikkert frem til rumstationen.
Se video af sammenkoblingen mellem 'Crew Dragon' og rumstationen ISS.
Af Tobias Sydradal (video)03.
mar.
2019 kl.
12.
50Bemærk: artiklen er mere end 30 dage gammelLæs opEn ubemandet rumkapsel er søndag ved middagstid blevet koblet sammen med rumstationen ISS, oplyser den amerikanske rumfartsadministration Nasa.
Se sammenkoblingen ske, øverst i artiklen.
Rumkapslen "Crew Dragon", der blev opsendt af rumfartsselskabet SpaceX lørdag, vender efter planen tilbage til Jorden på fredag.
Til den tid vil den have været forbundet med rumstationen i fem døgn.
Lørdagens opsendelse af 'Crew Dragon' fra Florida i videoen herunder:Opsendelsen af SpaceX's "Crew Dragon" er en generalprøve for Nasa forud for opsendelsen af to astronauter senere på året.
- Denne mission har en helt afgørende betydning.
Vi er på tærsklen til igen at sende amerikanske astronauter ud i rummet i amerikanske raketter fra amerikansk jord for første gang siden rumfærgeprogrammet blev indstillet i 2011, sagde administrator Jim Bridenstine fra Nasa.
Den private virksomhed SpaceX har tidligere sendt flere lastfartøjer til ISS.
Men "Crew Dragon" er den første kapsel, der er bygget til at fragte mennesker - og den første, der selv har kunnet koble sig til ISS uden hjælp fra rumstationens robot-arm.
'Ripley' var om bordRumstationen er i kredsløb om Jorden i omkring 400 kilometers højde med en hastighed på 28.
000 kilometer i timen.
Det betyder, at den når omkring planeten på 90 minutter.
Om bord i rumkapslen var en dukke ved navn Ripley, opkaldt efter Sigourney Weavers karakter i filmen 'Alien'.
Testdukken er iført rumdragt og sidder ved et vindue.
Der er påsat sensorer på dens hoved, hals og rygrad, da den bliver udsat for de kræfter, som et menneske udsættes for på en rumrejse.
SpaceX blev skabt i 2002 af Elon Musk, der er bedst kendt for at stå bag elbilfabrikanten Tesla.
USA pensionerede for otte år siden sin sidste rumfærge, og siden har Nasa været afhængig af russiske Sojuz-fartøjer for at få astronauter sendt op til rumstationen.
/ritzau/AFPFacebookTwitterKopier linkEmner:Elon Musk (erhvervsleder)|NASA|USA|ISS|Florida




https://www.dr.dk/nyheder/udland/timer-lang-maraton-tale-trump-tordnede-mod-rusland-undersoegelse

Rusland-undersøgelseSe temaUdlandTo timer lang maraton-tale: Trump tordnede mod Rusland-undersøgelseHelt uden manuskript talte præsidenten til amerikanske konservative.
Af Emil Eller og Tobias Sydradal (video)03.
mar.
2019 kl.
13.
33Bemærk: artiklen er mere end 30 dage gammelLæs op- Jeg kører helt uden manuskript lige nu, og det var sådan her, jeg blev valgt.
Ved at tale uden manuskript.
I mere end to timer talte den amerikanske præsident, Donald Trump, i går på den amerikanske Conservative Political Action Conference (CPAC).
Og manuskript mente præsidenten altså ikke, at der var brug for.
Se en bid fra Trumps tale i vidoen øverst.
I det, der er hans længste tale som præsident, brugte præsidenten store dele af sin taletid til de konservative aktivister på at tale dunder mod politiske modstandere - og personerne bag den undersøgelse, der skal afdække eventuelt samarbejde mellem Trump-kampagnen og Rusland under valgkampen i USA i 2016.
HeksejagtSpecialanklager Robert Mueller, der står i spidsen for undersøgelsen, forventes snart at fremlægge undersøgelsens resultater.
Og det huer ikke præsidenten:- Nu venter vi på en rapport, der er lavet af mennesker, som ikke er folkevalgte.
- Desværre er det sådan, at man sætter de forkerte mennesker i nogle enkelte stillinger, og de lader folk blive længe, som ikke burde være der.
Og lige pludselig prøver de at komme af med dig med en masse 'bullshit', sagde Trump i talen.
I billedserien her kan du se et udvalg af dem, Trump angreb i sin tale: Specialanklager Robert Mueller står i spidsen for Ruslands-undersøgelsen.
Trump langede ud efter ham i sin tale og underminerede ham ved at understrege, at han ikke er folkevalgt.
 USA's vicejustitsminister, Rod Rosenstein, var manden, der udpegede Mueller til at stå i spidsen for Ruslands-undersøgelsen.
Han fik også hårde ord med på vejen.
 Trump gjorde i sin tale grin med tidligere justitsminister Jeff Sessions.
Det var særligt Sessions' accent og hans handlinger i forbindelse med Ruslands-undersøgelsen, Trump var ude efter.
Trump fyrede Sessions som justitsminister i november.
 Kongresmedlemmet Alexandria Ocasio-Cortez og senatoren Ed Markey har foreslået en såkaldt 'Green New Deal', der både skal øge USA's indsats over for klimaforandringer og økonomisk ulighed.
Trump kaldte planen "den skøreste plan" og sagde, at "når vinden stopper med at blæse, så stopper jeres elektricitet".
 Tidligere FBI-chef James Comey fik også en over nakken af præsidenten, der antydede, at Comey burde være blevet fyret allerede inden Trump blev præsident.
1 / 5Specialanklager Robert Mueller står i spidsen for Ruslands-undersøgelsen.
Trump langede ud efter ham i sin tale og underminerede ham ved at understrege, at han ikke er folkevalgt.
1 / 5USA's vicejustitsminister, Rod Rosenstein, var manden, der udpegede Mueller til at stå i spidsen for Ruslands-undersøgelsen.
Han fik også hårde ord med på vejen.
2 / 5Trump gjorde i sin tale grin med tidligere justitsminister Jeff Sessions.
Det var særligt Sessions' accent og hans handlinger i forbindelse med Ruslands-undersøgelsen, Trump var ude efter.
Trump fyrede Sessions som justitsminister i november.
3 / 5Kongresmedlemmet Alexandria Ocasio-Cortez og senatoren Ed Markey har foreslået en såkaldt 'Green New Deal', der både skal øge USA's indsats over for klimaforandringer og økonomisk ulighed.
Trump kaldte planen "den skøreste plan" og sagde, at "når vinden stopper med at blæse, så stopper jeres elektricitet".
4 / 5Tidligere FBI-chef James Comey fik også en over nakken af præsidenten, der antydede, at Comey burde være blevet fyret allerede inden Trump blev præsident.
5 / 5Han kaldte også undersøgelsen for en "uærlig heksejagt" og rasede mod Demokraterne i den amerikanske kongres, der ifølge Trump nu prøver at få lov at grave i hans privatøkonomi, fordi de ikke kan finde beviser for et samarbejde med Rusland.
Det var en jokeTil stor morskab for tilhørerne i salen adresserede han også sine egne udtalelser fra valgkampen i 2016, hvor han i en tale opfordrede Rusland til at finde og offentliggøre Hillary Clintons forsvundne mails.
Noget, der ifølge præsidenten var "en joke".
Udtalelserne fik tilhørerne til at bryde ud i at råbe "lock her up" (lås hende inde, red.
), der var et meget brugt vending vendt mod Clinton under valget.
Den del af talen kan du se øverst i artiklen.
Trods den lange tale fik præsidenten også tid til at kramme det amerikanske flag.
(Foto: Erik S.
Lesser © Scanpix)I løbet af den to timer lange tale fik Trump også rost sit eget topmøde med Nordkoreas leder, Kim Jong-un, i slutningen af februar i Vietnam.
Han understregede, at Nordkorea havde gjort store fremskridt og at landet har "en utroligt strålende fremtid" foran sig.
Desuden fandt han tid til at lange ud ud efter visse unavngivne medlemmer af den amerikanske kongres, der ifølge Trump "hader USA".
- Og I ved det godt.
Og vi kan sætte navn på hver eneste af dem, hvis I vil, sagde han.
FacebookTwitterKopier linkEmner:Donald Trump (politiker)|Hillary Clinton (politiker)|Nordkorea|Rusland|Anklagemyndigheden




https://www.dr.dk/nyheder/regionale/trekanten/lars-har-laant-tanjas-datter-en-gratis-konfirmationskjole-nu-foeler-hun

TrekantområdetLars har lånt Tanjas datter en gratis konfirmationskjole: 'Nu føler hun sig værdig'Flere og flere sites går dele-vejen: Lars Jensen har samlet over 130 konfirmationskjoler.
Lars Jensen tilbyder gratis lån af konfirmationskjoler.
Af Ole Blædel og Rasmus Dyrberg Hansen03.
mar.
2019 kl.
11.
16Bemærk: artiklen er mere end 30 dage gammelLæs opLars Jensen fra Hedensted har reddet Josefine Mensings konfirmation.
I januar var der et dødsfald i Josefine Mensings familie, og pengene til de efterfølgende udgifter til en begravelse blev taget fra opsparingen til konfirmationen, fordi der ikke var andre muligheder.
Derfor var gode råd dyre, men så faldt Josefines mor, Tanja Mensing, over Lars Jensens facebookside ’Donere konfirmationstøj’.
- Jeg tænkte, at ham blev jeg nødt til at kontakte.
Og min datter fandt en kjole, som hun er rigtig glad for – det var faktisk sådan en, hun rigtig gerne ville have, siger Tanja Mensing.
- Jeg er meget taknemmelig for Lars, og det ved jeg, at der er mange, der er.
Han er guld værd for os, der ikke har så mange penge, for det havde været en uoverskuelig udgift, og jeg var nok endt med at købe en kjole i Bilka, og det er ikke det samme, siger hun.
Har modtaget 150 kjolerLars Jensen har modtaget og indsamlet omkring 150 brugte konfirmationskjoler, som han også i mange tilfælde har sat i stand og renset - nogle er kasseret, så lageret er omkring 130.
Nu låner han dem ud til kommende konfirmander.
Den kommende konfirmand Josefine Mensing i sin lånte kjole.
- Jeg gør det, fordi konfirmation er en dyr dag for rigtig mange, og kjolen er en stor post på budgettet.
Hvis jeg kan hjælpe nogen til at bruge pengene på noget andet end kjolen, er jeg glad, siger Lars Jensen.
Ifølge Lars Jensen er alle velkomne til at henvende sig på hans facebookside, men tanken bag konceptet er, at det er dem, der ikke har råd til en dyr kjole, der måske kun bliver brugt en gang, der skal benytte sig af tilbuddet.
Kjolen hang bare i skabetEn af dem, der har doneret en kjole til Lars Jensen, er Josephine Seberg-Andersen.
Hun blev konfirmeret for to år siden i en nyindkøbt kjole, som siden bare samlede støv på hendes værelse.
- Jeg skal alligevel ikke bruge den igen, og den hang jo bare på mit værelse.
Det er stort af Lars at gøre sådan noget, og det vil jeg gerne støtte, siger Josephine Seberg-Andersen.
For Tanja Mensing og datteren har det haft stor betydning, at der allerede nu er fundet et gratis og godt alternativ til at købe en kjole, før Josefine Mensings konfirmation den 17.
maj.
- Det betyder meget for min datter, for nu har hun en kjole, hun kan lide at vise frem.
Hvis jeg bare havde købt noget i Bilka, havde hun været den eneste i almindeligt tøj.
Nu føler hun sig ligeså værdig som de andre, siger Tanja Mensing.
Der findes flere initiativer som Lars Jensens, som tilbyder lån af brugte konfirmationskjoler.
Blandt andre siden 'Bæredygtig Konfirmand' på Facebook og Vejleå Kirke i Ishøj tilbyder konfirmander lånetøj.
FacebookTwitterKopier linkEmner:Tøj|Kristendom|Bilka|Facebook|Hedensted




https://www.dr.dk/nyheder/regionale/syd/fodboldtalent-naaede-helt-til-premier-league-nu-passer-kim-grise

Syd- og SønderjyllandFodboldtalent nåede helt til Premier League: Nu passer Kim griseKim Heiselberg blev i 1997 solgt til den engelske storklub Sunderland.
© Danske SvineproducenterAf Louise Mandrup (interview) og Mathias Rene Hauge Jacobsen03.
mar.
2019 kl.
11.
02Læs opEn grisestald med 1.
800 søer og eksport af 60.
000 svin hvert år giver brød på bordet hos svinebonden Kim Heiselberg.
I 17 år har han levet af grisene, og for nylig tiltrådte han formandsposten i Danske Svineproducenter.
Men grisestierne på den fædrene gård i Varde har ikke altid været hans hjemmebane.
Danske SvineproducenterForeningen varetager interesserne for de danske landmænd, der producerer grise.
Sidste år omsatte foreningen for 7,8 millioner kroner.
Som 18-årig var Kim Heiselberg et stort fodboldtalent og blev derfor solgt fra Esbjerg fB til den traditionsrige engelske klub Sunderland, der på daværende tidspunkt huserede i den bedste engelske fodboldrække, Premier League.
- Det var nærmest et kulturchok.
Det var en kæmpe ting at være en del af professionel fodbold på et plan, hvor alle lever og ånder for fodbolden - ikke bare klubben, men hele byen, siger Kim Heiselberg.
Kim Heiselberg (anden række, længst til venstre) rykkede fra Esbjerg fB til den engelske fodboldklub Sunderland i 1997.
)Fik aldrig spilletid125.
000 engelsk pund eller 1,5 millioner danske kroner lød overgangssummen på, da Kim Heiselberg blev hentet til det nordengelske.
Det var mange penge dengang for en ung dansk fodboldspiller fra den danske 1.
division og vidner om, at forventningerne til midtbanespilleren var store.
Men tingene udviklede sig ikke som håbet.
Spilletiden udeblev.
- Når man tager springet til udlandet og drømmer om at slå igennem, så slider det da på selvtilliden, når det ikke sker, siger Heiselberg.
Kim Heiselberg nåede at spille 34 kampe for de danske ungdomslandshold.
) Kim Heiselberg kom til den engelske 2.
divisionsklub Swindon i sommeren 2000.
Men samme efterår blev han sammen med en række andre spillere sat til salg, da klubben skiftede ledelse.
)1 / 2Kim Heiselberg nåede at spille 34 kampe for de danske ungdomslandshold.
)1 / 2Kim Heiselberg kom til den engelske 2.
divisionsklub Swindon i sommeren 2000.
Men samme efterår blev han sammen med en række andre spillere sat til salg, da klubben skiftede ledelse.
)2 / 2Kim Heiselberg søgte nye grønsvær og endte hos den engelske klub Swindon, der på daværende tidspunkt var under ledelse af den senere træner i Randers FC, Collin Todd.
Her var tiltroen og forventningerne endnu engang store til Kim Heiselberg.
Men manageren forlod efter kort tid klubben, og så var tiltroen atter væk.
Det samme var Kim Heiselbergs chance for debut i Premier League.
Fodbolden i dagKim Heiselberg er i dag tilknyttet den lokale fodboldklub, hvor han træner sin ti-årige søn, mens Heiselbergs fire år ældre søn til daglig spiller på FC Midtjyllands U17-hold.
Når først man har været blandt elitenFem år efter det 18-årige stortalent rejste til England, indstillede han fodboldkarrieren.
- Når man har prøvet at være med, hvor det er rigtig sjovt - når man har været så tæt på elitefodbold på allerøverste plan - ja, så er 2.
division ikke længere så spændende, siger Kim Heiselberg.
I begyndelsen af 00’erne pakkede Kim Heiselberg fodboldstøvlerne væk.
Han vendte hjem til barndommens rammer på landet og jagten på en helt anden karriere.
En karriere som svinebonde.
Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
 Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
 Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
1 / 3Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
1 / 3Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
2 / 3Kim Heiselberg har 10 ansatte på sin gård.
Udover grise dyrker han også  220 hektar med almindelig planteavl.
3 / 3Kim Heiselberg overtog siden forældrenes gård ved Varde, hvor han i dag har 1.
800 søer og årligt sælger 60.
000 grise til eksport.
Er nu formand i Danske SvineproducenterFor få uger siden tog Heiselberg endnu et stort skridt i sin karriere og blev formand for Danske Svineproducenter efter et år i bestyrelsen.
Men selvom der er langt fra grønsværen i Sunderland til gyllelugten i Sydvestjylland, har Kim Heiselberg alligevel taget noget af fodboldlektien med sig i stalden.
- Ligesom i fodboldens verden er der op- og nedture i svinebranchen.
Og de udfordringer jeg mødte i min fodboldkarriere, tror jeg, kan være med til at gøre, at jeg ikke ryster på hånden, når jeg møder udfordringer i svinebranchen, siger Kim Heiselberg.
Kim Heiselberg nåede som aktiv fodboldspiller 26 kampe for Esbjergs førstehold og over 30 ungdomslandskampe for Danmark, mens Premier League-debuten udeblev.
FacebookTwitterKopier linkEmner:Fodbold|Storbritannien|Landsforeningen af Danske Svineproducenter|Svineproduktion|Varde




https://www.dr.dk/mitliv/18-aarige-thea-broed-sammen-med-angstanfald-nu-satser-hun-alt-paa-fodbold-i-usa

Hører du hjemme i dit fællesskab?
Se temaMit Liv18-årige Thea brød sammen med angstanfald: Nu satser hun alt på fodbold i USATheas ambitioner gav hende et sammenbrud.
I dag har hun lært, at man ikke kan være 100 procent til stede i alt.
© (c) DRAf Rikke Bjerge03.
mar.
2019 kl.
11.
00Læs opDet var fredag morgen, og 17-årige Thea Ebbe Brich var mødt ind på Frederiksborg Gymnasium, hvor hun gik i 2.
g.
Alt var, som det plejede - og så alligevel slet ikke.
For hun havde haft en mærkelig anspændt fornemmelse i kroppen, lige siden hun sad i bussen på vej til skole.
Ti minutter før timen begyndte hjertet at hamre helt vildt, og Theas krop begyndte at ryste.
Som elitefodboldspiller og målmand plejer Thea at stå som en solid klippe, der er svær at rykke ud af kurs.
Men lige her, midt på gulvet i skolen, sank den stærke pige pludselig i knæ og brød sammen.
Læs også:Kendte afslører deres op- og nedture: Det ville jeg gerne selv have vidst, da jeg var 18Thea havde fået et angstanfald.
Sammenbruddet føltes mere som en film end noget, der rent faktisk skete i hendes liv.
Lærere og elever fik hjulpet hende op og hjem med besked om at aflyse alle planer.
Heldigvis var det op til juleferien, så hun kunne rydde den fyldte kalender med god samvittighed og tænke over, hvad der var sket.
SE 'ALT FOR KLIKEN' PÅ DR TVPå DR TV kan du streame de første afsnit af 'Alt for kliken'Her følger vi en række 3.
g'ere og deres forskellige oplevelser med kærlighed, identitetskriser, præstationsangst og livet i fællesskabet.
Angstanfaldet var kulminationen på en lang og presset periode hvor Thea, som hele livet har gjort meget ud af at være pligtopfyldende, havde forsøgt at nå det hele.
Fodboldtræning tre-fire gange om ugen, kampe i weekenden, gymnasium, opgaver og veninder.
Hun er Team Danmark-elev og havde endda valgt at ville færdiggøre sin uddannelse på tre år i stedet for fire, inden hun vidste, hvor hårdt det ville være.
- Det kom mega meget bag på mig, at det kunne ramme mig så vildt.
Jeg vidste godt, at jeg havde været presset i flere uger, og det havde jeg også talt med mine forældre om.
Men lige netop den her fredag var jeg lettet, fordi jeg havde fået overstået en masse ting.
Jeg tror, jeg lod mine parader falde, og så kom det hele bare strømmende, siger hun.
Hun følte pludselig ikke, at der var nogen steder, hvor hun præsterede det, hun gerne ville.
- Jeg har et højt ambitionsniveau i alt, hvad jeg foretager mig, og jeg vil hellere sove mindre, så jeg kan nå alting.
Men så bliver jeg træt og nederen og præsterer dårligere.
Det var en kæmpe krise, siger hun.
Identitetskrise betød pause fra sportenSamtidigt var der sket noget nyt i hendes liv, som egentlig burde være en god ting.
Noget, der burde få hende til at svæve på en lyserød sky.
For Thea havde nemlig fået sin første kæreste.
Det skete i 2.
g.
, og det var rart og fedt.
Men også han blev hurtigt lig med en sort sky af stress.
- Han syntes, det var mega nederen, at jeg ikke kunne se ham tit eller spontant.
Jeg fik dårlig samvittighed, for jeg ville gerne være sammen med ham, men jeg havde ikke overskud, når jeg fik fri fra træning kl.
21.
Det var ikke et pres, jeg havde brug for oveni alt det andet.
Til sidst fik jeg så det breakdown, siger hun.
Efter angstanfaldet røg Thea ud i en identitetskrise og kunne ikke overskue noget.
Hun slog op med sin kæreste og begyndte at miste glæden ved fodbold.
Men hvem var hun så, hvis hun ikke var fodbold-Thea længere?
Og ville alt det, hun havde lagt i sporten, siden hun var otte år, så være spildt?
Man kan ikke være 100 procent til stede flere steder.
Det har Thea lært på den hårde måde, efter hun i 2.
g.
fik et angstanfald.
I dag vælger hun derfor at fokusere på fodbolden.
(© dr)Man kan ikke være 100 procent til stede flere steder.
Det har Thea lært på den hårde måde, efter hun i 2.
g.
fik et angstanfald.
I dag vælger hun derfor at fokusere på fodbolden.
(© dr)Thea begyndte at drømme om, hvor meget tid hun kunne få til sine veninder og alle de spontane cafebesøg og serier, hun pludselig kunne nå, hvis ikke fodbold fyldte i hendes liv.
Hun tog sig derfor sammen og kørte over i klubben for at tage en svær snak med sin fodboldtræner om sin tvivl.
Det var første gang, hun havde sådan en samtale med sin træner, og hun var meget bange for at skuffe ham.
Træneren var heldigvis meget forstående.
De aftalte, at hun skulle holde en længere pause og se, om hun kom til at savne fodboldbanen og holdkammeraterne igen.
Hvad er vigtigst for mig?
For første gang siden Thea var otte år, skulle hun nu ikke længere bruge tid på træning og kampe.
Pludselig havde hun utrolig mange timer til rådighed hver dag, og det var befriende at have en tom kalender.
I hvert fald i starten.
For Thea har det været svært at balancere lektier, veninder, kærlighed og fodbold.
(© (c) DR)For efter få dage kom rastløsheden snigende, og Thea begyndte at bruge meget tid i fitnesscenteret og på at se en masse tv-serier efter skole.
Og til sin skuffelse, men egentlig også lettelse, gav det hende faktisk ikke så meget glæde, som hun havde troet.
Til gengæld begyndte hun at savne fodbolden, pigerne på holdet og den glæde og det gode humør, hun fik efter en god træning eller kamp.
Hun opsøgte en sportspsykolog, som hjalp hende med at indse, at problemet ikke var fodbold.
Problemet var, at Thea troede, hun skulle nå det hele, og at alt derfor føltes som et pres.
Hun fik hjælp til at sætte ord og tanker på, hvordan hun egentlig havde det.
Noget, hun havde undgået førhen.
Thea lærte, at hun altid skal stille sig selv det simple spørgsmål, når hun bliver i tvivl om sine prioriteter:Hvad er vigtigst for mig?
Er det for eksempel at være sammen med vennerne, eller giver det mening at spille fodbold?
For Thea er svaret, at det giver størst glæde at spille fodbold.
Og at det er okay at satse alt på det, selv om det betyder fravalg på andre områder.
Jeg kan umuligt kan være 100 procent i alt, hvad jeg laverI dag har Thea besluttet sig for at stå ved sin beslutning om at gå all in på fodbold.
Hun er igen startet op med fuld træning i sin klub FC Damsø, der holder til i Vanløse, og har taget en stor beslutning.
Til sommer, når hun har fået studenterhuen på, flyver hun til USA, hvor hun har takket ja til et scholarship på Jackson State University i Mississippi.
Det vil sige, at universitetet i USA betaler for uddannelsen, mod at hun spiller på skolens fodboldhold, der ligger i den bedste division.
- Jeg har jo på en måde bygget op til det her, siden jeg startede til fodbold, da jeg var otte år, så det en naturlig vej at gå.
Det bliver en stor oplevelse, siger Thea.
- Det er rart at kunne sige 'jeg drikker ikke, fordi jeg har kamp i morgen'.
Det er svært til tider, men det er fedt at opleve, at man står op for sig selv og sine værdier.
(© dr)Og hun har lært ikke at have dårlig samvittighed over, at hendes valg giver fravalg på andre områder.
- Når jeg flytter til USA, tænker jeg da over, at jeg kan miste de veninder, jeg har herhjemme.
Jeg håber, at vi kan ses, når jeg er hjemme på ferie.
Men jeg har lært på den hårde måde, at jeg umuligt kan være 100 procent i alt, hvad jeg laver, så jeg må prioritere, forklarer hun.
I det omfang det er muligt, prøver hun stadig at holde fast i at se sine veninder og lave noget sjovt og spontant.
- Jeg prioriterer at tage med til fester, selv om jeg ikke drikker før en kamp, for jeg kan godt have det sjovt uden at være fuld.
Det er selvfølgelig ærgerligt, at jeg ikke kan feste lige så meget som de andre, og det er selvfølgelig noget, jeg har overvejet i forhold til, om jeg skulle vælge fodbolden.
Men nu har jeg truffet det valg, der er bedst for mig, siger hun.
I stedet for at være alle steder halvt, er Thea nu få steder fuldt.
Angstanfaldet har hun aldrig oplevet siden.
FacebookTwitterKopier linkEmner:Fodbold|USA|Uddannelse|Team Danmark|Vanløse




https://www.dr.dk/sporten/atletik/dansk-haekkeloeber-misser-em-finale-jeg-blev-skadet-i-opvarmningen

AtletikDansk hækkeløber misser EM-finale: 'Jeg blev skadet i opvarmningen'Den danske hækkeløber Andreas Martinsen formåede ikke at løbe sig i EM-finalen på 60 meter hækkeløb.
Af Peter Kobbersmed og Johan Haarløv03.
mar.
2019 kl.
12.
45Bemærk: artiklen er mere end 30 dage gammelLæs opAndreas Martinsen måtte sande, at semifinalen blev endestationen på hans EM-eventyr.
Den danske hækkeløber fik en langsom start og formåede aldrig at løbe sig op i sit semifinale-heat ved indendørs EM i Glasgow.
Martinsen sluttede sidst i heatet i tiden 7,96 sekunder.
Dermed var danskeren langsommere end i gårsdagens indledende heat, hvor Martinsen tilbagelagde de 60 meter på 7,87 sekunder.
Tilbagegangen er der ifølge danskeren en god forklaring på:- Jeg er træt af, at jeg får en mindre skade i opvarmningen i inderlåret i mit angrebsben, som sætter mig langt tilbage.
Der er ikke noget, jeg laver derinde på banen, der afspejler, hvilken form jeg er i.
Læs også:Dansk hækkeløber ryster kommentatorer med EM-semifinale: ’Har aldrig set noget lignende’- Skaden kommer efter den første prøvestart i opvarmningen – det var ellers en perfekt start, men så kunne jeg mærke den i skridtene op til hækken.
Vores behandler prøvede at gøre noget ved det, men det er svært med så kort tid til løbet, lyder det fra Andreas Martinsen.
Selvom en EM-semifinale isoleret set er et godt resultat, er det ikke en glad, dansk hækkeløber, som pakker tasken og rejser hjem:- Jeg rejser hjem med en meget ambivalent følelse.
Jeg er stolt over at komme i semifinalen og stolt over at være kommet i så god form, men jeg er samtidig træt af, at jeg ikke præsterer mere.
Læs også:Finaleklar Andreas Bube: 'Selvfølgelig løber jeg efter guldet'- Man kan altid sige, ’hvad nu hvis’, og det kommer jeg nok også til at sige herefter.
For hvis jeg ikke havde haft nogen skade, og jeg kunne have set, hvor langt jeg kunne være nået, så rejser man hjem med nogle helt andre tanker.
Nu er det bare en god gang frustration, siger Andreas Martinsen.
Dermed er 800 meter-løberen Andreas Bube sidste dansker tilbage ved indendørs EM.
Han løber finale søndag aften.
Følg Andreas Bubes jagt på en EM-medalje fra kl.
18.
55 på DR3 eller via DR TV.
FacebookTwitterKopier linkEmner:Andreas Bube (atlet)|DR3|Atletik|Glasgow




https://www.dr.dk/sporten/fodbold/schone-har-skrevet-sig-ind-i-de-hollandske-historieboeger-jeg-er-lidt-stolt

FodboldSchöne har skrevet sig ind i de hollandske historiebøger: 'Jeg er lidt stolt'Lasse Schöne blev i onsdags den udlænding, der har spillet flest kampe for Ajax.
© ScanpixAf Anders Melchior Frigaard03.
mar.
2019 kl.
07.
50Læs opDa Lasse Schöne i onsdags løb på banen sammen med resten af Ajax-holdet til en pokalsemifinale mod Feyenoord, rundede danskeren en helt særlig milepæl.
Det var hans kamp nummer 270 for det hollandske hovedstadshold.
270 er i sig selv ikke et bemærkelsesværdigt tal, men når den hidtidige rekord for spillede kampe af en ikke-hollænder for Ajax var 269, så er det straks en anden sag.
Den rekord har Søren Lerby siddet på, siden han forlod Ajax i 1983, men nu må han altså se sig overhalet af Lasse Schöne.
Søren Lerby og Frank Arnesen spillede sammen i barndomsklubben Fremad Amager og blev solgt samtidig til Ajax Amsterdam i 1975.
Sidenhen afsluttede de begge karrieren i PSV Eindhoven.
Her nyder de en kop te i højt humør i 1977.
Kigger man ned over top fem-listen, er det bestemt ikke et dårligt selskab, Schöne er havnet i.
De efterfølgende fire pladser indtages af de danske koryfæer Søren Lerby og Frank Arnesen, den finske legende Jari Litmanen og Christian Eriksens holdkammerat i Tottenham, belgiske Jan Vertonghen.
Top fem ikke-hollændere med flest kampe for Ajax1.
Lasse Schöne – 2702.
Søren Lerby – 2693.
Jari Litmanen – 2554.
Jan Vertonghen – 2205.
Frank Arnesen – 213Lasse Schöne selv er da også klar over, at han er kommet i det fine selskab.
- Lige den her rekord er jeg ekstra stolt af.
Det er ikke den mindste række, jeg har ført mig selv til der.
Det er jeg lidt stolt af, siger han.
- Aftenen selv var selvfølgelig også fantastisk, vi vandt over vores rivaler (3-0 over Feyenoord, red.
) og røg i pokalfinalen, og jeg fik spillet min 270.
kamp.
Det var alt i alt en fantastisk aften.
Halvdelen af livet i HollandDen danske midtbanedirigent tog turen til Holland allerede som 16-årig.
Først til Heerenveen og sidenhen gik turen videre til De Graafschap og NEC, inden han i 2012 rykkede til Ajax, hvor han nu er rekordindehaver.
Lasse Schöne (Til venstre) ses her i aktion for De Graafschap i 2008.
Lasse Schöne fortæller, at han aldrig havde regnet med, at han skulle få lov til at repræsentere den hollandske hovedstadsklub så mange gange.
- Det var ikke noget, jeg havde regnet med, men selvfølgelig noget man håbede på.
Nu var det ikke Ajax, jeg røg til i første omgang.
Jeg kan huske, at jeg som lille dreng sammen med vennerne løb rundt i Ajax-trøjer, så det er selvfølgelig lidt specielt.
- Havde jeg regnet med det?
Nej.
Havde jeg nogensinde håbet det?
Ja, det havde jeg.
Men jo, jeg er selvfølgelig glad for rekorden, siger Lasse Schöne.
Der har været mange meget større spillere end mig, så ordet legende vil jeg ikke bruge.
Lasse Schöne, Ajax AmsterdamMen selvom han nu er den ikke-hollænder med flest kampe for Ajax, så synes han ikke selv, at han er en legende i Amsterdam-klubben.
- Det er svært at sige om sig selv.
Jeg har spillet mange kampe, har været mange år i klubben.
Men der har været mange meget større spillere end mig, så ordet legende vil jeg ikke bruge.
Men det er da klart, at der er en vis respekt, når man har opnået så mange kampe, som jeg har, siger Lasse Schöne.
Der er dog et stykke op til toppen af listen over spillere med flest kampe for Ajax for Lasse Schöne, hvis man også tæller hollændere med.
Sjaak Swart nåede at trække i Ajax-trøjen 603 gange i perioden mellem 1956 og 1973.
Tæller man hollændere med, er Lasse Schöne nummer 29 på listen.
Lasse Schöne kan få sin kamp nummer 271 for Ajax, når den hollandske klub på tirsdag besøger Real Madrid i returopgøret i ottendedelsfinalen i Champions League.
FacebookTwitterKopier linkEmner:Frank Arnesen (fodboldspiller)|Holland|Lasse Schöne (fodboldspiller)|Feyenoord|Fodbold




https://www.dr.dk/nyheder/politik/sf-vil-give-den-offentlige-transport-en-overhaling-til-50-milliarder

PolitikSF vil give den offentlige transport en overhaling til 50 milliarderDen kollektive trafik skal have et løft, så der i hele landet er et godt alternativ til bilen, mener SF.
SF vil investere omkring 50 milliarder kroner i den kollektive trafik frem mod 2030.
(Arkivfoto) 03.
mar.
2019 kl.
11.
02 | opdateret 03.
mar.
2019 kl.
17.
21Bemærk: artiklen er mere end 30 dage gammelLæs opOpdateret 3/3 klokken 17.
30 med citater fra trafikforsker, Niels Melchior.
Flere og hurtigere tog mellem de største byer, bedre S-tog, flere letbaner samt mere plads til busser og cyklister i byerne.
Sådan lyder det i et udspil fra SF for den kollektive trafik.
Partiet vil investere 50 milliarder kroner frem mod 2030.
Udspillet skal sikre, at flere vælger tog, bus eller cykel, og at færre tager bilen.
Målet er, at 95 procent af al offentlig transport skal være CO2-neutral i 2030, og det skal ske ved at omlægge busser til el og ved at gennemføre elektrificeringen af jernbanerne.
Pia Olsen Dyhr satser på, at mange af partierne fra rød blok vil være med på deres trafikplan.
Et centralt element i planen er, at timemodellen bliver til virkelighed, så det maksimalt tager en time i tog mellem byerne Aalborg, Aarhus, Odense, Esbjerg og København.
Biltrafikken skal ikke prioriteresDe steder, hvor der ikke er tog, skal bustrafikken opgraderes, mener SF.
- Vi har i rigtig mange år oplevet, at der bliver sparet på busserne, fordi regioner og busser mangler penge, så de skal have en saltvandsindsprøjtning, siger partiformand Pia Olsen Dyhr.
Til gengæld vil SF ikke prioritere biltrafikken.
Det skal koste penge at køre i de største byer i myldretiden, og bilisterne skal som udgangspunkt ikke forvente nye motorveje eller store udbygninger af de eksisterende.
- Nogle af de steder, hvor der er meget trængsel, skal det koste noget at køre på de travle tidspunkter.
Der er mig bekendt ingen eksempler på, at øget drift i den kollektive trafik giver overskud.
Niels Melchior, trafikforsker, Aalborg Universitet.
- De penge skal bruges til at investere i kollektiv trafik, så der er et reelt alternativ til at tage bilen, siger Pia Olsen Dyhr.
Mangler penge til driftMen det er ikke trængselsafgifter alene, der skal finansiere SF's trafikvisioner.
Det skal derimod midler fra forskellige puljer og fonde samt offentlige investeringer.
Men SF's trafikmodel har alligevel et svagt punkt.
Det vurderer Niels Melchior, som er lektor og trafikforsker på Aalborg Universitet.
- Man påfører både jernbanerne, kommunerne og regionerne nogle udgifter på den her måde, siger han.
SF's 50 millarder rækker nemlig kun til etableringen af de nye tiltag, ikke til den videre drift.
Og netop driften kan blive dyr, hvis der både skal sættes flere busser og toge ind og etableres letbanedrift.
- Der er mig bekendt ingen eksempler på, at øget drift i den kollektive trafik giver overskud.
Det kan simpelthen ikke lade sig gøre, konstaterer Niels Melchior.
SF's transportudspil•Der skal frem mod 2030 investeres 50 milliarder kroner.
•Timemodellen for tog gennemføres, så der kun er en time mellem i København, Odense, Aarhus og Aalborg samt mellem Odense og Esbjerg.
•Flere og hurtigere lyntog mellem de store byer.
•Bedre regional togtrafik.
•Bedre og flere S-tog: S-togsnettet skal optimeres, og der skal være S-tog til Helsingør.
•Letbaner ved København, Odense og Aarhus skal udbygges.
•Godstog skal aflaste motorvejene.
Mere gods skal transporteres på jernbanenettet.
•Der skal være flere busbaner, bedre stoppesteder og etablering af "forlommer" til busser ved lyssignaler.
•Flere cykelstier og ruter i de danske byer og langs landeveje.
Kilde: SF/DR Nyheder/FacebookTwitterKopier linkEmner:Pia Olsen Dyhr (politiker)|Socialistisk Folkeparti|København|Kollektiv trafik|Odense




https://www.dr.dk/nyheder/indland/danmark-er-i-verdenseliten-i-kvinders-ret-til-barsel-ligeloen-og-pension

IndlandDanmark er i verdenseliten i kvinders ret til barsel, ligeløn og pensionVerdensbanken slår fast, at Danmark er i front.
Men vi halter, når det drejer sig om kønsfordeling i ledelse, siger forsker.
Kampagne for ligestilling og ligeløn fra Kvindeligt Arbejderforbund i 1973.
En fagforening, hvor kun kvinder kunne være medlem.
Fra Aarhus Universitets danmarkshistorien.
dk.
Af Lars Lindevall03.
mar.
2019 kl.
09.
52Bemærk: artiklen er mere end 30 dage gammelLæs opDanmark er helt i front på ligestillingsområdet.
Det slår Verdensbanken fast i en ny stor rapport, der har undersøgt, hvor godt kvinder er stillet økonomisk set på en lang række parametre.
Seks lande indtager en delt førsteplads i rapporten med topkarakteren 100 ud af 100: Belgien, Danmark, Frankrig, Letland, Luxemborg og Sverige.
I undersøgelsen har Verdensbankens målt på forskellige elementer, der har betydning for kvinders økonomiske ligestilling - eksempelvis reglerne for barselsorlov, lønniveau, pension eller muligheden for at etablere selvstændig virksomhed.
I undersøgelsen lægger de blandt vægt på barselsorlov, og det er et af de steder, hvor Danmark har klaret sig rigtig godt.
Karen Sjørup, lektor, Center for Ligestilling, Roskilde UniversitetDerudover kigger rapporten også på, hvordan lovgivningen er i forhold til ægteskaber, økonomisk råderet og bevægelsesfrihed.
Og på alle områder ligger Danmark altså i toppen, fastslår Verdensbanken.
Ifølge Verdensbanken scorede ingen af landene top-point for bare ti år siden.
Godt med på flere områderKaren Sjørup, der er kønsforsker på Roskilde Universitet, er enig i undersøgelsens konklusion om, at Danmark er godt med på ligestillingsområdet.
Fakta: Verdensbankens rapportEn ny undersøgelse fra Verdensbanken placerer Danmark i den absolutte verdenselite, når det kommer til ligestilling.
Rapporten måler en række parametre: Bl.
a.
lovgivning i forhold til arbejdsmarkedet, løn, pension, fremtidsmuligheder, forældreskab, økonomisk råderet og muligheden for at drive selvstændig virksomhed.
Og målt på de parametre scorer Danmark topkarakter sammen med seks lande: Belgien, Danmark, Frankrig, Letland, Luxemborg og Sverige.
- Det er rigtigt, at vi på en lang række parametre er nået langt i Danmark.
I undersøgelsen lægger de blandt andet vægt på barselsorlov, og det er et af de steder, hvor Danmark har klaret sig rigtig godt.
Det har vi også, når det handler om kvindernes beskæftigelse, siger Karen Sjørup, der er lektor på Center for Ligestilling ved Roskilde Universitet.
Hun peger på, at Danmark er et land, hvor kvinder ikke behøver tage valget mellem karriere eller forældreskab.
- Det er afgørende for karrieren, at man som i Danmark kan få pasning ned til et-årsalderen.
Andre steder er man på bar bund, hvis ikke man kan få barnet passet, tilføjer Karen Sjørup.
Kønsforsker Karen Sjørup er enig i undersøgelsens konklusioner - men der er også områder, hvor Danmark ikke er i front, påpeger hun.
Dårligt repræsenteret i råd og nævnDet er dog ikke en ren solstrålehistorie, påpeger Sjørup.
For der er også områder, hvor vi halter i forhold til andre lande, siger ligestillings-forskeren.
TIDSLINJE 7 gange kvinder kæmpede for ligestilling- Et af de områder, hvor vi klarer os dårligt, er kvinders repræsentation i kommunalbestyrelser og regionsråd.
Her er der kun 33 procent kvinder.
Det betyder, at kvinder ikke er ikke ret meget med til at træffe beslutninger om for eksempel daginstitutioner og skoler, som det kommunale område beskæftiger sig med, siger Karen Sjørup og tilføjer:- Og så klarer vi os også dårligt i forhold til kvindelige ledere i det private erhvervsliv.
Men det er en tendens i øjeblikket, at der er fornyet interesse for at få flere kvinder med.
FacebookTwitterKopier linkEmner:Verdensbanken|Roskilde Universitet|Arbejdsmarked|Ligebehandling|Belgien




https://www.dr.dk/sporten/oevrig/doping-skandale-fortsaetter-oestrigsk-cykelrytter-indroemmer-snyd

Øvrig sportDoping-skandale fortsætter: Østrigsk cykelrytter indrømmer snydDen tidligere etape-vinder i Vuelta a España Stefan Denifl har ifølge østrigske medier indrømmet bloddoping.
Stefan Denifl vandt i 2017 en etape i Vuelta a España  Af Peter Kobbersmed03.
mar.
2019 kl.
10.
43 | opdateret 03.
mar.
2019 kl.
11.
20Bemærk: artiklen er mere end 30 dage gammelLæs opHvad der startede som en doping-skandale i skisporten rykker nu videre til cykling: Den østrigske rytter Stefan Denifl har ifølge flere østrigske medier indrømmet at have bloddopet sig.
Ifølge avisen Kronen Zeitung har de østrigske myndigheder gennem længere tid efterforsket Denifl, og søndag bekræfter statsadvokaten i Innsbruck sagen over for den nationale tv-kanal ORF.
Denifl blev arresteret fredag, men er blevet løsladt efter at have indrømmet bloddoping.
Læs også:VIDEO Østriger tager stor bjergsejr i Froome-nedturAfsløringen af Denifl kommer i kølvandet på onsdagens doping-skandale ved VM i de nordiske skisportsdiscipliner, hvor ni personer blev pågrebet - herunder fem atleter.
Det drejer sig om skiløberne Dominik Baldauf (Østig), Max Hauke (Østrig), Aleksej Poltoranin (Kasakhstan), Karel Tammjärv (Estland) og Andreas Veerpalu (Estland).
De har alle indrømmet, at de har dopet sig og er efterfølgende blevet løsladt.
Læs også:Ti år efter cykelstjernens anklage: Nu er tysk læge igen hovednavn i kæmpe dopingskandaleEfterforskningen i den omfattende doping-sag peger på den tyske læge Mark Schmidt som én af hovedmændene bag den systematiske snyd.
Efter razziaen i Seefeld onsdag kom det frem, at Mark Schmidt i specialfrysere i en garage i byen Erfurt har opbevaret omkring 50 poser med blod, som menes at stamme fra atleter.
Derfor ventes skandalen også at gribe om sig, når dna-resultaterne fra blodposerne kommer.
Lægen selv risikerer en fængselsstraf på op til ti år.
Stefan Denifl vandt i 2017 en etape i Vuelta a España og har kørt på store cykelhold som Cervélo TestTeam, Leopard Trek og IAM Cycling.
FacebookTwitterKopier linkEmner:Spanien|Doping|Cykelsport|Estland|Anklagemyndigheden




https://www.dr.dk/sporten/fodbold/superliga/minut-minut-vendsyssel-og-agf-spiller-uafgjort






https://www.dr.dk/nyheder/indland/anmeldt-vold-trusler-roeverier-og-overgreb-fordoblet-paa-10-aar-kun-toppen-af

IndlandAnmeldt vold, trusler, røverier og overgreb fordoblet på 10 år: 'Kun toppen af isbjerget'Personfarlig kriminalitet anmeldes i stigende grad af beboere på de socialpsykiatriske botilbud.
Det bekræfter vores bange anelser, lyder det fra Sind.
Antallet af voldsanmeldelser af beboere på psykiatriske botilbud er steget kraftigt fra 2007 til 2016.
Af Theis Lange Olsen03.
mar.
2019 kl.
07.
58Bemærk: artiklen er mere end 30 dage gammelLæs opVold, trusler, røverier og seksuelle forbrydelser.
Den type kriminalitet anmeldes i stigende grad af beboere på de socialpsykiatriske botilbud i Danmark.
På blot ti år er der sket mere end en fordobling af politianmeldt personfarlig kriminalitet.
Det viser en ny rapport fra Institut for Menneskerettigheder, der for første gang nogensinde giver et samlet nationalt overblik over antallet af voldsanmeldelser på botilbuddene.
Udviklingen er meget problematisk, fordi beboere på socialpsykiatriske botilbud ofte er sårbare og har brug for ro til at forbedre deres sindstilstand, fortæller Gitte Ahle, psykiater og formand Dansk Psykiatrisk Selskab.
Men det værste ved det er, at der er et stort mørketal, så det er kun toppen af isbjerget, vi ser i den her rapport.
Knud Kristensen, SIND- Den allervigtigste behandling af psykiatriske patienter er ro.
De har så meget kaos i deres hoved.
De har brug for god tid og ro.
Et stresset liv forværrer deres sindslidelse, siger hun.
Gitte Ahle afviser, at den kraftige stigning i antallet af voldsanmeldelser kan skyldes en større tilbøjelighed til at anmelde vold efter en række tragiske hændelser med drab på fem botilbuds-ansatte i perioden fra 2012 til 2016.
Volden på botilbuddene skyldes i høj grad en systematisk underprioritering af psykiatrien igennem mange år, lyder det.
- Det betyder, at når patienter udskrives fra de psykiatriske afdelinger til et botilbud, så er de ustabile.
Dermed har botilbuddene at gøre med meget ustabile mennesker, og så forekommer de her ting, siger Gitte Ahle.
Ifølge de senest opgjorte tal fra Danske Regioner er antallet af patienter i voksenpsykiatrien på landsplan i perioden 2012 til 2016 steget med 19 procent, mens udgifterne per patient er faldet med ca.
5.
000 kroner, svarende til 7,6 procent.
Sind: Gør mig ked af detI landsforeningen for psykisk sundhed, Sind, kalder formand Knud Kristensen den kraftige stigning i voldsanmeldelser på botilbuddene "forstemmende".
- Det er desværre en bekræftelse af vores bange anelser om, at der foregår mange utryghedsskabende ting på bostederne.
Det gør mig ked af det, siger han:- Men det værste ved det er, at der er et stort mørketal, så det er kun toppen af isbjerget, vi ser i den her rapport, siger Knud Kristensen.
I 2016 besluttede et flertal i Folketinget at afsætte 400 millioner kroner over fire år til at forebygge vold på botilbud.
Men det er småbeløb, der ikke rækker, siger Gitte Ahle.
- Psykiatrien skal have de antal senge, der er behov for, så vi ikke udskriver ustabile patienter.
Så er det nemmere at varetage patienter på bostederne, siger hun:- Der er brug for en 10-årig plan finansieret på finansloven, så vi ikke skal leve fra hånden til munden.
Lig nu er det lappeløsning på lappeløsning.
Det bliver værre og værre uden sådan en plan, siger Gitte Ahle.
Minister: Jeg følger talleneBørne- og socialminister Mai Mercado (K) kalder de mange flere voldsanmeldelser på botilbuddene "bekymrende".
- Vi afsatte de 400 millioner kroner for halvandet år siden, og de steder, der arbejder målrettet med at komme volden til livs, er det også lykkedes.
Det kan jeg se, når jeg er derude.
Så der er håb om at komme ind i en udvikling, hvor man får reduceret volden, siger Mai Mercado.
Kan vi være det bekendt som samfund, at der er sket så kraftig en stigning i voldsanmeldelser på botilbuddene?
- Mange i socialpsykiatrien har store udfordringer, og vi har prioriteret yderligere 100 millioner kroner (ud over de 400 mio.
kr.
, red.
), som rulles ud fra i år for at sikre borgere med meget komplekse problemstillinger.
Vil du gøre noget yderligere for at reducere antallet af voldsanmeldelser?
- Jeg vil følge tallene meget opmærksomt.
Du har tidligere afvist at indføre nationale regler for registrering af vold på bosteder.
Kunne det ikke være en god ide?
- Jeg overvejer det sådan set, men er kommet frem til, at det ikke er den rigtige løsning, fordi det vil blive en stor registreringsbyrde.
Og jeg tror, alle er interesserede i, at medarbejderne ikke sidder og drukner i papirarbejde, siger Mai Mercado.
Folketingets Ombudsmand besøgte for nylig 13 botilbud og konkluderede efterfølgende, at der var utryghed blandt beboerne alle steder.
•FAKTA OM RAPPORTEN•Institut for Menneskerettigheder har sammen med Socialstyrelsen og Danmarks Statistik fået adgang til data om alle politianmeldelser på samtlige socialpsykiatriske botilbud for voksne med psykiske vanskeligheder mellem 2007-2016.
•Dermed kan der for første gang vises et overblik over udviklingen i Danmark, da det ikke er noget, der ellers bliver registreret systematisk på landsplan.
•Ud over fordoblingen i anmeldelser om personfarlig kriminalitet rettet mod beboere på botilbud i perioden 2007-2016, viser undersøgelsen desuden, at antallet af domme for personfarlig kriminalitet per beboer næsten er tredoblet.
•Ser man i politianmeldelserne på, hvor voldsepisoderne finder sted, er der også sket en ændring: Den personfarlige kriminalitet rettet mod beboere er rykket ind på selve botilbuddene siden omkring 2011 fra oftest at have fundet sted uden for bopælen.
FacebookTwitterKopier linkEmner:Det Konservative Folkeparti|Kriminalitet|Mai Mercado (politiker)|Socialforhold|Institut for Menneskerettigheder




https://www.dr.dk/nyheder/viden/kroppen/mandeinfluenza-bliver-maend-haardere-ramt-af-sygdom-end-kvinder

KroppenMandeinfluenza: Bliver mænd hårdere ramt af sygdom end kvinder?
Mænd bliver ofte beskyldt for at klynke mere under en influenza.
Men hvad siger videnskaben?
Af Allan Nisgaard og Lærke Kromann (grafik)03.
mar.
2019 kl.
07.
02Bemærk: artiklen er mere end 30 dage gammelLæs opDet er hårdt at være mand, når en influenza-virus rammer.
Det synes mænd i hvert fald selv, mens kvinder mener, det er klynk og overdrivelse.
Sådan lyder de kønsstereotypiske opfattelser, når mænd bliver syge, hoster og snotter.
Men i de seneste år har forskere diskuteret, hvorvidt mænd faktisk lider mere end kvinder, når de rammes af virussygdomme som influenza.
En af dem, der mener, at mandeinfluenza eksisterer, er professor i almen medicin ved Memorial University of Newfoundland i Canada, Kyle Sue.
InfluenzaNår du har Influenza, skyldes det en virus.
Du er normalt syg i 1-2 uger, hvor du har høj feber i den første uge.
Træthed og hoste varer gerne lidt længere.
For de fleste forløber en influenza helt ukompliceret, men især ældre og svage kan få alvorlige komplikationer, der kan føre til hospitalsindlæggelser og dødsfald.
Man kan ikke behandle influenza, men man kan lindre symptomerne med febernedsættende og smertestillende medicin.
(Kilde: Sundhed.
dk)Han har forsket i begrebet, og i en videnskabelig artikel henviser han til flere studier med både mus og mennesker, der viser, at mænd er mere modtagelige overfor infektioner med virus end kvinder.
- Og det fører til, at mænd har værre symptomer, og at mænd har større sandsynlighed for at ende på hospitalet eller dø af det, sagde Kyle Sue til the Guardian i 2017:Forskningschef og Professor Thea Kølsen Fischer fra Nordsjællands Hospital og Syddansk Universitet er dog ikke helt enig i konklusionen.
- Der er stadig for mange løse ender til at kunne konkludere noget om årsag og sammenhæng.
Der er mange faktorer, der spiller ind, for eksempel genetisk ophav og miljø - med andre ord faktorer, som ikke er kønsrelaterede, siger hun og fortsætter:- Men én ting er til gengæld sikkert.
Der er er efterhånden solid videnskabelig evidens for, at der er forskelle på, hvordan mænd og kvinder reagerer på for eksempel virusinfektioner.
Og kønshormonerne spiller en vigtig rolle i forklaringen af forskellene.
Mænd er mere modtageligeProfessor Kyle Sue henviser blandt andet til en undersøgelse fra Standford University i USA, der viser, at et højt niveau af det mandlige kønshormon testosteron har en negativ effekt på immunforsvarets reaktion på influenzavacciner.
I undersøgelsen analyserede forskerne reaktioner på en influenzavaccine hos 53 kvinder og 34 mænd i forskellige aldre.
Og det viste sig, at deltagerne med det højeste niveau af testosteron drog mindst nytte af vaccinen.
Generelt havde kvinderne i undersøgelsen en stærkere antistofreaktion, så de blev mere beskyttede.
Men de mandlige deltagere med et lavt niveau af testosteron viste i mere eller mindre grad samme respons som kvinderne.
Mænd og kvinderEr kvinder bedre til at multitaske?
Klynker mænd mere, når de er syge?
Og hvor forskellige er mænd og kvinders hjerner egentlig?
Der findes mange opfattelser og fordomme om mænd og kvinder.
Men hvad siger videnskaben?
I denne artikelserie graver vi ned i de stereotypiske beskrivelser af de to biologiske køn.
- Det er meget interessant, og det understreger behovet for at forske mere i kønshormonerne herunder testosterons effekt i forhold til immunforsvar og infektioner, siger Thea Kølsen Fischer.
Professor Allan Randrup Thomsen fra Institut for Immunologi og Mikrobiologi på Københavns Universitet finder også undersøgelsen interessant.
Men den giver umiddelbart ikke et svar på, om mænd bliver hårdere ramt end kvinderne:- Symptomerne er én ting.
Noget andet er infektionens sværhedsgrad, noget tredje er immunresponset, og noget fjerde er, hvordan vi føler symptomerne.
I princippet kan alle disse været påvirket af kønnet, siger han.
- Så det er svært at være dommer over, om mænd lider mere, eller om de er mere pylrede eller ej, fortsætter Allan Randrup Thomsen.
Kønshormon kan beskytte kvinderAndre studier fra blandt andet Johns Hopkins University i USA viser, at kvinders celler er mere modstandsdygtige over for influenza A – den mest udbredte influenza-type – takket være det kvindelige hormon, østrogen.
Forskerne har behandlet raske næse-celler fra mænd og kvinder med en bestemt type østrogen og herefter inficeret cellerne med influenza-virus.
Behandlingen gjorde de kvindelige celler langt mere resistente overfor virussen, end de mandlige celler.
- Flere laboratoriestudier har dokumenteret, at østrogen kan have en beskyttende funktion i forhold til slimhinder, og at det kan reducere viras muligheder for at formere sig, siger Thea Kølsen Fischer.
- Så det er helt klart også et interessant aspekt, siger hun.
Vigtigt at forske i kønsforskelleHvad der har gjort, at mænd er blevet mere modtagelige overfor infektioner ved forskerne ikke.
Professor Kyle Sue har sine egne bud på evolutionære årsager.
For eksempel holder sygdom jo mændene i ro, og dermed bliver de potentielt holdt væk fra at gå ud og blive spist af et rovdyr, forklarer han i the Guardian.
Men uanset årsagen er det vigtigt at forske i kønsforskelle, da det er relevant for medicinsk behandling, forklarer Thea Kølsen Fischer:- Vi ved med sikkerhed, at der er højere dødelighed og sygelighed hos nyfødte drenge end piger.
Og det er vi nødt til at blive klogere på.
For vi ved ikke meget om det.
Og studier i kønshormoner kan være relevante i denne sammenhæng.
Allan Randrup Thomsen mener også, at det er vigtigt at kigge mere på kønsforskellene.
- Vi har forskellige doseringsskemaer for voksne og børn.
Og det kan sagtens være, vi også skal have det for de to biologiske køn, siger han.
- Selv i børnealderen kan kønnet spille en rolle.
Danske undersøgelesr har vist, at piger og drenge kan reagere signifikant forskelligt på forskellige normale børnevacciner, og at de burde indgå i overvejelserne omkring formuleringen af vores program for vaccinationer.
FacebookTwitterKopier linkEmner:Sygdomme og lidelser|Videnskab|Københavns Universitet|The Guardian|USA




https://www.dr.dk/nyheder/udland/seks-skud-i-ryggen-betjente-gar-fri-efter-nedskydning-af-ubevaebnet-sort-mand

UdlandSeks skud i ryggen: Betjente går fri efter nedskydning af ubevæbnet sort mandTo betjente i USA beskyldes for racisme og overdreven magtanvendelse i forbindelse med drab, men sigtes ikke.
Drabet på Stephon Clark har skabt uro i lokalsamfundet i Sacramento, men har også tiltrukket sig national opmærksomhed.
)03.
mar.
2019 kl.
07.
10Bemærk: artiklen er mere end 30 dage gammelLæs opEn offentlig anklager i den amerikanske stat Californien har valgt ikke at rejse sigtelser mod to politibetjente, der sidste år skød og dræbte en ubevæbnet sort mand i Sacramento.
Manden, Stephon Clark, var mistænkt for hærværk mod en række biler og blev forsøgt anholdt af de to betjente, Terrance Mercadal og Jared Robinet.
Da Clark forsøgte at løbe væk fra betjentene, blev han skudt otte gange - seks af skuddene var i ryggen.
Betjentene mente, at han var i besiddelse af et håndvåben.
Det viste sig efterfølgende at være en sort mobiltelefon.
Drabet førte til massive protester i Sacramento og i flere andre byer, da mange mente, at der var tale om overdreven magtanvendelse fra betjentenes side.
Samtidig fremkom der beskyldninger om racisme i forbindelse med anholdelsen.
Lovlig magtanvendelseIfølge distriktsadvokat i Sacramento County Anne Marie Schubert brugte betjentene dødbringende magt på et lovligt grundlag.
- Vi må anerkende, at de (politibetjente, red.
) ofte er tvunget til at træffe hurtige beslutninger under meget spændte, usikre og hastigt eskalerende omstændigheder, sagde hun efter afgørelsen.
Anne Marie Schubert understreger, at beslutningen om ikke at retsforfølge betjentene "på ingen måde nedtoner tragedien" i forbindelse med Clarks dødsfald.
- Vi må og kan ikke ignorere den vrede, der er i vores lokalsamfund, tilføjer hun.
Stephon Clarks familie har sagsøgt bystyret i Sacramento for mere end 20 millioner dollar, svarende til mere end 130 millioner kroner, da den mener, at det var Clarks hudfarve, der kostede ham livet.
/ritzau/APFacebookTwitterKopier linkEmner:Californien|Kriminalitet|Anklagemyndigheden|USA|Mord




https://www.dr.dk/sporten/fodbold/superliga/minut-minut-soenderjyske-taever-randers-3-0






https://www.dr.dk/nyheder/udland/midt-i-pastaen-italiensk-mafiaboss-anholdt-efter-14-ar-pa-flugt

UdlandMidt i pastaen: Italiensk mafiaboss anholdt efter 14 år på flugtMarco Di Lauro var en af Italiens mest eftersøgte kriminelle.
Politiet slog til, mens han spiste pasta.
Italiensk politi har anholdt en af landets mest berygtede mafiabosser Marco Di Lauro, der på billedet sidder mellem to betjente.
03.
mar.
2019 kl.
06.
15Bemærk: artiklen er mere end 30 dage gammelLæs opDen italienske mafiaboss Marco Di Lauro er efter 14 år på flugt fra politiet blevet anholdt i Napoli.
Ifølge indenrigsministeriet i Rom var han en af Italiens fire mest eftersøgte kriminelle.
Lørdag slog politiet til mod en beskeden lejlighed i den syditalienske storby, hvor den 38-årige Di Lauro boede sammen med sin hustru.
Omgivet af to katte var han i færd med at spise en portion pasta, da politiet dukkede op.
Marco Di Lauro er ifølge medier i Italien den næstmest farlige person i landet efter den sicilianske mafiaboss Matteo Messina Denaro, men anholdelsen forløb roligt.
Politiet fandt ingen våben i lejligheden og kun et beskedent pengebeløb.
Marco Di LauroMarco Di Lauro, der er fjerde søn af en tidligere leder af mafiaorganisationen Camorra, undslap i 2004 en stor politiaktion, kendt som 'håndjernenes nat', rettet mod mafiamedlemmer.
Siden har han været på flugt og fra 2006 også eftersøgt internationalt.
En informant sagde i 2010 til politiet, at Marco Di Lauro havde begået mindst fire drab, skriver nyhedsbureauet AP.
Han havde oprindeligt ni brødre og en søster.
Samtlige brødre er nu enten døde eller sidder i fængsel, oplyser italienske medier.
Stor politiaktionOmkring 150 politifolk deltog i aktionen, som bliver rost til skyerne af ledende politikere og almindelige borgere.
Da han i en politivogn, som blev overvåget fra luften af en politihelikopter, ankom til politistationen i Napoli, havde omkring 100 personer samlet sig foran bygningen og råbte 'godt gjort, godt gjort'.
Premierminister Giuseppe Conte takkede i et tweet politiet for at have pågrebet 'superflygtningen', mens indenrigsminister Matteo Salvini lykønskede politiet med en 'meget vigtig operation'.
Politichefen i Napoli, Antonio De Lesu oplyste på et pressemøde, at 'usædvanlig aktivitet' førte politiet til den mistænkte, som tidligere er dømt for organiseret kriminalitet.
Den højt profilerede anholdelse skete angiveligt på baggrund af et drab tidligere lørdag på en kvinde, som var gift med en mand, der sættes i forbindelse med Marco Di Lauro.
Politichef Antonio De Lesu vil hverken be- eller afkræfte, om drabet og anholdelsen har noget med hinanden at gøre.
/ritzau/AFPFacebookTwitterKopier linkEmner:Italien|Matteo Salvini (politiker)|Politi|Kriminalitet|Økonomi- og indenrigsministeriet




https://www.dr.dk/nyheder/kultur/film/stop-dig-selv-saadan-skruer-du-ned-dit-overforbrug-af-serier

SerieterapiSe temaFilm og serierStop dig selv!
Sådan skruer du ned for dit overforbrug af serierHvis du føler, at din nattesøvn bliver udkonkurreret af streamingtjenesterne, så er der råd.
Hvis du savner næste sæson af 'Rick & Morty' mere end dine venner, så skal du måske begynde at overveje, om streaming fylder for meget i dit liv.
(Collage: Pernille Bækholm / Henriette Stisen - credits: Adult Swim)Af Frederik Dirks Gottlieb, Kasper Lundberg og Grafik: Pernille Bækholm Sloth03.
mar.
2019 kl.
06.
58Bemærk: artiklen er mere end 30 dage gammelLæs opVi ser serier som aldrig før, og det kan der være mange grunde til.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
For nogle kan serier være øjenåbneren, der kan inspirere en til at tackle angst og livskriser.
For en dansk psykolog kan den rigtige tv-serie hjælpe stressramte klienter.
Og så skal man ikke glemme alle dem, der stadig bruger serier som ren underholdning.
Men uanset hvilken gruppe du tilhører, så er alle underlagt streamingtjenesternes væld af tilbud og tricks til at få os til at blive hængende.
Netflix - der blandt andet har velsignet vores liv med den ultrahurtige nedtælling mellem afsnit - siger det bedst selv:- Når du ser en serie eller en film, som du er helt vild med at se, så ender du tit med at blive sent oppe.
Så vi konkurrerer faktisk mod søvn, udtalte Netflix-chef Reed Hasting i 2017.
- Og vi vinder!
Men hvad gør man, hvis man ikke har lyst til 'at tabe' sin nattesøvn og sociale liv til en streamingtjeneste?
Vi har samlet nogle tips til at streame løs på en hensigtsmæssig måde.
1Psykologen: Snyd cliffhangerneTv-serier er i deres natur skabt til at være vanedannende, så vi bliver hængendeDerfor er serierne strikket sammen uforløste, spædingsmættede afslutninger i hvert afsnit – de såkaldte cliffhangere – der er designet til at pirre vores nysgerrighed og uden tøven sætte næste afsnit på.
Hvis du kender problemet med at få løsrevet dig fra en vanedannende serie, selvom klokken er mange, så har psykolog Rasmus Lund-Nielsen et effektivt råd:- Jeg anbefaler mine klienter at stoppe midt i et afsnit i stedet for at se det helt til ende.
På den måde kan man snyde dem, som prøver at manipulere en til at blive ved med at se serier, siger Rasmus Lund-Nielsen.
2Drop din FOMOLad for guds skyld være med at stresse over, om du nu er opdateret på alle de serier som dine venner, kollegaer og familie hele tiden spørger, om du har fået set.
Det er umuligt at være opdateret på det hele, og for mange kan man mærke FOMO'en (for of missing out) klø over det hele.
Sidste år blev der alene i USA produceret over 500 fiktionsserier, og dertil kan du lægge alle de danske og europæiske serier.
Det er med andre ord umuligt at nå det hele, så din begrænsede tid skal selvfølgelig gå med det, du har lyst til at se.
3Bryd din tidsrøvende serie-jagtStreamingtjenester kan hurtigt komme til at diktere, hvad man ser, fordi man ikke har truffet et valg, inden man tænder.
Og man kan hurtigt bruge tid på at scrolle i ét væk.
Så sidder man bare og scroller rundt i det begrænsede udvalg, de vil have, at du ser.
Løsningen er simpel: Lister.
Drop streamingtjenesternes egne liste-funktioner.
Lav i stedet en liste i noterne på din telefon, så du altid kan skrive ned, når du læser eller hører om noget, du har lyst til.
4Psykologen: Mærk efter uro i kroppenSelvom serier kan være en effektiv afstressning, så kan de i værste fald også gøre det modsatte, mener psykolog Rasmus Lund-Nielsen.
Kan serier være terapi?
Vi allierer os med serieeksperterne Frederik Dirks Gottlieb og Kasper Lundberg for at undersøge, om det er for godt til at være sandt.
Den danske psykolog, der bruger serier til at bekæmpe stress.
5 danskere, der fik deres liv ændret af tv-serier.
Forskerne, der forklarer, hvorfor vi binger.
Frederik og Kasper om deres egne oplevelser med 'Sopranos' og 'Transparent'.
Få tips til at stress af med serier.
Guide til at tage styring på din egen streaming.
Tips til strækøvelser, når seriesøndagen slår ind.
- Når du mærker impulsen til at sætte en serie på, så er det vigtigt lige at stoppe op og mærke efter i maven.
Er der uro i kroppen, så er det et signal.
- Uroen kommer, fordi der er en opgave, du mangler at løse, og det kan en serie altså ikke gøre for dig, siger Rasmus Lund-Nielsen.
5Psykologen: Pas på med det blå lysSkærmene fra vores telefoner og tablets udsender et blåt lys, der er dårligt for vores nattesøvn, viser studier.
Hjernen bliver narret til at tro, at det er dag, og så har vi balladen.
Ifølge psykolog Rasmus Lund-Nielsen kan mangel på søvn øge chancen for at blive stresset, og det er derfor vigtigt ikke at stimulere hjernen alt for meget lige inden sengetid.
6Smid skærmen ud af soveværelseAt optimere sin nattesøvn ved at holde soveværelset skærmfrit er efterhånden et velkendt råd.
For mange er et farvel til telefonen og fladskærmens distraktioner en genvej til at glide i drømmeland hurtigere.
Måske et uoverkommeligt træk, hvis du har vænnet dig til at blive lullet i søvn af Søren Ryge eller 'Prison Break', men godt at skrive sig bag øret.
FacebookTwitterKopier linkEmner:Søren Ryge Petersen (studievært)|Søvn|Sundhed og velvære|Netflix|USA




https://www.dr.dk/nyheder/udland/sydkorea-og-usa-indstiller-faelles-militaerovelser

Topmøde mellem Trump og KimSe temaUdlandSydkorea og USA indstiller fælles militærøvelserSydkorea og USA aflyser fælles militærøvelser for at forbedre forholdet til Nordkorea.
Tidligere på ugen forklarede Præsident Trump, hvorfor militærøvelserne med Sydkorea er indstillet.
Tobias Sydradal (video)03.
mar.
2019 kl.
06.
26Bemærk: artiklen er mere end 30 dage gammelLæs opSydkorea og USA har besluttet at stoppe to af deres største fælles militærøvelser dette forår.
Det oplyser Pentagon ifølge Bloomberg News natten til søndag dansk tid.
- Beslutningen afspejler vores ønske om at mindske spændingerne (med Nordkorea, red.
) og for at understøtte vores diplomatiske forsøg på at opnå en fuldstændig atomafrustning på Den Koreanske Halvø, skriver USA's forsvarsministerium i en erklæring.
Nordkorea har endnu ikke kommenteret den fælles beslutning.
Meddelelsen kommer, efter at et møde mellem USA's præsident, Donald Trump, og Nordkoreas øverste leder, Kim Jong-un, torsdag endte uden en aftale om sidstnævntes atomprogram.
På en efterfølgende pressekonference fremhævede Trump de store beløb USA bruger øvelserne med Sydkorea.
Se det i videoen i toppen af artiklen.
200.
000 soldater i aktionDe aflyste militærøvelser kendes som Foal Eagle og Key Resolve.
I de seneste år har op mod 200.
000 sydkoreanske soldater og 30.
000 amerikanske soldater deltaget i øvelserne.
USA har omkring 28.
500 soldater i Sydkorea.
Fredag sagde anonyme kilder i det amerikanske militær, at øvelserne ville blive indstillet.
Sidste år suspenderede Trump øvelserne.
Det skete med henvisning til de enorme omkostninger og for at dæmpe spændingerne mellem USA og Nordkorea.
Den fælles fremvisning af militær slagkraft og det store antal deltagende soldater fra USA og Sydkorea er af Nordkorea blevet set som stærkt provokerende.
Styret i Pyongyang har beskrevet dem som en forprøve på en invasion og reageret ved at holde sine egne og dyre militærøvelser.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Militær|Bloomberg News




