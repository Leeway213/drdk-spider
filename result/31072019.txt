https://www.dr.dk/nyheder/udland/demonstranter-risikerer-ti-aars-faengsel-optoejer-i-hongkong

UdlandDemonstranter risikerer ti års fængsel for optøjer i HongkongStøtter til demonstrationerne samlede sig uden for retten for at protestere mod sigtelser.
Indbyggere kalder regeringen for tyrannisk og kræver regeringsleder Carrie Lams afgang.
Af Signe Mai Vilsbøll31.
juli 2019 kl.
22.
16Bemærk: artiklen er mere end 30 dage gammelLæs opHundredvis af støtter samlede sig i dag foran retsbygningen i det østlige Hongkong, hvor 23 demonstranter skulle fremstilles for en dommer, fordi de er sigtet for optøjer.
Med tilråb som "befri Hongkong"og "vor tids revolution" gjorde støtterne det klart for for dommeren, at de også frygter lokalstyrets retning, der ifølge dem kan betyde øget kinesisk indflydelse i millionbyen.
- Demonstrationerne er ikke optøjer, lød det fra en ung studerende ved navn Daniel Poon, der var blandt de fremmødte ved retten.
- De sigtede har kun protesteret.
Og de har protesteret, fordi regeringen har gjort noget forkert.
Regeringen er tyrannisk, og vi er nødt til at vise, at vi er imod regeringen, tilføjede han ifølge nyhedsbureauet AP.
Andre fortalte AP, at retssagen har gjort dem mere vrede, og at de ikke er bange for at fortsætte deres protester.
Dog ønskede disse personer ikke at stå frem med fuldt navn.
Hvorfor demonstrerer Hongkongs indbyggere?
Hongkongs regering har foreslået tilføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Voldsomt sammenstød søndagPolitiet i Hongkong meddelte tirsdag, at 44 demonstranter ville blive sigtet for optøjer, mens en enkelt skulle sigtes for våbenbesiddelse, men det var kun 23 af dem, der var til stede i retten, da sigtelsen blev læst op.
Om de resterende 21 demonstranter skal for en dommer er uvist, skriver AP.
Ni af de anklagede blev løsladt mod kaution, skriver AP.
De er dog beordret til at blive i Hongkong.
Demonstranterne blev tilbageholdt efter et større sammenstød med politiet ved protester i den vestlige del af Hongkong søndag.
Her måtte politiet bruge tåregas for at sprede demonstranterne - ifølge AP fordi de havde blokeret vejene med skilte og paraplyer.
Sigtelsen lyder, at de 23 demonstranter også ødelagde hegn, beskadigede vejskilte og angreb politiet med brosten ved søndagens regeringsfjendtlige protest.
Carrie Lam har kun suspenderet lovProtesterne søndag var bare en af en lang række protester i byen, som har stået på siden regeringen varslede med et lovforslag, der ville betyde, at indbyggere i Hongkong kan udleveres til retsforfølgelse i Kina.
Modstandere af forslaget har de seneste to måneder fremhævet, at det kan åbne for flere domme af politisk karakter, og da Hongkongs regeringsleder, Carrie Lam, endnu ikke har trukket lovforslaget tilbage formelt, har demonstranter krævet, at hun træder tilbage.
I flere uger har indbyggere i Hongkong protesteret for at få regeringsleder Carrie Lam til at gå af.
Efter flere protester i juni undskyldte Carrie Lam over for folket.
Men hun har indtil videre blot suspenderet den udskældte udleveringslov, hvilket har fået demonstrationerne til at fortsætte.
Kina beskylder Vesten for uroI Kina er de protesterende hongkongere tidligere blevet beskrevet som voldelige vandaler af statskontrollerede medier.
Desuden har den kinesiske regering langet ud efter vestlige politikere, fordi regeringen mener, at vesten har bakket op om "ondsindede og kriminelle handlinger, begået af radikale elementer" i Hongkong:- Når alt kommer til alt, så er deres formål at skabe uro i Hongkong, at gøre Hongkong til et problem for Kina for at begrænse Kinas udvikling, sagde talsmand ved den kinesiske regerings Hongkong-kontor, Yang Guang, på et pressemøde mandag.
Ikke desto mindre er det første gang, siden protesterne begyndte, at myndighederne tager optøjs-anklager i brug.
Og med den nuværende lov i Hongkong kan denne slags sigtelser ifølge AP føre en 10 år lang fængselsdom med sig, hvis der falder dom.
FacebookTwitterKopier linkEmner:Hong Kong|Kina|Kriminalitet|Demonstrationer|Politi




https://www.dr.dk/nyheder/indland/81-aarig-globetrotter-i-sofacykel-er-i-danmark-dejligt-her-ingen-bjerge-er

Indland81-årig globetrotter i sofacykel er i Danmark: 'Dejligt her ingen bjerge er'Newzealænder satte sig i sadlen, da hun gik på pension, og end ikke en hjerneskade stoppede hende.
- Jeg tæller ikke længere, hvor langt jeg er kørt, for jeg blev chokeret over, hvor langsom jeg var, siger Jill Lundmark grinende.
Af Daniel Myrup Pedersen31.
juli 2019 kl.
22.
10Bemærk: artiklen er mere end 30 dage gammelLæs opJill Lundmark er trods det skandinavisk klingende navn fra New Zealand.
I mange år rejste hun rundt på en tohjulet cykel for at opleve verden fra styret, og hun bryder sig ikke om hoteller og bilture:- Man kommer ikke folk ved, og jeg synes simpelthen, det er så dejligt at møde nye mennesker, siger 81-årig Jill Lundmark.
Hun rejser oftest tre måneder af gangen, og på en af sine ture gennem det amerikanske landskab måtte hun bremse hårdt op og styrtede i jorden med en hjerneskade til følge.
Derfor rejser hun på denne tur gennem Danmark på sin trehjulede cykel, da hun ikke længere kan holde balancen på en tohjulet.
Men rejselysten står ved magt.
Se Jill Lundmark køre i Aarhus' gader i videoen herover.
FacebookTwitterKopier linkEmner:Aarhus|New Zealand




https://www.dr.dk/nyheder/udland/efter-stigende-spaendinger-usa-indforer-sanktioner-mod-irans-udenrigsminister

UdlandEfter stigende spændinger: USA indfører sanktioner mod Irans udenrigsministerUSA har indført sanktioner mod Irans udenrigsminister.
Han siger selv, at det ikke får nogen betydning.
Irans udenrigsminister, Mohammad Javad Zarif, bliver nu ramt af sanktioner fra USA.
(Arkivfoto).
31.
juli 2019 kl.
23.
37Bemærk: artiklen er mere end 30 dage gammelLæs opUSA indfører sanktioner mod den iranske udenrigsminister, Mohammad Javad Zarif.
Det meddeler det amerikanske finansministerium på sin hjemmeside.
Finansministeriet oplyser, at det indfører sanktioner mod Zarif for at handle på vegne af den iranske leder, Ayatollah Ali Khamenei.
- Javad Zarif udfører en hensynsløs dagsorden for Irans leder og er regimets primære talsperson rundt om i verden, udtaler den amerikanske finansminister Steven Mnuchin.
Mohammad Javad Zarif siger selv, at sanktionerne ikke får nogen praktisk betydning for ham.
- USA's begrundelse for at udpege mig er, at jeg er Irans primære talsperson rundt om i verden, skriver han i et tweet og uddyber:- Gør sandheden virkelig så ondt?
Det har ingen betydning for mig eller min familie, da jeg ikke har nogen ejendom eller interesser uden for Iran.
Tak for at betragte mig som en så stor trussel imod jeres dagsorden.
Læs også:USA's udenrigsminister truer Iran med isolation og flere sanktionerKommer efter spændingerSanktionerne kommer, efter at spændingerne mellem landene har taget til, da USA's præsident Donald Trump har trukket sig fra atomaftalen med Iran, og amerikanerne har indført sanktioner, der har ramt Irans eksport af olie.
Der er blusset en konflikt op i Hormuzstrædet, der ligger mellem Iran og Oman, og det har blandt andet stor betydning for verdens olieforsyning.
I området er flere tankskibe blevet angrebet, og Iran har skudt en amerikansk overvågningsdrone ned.
Trumps administration oplyser, at de ikke lukker døren for potentielle atomdiskussioner med Iran ved at sanktionere udenrigsministeren.
USA betragter ikke Zarif som en betydningsfuld beslutningstager, udtaler en amerikansk embedsmand.
/ritzau/ReutersFacebookTwitterKopier linkEmner:Donald Trump (politiker)|Iran|USA|Finansministeriet|Oman




https://www.dr.dk/sporten/fodbold/championsleague/efter-stille-dag-paa-cl-kontoret-er-fck-klar-til-moede-med-serbisk

Champions LeagueEfter stille dag på CL-kontoret er FCK klar til møde med serbisk udebaneinfernoFC København er klar til tredje runde af Champions League-kvalifikationen, hvor serbiske Røde Stjerne venter.
FCKs Carlos Zeca slukkede med sin langskudsperle til 1-0 alt tro på et walisisk mirakel i Parken.
Foto: Anders Kjærbye/ Ritzau Scanpix/Scanpix 2019 31.
juli 2019 kl.
21.
47 | opdateret 02.
aug.
2019 kl.
19.
07Bemærk: artiklen er mere end 30 dage gammelLæs opFC København tog onsdag første skridt på vej mod Champions League-gruppespillet.
Her blev The New Saints fra Wales slået med 1-0 i Parken af københavnerne og sendt ud i anden kvalifikationsrunde.
FCK går videre med en samlet sejr på 3-0, efter at den første kamp endte med en dansk sejr på 2-0.
I tredje og næstsidste kvalifikationsrunde skal FCK møde serbiske Røde Stjerne, der tidligere onsdag sendte HJK Helsinki ud.
FCK kan se frem til at spille i lidt af en heksekedel, når turen går til Beograd.
Serberne er således kendt for at have en meget passioneret gruppe af fans, der ofte forstår at skabe ophedet stemning på tilskuerpladserne.
Det første opgør mod Røde Stjerne bliver spillet næste tirsdag i Beograd med returkamp 13.
august.
Stort københavnsk overtagFC København var fra starten af onsdagens kamp i kontrol uden dog at være decideret dominerende.
Hovedstadsklubben var klart mest på bolden, men var kun i momenter tæt på at bringe sig foran.
Pieros Sotiriou havde første halvlegs to største chancer.
I første omgang endte cypriotens skud med at gå forbi mål.
Kort efter var angriberen alene med walisernes målmand efter en stikning i feltet, men Paul Harrison i kassen fik pareret Sotirious tamme, flade afslutning.
The New Saints' bedste mulighed kom, da Ryan Brobbel efter cirka en halv times spil sendte et drøn af et langskud afsted, der sneg sig lige over mål.
Det hele endte med, at første halvleg endte uden scoringer.
Der gik kun lidt mere end fem minutter af anden halvleg, før FCK fik prikket hul på målbylden med en perle af et langskudsmål af Carlos Zeca.
Scoringen lukkede mere eller mindre opgøret, da waliserne nu skulle lave tre mål for at gå videre.
Det blev i anden halvleg for alvor tydeligt, at der var klasseforskel på de to hold.
Selv om FCK trods flere store chancer ikke fik scoret yderligere, behøvede Ståle Solbakkens tropper ikke anstrenge sig for at afholde The New Saints fra at indlede et comeback.
/ritzau/FacebookTwitterKopier linkEmner:FC København|Ståle Solbakken (fodboldtræner)|Beograd|Fodbold|Helsinki




https://www.dr.dk/nyheder/regionale/fyn/tom-var-faengslet-i-fem-aar-maatte-selv-kaempe-komme-godt-ud-paa-den-anden

FynTom var fængslet i fem år: Måtte selv kæmpe for at komme godt ud på den anden sideJustitsminister Nick Hækkerup (S) skal redegøre for manglende resocialisering af indsatte.
Da Tom Hansen sad i fængsel måtte han selv kæmpe for at komme på forskellige kurser og tilbud.
Det kræver ressourcer, som indsatte ofte ikke har, fortæller han.
Af Anne Mette Dam Thrane, William Sonne Kaalø og Kevin Ahrens31.
juli 2019 kl.
20.
34Bemærk: artiklen er mere end 30 dage gammelLæs opFor to år siden trådte Tom Hansen ud i friheden igen efter fem års fængsel - dømt for drabsforsøg.
Tiden i fængslet blev brugt på at gøre sig klar til at komme ud igen på den anden side.
Han tog blandt andet et grundforløb som kok, han lærte at bygge stilladser, og så var han igennem både et kognitivt forløb og et kursus, hvor han lærte at håndtere sin vrede.
Men det var langt fra fordi, han fik kastet tilbuddene i nakken.
- Hvis man ville deltage eller ville have noget ud af sin afsoning eller gerne ville resocialiseringen, så skulle man virkelig kæmpe for og presse på for at få lov til at deltage i de her programmer, siger Tom Jensen.
I videoen her fortæller Tom Hansen, hvad det har betydet for ham, at han gennemgik de forskellige tilbud i fængslet.
Kræver ressourcer man ikke harTom Hansen gik til sin socialrådgiver og kontaktperson i fængslet og pressede på for at få forskellige hold stablet på benene.
- Men det krævede mange ressourcer af os og rigtigt mange af dem, der sidder i fængsel, har ikke de ressourcer til at få tingene op at stå, siger han.
I dag arbejder han på Café Exit i København, der er et tilbud til tidligere indsatte.
Her oplever han, at det bare er blevet værre med resocialiseringen i fængslerne.
Og den opfattelse står han langt fra alene med.
Fængselsforbundet melder endnu engang om trange kår i arbejdet med at gøre kriminelle indsatte til lovlydige borgere.
- Som situationen ser ud i øjeblikket, så må jeg sige, at hele det resocialiserende arbejde er sat på standby.
Det er simpelthen ikke der, Kriminalforsorgen har sit fokus i øjeblikket, siger formand for Fængselsforbundet, Bo Yde Sørensen.
Den manglende resocialisering bliver nu en sag for justitsminister Nick Hækkerup fra Socialdemokratiet.
Det resocialiserende arbejde er blevet nedprioriteret til nærmest ikke at eksistere længere.
Hans Andersen, kommunikationsmedarbejder, Café Exit.
Det er de to retsordførere Karina Lorentzen (SF) og Preben Bang Henriksen (V), som beder ministeren om at undersøge, hvor gode fængslerne er til at få de indsatte ud som lovlydige borgere.
- Det duer i hvert fald ikke, hvis vores fængsler udelukkende er opbevaringsanstalter, siger Karina Lorentzen.
Det er ikke første gang, at Fængselsforbundet kommer med kritik af resocialiseringen i de danske fængsler.
I Nyborg Statsfængsel er de indsatte lukket inde i længere tid ad gangen end tidligere.
Længere tid i cellerne i Nyborg FængselI Nyborg Fængsel er det blandt andet manglen på ansatte, som gør det vanskeligt at få tid til det resocialiserende arbejde, og så er de indsatte lukket inde i cellerne i længere tid ad gangen - op til 12 timer i døgnet.
Det betyder samtidig, at det er sværere for fængselsbetjentene at skabe en relation med de indsatte.
Og det er også det, som de indsatte fortæller Tom Hansen, når han møder dem i sit arbejde med Café Exit.
- De er frustrerede over, at den betjent, der skal lave relations arbejde, er den samme betjent, som skal visitere deres celler eller kontrollere, om de har for mange cigaretter liggende, eller om de ryger på cellerne.
Og det skaber en ubalance i det her resocialiseringsarbejde, fortæller han.
Tom Hansen arbejder som projektmedarbejder hos Café Exit i København.
(© dr)Kriminalforsorgen Syddanmark erkender, at der er udfordringer, men fortæller, at der stadigvæk foregår resocialiserende arbejde.
- Der er misbrugsbehandling, og der er behandlingsprogrammer og socialrådgivere og skolelærere.
Der er rigtig mange andre aktiviteter, som man med rette kunne kalde resocialiserende, siger områdedirektør for Kriminalforsorgen Syddanmark, Anne Marie Heckscher.
En sag for justitsministerenNu skal justitsminister Nick Hækkerups se på forholdene i de danske fængsler og komme med en redegørelse.
Karina Lorenzen (SF) mener, at den tidligere regering har haft for lidt fokus på forholdene i fængslerne.
Men selvom Venstres retsordfører Preben Bang Henriksen også er med på at bede justitsministeren om en redegørelse, så er han ikke enig i Karina Lorentzens kritik.
- Der er intet i den tidligere regerings politik på det her område - eller for den sags skyld i Kriminalforsorgens administration af den - at der har kunnet tyde på at det resocialiserende arbejde på en eller anden måde skulle stoppes, siger Preben Bang Henriksen.
Justitsministeren har ikke ønsket at stille op til interview og henviser til Kriminalforsorgen.
FacebookTwitterKopier linkEmner:Nick Hækkerup (politiker)|Preben Bang Henriksen (politiker)|Socialdemokraterne|Socialforhold|Nyborg




https://www.dr.dk/nyheder/regionale/oestjylland/dansk-undersoegelse-en-kop-kaffe-eller-et-glas-vin-i-ny-og-nae-skader

ØstjyllandDansk undersøgelse: En kop kaffe eller et glas vin i ny og næ skader ikke under fertilitetsbehandlingenSundhedsstyrelsen har dog ikke planer om at revidere anbefalinger for alkohol og graviditet.
23-årige Julie Mønster fra Hobro er efter tre inseminationsforsøg og et forsøg med reagensglasbehandling ved at være træt af kommentarer og gode råd til, hvordan hun lettere bliver gravid.
Af Gitte Hansen og Sarah Friis Elkjær31.
juli 2019 kl.
22.
00Bemærk: artiklen er mere end 30 dage gammelLæs opDer er godt nyt til par i behandling for barnløshed.
Kaffe og alkohol - i moderate mængder - er i hvert fald blevet frikendt som synder, når fertilitetsbehandlingen ikke virker, i et stort dansk studie af livsstil og fertilitetsbehandling.
Læge og ph.
d.
-studerende ved institut for Folkesundhed på Aarhus Universitet Julie Lyngsø står bag undersøgelsen, hvor 1.
700 danske kvinder har deltaget.
- Hvis man har et lavt til moderat dagligt kaffeindtag og et lavt til moderat ugentligt alkoholindtag, så ser vi ingen effekt på succesraten på fertilitetsbehandlingen, siger Julie Lyngsø.
Sundhedsstyrelsen fraråder alkoholAlkohol kan være skadeligt for fosteret under hele graviditeten, også i perioden inden man opdager, at man er gravid.
Man ved, at et forbrug på cirka én genstand om dagen eller derover kan give skader hos fosteret.
Derfor anbefaler Sundhedsstyrelsen, at du ikke drikker alkohol under graviditeten, eller hvis du gerne vil være gravid.
Kilde: SundhedsstyrelsenParrene skal derfor holder sig indenfor de syv anbefalede genstande og maksimum fem kopper kaffe om dagen.
Alkohol- og kafferesultaterne er offentliggjort i internationale tidsskrifter.
Den nye forskning vil indgå i Dansk Fertilitetsselskabs nye vejledning til patienter, der kommer sidst på året.
Dansk Fertilitetsselskab består af læger, sygeplejersker og andre fagfolk, som arbejder med fertilitet.
Fertilitetsbehandling i Danmark For at kunne få fertilitetsbehandling skal man først igennem nogle undersøgelser for at kortlægge den bedste behandling og eventuelle risici.
For kvinder gælder det bl.
a.
, at de skal have undersøgt deres ægløsningscyklus, mens mænd skal have undersøgt deres sædkvalitet.
Begge parter skal testes for leverbetændelse og HIV.
Det offentlige betaler for op til 3-6 inseminationsforsøg og 3 reagensglasforsøg.
Aldersgrænse for kunstig befrugtning i Danmark er 46 år.
På offentlige klinikker er den 40 år.
Mellem 8-12 procent af en årgang kommer i dag til verden ved hjælp af fertilitetsbehandling.
En dansk undersøgelse af 20.
000 par i fertilitetsbehandling fra 2016 viser, at tre ud af fire par i behandling får et barn inden for fem år.
57 procent får et barn inden for to år.
Kilder: Sundhed.
dk, RigshospitaletVelmente råd belaster23-årige Julie Mønster fra Hobro har prøvet at blive gravid siden november 2017 og har sammen med sin kæreste været i fertilitetsbehandling siden december 2018.
- Det er intenst, og det er hårdt at være i fertilitetsbehandling.
Der er stadig ikke gevinst.
Det hjælper hverken at holde sig fra alkohol, spise mere grønt, ikke drikke kaffe eller træne.
Der er ikke noget, der har virket, siger hun.
For Julie Mønster er det godt nyt med en undersøgelse, der kan resultere i troværdige, gode råd.
Efter tre inseminationsforsøg og et forsøg med reagensglasbehandling er hun nemlig ved at være træt af kommentarer.
- Det er i bund og grund dømmende at gå i det her, hvor folk spørger, har du prøvet det og det.
Der er altid nogen, der ved bedre end lægerne, og det er bare åndssvagt, mener hun.
Fakta om inseminationHvad er insemination?
Insemination bliver også kaldt IUI.
Under behandlingen sprøjter lægen udvalgte sædceller op i livmoderen.
Hvordan fungerer det?
Kvinden tager typisk hormonindsprøjtninger eller tabletter for at øge sin ægudvikling og ægløsning i æggestokkene.
Manden eller donorens sæd bliver behandlet i et laboratorium.
Her udvælger lægerne de bedste sædceller.
Herefter bliver sæden insemineret i livmoderen.
Hvor mange får behandlingen?
I 2017 blev 18.
748 kvinder inseminationsbehandlet i Danmark.
Det er en stigning på næsten 14 procent de seneste 10 år.
(Kilde: Nordsjællands Hospital og Dansk Fertilitetsselskab)Tager toppen af den dårlige samvittighedUndersøgelsen skal indgå i en kommende vejledning, og den kan også bruges til at lette kvindernes samvittighed, mener læge Julie Lyngsø.
- Vi kan lave en videnbaseret og ordentlig anbefaling til kvinder og par, der gennemgår langvarige behandlingsforløb.
De skal have de rigtige data at støtte sig op af, så de ikke skal have dårlig samvittighed, hvis der ikke er grund til det, siger hun.
De nye resultater får dog umiddelbart ikke fertilitetsklinikkerne til at lave om på deres vejledning til patienterne.
Det siger Hans Jakob Ingerslev, der er overlæge på fertilitetsenheden på Aalborg Universitetshospital.
- Det gør jo ikke, at vi vil sige til folk, at de bare skal drikke og drikke kaffe i store mængder.
I og med at det er folk, som gerne vil være gravide, så kan de lige så godt begynde at sanere den slags, inden de bliver gravide, mener han.
Læs også:Her 9 myter om at blive gravid – er du faldet for dem?
Men overlægen håber, at de nye forskningsresultater kan mindske presset på de barnløse.
- I stedet for at der bliver en frygtelig masse forbud i en periode af ens liv, hvor man i forvejen har det svært, fordi man går igennem mange undersøgelser og behandlinger, så er det på en eller anden facon en lettelse af den byrde, siger Hans Jakob Ingerslev.
Sundhedsstyrelsen anbefaler dog, at kvinden ikke drikker alkohol under sin graviditet.
- Ud fra et forsigtighedsprincip anbefales det også, at man ikke drikker alkohol, når man forsøger at blive gravid.
Alkohol kan være skadeligt for fosteret under hele graviditeten, også i perioden inden kvinden ved, at hun er gravid, siger specialkonsulent i sundhedsstyrelsen Hanne Vibjerg.
Sundhedsstyrelsen følger løbende ny forskning på området, men der er ikke planer om en revidering af anbefalingen om graviditet og alkohol på nuværende tidspunkt.
Retningslinjer kommer til nytårJulie Mønster er også lettet over de nye resultater, men hun har stadig blikket stift rettet mod målet.
En graviditet.
- Jeg vil kunne sige, at jeg gav den alt, hvad jeg havde.
Jeg vil ikke kunne bære at stå på den anden side og tænke, at hvis jeg nu havde prøvet det og det, så kunne det være, at den var der.
Jeg skal have krydset alt af på listen.
Der er cirka otte procent, der får hjælp til at blive gravid, og ufrivillig barnløshed bliver kategoriseret som en folkesygdom.
Dansk Fertilitetsselskab forventer at komme med nye retningslinjer til nytår, hvor den nye forskning indgår.
Sådan øger du chancen for at blive gravid•Flere studier viser, at mænd og kvinder, som efterlever nedenstående råd, efter cirka tre måneders sund levevis vil øge deres sandsynlighed for at blive gravide:•Hav en normal vægt med et BMI under 25•Spis efter Sundhedsstyrelsens anbefalinger•Motioner dagligt og mindst 30 minutter hver dag•Lad være med at ryge•Hav et lavt eller intet alkoholindtag•Undgå sukkerholdige drikkevarer inklusiv energidrikke•Lad være med at anvende hash eller andre euforiserende stoffer•Anvend ikke testosteron, steroider og lignende•Overvej at stoppe med ikke nødvendig medicin efter aftale med din læge•Kilde: Regionshospitalet HorsensFacebookTwitterKopier linkEmner:Graviditet og fødsel|Sundhedsstyrelsen|Barnløshed|Dansk Fertilitetsselskab|Hobro




https://www.dr.dk/nyheder/udland/aktivister-bygger-lyseroede-vipper-gennem-trumps-graensemur

UdlandAktivister bygger lyserøde vipper gennem Trumps grænsemurBørn og barnlige sjæle kan nu lege sammen på hver sin side af stålhegnet.
To børn vipper på hver sin side af den amerikansk-mexicanske grænsemur den 28.
juli 2019.
Af Kasper Duncan Gram31.
juli 2019 kl.
21.
42Bemærk: artiklen er mere end 30 dage gammelLæs opEn gruppe arkitekter har opført tre pink vipper på tværs af grænsemuren mellem USA og Mexico.
- Det er en form for aktivisme, fordi vi samler folk her, så de kan have det rart, snakke sammen og hygge sig, fortæller Ronald Rael, en af projektets bagmænd.
Vipperne i Ciudad Juárez skal dog også give stof til eftertanke, forklarer han:- Gør man noget på den ene side, påvirker det også den anden side.
Det er det, der foregår politisk mellem USA og Mexico.
Metalvipperne kan let på- og afmonteres murens nederste tværbjælke, og de er således ikke en permanent installation.
Aktionen er den seneste i en række kunstneriske protester mod grænsemuren, der var en af Donald Trumps centrale valgløfter i præsidentvalgkampen.
En maler kigger på et Ku Klux-klan-maleri på den mexicanske side af grænsemuren i Ciudad Juárez i november 2017.
 En aktivist maler håndaftryk på grænsemuren i protest mod den amerikanske præsidents immigrationsreform i februar 2017.
 Kunstnere maler grænsemuren mellem USA og Mexico i Tijuana i Mexico, den 28.
januar, 2017.
 En kunstner maler den rustbrune grænsemur himmelblå i 2016 i Playas Tijuana i Mexico.
1 / 4En maler kigger på et Ku Klux-klan-maleri på den mexicanske side af grænsemuren i Ciudad Juárez i november 2017.
1 / 4En aktivist maler håndaftryk på grænsemuren i protest mod den amerikanske præsidents immigrationsreform i februar 2017.
2 / 4Kunstnere maler grænsemuren mellem USA og Mexico i Tijuana i Mexico, den 28.
januar, 2017.
3 / 4En kunstner maler den rustbrune grænsemur himmelblå i 2016 i Playas Tijuana i Mexico.
4 / 4FacebookTwitterKopier linkEmner:Donald Trump (politiker)|Mexico|USA




https://www.dr.dk/nyheder/indland/trump-kommer-til-danmark

Trumps aflyste besøgSe temaIndlandTrump kommer til DanmarkBesøget finder sted den 2.
og 3.
september i år, oplyser Kongehuset.
Efter knap et døgn med rygter om et besøg af den amerikanske præsident, bekræfter kongehuset, at Donald Trump aflægger Danmark visit den 2.
og 3.
september i år.
Af Sandra Meersohn Meinecke31.
juli 2019 kl.
21.
16Bemærk: artiklen er mere end 30 dage gammelLæs opUSA's præsident, Donald Trump, besøger Danmark.
Det bekræfter Det Hvide Hus i en pressemeddelelse på deres hjemmeside.
Også kongehuset kan bekræfte, at Danmark får besøg af den amerikanske præsident og førstedame Melania Trump.
Besøget i Danmark vil finde sted den 2.
og 3.
september i år.
Selve programmet og nærmere detaljer for statsbesøget offentliggøres senere, oplyser kongehuset.
Jeg ser frem til at møde den amerikanske præsident i Danmark, hvor vi vil drøfte globale emner af fælles interesse.
Statsminister Mette FrederiksenDe skriver desuden, at han er blevet inviteret af dronning Margrethe.
Statsministeriet skriver på Twitter, at præsidenten vil mødes med statsminister Mette Frederiksen (S) under sit besøg.
- USA er Danmarks vigtigste og stærkeste allierede i Nato.
Vores soldater står skulder ved skulder i verdens brændpunkter og i forsvaret for Europas sikkerhed, udtaler Mette Frederiksen i en pressemeddelelse.
Hun tilføjer, at også de danske virksomheder er meget engagerede på det amerikanske marked.
- Jeg ser frem til at møde den amerikanske præsident i Danmark, hvor vi vil drøfte globale emner af fælles interesse, og hvordan vi sammen kan styrke samarbejdet mellem Danmark og USA inden for blandt andet sikkerhedspolitik, arktiske spørgsmål og fremme af samhandel og investeringer.
Læs også:Trump-besøg deler danske politikere: 'Jeg står forrest i demonstrationerne imod ham'Fjerde besøg på dansk jordPræsidenten vil under sit besøg også mødes med formanden for det grønlandske selvstyre Naalakkersuisut, Kim Kielsen, og den færøske lagmand, Aksel V.
Johannesen.
Trump vil ifølge Det Hvide Hus desuden deltage i en række bilaterale møder og mødes med fremtrædende personer fra erhvervslivet.
Når Donald Trump kommer til Danmark, er det fjerde gang, at en siddende amerikansk præsident aflægger Danmark besøg.
Hans tre forgængere er Bill Clinton, George W.
Bush og Barack Obama.
Rygterne om Donald Trumps besøg begyndte allerede i går aftes dansk tid at svirre, da præsidenten til en gruppe journalister nævnte, at han måske ville lægge vejen forbi Danmark, når han besøger Polen i forbindelse med 80-året for begyndelsen af Anden Verdenskrig.
Artiklen fortsætter efter videoenFlere grunde til at besøge DanmarkIfølge USA-analytiker, Philip Christian Ulrich, som er udlandsredaktør på webmediet kongressen.
com, er der flere gode grunde til, at præsidenten besøger Danmark netop nu.
- Danmark er immervæk en af USA’s nærmeste allierede i Europa.
Vi er også dem, der stiller op, når amerikanerne kalder.
- Det har vi gjort trofast siden 90’erne, og det er amerikanerne godt klar over og vil derfor passe på samt dyrke en af de nære venner, siger han.
Også spørgsmålet om russisk og kinesisk interesse i Arktisk og Grønland er, ifølge Philip Christian Ulrich, en af årsagerne til, at den amerikanske præsident viser særlig interesse for Danmark.
- Det er vigtigt for USA at sikre et godt forhold til Danmark, så man kan få forholdsvis nem adgang i området.
FacebookTwitterKopier linkEmner:Barack Obama (politiker)|Bill Clinton (politiker)|Socialdemokraterne|USA|Royalt




https://www.dr.dk/nyheder/udland/en-mand-savnes-fortsat-efter-oversvoemmelser-og-jordskred-i-norge

UdlandÉn mand savnes fortsat efter oversvømmelser og jordskred i NorgeEn 50-årig mand kan være eneste omkomne, siger norsk politiet.
Omkring 150 er evakueret fra kommunerne Jølster og Førde, mens mellem 150 og 200 personer er fanget af jord- og vandmasser, som har spærret broer og veje.
Af Signe Mai Vilsbøll31.
juli 2019 kl.
20.
51Bemærk: artiklen er mere end 30 dage gammelLæs opDa et voldsomt regnvejr var på sit højeste i det vestlige Norge tirsdag, blev en personbil revet med af et jordskred nær byen Årnes.
Det bekræfter norsk politi nu og meddeler, at en 50-årig mand fortsat savnes.
Manden formodes at være bilens fører, og da han endnu ikke er fundet, antager norsk politi, at manden er den eneste omkomne i tirsdagens kraftige regnskyld, oversvømmelser og jordskred.
- Vi har startet vores søgen efter en person, vi antager er omkommet, siger indsatsleder i politiet, Øystein Russenes til det norske medie NRK.
Familien er underrettet.
Ifølge Øystein Russenes har flere vidner fortalt, at manden var i den bil, jordskredet pressede med sig ud i søen Jølstravatnet.
Andre har fortalt, at de så manden i vandet.
150 er evakueret fra ramte områderTelefonnettet har været brudt sammen i det vestlige Norge, og derfor havde myndighederne tidligere i dag ikke fuldt overblik over, om nogen var kommet til skade i det voldsomme vejr eller havde brug for hjælp.
Meldingen var over middag, at ti fortsat var savnet i det ramte område.
Dem er myndighederne nu kommet i kontakt med.
Omkring 150 er evakueret fra kommunerne Jølster og Førde, mens mellem 150 og 200 personer er fanget af jord- og vandmasser, som har spærret broer og veje.
'Jeg tænkte, at vi ikke ville overleve'Nogle indbyggere i området blev kortvarigt indespærret af store jordskred og måtte evakueres i både.
Blandt andre Anita Polyakova og hendes søn Casper Roksvåg, der var ude og køre, da vand, mudder og større jordklumper begyndte at skride ned ad en bjergside i Jølster få meter fra bilen.
- I den situation tænkte jeg, at vi nok ikke ville overleve det, fortæller Anita Polyakova til NRK, og tilføjer, at hun og sønnen gik i panik, da de oplevede endnu et jordskred fra vejen:- Vi har været sekunder fra at blive ramt af jordskreddet.
Det er sygt at tænke på.
Omfanget af ødelæggelser er ukendtUvejret kom pludseligt ind over Jølster og Førde tirsdag eftermiddag.
På blot én time faldt der mellem 20 og 30 millimeter regn i området.
Tirsdag aften var flere floder gået over deres bredder og en stor strækning af motorvejen blev oversvømmet.
Viceborgmester i Jølster Kommune, Jakob Andre Sandal, har sagt til VG, at omfanget af vejrets ødelæggelser er ukendt.
Mindst to huse skal være blevet revet med af jordskred, og viceborgmesteren påpeger, at jordskredene også har taget en del træer med sig samt ødelagt veje og broer.
I Jølster er der oprettet et hjælpecenter, hvor evakuerede kan få søvn, mad og medicin.
FacebookTwitterKopier linkEmner:Naturkatastrofer|Norge|NRK|Ulykker|Vejret




https://www.dr.dk/nyheder/viden/teknologi/verdens-stoerste-batteri-kan-forsyne-storby-med-stroem-i-seks-timer

TeknologiVerdens største batteri kan forsyne storby med strøm i seks timerTeslas kommende megabatterier skal hjælpe, når strømmen svigter.
Tesla Megapack-batterierne bliver Teslas hidtil største batterier og kan ifølge virksomheden selv erstatte naturgasanlæg.
(© Tesla (pressebillede))Af Esben Hardenberg31.
juli 2019 kl.
20.
06Bemærk: artiklen er mere end 30 dage gammelLæs opTesla er bedst kendt for sine elbiler.
Men firmaets batteriteknologi kan skaleres til meget større projekter end elektriske bilmotorer.
Det har tidligere resulteret i batteriløsningerne Powerwall til hjemmet og Powerpack til virksomheder.
Powerwall og PowerpackPowerwall er Teslas batteri til brug i hjemmet.
Det monteres på væggen og oplades af solenergi, som er i overskud fra solpaneler.
Hvert batteri har en kapacitet på 13,5 kilowatt-timer og kan yde op til 7 kilowatt i kortere perioder.
Powerpack er batterier i industriel størrelse.
De er rettet mod virksomheder og regeringer, som for eksempel kan bruge dem i nødstilfælde eller på tidspunkter, hvor det er særlig dyrt at købe strøm.
Kapacitet og ydelse på Powerpack-batterierne afhænger af, hvor mange man kobler sammen.
Kilde: Tesla.
comNu lancerer Tesla så Megapack.
Et nyt kæmpe-batteri, som blandt andet skal hjælpe elværker, der har svært ved at følge med efterspørgslen.
Hvert Megapack-batteri har en kapacitet på tre megawatt-timer og en ydelse på op til 1,5 megawatt.
Ved at koble flere batterier sammen vil Tesla skabe gigantiske Megapack-anlæg.
Skal lagre energi fra vindmøller og solcellerMegapack kommer i kølvandet på, at Tesla i 2017 færdiggjorde verdens største lithium-ion batterianlæg i det sydlige Australien.
Naturkatastrofer og barskt klima giver på disse breddegrader problemer for energiforsyningen, som er langt mindre stabil, end vi er vant til herhjemme.
De problemer står Australien ikke alene med, og Tesla mener, at Megapack-projektets kæmpe-batterier kan være løsningen.
Teslas batterier kan nemlig hjælpe, når strøm fra vedvarende energikilder i perioder svigter.
Det mest åbenlyse brugsscenarie for de store batterier er at opbevare energi fra de vedvarende energikilder.
Den energi kan så frigives, når behovet opstår, for eksempel fordi solpaneler eller vindmøller ikke leverer den mængde energi, de er designet til.
Skal erstatte små naturgasanlægMegapack skal også bidrage, når elværkerne ikke kan følge med efterspørgslen.
Mange steder bruger man i dag mindre anlæg til at producere strøm, når elværkerne ikke kan producere den nødvendige strøm.
De mindre anlæg er ofte gasturbiner, som kører på naturgas, som nok er det mindst klima-skadelige af de fossile brændsler (olie, kul og gas), men som stadig udleder væsentligt mere CO2 end vedvarende energi.
Samtidig er naturgas en dyr ressource.
Ikke overraskende vil det derfor, Ifølge Tesla, give mening for både økonomi og klima at udskifte de små gasanlæg med Megapack-batterierne.
De nye batterier kan også fungere som et slags mini-elværk, der kan placeres helt uafhængigt af et almindeligt elværk.
Det giver ifølge Tesla den fordel, at man kan udskyde dyre opgraderinger af elnettet eller bygge et elnet, som fungerer parallelt med det eksisterende.
Kan drive alle San Franciscos hjem i seks timerTeslas ambition er at levere batterianlæg, der er mindre komplekse end eksisterende løsninger.
Det sker blandt andet ved at levere batterierne samlet fra fabrikken i moduler, der hver kan lagre tre megawatt-timer.
Et Megapack-anlæg kan have kapacitet på over en gigawatt-time.
(© Tesla (pressebillede))Kobles modulerne sammen, kan der skabes et anlæg, der samlet set kan lagre mere end én gigawatt-time.
Der er nok til at forsyne alle hjem i storbyen San Francisco, der huser mere end 800.
000 indbyggere, med strøm i seks timer.
Hurtigere at bygge end andre anlægDen modulære tilgang gør det ifølge Tesla muligt at bygge et batterianlæg ti gange hurtigere end de løsninger, der er på markedet i dag.
Herudover skriver Tesla i en pressemeddelelse, at Megapack kræver 40 procent mindre plads end nuværende løsninger, der leverer tilsvarende ydelse.
Hvad et Megapack-anlæg koster, og hvornår Tesla forventer at stå klar med det første anlæg, er endnu uvist.
FacebookTwitterKopier linkEmner:Tesla Motors|Elsektoren|Kraft- og varmeværker|Australien|San Francisco




https://www.dr.dk/nyheder/udland/markant-broadway-instruktor-er-dod

UdlandMarkant Broadway-instruktør er dødHal Prince var blandt andet med til at skabe "The Phantom of the Opera".
Onsdag døde han i en alder af 91 år.
Hal Prince er død i en alder af 91 år.
På billedet ses Harold Prince (til venstre) og komponist Andrew Lloyd Webber.
(Arkivfoto).
)31.
juli 2019 kl.
19.
32Bemærk: artiklen er mere end 30 dage gammelLæs opBroadway-instruktør og -producer Hal Prince er død i en alder af 91 år.
Harold Princes pressetalsmand Rick Miramontez oplyser, at Prince døde onsdag efter kort tids sygdom i Reykjavik.
Hal Prince har stået bag talrige forestillinger - blandt andet "The Phantom of the Opera", "Cabaret", "Company" og "Sweeney Todd".
Gennem sin karriere vandt han hele 21 Tony-priser.
Den markante Broadway-producer var blandt andet kendt for at være uforudsigelig og kompromisløs i sit valg af stof til scenen.
Han valgte ofte udfordrende emner til sine musicals som historien om en morderisk barber, der bager sine ofre i tærter.
Står bag flere store musicalsucceserUndervejs har han været med til at skabe nogle af Broadways store musicalsucceser - først som producer på forestillinger som "The Pajama Game", ''Damn Yankees", ''West Side Story", ''A Funny Thing Happened on the Way to the Forum" og "Fiddler on the Roof.
"Senere blev han instruktør og har stået for forestillinger som "Cabaret," ''Company", ''Follies", ''Sweeney Todd", ''Evita" og "The Phantom of the Opera.
"Komponist Sir Andrew Lloyd Webber fortæller over telefon til AP, at man umuligt kan overvurdere betydningen af Prince for musicals.
/ritzau/APFacebookTwitterKopier linkEmner:Andrew Lloyd Webber (musiker)|Teater|Opera|Reykjavik




https://www.dr.dk/sporten/oevrig/danske-astralis-er-solgt-til-ny-ejerkreds

Øvrig sportDanske Astralis er solgt til ny ejerkredsCounter-Strike holdet Astralis er solgt til en gruppe nye investorer.
Astralis Group køber Counter-Strike holdet Astralis fra RFRSH Entertainment.
Af Michael Sten Jensen31.
juli 2019 kl.
19.
07 | opdateret 31.
juli 2019 kl.
19.
56Bemærk: artiklen er mere end 30 dage gammelLæs op2019 har indtil videre ikke levet op til det forrygende 2018, det danske Counter-Strike hold Astralis havde.
Efter 14 måneder som verdensranglistens absolutte nummer et, blev holdet i foråret væltet af pinden af amerikanske Team Liquid.
Nuvel, holdet er stadig aktuelt placeret på en tredjeplads i verden, men uroen omkring holdet og selskabet bag, RFRSH Entertainment, har fyldt en stor del for fans og tilsyneladende spillerne selv.
AstralisLukas 'Gla1ve' Rossander (24 år)Nicolai 'Device' Reedtz (23 år)Peter 'Dupreeh' Rasmussen (26 år)Andreas 'Xyp9x' Højsleth (23 år)Emil 'Magisk' Reif (21 år)Træner: Danny 'Zonic' SørensenAstralis er løbende blevet kritiseret for at melde afbud til flere turneringer, for i stedet at spille turneringsformatet Blast Pro Series, som selskabet RFRSH Entertainment står bag.
Derfor kom det for få uger siden frem, at RFRSH Entertainment havde sat Astralis til salg, så der ville være en tydelig opsplitning af selskabets interesserer.
Og nu er et salg af Astralis så faldet på plads.
Det fortæller Nikolaj Nyholm, direktør i RFRSH Entertainment, der sammen med medstifter af Astralis, Jakob Lund Kristensen, og en gruppe investorer, bestående af primært danske erhvervs- og sportsfolk, nu overtager ejerskabet af Astralis.
Det betyder også, at Nikolaj Nyholm stopper som direktør i RFRSH og i stedet overtager direktørhatten i det nystiftede Astralis Group, som også består af søsterholdet Origen, der gør sig i League of Legends.
- Jeg er rigtig stolt af det, som vi har opnået, men på et tidspunkt må man også tage et valg, og mit hjerte ligger tæt op af Astralis og Origen.
Vi gør det også for at kunne separere ejerskabet mellem RFRSH og holdene, så der ikke er noget i klemme, siger Nikolaj Nyholm.
Nikolaj Nyholm ønsker ikke at oplyse prisen for at købe Astralis, men fortæller, at en stor del af salgsprisen er hans egne samt Jakob Lund Kristensens aktier i RFRSH.
Astralis vandt hele ni titler i 2018.
Nu har holdet fået nye ejere.
Hvidt følger medSelv om Astralis altså blev væltet af pinden som verdens bedste hold i foråret, betyder opsplitningen af holdet og selskabet bag ikke noget for ambitionerne.
Den tidligere landsholdsmålmand og nuværende sportsdirektør i RFRSH, Kasper Hvidt, har arbejdet intensivt de seneste år på at skabe en vinderkultur hos spillerne, og det fundament for at præstere kommer ikke til at forandre sig, lyder det fra Kasper Hvidt, der selv træder ind i direktionen i Astralis Group sammen med kommunikationsdirektør i RFRSH, Steen Laursen.
- Missionen er stadig at gøre Astralis og Origen bedre, og det lokomotiv kommer til at køre videre uden de store forandringer, men med endnu større kraft.
- I Counter-Strike taler man meget om æraer, om hvem der har været bedst, hvis man kigger over tid.
Nu var vi bedst over en lang periode, og det mener mange så er skiftet, fordi vi ikke har ramt samme niveau, men det interesserer ikke os at kigge på den korte bane, som over de seneste ti måneder.
Vi fokuserer på at gøre Astralis og Origen til de bedste hold over en ti-årig periode, og det arbejde bliver lettere at fokusere på nu, siger Kasper Hvidt.
FacebookTwitterKopier linkEmner:Astralis Esport|RFRSH Entertainment|eSport|Kasper Hvidt (håndboldspiller)




https://www.dr.dk/nyheder/udland/usas-centralbank-saenker-renten-et-kvart-procentpoint

BidragssatserSe temaUdlandUSA's centralbank sænker renten et kvart procentpointSidste gang renten blev sænket var under finanskrisen i 2008.
Af Signe Mai Vilsbøll og /ritzau/31.
juli 2019 kl.
20.
16Bemærk: artiklen er mere end 30 dage gammelLæs opUSA's centralbank sænker renten med 25 basispoint til intervallet 2,00-2,25 mod det hidtidige spænd på 2,25-2,5 procent.
Det er første gang siden finanskrisen i 2008, at den amerikanske centralbank, The Federal Reserve, har sendt styringsrenten nedad, og det kan være tegn på, at der er dårlige økonomiske tider i vente, skriver nyhedsbureauet Reuters.
Det betyder renten for dig• Lave renter giver lave danske boligrenter.
• Under normale omstændigheder følger Nationalbanken i Danmark renteændringerne i ECB, fordi den danske krone er bundet i fast kurs til euroen.
• ECB går efter en inflation på knap to procent.
ECB kan sætte renten ned for at få inflationen op.
• Ligger inflationen for lavt, vil forbrugerne holde igen, og investeringerne stoppe, da forventningen om endnu lavere priser holder forbruget i ave.
• En rentenedsættelse svækker euroen, så eurokursen ikke er for stærk i forhold til dollaren.
• En svagere euro vil gøre varer fra eurolandene billigere i udlandet, sætte gang i eksporten og dermed væksten.
• Når væksten kommer op i gear, vil forbrugerne bruge flere penge, og inflationen vil stige, er målet.
Udover at sænke renten har The Federal Reserve ifølge Reuters også på det månedlige rentemøde besluttet, at banken vil stoppe med at nedbringe balancen og undlade at geninvestere obligationer, der er udløbet, hvilket betyder, at banken sender færre penge ud i økonomien.
Det vil allerede ske fra torsdag, oplyser banken.
Hidtil har planen ellers været, at det skulle fortsætte nogle måneder endnu.
Skridtet var forventetForud for onsdagens rentemøde var forventningen i markedet allerede, at centralbanken ville sænke renten.
På trods af, at amerikansk økonomi befinder sig midt i et historisk langt og solidt opsving, frygter markedet nemlig fremadrettet en opbremsning.
En rundspørge foretaget af Bloomberg News har vist, at hele 75 ud af 87 adspurgte økonomer har satset på, at renten ville sænkes med 0,25 procentpoint, skriver Ritzau Finans.
Og hos Nordea var det også chefanalytiker Anders Svendsens vurdering tidligere i dag.
Her kaldte han det rettidig omhu ovenpå bekymringer for brexit, lav inflation og handelskrig.
Gælden i samfundet kan vokseSiden 2015 har centralbanken gradvist øget renten i takt med, at væksten vendte tilbage, og jobmarkedet blev bedre og bedre.
Og målet med en rentenedsættelse er at sikre høj aktivitet i økonomien og opstille værn mod en eventuel krise, forklarede Anders Svendsen tidligere i dag.
Ifølge analytikeren kan rentesænkning i USA dog imidlertid også have den effekt, at gælden i samfundet vokser, og at der ikke er redskaber tilbage i den pengepolitiske værktøjskasse, hvis der pludselig skulle gå hul på en boble.
- Lave renter har kæmpe effekter.
Den ene effekt er, at der risiko for finansielle bobler (.
.
.
) Kigger man tilbage på finanskrisen, var en del af forklaringen de historisk lave renter.
Trump vil have betydelig rentenedsættelseUSA præsident Donald Trump mener ikke, at The Federal Reserve gør nok.
Det har han flere gange understreget, og igen i mandags - mens rygter om rentenedsættelse florerede - anregb Donald Trump centralbankformand Jerome Powell og hans chefkollegaer på Twitter:- E.
U.
og Kina vil sænke renten yderligere og pumpe penge ind i deres systemer, så det bliver endnu lettere for deres erhvervsliv at sælge produkter.
Imens gør Fed (The Federal Reserve, red.
) ingenting - og Fed vil formentlig gøre meget lidt sammenlignet med andre.
For dårligt, lød det i tweetet.
Donald Trump mener, at de mange renteforhøjelser har bremset USA's vækst, modvirket de skattelettelser Trump-administrationen fik vedtaget i 2017 og skadet landets konkurrenceevne.
Renterne er lave i EuropaDen Europæiske Centralbank, ECB, har de sidste ti år forsøgt at sparke Eurozonens økonomi i gang ved at pumpe milliarder ud i opkøbsprogrammer og minusrenter, forklarer Anders Svendsen.
ECB har dog ifølge Anders Svendsen ikke formået at normalisere økonomien efter finanskrisen, som det er tilfældet i USA, og derfor "er der ikke meget at skyde med, hvis der kommer en afmatning i økonomien", siger han.
- Renterne kan ikke falde meget mere.
Der kan ikke rigtigt være mere i sprøjten.
Måske ser vi et yderligere fald nu, hvor den amerikanske centralbank er ved at komme i gang med en lempelsespakke.
Men det er et ekstremt rentemiljø, vi har lige nu.
Særligt i Europa, har vuderingen fra Anders Svendsen tidligere i dag lydt.
FacebookTwitterKopier linkEmner:Donald Trump (politiker)|Federal Reserve|Økonomi|USA|Den Europæiske Centralbank




https://www.dr.dk/nyheder/regionale/nordjylland/sklerose-rev-taeppet-vaek-under-iben-men-saa-stak-hun-til-soes

NordjyllandSklerose rev tæppet væk under Iben, men så stak hun til søsForskningshold skal undersøge, hvorfor sejlads har positiv indvirkning på sklerosepatienter.
Når Iben Skydt kommer hjem fra en rejse med ’Oceans of Hope’ er hun meget træt - men det er det hele værd.
Denne gang skal hun være på vandet i tre uger.
Af Klaus Videbæk og Christine Nørgaard31.
juli 2019 kl.
18.
35Bemærk: artiklen er mere end 30 dage gammelLæs opFor Iben Skydt er der et før og efter.
Eller faktisk er der to.
Indtil 2012 var den 56-årige kvinde og tidligere frederikshavner viceforstander på en større efterskole, men så fik hun konstateret den stærkt invaliderende kroniske sygdom sklerose.
Det var en barsk melding at få kastet i ansigtet, og det var svært at finde fodfæste igen.
Om skleroseSklerose (kort betegnelse for dissemineret sklerose eller multipel sklerose) er en kronisk sygdom, som selv hos yngre kan føre til betydelig invaliditet.
Efter mange års sygdom kan symptonerne dog være meget forskellige.
Nogle har lette symptomer som for eksempel let synsnedsættelse på det ene øje, mens andre kan være sværere invalideret med lammelse af benene og manglende blærekontrol.
På nuværende tidspunkt findes der ikke et lægemiddel, der kan helbrede sygdommen.
Kilde: Gyldendal - Den Store Danske, NetdoktorMen hvad der ikke lykkedes på land, blev pludselig nemmere på vand, da hun kom med ombord på skibet Oceans of Hope, hvor besætningen næsten udelukkende udgøres af sklerosepatienter.
- Tæppet var blevet revet væk under mig, men så kom jeg med på den her båd, og jeg har det virkelig sådan, at der er et liv før og efter Oceans of Hope.
- Der fandt jeg tilbage til sådan en bevidsthed om, at jeg, selvom jeg havde fået den her sygdom, kunne rigtig mange ting.
Det var virkelig livsomvæltende, fortæller hun i dag fem år efter sin første tur med skibet.
Alle må bidrage med det, de kanLige nu ligger skibet til kaj i Skagen, hvor besætningen, der består af både danske og internationale gæster, får nye kræfter med ombord, mens andre siger tak for denne gang.
Målet med projektet, som blev startet tilbage i 2013, er at udfordre vante forestillinger om sklerose og at vise, hvad man faktisk er i stand til, selvom man har en invaliderende og kronisk sygdom.
Der er brug for alle mand, når Oceans of Hope sejler rundt på verdenshavene.
(© Oceans of Hope) Uanset om himlen er grå eller blå.
(© Josh Hall)1 / 2Der er brug for alle mand, når Oceans of Hope sejler rundt på verdenshavene.
(© Oceans of Hope)1 / 2Uanset om himlen er grå eller blå.
(© Josh Hall)2 / 2I år følges det også af et forskningshold støttet af Trigon-fonden, som skal prøve at finde ud af, hvad der helt præcist sker, når man sætter patienterne bag roret på et skib.
For Iben Skydt, der i dag som følge af sygdommen har problemer med at huske, koncentrere sig og lære nyt, er det en gave at opleve, at hun stadig kan bruges til noget.
Hun bliver ofte træt – ikke noget man kan sove sig fra – og hun er førtidspensionist.
Men på Oceans of Hope må alle bidrage med det, de kan, for at få skibet sikkert gennem bølgerne.
- Jeg tror, at det, der er så unikt, er, at man er en del af et fællesskab, og at man betyder noget.
Vi deltager alle sammen med hver vores forudsætninger.
Og man har brug for et sted at høre til, siger Iben Skydt.
Idemanden er lægeBag idéen står praktiserende læge på Læsø og overlæge på neurologisk afdeling på Herlev Hospital Mikkel Anthonisen.
Han oplever, at sklerose-patienterne, når de kommer ombord på skibet, slipper den fortvivlelse, de kan have over at være kronisk syge.
VIDEO: Hør sklerosepatienterne Iben Skydt (56 år) og Michelle Farrington (52 år) fortælle om deres oplevelser på skibet.
De opdager, at de er andet og mere end sygdommen, fortæller han.
- De kan miste sig selv og troen på fremtiden, og det er også derfor, jeg har valgt at kalde projektet for Oceans of Hope, siger Mikkel Anthonisen.
Med kurs mod SkotlandNår skibet fredag stævner ud fra Skagen bliver det med kurs mod Skotland.
Mikkel Anthonisen håber, at man med det tilknyttede forskningsprojekt kan få lov at dele ud af erfaringerne fra Oceans of Hope.
For uanset om man har sklerose eller ej, så kan vi alle komme til et sted i vores liv, hvor vi har brug for at blive hjulpet på benene igen.
På den måde kan projektet måske også komme andre til gavn, mener han.
- Vi falder alle sammen på et eller andet tidspunkt.
Men hvad er det for nogle fællesskaber og rammer i vores samfund, der hjælper os med at rejse os igen?
Det vil jeg gerne være med til at prøve at kaste lys på gennem vores lille eksempel.
FacebookTwitterKopier linkEmner:Sklerose|Sygdomme og lidelser|Skagen|Skotland|Herlev Hospital




https://www.dr.dk/nyheder/udland/mexico-vil-bygge-veje-narkobaroners-smykker

UdlandMexico vil bygge veje for narkobaroners smykkerMexicanere har atter fået indblik i underverdenens frås.
Mexicos finansministerium har oprettet Instituttet for Returnering af det Stjålne til Folket (the Institute to Return the Stolen to the People).
Af Kasper Duncan Gram31.
juli 2019 kl.
19.
01Bemærk: artiklen er mere end 30 dage gammelLæs opHvad med et guldvedhæng udformet som en patron med 450 små sorte diamanter?
Eller måske et hvidguldsarmbånd med dekorative krokodiller og 1.
331 diamanter?
Det var to af de omkring 2.
000 konfiskerede smykker, som den mexicanske regering i søndags satte til salg på en stor auktion.
Pengene, som kommer ind, er øremærket et helt bestemt formål:- Vi kommer til at genopbygge veje i udkantsområder i Michoacán (delstat vest for Mexico City, red.
), fortalte Ricardo Rodriguez Vargas, der er leder af Instituttet for Returnering af det Stjålne til Folket (the Institute to Return the Stolen to the People).
Et stort tilløbsstykkeRicardo Rodriguez Vargas anslår, at omkring 10.
000 mexicanere har besøgt palæet Los Pinos, hvor smykkerne har været til offentlig skue.
For de fleste handlede det ikke om selve auktionen, men om at få et indblik i hvor dyre og ekstravagante ting, som folk i den kriminelle underverden har haft råd til.
- Vi er her kun af nysgerrighed.
Det her kan jo ikke blive ved, mente Susana Sanchez, som havde lagt vejen forbi montrene.
Det var tredje gang, at Mexicos præsident, Andrés Manuel López Obrador, arrangerer udsalg af glitrende sager, som er blevet beslaglagt fra rige kriminelle, siden han tiltrådte 1.
december sidste år.
Til august kommer en konfiskeret luksusvilla til omkring 33,5 millioner kroner også under hammeren.
FacebookTwitterKopier linkEmner:Mexico|Andrés Manuel López Obrador (politiker)|Kriminalitet|Auktionshuse|Mexico City




https://www.dr.dk/nyheder/regionale/fyn/paedagogik-som-eksportvare-kina-vil-laere-af-danske-boernehaver

FynPædagogik som eksportvare: Kina vil lære af danske børnehaverKinesere strømmer til Danmark for at lære om tillid, respekt, leg og læringLærer, Yufei Liang, har været på tre måneders ophold på Nordfyns Højskole, hvor hun har fået øjnene op for, at børn skal have mere tid til at lege og udfolde sig i naturen.
Af Anne Mette Dam Thrane og Jonatan Grau Møller31.
juli 2019 kl.
19.
45Bemærk: artiklen er mere end 30 dage gammelLæs opHvad kan kineserne lære af de danske børnehaver?
En hel del, viser det sig.
Efterspørgslen på viden om dansk pædagogik er så stor, at der er opstået en hel lille industri med kurser i blandt andet Horsens, Aalborg, Aarhus og Bogense - og kursisterne kommer langvejs fra.
De specielle H.
C.
Andersen børnehave-kurser på Nordfyns Højskole er af enten 2, 3 eller 12 ugers varighed, og der er normalt omkring 18-20 personer på kurset ad gangen.
Et af de firmaer, der står bag et børnehavepædagogisk kursus på Fyn, er Nordfyns Højskole.
Siden 2017 har 175 kinesiske kursister været forbi højskolen for at lære om, hvordan man igennem H.
C.
Andersens digte kan få mere leg og læring ind i undervisningen af kinesiske børnehavebørn.
- Det er fortællekraften, vi gerne vil have ind igen i børnehaverne i Kina.
Det kreative, innovative og legende skal i fokus, så kineserne kommer væk fra introduktionspædagogikken, hvor det er de voksne, der ved det hele, siger forstander på Nordfyns Højskole Mogens Godballe.
Idémanden bag de kinesiske H.
C.
Andersen børnehaver er Dong Ruixian fra Beijing, som er Nordfyns Højskoles samarbejdspartner.
Målet med kurset på højskolen er, at de kinesiske kursister kan tage hjem og undervise i de såkaldte H.
C.
Andersen børnehaver, som man er i gang med at åbne.
Forstander på Nordfyns Højskole tog udfordringen op, da han i 2017 fik at vide, at man ville starte 10.
000 H.
C.
Andersen-børnehaver op i Kina.
En af kursisterne er Yufei Liang, der er uddannet lærer.
Hun har været på kurset på Nordfyn i 12 uger, og hun fortæller, at de danske metoder står i skarp kontrast til det, hun kender.
- Jeg synes, det er meget akademisk, og børnene har ikke tid til at lege (i de kinesiske børnehaver, red.
).
De skal lære om matematik og litteratur, når de er meget små, så de kan være klar til at gå i skole.
Men jeg synes, det er skørt og umenneskeligt, fordi det presser dem.
De har ret til at lege, bruge deres fantasi og være i naturen, siger hun.
Eksport af knowhowDil Bach, som er lektor i pædagogisk antroprologi på Aarhus Universitet, fortæller, at det er helt normalt, at lande sammenligner sig med og inspireres af hinanden, også når det kommer til læring, pædagogik og børneopdragelse.
Fakta om H.
C.
Andersen børnehaveEn H.
C.
Andersen International Kindergarten College er baseret på:Den gode historieLeg og læringFantasiBarneperspektivetEmpatiÆstetisk læringsproces (inddrage alle sanser og dele af personligheden)Kilde: Mogens Godballe, forstander, Nordfyns HøjskoleOg i Asien er man særligt opmærksom på, at hvis man skal klare sig i et globalt, konkurrencepræget videnssamfund, så er man nødt til at ændre på læringsmetoderne.
- De er meget optaget af, at den måde, deres børn og unge har gået i børnehave og skole på, ikke har været særligt fremmende for deres lyst til at lære og til at være kreative.
Derfor kigger man mod de nordiske lande, fordi de er kendt for deres højkvalitetsdagtilbud, fortæller Dil Bach.
Dog kan man ikke forvente, at de danske læringsprincipper bliver indført 1:1 i Kina, vurderer Dil Bach, som har læst studier fra børnehaver i Kina og haft fokus på Singapore i sin forskning.
I stedet vil inspirationen fra Danmark formentligt komme til udtryk på forskellig vis i de enkelte lande ud fra de kulturer, der er.
- Det, jeg ser i Singapore, og jeg tror, det er det samme i Kina, er, at det bliver noget andet, fordi de vil det hele på én gang.
Men jeg tror, at tankegangen om, at leg skal være sjov, men også have et formål, er ved at blive et globalt fænomen, siger Dil Bach.
H.
C.
Andersen børnehaverne og de tilhørende kurser er udviklet i samarbejde med H.
C.
Andersen Fonden.
FacebookTwitterKopier linkEmner:Fyn|Kina|Børnepasning|H.
C.
Andersen (forfatter)|Aarhus Universitet




https://www.dr.dk/nyheder/indland/trump-besoeg-deler-danske-politikere-jeg-staar-forrest-i-demonstrationerne-imod-ham

Trumps aflyste besøgSe temaIndlandTrump-besøg deler danske politikere: 'Jeg står forrest i demonstrationerne imod ham'Danske politikere kalder både USA’s præsident for kvindehader, ven og allieret.
Den amerikanske præsident har luftet muligheden for, at han vil besøge Danmark til september.
Af Sandra Meersohn Meinecke31.
juli 2019 kl.
19.
11Bemærk: artiklen er mere end 30 dage gammelLæs opUSA's præsident, Donald Trump, besøger måske Danmark i forbindelse med en rejse til Polen allerede til september.
Men selvom præsidentbesøget endnu ikke er officielt bekræftet, er der allerede flere meninger på Christiansborg, om hvad statsbesøget potentielt skal bruges til.
Og trods meget delte meninger om Trump og hans administration er partierne på Christiansborg enige om at tage godt imod den amerikanske præsident.
Og at Paris-aftalen, de rusiske interesser i Arktis og den iranske atomaftale er oplagte emner at tage op med den 73-årige præsident.
Oplagt mulighed for kritisk dialogJeg er sikker på, at der vil være store folkelige manifestationer overfor en så reaktionær leder, der i den grad puster til international ustabilitetKarsten Hønge, udenrigsordfører SFEt eventuelt amerikansk præsidentbesøg er en oplagt mulighed for at tage en "kritisk dialog" med præsidenten, mener Susanne Zimmer, udenrigsordfører for Alternativet.
Susanne Zimmer fra Alternativet vil byde Trump velkommen, fordi han er demokratisk valgt.
Men benytte et potentielt besøg til en kritisk dialog om hans politik.
- Vi synes ikke, at det er i orden, at de træder ud af Paris- og Iran-aftalen, og hver gang de er uenige med nogen, så laver de en handelsblokade, siger Susanne Zimmer og tilføjer, at hun også er meget utilfreds med Donalds Trumps "racistiske retorik".
Den holdning bakkes op af både Enhedslisten og SF, som også nævner klimaet og sikkerhedspolitikken, som emner de gerne vil tage op med USA.
- Hvis Trump kommer, er det vigtigste at sige til ham, at USA skal ind i Paris-aftalen og bidrage til det internationale samarbejde i FN med at skabe de her klimaløsninger, som vi har brug for, siger Søren Egge fra Enhedslisten.
- Men vi skal tage dialogen, uanset hvor uenige man kan være med en statsleder.
Karsten Hønge fra SF går gerne forrest i en demonstration imod den amerikanske præsident, hvis han besøger Danmark.
Hos SF er Karsten Hønge også kritisk, men understreger, at USA's leder altid er velkommen i Danmark.
- Vi skal selvfølgelig officielt modtage Trump og opføre os pænt, men det forhindrer os jo ikke i også at stå ude på gaden og råbe, hvad vi i virkeligheden mener om ham, siger han:- Jeg står i forreste række i de demonstrationer, der skal afholdes imod ham, og deltager gerne i at organisere dem.
For han er samtidig en kvindehader, en klimafornægter og vel også racist, siger Karsten Hønge og tilføjer:- Jeg er sikker på, at der vil være store folkelige manifestationer over for en så reaktionær leder, der i den grad puster til international ustabilitet.
Læs også:Fem grunde til, at Trump vil besøge DanmarkEt høflighedsvisit og ikke en forhandlingssituationUanset hvad man måtte mene om Donald Trump, så mener Dansk Folkepartis Søren Espersen ikke, at et såkaldt "høflighedsvisit" er det rigtige tidspunkt at give udtryk for kritik over for gæsten.
- Det her er jo ikke sådan et besøg, hvor man skal sidde og forhandle ting.
Her mødes man, fordi vi står sammen - fordi vi er venner, siger Søren Espersen.
Søren Espersen fra Dansk Folkeparti forventer, at der vil blive talt om Arktis og situationen i den Persiske Golf, hvis USA's præsident besøger Danmark.
- Men der vil sikkert blive talt om Arktisk, hvor begge parter har en stor interesese.
Og så er vi jo på vej med en flådestyrke til den Persiske Golf, det vil der nok også blive talt om, siger han og kalder det "storslået", at Danmark måske får besøg af en amerikansk præsident.
Også Venstre ser positivt på det mulige besøg.
- Det er vigtigt for Danmark, at vi opretholder et rigtig godt samarbejde med USA, selvom der er en præsident, som vi måske er uenige med på en del områder, siger udenrigsordfører Michael Aastrup Jensen og understreger, at "USA er en af vores nærmeste allierede".
- Det (besøget red.
) betyder alt.
Det er med til at sikre, at vi får en direkte linje til tage fat på de områder, som, vi synes, er vigtige i forhold til USA, siger Michael Aastrup Jensen og nævner klima, internationale aftaler og situationen i Hormuzstrædet.
Statsministeriet kan endnu ikke bekræfte, om præsident Donald Trump kommer på besøg, men bemærker, at præsidenten "naturligvis altid er velkommen".
Statsminister Mette Frederiksen (S) er heller ikke tilgængelig i forhold til at kommentere Trumps udmelding.
FacebookTwitterKopier linkEmner:Donald Trump (politiker)|Karsten Hønge (politiker)|Socialdemokraterne|USA|Udenrigspolitik




https://www.dr.dk/nyheder/udland/sibirisk-skovbrand-paa-stoerrelse-med-jylland-kan-have-klimakonsekvenser

UdlandSibirisk skovbrand på størrelse med Jylland kan have klimakonsekvenserRuslands skovagentur har erklæret undtagelsestilstand i flere regioner.
Af Oliver Fruergaard31.
juli 2019 kl.
18.
47Bemærk: artiklen er mere end 30 dage gammelLæs opGigantiske naturbrande er et tilbagevendende fænomen i Ruslands sibiriske skove, hvor somrene ofte er præget af ekstrem tørke, men i år er der tale om noget lidt udover det sædvanlige.
Tre millioner hektar skov - hvad der svarer til Jylland i areal - er indtil videre i brand, og hele byer er dækket i sort røg og giftige dampe.
Det skriver amerikanske CBS News.
Miljøfolk påpeger, at de voldsomme brande kan have konsekvenser for klimaet.
Det er hovedsageligt regionerne Yakutia, Krasnoyarsk og Irkutsk i Sibirien, der er ramt af brandene.
- Skovbrandene i den østlige del af landet er for længst stoppet med at være et lokalt problem, siger den russiske afdeling af Greenpeace i en officiel udmelding.
- Det har udviklet sig til en miljømæssig katastrofe med konsekvenser for hele landet.
Kan påvirke indlandsisenGreenpeace påpeger, at brandene forårsager CO2-udledninger og reducerer skovens fremtidige kapacitet til at absorbere CO2.
Samtidig har NASA delt satellitbilleder, der viser røgskyer bevæger sig ind over arktiske områder.
Et satellitfoto fra NASA viser røg og partikler over Sibirien.
Dermed kan det i værste fald være mere end blot et problem for Rusland, siger professor i klimaforandringer Sebastian Mernild, der påpeger, at det kan gå udover indlandsisen.
- Når skoven brænder, bliver en masse sod og partikler smidt op i atmosfæren.
Det falder ned på et tidspunkt.
Hvis det rammer indlandsisen, kan det være med til at forstærke smelteeffekten, siger han.
Soden, hvis den falder på is eller sne, kan lukke varmen inde på indlandsisen og dermed accelerere afsmeltning, siger Den Meteorologiske Verdensorganisation til nyhedsbureauet AP ifølge CBS News.
Der opstår jævnligt store skovbrande i Sibirien, men påvirkningen i år er blevet styrket af stærke vinde og usædvanligt tørt vejr.
Dyrt at stoppe skovbrandeBrandene har fået lov at sprede sig, da lokale myndigheder i første omgang ikke har gjort meget for at stoppe dem.
Myndigheder i området har ifølge avisen Deutsche Welle udtalt, at prisen for at slukke brandene kan være "ti gange større end eventuelle skader", som brandene forårsager.
Den udtalelse mødte i mandags kritik fra en lokal katastrofemedarbejder, der ellers har siddet klar til at rykke ud med et brandslukker-fly i flere dage.
- Selvfølgelig - nu vil det være dyrt at slukke al ildebrand.
Men hvorfor har de ikke givet os ordre på at flyve ud tidligere, da brandene begyndte at sprede sig, sagde han til avisen Siberian Times ifølge DW.
Piloten fortæller, at han sammen med katastrofehold og fire specialiserede flyvemaskiner har siddet klar, men at de endnu ikke har fået ordre på det.
- Ikke et eneste specialiseret fly er blevet sat i luften, sagde han.
Klimaforsker Sebastian Mernild medgiver, at det vil være både svært at dyrt at slukke skovbrande i Sibirien.
Han mener dog, det er vigtigt at forsøge at undgå spredningen så vidt muligt ved at have et beredskab klar.
Billeder taget af lokale i Krasnoyarsk-regionen i Sibirien, der er dækket af røg.
Foto: Eurovision News Foto: Eurovision News Foto: Eurovision News1 / 3Billeder taget af lokale i Krasnoyarsk-regionen i Sibirien, der er dækket af røg.
Foto: Eurovision News1 / 3Foto: Eurovision News2 / 3Foto: Eurovision News3 / 3Ud over at udgøre en klimatrussel, har den skarpe røg dækket mindre beboelsesområder samt storbyer i området, hvor der flere steder nu er erklæret undtagelsestilstand af russiske myndigheder.
- Røgen er forfærdelig, jeg kan ikke trække vejret og jeg er svimmel, sagde pensionist Raisa Brovkina til russisk stats-tv, efter hun var blevet indlagt på hospitalet i byen Novosibirsk.
FacebookTwitterKopier linkEmner:Brande|Rusland|Skove|Grønland|CBS Corporation




https://www.dr.dk/sporten/fodbold/championsleague/minut-minut-fck-sikkert-videre-videre-i-cl-kvalifikationen






https://www.dr.dk/nyheder/indland/flere-boern-dropper-fritidstilbud-smartphonen-goer-boern-vil-have-mere-kvalitet

IndlandFlere børn dropper fritidstilbud: ’Smartphonen gør, at børn vil have mere kvalitet'Hvis fritidsklubber fornyer deres tilbud til børn, er det muligt at bevare et stabilt medlemstal, viser erfaring.
Kommunikation med forældre er vigtig for Pauli Nordenberg, klubleder i fritidsklubben Mosen.
Hvis de ikke ved, hvad et fritidstilbud kan, så har de ikke nogen forudsætning for at melde deres barn ind.
Af Daniel Myrup Pedersen31.
juli 2019 kl.
17.
07Bemærk: artiklen er mere end 30 dage gammelLæs opEt tætpakket e-sportslokale på en brandvarm sommerdag er symbolet på et skift, der er sket i måden, børn har lyst til at være sammen på.
Erfaring fra studier viser, at de vil udfordres og lære nye ting.
Pool-bord og fangeleg i baghaven er ikke længere nok.
De tyve optagede computere er klemt ind i et mindre lokale på en nedlagt gård i Galten, hvor byens fritidsklub Mosen danner rammen om en succeshistorie, hvad fritidstilbud angår.
Mosen har med en opgradering af deres tilbud til byens skolebørn formået at holde medlemstallet stabilt i en tid, hvor mange børn vælger at droppe fritidstilbuddet.
Andel i fritidstilbudI 2017 gik 50 procent af en fjerdeklasses årgang i fritidstilbudI 2018 var det tal på 46 procentFor en femteklasses årgang er andelen på 32 procentFor en førsteklasses årgang er andelen på 93 procentKilde: UndervisningsministerietI 2017 var andelen af en fjerdeklasses årgang, som benyttede sig af fritidsklub efter skole på 50 procent og tal fra Undervisningsministeriet viser, at det i 2018 er 46 procent.
Fritidsklub Mosens andel ligger på 70 procent.
Holder op, hvis der mangler fornyelseDen lave medlemsandel skal ses i lyset af, at andelen i de første skoleår ligger på tal over 90 procent.
- Det interessante er jo, at der er rigtig mange, der begynder, men så er der en del, der meget hurtigt holder op igen, og det tror jeg handler rigtig meget om en oplevelse af manglende progression, siger leder hos Center for Ungdomsstudier, Søren Østergaard.
I det fornyede e-sportslokale kan børnene slappe af og spille alene, eller de kan tilmelde sig hold og øve holdarbejde og kommunikation.
En forklaring hertil er børns forhold til teknologi, som har ændret sig drastisk efter at smartphonen blev er hverdagsgenstand for skolebørn.
Forskning peger nemlig på, at det for ti år siden var relationer og fællesskab, der fastholdt drenge og piger i fritidstilbud i modsætning til i dag:- Smartphonen gør, at de kan være sammen på en anden måde, og der er sket et skift fra tilstedeværelse til ’tiltideværelse’.
Det betyder, at det i højere grad er kvalitet, som børnene efterspørger, når de kommer i et fritidstilbud, siger Søren Østergaard.
Børneråd og forpligtende fællesskaberDet var skolereformens vedtagelse i 2014, som fik fritidsklubben Mosen til at tænke ud af boksen og ændre det tilbud, de havde til byens børn.
Klubleder Pauli Nordenberg er overbevist om, at det var nødvendigt for at kunne holde børnene i tilbuddet, efter at skoledagen blev forlænget.
Hvad er et fritidstilbud?
Et fritidstilbud er en overordnet betegnelse for et tilbud til børn og unge, som de kan benytte efter skole.
En SFO er en skolefritidsordning til børn fra børnehaveklassen til og med 3.
klasse, som hører under folkeskolen.
Et fritidshjem er en fritidsordning til børn fra børnehaveklassen til og med 3.
klasse, men hører under loven for dagtilbud.
Et klubtilbud er fritidstilbud for ældre børn og unge, men i størstedelen af landets kommuner kalder fritidstilbudet i mellemtrins alderen SFO 2.
Kilde: Undervisningsministeriet- Vi har arbejdet benhårdt for at være et meningsfuldt sted for vores medlemmer.
Det har særligt betydet at give børnene medindflydelse på de ting, der sker her, siger Pauli Nordenberg, mens en flok børn står og nikker enigt bag ham.
Noget, der skal sikre medindflydelse, er deres børneråd, som blev lavet for at komme med idéer til forbedringer og nye tiltag inden for institutionens økonomiske rammer.
Det har blandt andet betydet en hjemmelavet skatepark, udvidelse af e-sports-faciliteter og kaniner.
- Der er rigtig mange børn, som ikke taler med deres mor og far om problematiske emner, og de har brug for nogle gode, sekundære voksne, siger Søren Østergard, leder af Center for Ungdomstudier.
Og netop som ordet kaniner bliver nævnt spurter fire piger hen til et lille bur med to mindre kaniner, mens klubleder Pauli Nordenberg fortæller om formålet med kaninerne.
- Vi forsøger at forpligte børnene til opgaver, som er vigtige for fællesskabet.
Med kaninerne betyder det, at der faktisk er nogen, som er nødt til at være i klubben i weekenden, siger han.
Resultatet for Mosen, er, at 70 procent af en fjerdeklasses årgang er medlem i fritidsklubben.
Det er 24 procentpoint højere end landsgennemsnittet, og tendensen er den samme på femte- og sjetteklassesniveau.
Bekymrende at børn ikke kommer i et tilbudEn undersøgelse fra Danmarks Evalueringsinstitut viser, at børn oftest bliver taget ud af et fritidstilbud, når de rammer en alder, hvor de godt kan passe sig selv derhjemme.
Men når det er under halvdelen af mellemtrins-årgangene, som er indskrevet i et fritidstilbud, bekymrer det formand for pædagogernes fagforening, BUPL:- Vi skal ikke overlade børn til sig selv.
De har brug for tæt voksenkontakt og børnefællesskaber, for ellers oplever vi flere børn, som mistrives, flere børn som er ensomme og flere børn, som i virkeligheden har en risiko for at komme ud i kriminalitet, siger formand Elisa Rimpler.
- Det er bare meget federe end at være derhjemme og have en legeaftale, siger Josephine Forslindberg 5.
c om at komme i Mosen.
Problemet kan opstå, når børn i mellemtrinsalderen ikke har andre voksne end deres forældre at tale med om deres kvaler.
Center for Ungdomsstudier kalder det en udfordring:- Vi ved fra mobbeforskning, at der er rigtig mange børn, som ikke taler med deres mor og far om problematiske emner, og de har brug for nogle gode, sekundære voksne.
Hvis de ikke kommer ned i klubben, så er det svært at se, hvad det er for nogle andre voksne, de skulle kunne trække på, siger Søren Østergaard.
Han gør også meget ud af at fortælle, hvordan fritidstilbuddene er helt unikke, og ikke kan erstattes direkte med foreningslivet i form af fodbold eller håndbold, da man dér ikke har samme mulighed for at blande køn.
Besparelser slår igen på lang sigtKommunerne har en række økonomiske forpligtelser, når det kommer til skoletilbud, men det samme kan ikke siges om fritidsområdet, hvor der derfor ifølge tal fra BUPL skal spares 290 millioner kroner på fritidsområdet i de kommunale budgetter alene i 2019.
- Kommunernes økonomi er ret presset.
Derfor bliver fritidsområdet desværre et 'kan'-område frem for 'skal', hvilket er helt forkert, siger Elisa Rimpler.
Besparelserne på området kan kun ses som økonomiske valg og tager ikke udgangspunkt i, hvad der er godt for børn, mener lektor i pædagogik på Københavns Professionshøjskole.
Derfor kan en nedprioritering give bagslag:Simon Thomsen sætter pris på de klassiske aktiviteter, da han kommer i Mosen på grund af bordtennis og sine kammerater, som ligeledes går der.
- Der er ingen tvivl om, at dét, man vinder på kort sigt, må frygtes at komme igen på lang sigt, siger lektor i pædagogik Christian Aabro og fortsætter:- Fritidstilbuddene blev jo ikke oprettet for 50 år siden, fordi kommunerne havde for mange penge.
Det var et initiativ fra politiet for at få styr på nogle ungdomsårgange, og få dem væk fra gaden og ind i nogle meningsfulde sammenhænge.
Hvis flere kommuner skal opleve samme succes med høje medlemsstal som Mosen i Galten, så kræver det ifølge Center for Ungdomsstudier, at politikerne og kommunerne indser potentialet i fritidstilbuddene.
- Vi har haft meget fokus på skole.
Men skolens præstationsarena og fritidens øvearena hænger rigtig godt sammen, og vi har brug for begge dele, afslutter Søren Østergaard.
Klubleder i Mosen, Pauli Nordenberg, håber også på, at flere fritidstilbud formår at hæve deres medlemstal igen, eller i det mindste stabilisere det.
Men det kræver, at kommunen prioriterer området, fortæller han.
FacebookTwitterKopier linkEmner:Elisa Rimpler (fagforeningsleder)|Børne- og Ungdomspædagogernes Landsforbund|Økonomi|Uddannelse|Galten




https://www.dr.dk/musik/koncert-med-kontroversielt-libanesisk-band-aflyst-frygter-gaesters-sikkerhed

MusikKoncert med kontroversielt, libanesisk band aflyst: Frygter for gæsters sikkerhedGruppen Mashrou' Leila skulle have optrådt på en festival i hjemlandet Libanon i næste uge.
Men nu har festivalen fået kolde fødder.
Forsangeren i Mashrou' Leila, Hamed Sinno, er åbent homoseksuel og anses som et ikon blandt homoseksuelle i Mellemøsten.
Her ses han under en optræden i London sidste år.
Af Morten Bjerregaard31.
juli 2019 kl.
18.
32Bemærk: artiklen er mere end 30 dage gammelLæs opDet libanesiske indieband Mashrou' Leila er på én gang yderst populært og yderst kontroversielt i Mellemøsten.
Bandets forsanger, Hamed Sinno, der er åbent homoseksuel og kaldes Mellemøstens svar på Freddie Mercury, splitter nemlig libaneserne, ligesom også gruppens tekster, der behandler sprængfarlige emner som seksualitet, politik og samfundsstrukturer, ikke alene har skaffet dem tusindvis af fans.
De har også givet dem fjender.
Senest har kirkelige ledere i Libanon haft held med at få fjernet bandet fra at optræde på Byblos Festival i Libanon i næste uge.
Det skriver blandt andet nyhedsbureauet Reuters og BBC.
Lyt til nummeret 'Fasateen' fra Mashrou' Leilas debutalbum fra 2009, mens du læser videre:Mashrou' Leila - FasateenTrusler om at stoppe koncert med voldI sidste uge sagde kirkelige ledere fra en katolsk gren af den kristne tro i Libanon (The Maronite Catholic Eparchy, red.
) i Byblos, at Mashrou' Leila 'bryder religiøse værdier' og krævede, at koncerten blev aflyst.
Årsagen skulle især være bandets sange 'Idols' og 'Djin', som ifølge de kirkelige ledere skulle være krænkende over for kristne.
Efterfølgende kom kritikere af bandet, hvoraf nogle beskriver sig selv som 'Guds soldater', desuden med trusler på Facebook om at stoppe den planlagte koncert med vold.
Truslerne fik tirsdag lokalpolitikere i byen Byblos til at opfordre festivalledelsen til at aflyse koncerten - og det skete få timer senere.
- For første gang har vi været nødsaget til at aflyse en koncert med Mashrou' Leila for at undgå blodsudgydelser og for at bevare sikkerheden, lyder det i en udtalelse fra festivalen, der afholder koncerter en gang om ugen hele sommeren.
DR's mellemøstkorrespondent Puk Damsgård har tidligere mødt gruppens forsanger, Hamed Sinno, i forbindelse med et 'Horisont'-program.
Se et klip fra programmet her.
'Libanon går ind i en mørk tunnel'I mandags, dagen inden koncerten officielt blev aflyst, var der protester i hovedstaden Beirut over en tilbagegang i ytringsfrihed, som demonstranterne mener finder sted i landet i disse år.
- Aflysningen af koncerten vil være med til at danne en farlig præcedens.
Hvis det gentager sig, så betyder det, at Libanon går ind i en mørk tunnel, som den ikke kan komme ud af, siger LGBT-aktivisten George Azzi ifølge BBC.
Mandag protesterede flere i det centrale Beirut blandt andet mod opfordringen om at droppe koncerten med Mashrou' Leila.
Men protesterne var forgæves.
Næste uges koncert er nemlig blevet aflyst.
I en længere opdatering på deres Facebook-side har Mashrou' Leila selv kommenteret aflysningen af næste uges koncert.
Ifølge bandet sker det på baggrund af en 'æreskrænkende kampagne', som udelukkede bygger på falske anklager om, at de skulle være blasfemiske.
- Vi er ikke på en eller anden mission for at spotte eller ikke respektere folks religiøse symboler, skriver gruppen blandt andet.
Bandlyst i EgyptenDet er ikke første gang, at Mashrou' Leila og deres koncerter skaber kontroverser i det konservative Mellemøsten.
Gruppen er tidligere blevet bandlyst fra at optræde i Jordan, og under en koncert i Egypten i 2017 viftede nogle fans blandt publikum med et regnbueflag, hvilket resulterede i, at fansene efterfølgende blev anholdt.
De egyptiske myndigheder har siden da forbudt Mashrou' Leila at spille flere koncerter i landet.
Billedet her er taget under en Mashrou' Leila-koncert i Libanon sidste år.
Bandet er bandlyst i Egypten, fordi fans flagede med regnbueflaget under en koncert i landet i 2017.
Til gengæld har bandet spillet mange andre steder i Mellemøsten samt været på turné i både USA og Europa.
Sidste år optrådte gruppen også i Danmark, hvor de gav en anmelderrost koncert på Northside Festival.
Læs også:Puk Damsgårds favorit-band synger om sex, politik og tabuer - nu spiller de i DanmarkMashrou' Leila har eksisteret siden 2008, hvor de fire bandmedlemmer mødte hinanden på Beiruts Amerikanske Universitet.
Gruppen har udgivet i alt fire album, hvoraf det seneste, 'The Beirut School', udkom i marts i år.
FacebookTwitterKopier linkEmner:Libanon|Mellemøsten|NorthSide Festival|Pop og rock|Freddie Mercury (musiker)




https://www.dr.dk/nyheder/vejret/endnu-en-dag-med-skybrud-og-flere-paa-vej-indtil-videre-er-der-registeret-over-ti

VejretEndnu en dag med skybrud - og flere på vej: Indtil videre er der registeret over ti skybrudI går var der otte skybrud fordelt rundt i hele landet.
Heriblandt var det ene et dobbelt skybrud.
Både i dag og i går er det væltet ned med regn flere steder i landet.
Af Diana Bengtsen31.
juli 2019 kl.
16.
25Bemærk: artiklen er mere end 30 dage gammelLæs opIgen i dag har DMI varslet skybrud i store dele af landet.
Hvad er et skybrud?
Definitionen på skybrud er, når der falder mindst 15 millimeter regn inden for 30 minutter.
Kraftig regn er, når der falder over 24 millimeter regn på seks timer eller kortere tid.
Og allerede frem til klokken 10 er der registeret hele 11 skybrud rundt omkring i landet, mens der i går blev registeret otte skybrud i løbet af hele dagen.
Det viser en særkørsel, som DMI har lavet til DR Vejret, som viser nedbøren ved alle landets målestationer.
De 11 skybrud fra i dag er dog endnu ikke kvalitetssikret fra DMI's side- Hvor gårsdagens skybrud var meget spredte og opstod i løbet af eftermiddagen, der hvor der var solopvarmning, så er skybrudene i dag mere struktureret og har dannet sig langs den bygelinje, som i går aftes blevet dannet fra Thy i Nordjylland til Lolland, fortæller DR's vejrvært Christian Cherry.
Skybrud i går og i dagDe sorte markeringer viser, hvor der var skybrud i går, mens de røde markeringer viser skybrud i dag frem til klokken 10.
Bemærk, at data fra i dag endnu ikke er endeligt kvalitetssikret.
Skybrudsrisiko frem til i aftenFrem til i aften klokken 21.
00 er der ifølge DMI risiko for skybrud i store dele af landet.
Men den bygelinje, som har domineret frem til i eftermiddag og har været med til at styre placeringen af nattens og morgenens skybrud, har bevæget sig ud over Kattegat og har derfor mistet energi.
- Derfor skal vi nu rette blikket mod en ny bygelinje.
Den er over den sydvestlige del af landet og vil langsomt i løbet af aftenen bevæge sig mod nordøst.
Derfor er det højst sandsynligt langs den strækning, at man vil opleve skybrud eller kraftig regn, siger Christian Cherry.
FacebookTwitterKopier linkEmner:Vejret|Danmarks Meteorologiske Institut|Jylland|Lolland




https://www.dr.dk/sporten/fodbold/superliga/fra-bankdirektoer-til-broendby-if-niels-frederiksen-har-taget-excel-arket

SuperligaFra bankdirektør til Brøndby IF: Niels Frederiksen har taget Excel-arket med ind i omklædningsrummetMød den tidligere underdirektør i Danske Bank og Brøndbys nye cheftræner, Niels Frederiksen, mellem to verdener og en masse ubrugte slips.
© ScanpixAf Nikita Pelch31.
juli 2019 kl.
18.
50 | opdateret 31.
juli 2019 kl.
22.
13Læs opDet er i sommeren 2010.
Lyngby BK er lige rykket op i Superligaen med Niels Frederiksen som cheftræner.
Der former sig en skillevej for manden, der samtidig med jobbet i Lyngby er underdirektør i Danske Bank.
En stilling, han er nødt til at opsige for at fokusere på klubbens overlevelse det første hårde år i Danmarks bedste række.
Han melder ud, at han har taget et års orlov fra banken.
- Men det var ikke sandheden.
Jeg var begge steder.
Vi løj, fordi vi ikke ville have medierne efter os.
Hvis vi tabte to kampe i streg med Lyngby, og medierne vidste, at jeg var begge steder, ville de sige: ”Hold kæft, hvor er det useriøst.
Man kan ikke være Superliga-træner, mens man er underdirektør i en bank.
” Så vi besluttede at bilde alle ind, at jeg fik orlov.
De gange journalisterne fandt Niels Frederiksen ude i Lyngby med jakkesæt og slips på vej hen i banken, forklarede træneren, at han skulle ud og holde foredrag.
- En lille hvid løgn.
Vi gjorde det for at beskytte det hele, siger han.
Peter Staarup ringerI et år mødte Niels Frederiksen ind på Lyngby stadion klokken syv om morgenen i træningstøj for at holde møder med ledelsen, hvorefter han trænede holdet klokken ni.
Tidlig eftermiddag klædte han så om til jakkesæt og slips og tog til banken, hvor han blev til klokken ti om aftenen.
- Det var en ret hård periode mentalt.
Men det gik langt over forventning i klubben - vi overlevede den sæson i Superligaen.
Da der var gået et år, mærkede jeg, at det ikke længere kunne gå.
Det var ikke godt for hverken klubben, banken eller mig.
Når jeg var ude i fodboldklubben, tænkte jeg på banken og omvendt.
- Jeg sagde op i banken og gav alt min tid til fodbolden - og så rykkede vi ned året efter.
Han bliver stille, mens hans øjne søger væk fra samtalen – og så griner han.
Cheftræneren kommer i tanke om en dag, han stod på fodboldbanen på Lyngby Stadion under en træning, da telefonen ringede.
Det var den tidligere direktør for Danske Bank, Peter Staarup, der spurgte ind til et arbejdsnotat, Niels Frederiksen havde leveret til ham tidligere.
- Det var en speciel situation, at jeg stod på fodboldbanen til træning og skulle stå og forklare noget meget indviklet om makroøkonomi ind i telefonen.
Der kan man tale om at have stået i den ene verden og have hovedet i den anden.
Det var ikke særlig hensigtsmæssigt, siger cheftræneren.
Niels Frederiksen følger spillet under kampen mellem Brøndby IF og OB på Brøndby Stadion søndag den 28.
juli 2019.
 Jagten på rationalitet i F'er-verdenenModsat mange andre Superliga-trænere har Niels Frederiksen aldrig selv spillet.
I stedet startede han på bunden som ungdomstræner i en alder af 17 år og har arbejdet sig op gennem rækkerne de seneste 20 år.
Inden han kom til Brøndby den 25.
juni i år, var han cheftræner for Superligaholdet Esbjerg fB og senest for U21-landsholdet.
Det var her, Niels Frederiksen fik tilbuddet om jobbet i Brøndby.
Selvom den nu 48-årige cheftræner for længst har forladt ”den anden verden”, som han kalder erhvervslivet, hverken kan eller vil han slippe den helt.
- Mange af mine spillere kalder mig nørdet og synes, at jeg holder mange videomøder, hvor jeg analyserer forskellige klip.
Det er sådan, jeg er.
Jeg er et af de få mennesker i verden, der bruger en lineal, når jeg skal tegne en cirkel, og jeg laver mine træningsprogrammer i Excel.
Gennem sin femårige økonomiuddannelse blev Niels Frederiksen skolet og trænet i den analytiske, strukturerede og metodiske tilgang til tingene, hvilket også senere blev dyrket i banken.
Den samme rationelle tilgang har Brøndbys cheftræner taget med sig på fodboldbanen, og han bliver stadig mindet om, hvor langt de to verdener ligger fra hinanden.
Blå bogNavn: Niels FrederiksenFødt: 5.
november 1970Uddannelse:Kandidatgrad i økonomi, Syddansk Universitet.
Træneruddannelse:2001: Uefa A-licens.
2011: Uefa Pro Licens.
Karriere udenfor fodbolden:1996-2011: Danske Bank2008-2011: Underdirektør i Dansk Bank.
Trænerkarriere:1990-1996: B 1913 som ungdomstræner1997-2005: B 93 som ungdomstræner.
2005-2006: B 93 som talentchef.
2006-2008: Lyngby som U19 + talentchef.
2009-2013: Lyngby som cheftræner.
2013-2015: Esbjerg som cheftræner.
2015-2019: Danmarks U21-landshold som cheftræner.
2019- : Cheftræner for Brøndby IF.
- Fodbold er en helt anden verden.
Nærmest det modsatte af banken.
Jeg kan ikke planlægge den, og den er følelsesladet.
Det er en virkelig speciel verden.
Jeg kalder den de tre F’ers-verden: frygtelig, forfærdelig og fantastisk, siger Niels Frederiksen og fortsætter:- Det frygtelige for mig er, at jeg ikke kan kontrollere den.
Hvis jeg skulle til et møde i banken og havde forberedt mig godt, så kunne det ikke gå helt galt.
Men her kan jeg tage mit hold ud og spille en fodboldkamp, have lagt den rigtige taktik, have forberedt dem på den rigtige måde, og så taber vi alligevel 1-0.
I princippet kan jeg også gøre alt forkert og vinde 1-0, fordi vi bare er heldige.
Sådan er fodbold på godt og ondt.
Niels Frederiksen ryster let på hovedet og kigger ned i bordet, mens han husker tilbage på kampen mod Randers FC den 21.
juni.
Brøndby scorede i overtiden til 1-2 og lignede kampens vinder.
Indtil få sekunder før tid, hvor Randers udlignede til 2-2.
- Det er en konstant rutsjebane af følelser, og jeg kan ikke gøre noget som helt ved det.
Jeg er aldrig gået hjem fra banken så lykkelig, som når jeg går hjem efter at have vundet en fodboldkamp.
Men jeg er heller aldrig gået hjem så nedtrykt fra banken, som når jeg har tabt en fodboldkamp.
Hvordan styrer du dine egne reaktioner?
- Jeg er meget bevidst om, hvordan jeg reagerer under og efter en kamp, fordi jeg er typen, der bestemt kan lade mig rive med.
Så må jeg sætte mig på bænken og sige til min assistenttræner, at han må tage over.
For hvis jeg bliver ved, så ender det galt, siger Niels Frederiksen.
- Nederlag rammer mig hårdt.
De tager tid for mig at bearbejde.
Jeg er irriteret, jeg hader at tabe.
Se Niels Frederiksens mange reaktioner de tre første kampe i Superligaen mod Silkeborg IF, Randers FC og OB.
Stigen til himlen og kulkælderenNår Niels Frederiksen hver morgen åbner tøjskabet i lejligheden på Østerbro, ser han først den lange række af sorte slips, han ikke længere ved, hvad han skal bruge til.
Men han vil ikke smide dem ud.
Herefter kigger han på jakkesættet – og så træningstøjet.
Beslutningen om, hvad han skal have på, er svær.
- Jeg kan stadig godt kan føle mig som en underdirektør fra Danske Bank midt i en fodboldverden og tænke: ”Hvordan pokker endte jeg her?
”Niels Frederiksen mærker det især, når han under en kamp observerer en person, der mister besindelsen og går amok.
Så står cheftræneren i sit usynlige bank-jakkesæt og ryster på hovedet.
- Jeg tænker: ”Altså, hvad er det her for noget?
Nu må det stoppe.
” Men når noget gik godt i banken, tænkte jeg også: ”Jamen for pokker, så prøv da for fanden at løfte armene og sig JA, det er fandme godt gået!
” I fodbold er vi virkelig gode til at fejre vores succeser, at kravle helt op på stigen og række ud efter himlen, når det går godt.
Men vi er også gode til at tage den samme stige ned i kulkælderen, når tingene går dårligt, siger han.
Indtil videre har Niels Frederiksen taget nogle fine skridt op ad stigen med Brøndby i hånden.
Pres mærker han intet til, men fokusset ligger også et andet sted.
- Presset kommer først, når man taber mange kampe.
Jeg er afklaret med de vilkår, der er som fodboldtræner.
På et eller andet tidspunkt kommer du ind i en periode, hvor resultaterne svigter, og så ryger du ud igen.
Men så længe jeg så kan se mig selv i spejlet og svare ja til to ting: ”Har du gjort alt, hvad du kunne, og har du gjort det, som du selv tror på?
” Så har jeg ikke det fjerneste problem med at blive fyret, siger Niels Frederiksen.
Hør de tre ledelsesråd, Niels Frederiksen har taget med fra direktørstillingen til trænerbænken.
Old school på den moderne faconNiels Frederiksen beskriver sig selv som ”old school” på den moderne facon.
Som leder har han behov for modspil og nogen at spille bolden op ad.
Men der er ét sted, hvor intet er til diskussion.
Her er tingene på forhånd planlagt og struktureret.
- Når vi spiller kamp, er det lidt som at gå i krig for hinanden.
Her skal vi kunne stole på hinanden og vide, hvem der gør hvad.
Der lytter jeg ikke efter intuition.
Der skal tingene være sort-hvide og køre på en snor, siger cheftræneren.
Han holder blikket nogle sekunder, inden han får en ny tanke og løsner op igen.
- Det er ledelse i tiende potens at være i sådan en fodboldklub.
Tingene bliver hele tiden sat på spidsen, og der er ingen balance eller nuancering.
Det bliver aldrig rationelt og langsigtet.
Det er det værste for mig: Det kortsigtede, irrationelle og følelsesladet, når det bliver til den dårlige side.
Der er jeg glad for, at jeg har set noget andet i ”den anden verden”.
Det har givet mig et mere nuanceret blik på tingene.
Brøndby IF har spillet tre kampe i Superligaen med to sejre og en uafgjort.
De har spillet tre kampe i Europa Leauge med to nederlag og én sejr.
I morgen møder de polske Lechia Gdansk i en kamp, der afgør, om Brøndby går videre i Europa League.
FacebookTwitterKopier linkEmner:Fodbold|Brøndby|Lyngby|Danske Bank|Niels Frederiksen (erhvervsleder)




https://www.dr.dk/nyheder/regionale/trekanten/hestekastanje-truet-det-kan-blive-svaert-finde-til-et-kastanjedyr-til

TrekantområdetHestekastanje truet: 'Det kan blive svært at finde til et kastanjedyr til børnene'Hestekastanjetræer er truet fra flere sider af både sygdom og angreb fra insekter, som får folk til at vælge den fra.
Af Rasmus Dyrberg Hansen og Miriam Leegaard Jacobsen31.
juli 2019 kl.
15.
56Bemærk: artiklen er mere end 30 dage gammelLæs opFor mange børnefamilier har en skovtur på en efterårsdag ofte været ensbetydende med, at der skulle samles kastanjer og laves kastanjedyr.
Men det kan i fremtiden være mere sjældent, at man kan muntre sig med den gratis fornøjelse.
For det almindelige kastanjetræ, den såkaldte hestekastanje, er voldsomt presset af sygdom og angreb, der får folk til at vælge det fuldstændig fra.
- Til dels bliver træerne angrebet af sygdommen ’hestekastanjebakteriekræft’, der giver dem sår og i værste fald slår dem ihjel.
Og så har vi de seneste år også haft rigtig mange kastanje-minérmøl, der flere gange i løbet af en sommer kommer og æder træernes blade op indefra, forklarer Finn Lillethorup, naturvejleder i Vejle Kommune.
Ingen køber kastanjerDet er ikke kun de eksisterende kastanjetræer, der visner og dør eller bliver grimme af sygdom.
Salget af nye kastanjetræer er også næsten gået helt i stå.
Det går kun en vej, og det er ned af bakke.
Holger Strøjer Hansen, ejer af Strøjerplant- Det går kun en vej, og det er ned af bakke.
I øjeblikket sælger vi 10-20 kastanjetræer om året.
Bare ti år tilbage i tiden solgte vi 300-500, fortæller Holger Strøjer Hansen, der ejer Strøjerplant, et firma som producerer og sælger træer.
- Vi er helt stoppet med at producere dem, og vi køber dem kun hjem direkte til salg, siger han.
Før i tiden var hestekastanjetræet ellers et populært valg til at lave alléer rundt om i landet, men det er det ikke længere – og med god grund, forklarer naturvejleder, Finn Lillethorup.
- De er meget udtryksfulde og flotte, når de blomstrer og er derfor et oplagt allé-valg.
Men når de er så udsatte som nu, er det dødsdømt fra start at få en allé til at fremstå flot, og derfor vælger folk dem fra.
- Hvis det fortsætter i den retning, kan det blive svært at finde til et kastanjedyr til børnene, siger han.
Her ses et hestekastanjeblad efter angreb fra minérmøl.
Foto: Iben M.
Thomsen, Københavns Universitet Sådan kan stammen på et hestekastanjetræ se ud efter smitte med 'hestekastanjebakteriekræft'.
Foto: Iben M.
Thomsen, Københavns Universitet1 / 2Her ses et hestekastanjeblad efter angreb fra minérmøl.
Foto: Iben M.
Thomsen, Københavns Universitet1 / 2Sådan kan stammen på et hestekastanjetræ se ud efter smitte med 'hestekastanjebakteriekræft'.
Foto: Iben M.
Thomsen, Københavns Universitet2 / 2Et muligt håbSom det ser ud nu, kan det ende med meget færre sunde kastanjetræer i Danmark, men der er et lille håb.
Der er i hvert fald flere potentielle måder at løse problemerne med angreb og insekter på.
Det er muligt at samle kviste fra de resistente træer, lave podninger til frøplantager og dermed dyrke resistente planter.
Man har før gjort det med elmetræer.
Iben Margrete Thomsen, seniorrådgiver ved Institut for Geovidenskab og NaturforvaltningI England har de fundet ud af, at en vis procentdel af hestekastanjer er naturligt resistente overfor sygdomsangrebene, forklarer Iben Margrete Thomsen, der er seniorrådgiver ved Institut for Geovidenskab og Naturforvaltning med speciale i sygdomme hos træer.
- Det er muligt at samle kviste fra de resistente træer, lave podninger til frøplantager og dermed dyrke resistente planter.
Man har før gjort det med elmetræer, men det er et stort og dyrt arbejde, så spørgsmålet er, om der er nogle vil putte penge i det, siger hun.
Også i forhold til kastanje-minérmøllene er der mulige løsninger at hente.
Der findes nemlig to forskellige slags hestekstanjetræer - nogle med røde blomster og så de klassiske med hvide blomster.
- Det er kun de hvide, der bliver angrebet af minérmøl, så her kan man blot vælge at bruge de røde.
Dog kan de fleste bedste lide de traditionelle hvide – men det kan man måske løse, fordi man ved, hvilket stof i de røde der gør dem resistente.
På længere sigt kunne man altså potentielt gøre de hvide resistente også, siger Iben Margrete Thomsen.
FacebookTwitterKopier linkEmner:Sygdomme og lidelser|Miljø og natur|Vejle Kommune|England




https://www.dr.dk/sporten/fodbold/sportsdomstol-vil-lade-fodboldforbund-afgoere-kaotisk-afrikansk-cl-finale

FodboldSportsdomstol vil lade fodboldforbund afgøre kaotisk afrikansk CL-finaleCAS vil lade Det Afrikanske Fodboldforbund afgøre, hvordan afbrudt CL-finale skal afgøres.
Det Afrikanske Fodboldforbund (CAF) skal igen selv tage stilling til, hvordan vinderen af den afrikanske CL-finale skal findes, meddeler CAS i en afgørelse onsdag.
Foto: REUTERS/Zoubeir Souissi/File Photo 31.
juli 2019 kl.
17.
02 | opdateret 02.
aug.
2019 kl.
19.
09Bemærk: artiklen er mere end 30 dage gammelLæs opDen Internationale Sportsdomstol (CAS) vil ikke tage stilling til, hvordan den afbrudte finale i den afrikanske Champions League i fodbold skal afgøres.
I stedet skal Det Afrikanske Fodboldforbund (CAF) igen selv tage stilling til, hvordan vinderen skal findes.
Det meddeler CAS i en afgørelse onsdag.
Returfinalen mellem marokkanske Wydad og tunesiske Esperance blev afbrudt 31.
maj, da Wydads spillere nægtede at spille videre, da holdet fik et mål annulleret for offside.
Læs også:Bizar afslutning på afrikansk Champions League-finaleVAR-systemet virkede ikke, og episoden kunne derfor ikke ses igennem igen.
Det var til stor frustration fra Wydads spillere, som udvandrede i protest.
Efter mere end 90 minutters afbrydelse blev Esperance tildelt sejren af kampens dommer, men fem dage senere meddelte CAF, at kampen skulle spilles om på et neutralt stadion.
Forbund skal træffe afgørelseI onsdagens afgørelse skriver CAS, at CAF's eksekutivkomité ikke havde juridisk bemyndigelse til at beordre, at kampen skulle spilles om, og CAS har derfor annulleret CAF-beslutningen.
I stedet skal et andet CAF-organ afgøre sagen, meddeler CAS.
- Det er nu op til kompetente CAF-myndigheder at gennemgå de hændelser, der opstod under kampen 31.
maj, og derefter skal de beslutte, om der skal være disciplinære sanktioner eller ej, herunder om finalen skal spilles om eller ej, skriver CAS blandt andet i onsdagens afgørelse.
Den første finale mellem holdene endte 1-1.
Esperance førte 1-0, da Wydad fik annulleret en udligning i returfinalen, så kampen blev afbrudt.
/ritzau/FacebookTwitterKopier linkEmner:Den Internationale Sportsdomstol|Fodbold




https://www.dr.dk/nyheder/udland/oejenvidner-til-jordskred-i-norge-jeg-taenkte-vi-nok-ikke-ville-overleve-det

UdlandØjenvidner til jordskred i Norge: 'Jeg tænkte, at vi nok ikke ville overleve det'Ti er fortsat savnet, oplyser det lokale politi.
En mand frygtes dræbt af jordskred.
Mindst to huse er blevet revet med af jordskred, og myndighederne frygter, at en mand kan være omkommet som følge af et skred.
Af Signe Mai Vilsbøll31.
juli 2019 kl.
15.
38Bemærk: artiklen er mere end 30 dage gammelLæs opDe kraftige regnskyl, der tirsdag medførte oversvømmelser og jordskred i det vestlige Norge, har efterladt adskillige nordmænd i området med voldsomme nærdøds-oplevelser i hukommelsen.
Blandt andre Anita Polyakova og hendes søn Casper Roksvåg.
Da Anita Polyakova kørte fra området Førde mod Stryn begyndte vand, mudder og større jordklumper at skride ned ad en bjergside i Jølster, som fik vejen mellem landsbyerne Vassenden og Svidalsneset lukket.
Og da Anita Polyakova og hendes søn vendte om for at køre tilbage mod Vassende, var de få meter fra et nyt jordskred, fortæller de til NRK.
- Jeg gik i panik.
Vi var spærret inde mellem to jordskred, og vi vidste ikke, om der ville komme et tredje.
I den situation tænkte jeg, at vi nok ikke ville overleve det, siger Anita Polyakova.
Anita og Casper blev hentet væk i bådDer gik næsten to timer, før Anita Polyakova og Casper Roksvåg blev hentet væk fra området i båd.
På det tidspunkt var Casper Roksvåg næsten panisk.
Han havde forsøgt at filme jordskreddet, men han var så rystet, at han ikke kunne ramme knapperne på telefonen, fortæller Anita Polyakova.
Anita Polyakova og sønnen Casper Roksvåg var fanget mellem to jordskred i Jølster.
(© NRK)- Det var ikke sjovt.
Jeg var meget bange.
Mudderet rev væltede træer og alt muligt andet med sig ned mod vejen, tilføjer Casper Roksvåg ifølge NRK, der har mødt dem i ungdomshuset Gjesthalla i landsbyen Vassenden, hvor de opholder sig, indtil situationen er mere sikker.
- Vi har været sekunder fra at blive ramt af jordskreddet.
Det er sygt at tænke på, siger Anita Polyakova.
10 personer savnes fortsatAnita Polyakova og sønnen er bare to af de omkring 150 nordmænd, der i løbet af tirsdagen blev evakueret i de norske kommuner Jølster og Førde.
Adskillige veje var blokeret af oversvømmelserne og de store jordskred, regnen havde ført med sig, og derfor måtte beredskab evakuere mange fra vandsiden, mens helikoptere søgte efter savnede fra luften.
Tidligere i dag meddelte myndigheder ifølge NRK, at 30 personer i de ramte områder var savnet.
Her til eftermiddag siger det lokale politi dog til VG, at der nu er styr på 20 af dem.
- Vi har fået kontakt til mange af de personer, vi ikke tidligere har haft kontrol over.
Nu mangler vi bare omkring 10, siger politiinspektør Dag Fiske til mediet.
En frygtes at være revet med af skredIfølge VG frygtes en mand på omkring de 50 omkommet i et jordskred.
Ifølge politiet er der grund til at tro, at manden var fører af den bil, der blev revet med i et af jordskredene.
Indtil videre har politiet sammen med Røde Kors søgt med både og helikoptere i området, men det har ifølge VG været uden resultat.
Manden er fortsat savnet.
- Når politiet har fået det bekræftet endeligt, at en bil blev revet med af jordskredet fortsætter eftersøgningen med alle tilgængelige ressourcer.
I første omgang fra luften, skriver politiet ifølge VG i en pressemeddelelse.
Store mængder jord i søer og floder gør arbejdet vanskeligt, og der er stadig stor fare for flere jordskred i området, oplyser politiet.
Raymond løb fra vandmasserneDa regnskyllet begyndte tirsdag, tog Raymond Lillemo fra Vassenden ud for at tage billeder.
Raymond Lillemo gemte sig bag et nabohus, da vandmasserne pludselig var lige i hælene på ham.
(© @NRK)Hurtigt fandt han dog ud af, at der var tale om et ekstremt vejr.
Ikke bare regn og torden som først antaget:- Jeg troede, det var torden, men lyden stoppede aldrig.
Den var ekstremt voldelig, og floden var pludselig dobbelt størrelse.
Jeg måtte simpelthen kaste min telefon i lommen, og løbe med livet som indsats.
Vandmasserne var lige pludselig i hælene på mig.
Jeg løb og løb og gemte mig bag nabohuset.
Jeg blev virkelig bange, fortæller han til NRK.
Kort efter satte han sig i bilen med sin sambo og kørte væk.
- Jeg havde aldrig troet, at det ville være så voldsomt, som vi har set.
Og jeg takker guderne for, at floden blev sikret for nogle år siden.
Ellers var der to-tre huse, som var blevet revet med af vandet, siger Raymond Lillemo.
Fra fin sommerdag til inferno af styrtregnNorske Atle Hamar, der er født og opvokset i Vassenden og bor tær ved vandet, fortæller til NRK, at han aldrig har oplevet et vejr lignende det, der ramte området tirsdag:- Det var helt surrealistisk.
Vi gik fra at have den fineste sommerdag til at opleve det værste inferno af styrtregn og jordskred flere steder.
Efter et kvarter var det bare om at komme ud i sin båd og få evakueret folk fra nordsiden.
Atle Hamar siger til den norske tv-station NRK, at han aldrig har set et lignende vejr i Jølster.
(© NRK)Politiet har endnu ikke meldt om tilskadekomne blandt de evakuerede og heller ikke om omkomne.
Når faren for flere jordskred er ovre, vil de ifølge VG sende dykkere i vandet for at lede efter de sidste ti, der fortsat er savnet.
Mindst to huse skal være blevet revet med af jordskred.
FacebookTwitterKopier linkEmner:Naturkatastrofer|NRK|Vejret|Norge|Røde Kors




https://www.dr.dk/nyheder/udland/dykkere-finder-rev-af-plast-ud-graesk-oe

UdlandDykkere finder 'rev af plast' ud for græsk øFisk svømmer rundt blandt det plastik, som flyder rundt på havbunden.
Af Marie Louise Hagemeister31.
juli 2019 kl.
17.
20Bemærk: artiklen er mere end 30 dage gammelLæs opBlå, sorte og gule plastikposer har samlet sig blandt farverige fisk på bunden af Det Ægæiske Hav ud for den græske ø Andos.
Tidligere på måneden dykkede gruppen Aegean Rebreath, som blev stiftet i 2017 for at rydde op i vand og kyster, derfor ned på havbunden for at rydde op.
Og det blev en fangst på tusindvis af plastikposer, skriver Reuters.
- Det var meget skræmmende at se, siger Arabella Ross, som er blandt de frivillige dykkere i gruppen.
- Det chokerede mig virkelig, og jeg tror, det chokerede alle, der så det.
Holdet formåede kun at rydde op i en brøkdel af det plastaffald, de fandt, fortæller Arabella Ross til Reuters.
Det var "som paradiset i Det Caribiske Hav, hvor du finder korallrev overalt i enhver farve.
Det var nøjagtig det samme, men i stedet for koraller var det poser", siger Arabella Ross.
En frivillig dykker fra gruppen Aegean Rebreath bærer på en toiletkumme, som er blevet fjernet fra bunden af havet.
Ifølge en rapport fra Verdensnaturfonden, WWF, skriver Reuters, producerer Grækenland omkring 700.
000 ton plastikaffald på et år.
Omkring 11.
500 ton af det ender i havene hvert år.
1 / 10Her ses en vandhane på bunden af havet ved den græske ø Andros.
2 / 10Frivillige fra gruppen Aegean Rebreath bærer på affald, som er fjernet fra bunden af havet.
3 / 10Gruppen fik kun noget af plastikken op fra havet, lyder det fra en af de frivillige til Reuters.
4 / 10Flere frivillige var i gang med oprydningsarbejdet.
5 / 10Her ses en af de frivillige med et lille krebsdyr ud for Salamina, en lille ø nær Athen, hvor holdet i juni fik fat i et 300 kilo tungt, kasseret fiskenet.
6 / 10Fiskenettet, som de frivillige fiskede op ud for Salamina, en lille ø nær Athen, i juni.
7 / 10Her ses fiksenettet, efter det er kommet op på land i juni i år.
8 / 10Fiskenettet blev samlet op en lille båd, før det blev bragt til land af de frivillige.
9 / 10En blå plastikpose flyder rundt på bundet af havet.
10 / 10FacebookTwitterKopier linkEmner:Caribien




https://www.dr.dk/sporten/fodbold/vm-i-kvindefodbold-udvides-til-32-hold

FodboldVM i kvindefodbold udvides til 32 holdVM i kvindefodbold bliver i 2023 udvidet, så der er 32 deltagende lande.
Det er otte mere end i 2019.
USA vandt tidligere på sommeren VM efter finalesejr på 2-0 over Holland.
REUTERS/Bernadett Szabo TPX IMAGES OF THE DAY 31.
juli 2019 kl.
20.
05 | opdateret 02.
aug.
2019 kl.
19.
08Bemærk: artiklen er mere end 30 dage gammelLæs opVM i kvindefodbold har vokseværk.
Når der i 2023 igen skal findes en verdensmester, kommer 32 hold til at kæmpe om titlen.
På Fifas hjemmeside onsdag fremgår det, at et forslag om udvidelse er blevet godkendt enstemmigt.
- Den store succes i forbindelse med dette års VM i Frankrig gjorde det klart, at tiden er inde til at fastholde momentum og tage konkrete skridt mod at få kvindefodbolden til at vokse, siger Fifa-præsident Gianni Infantino på hjemmesiden.
Læs også:VIDEO Tusindvis hylder USA's kvindelandshold i fodbold24 lande deltog i VM i Frankrig tidligere på sommeren.
Det samme antal deltog ved mesterskaberne i 2015.
Før det var der 16 deltagere.
USA vandt i år VM for anden gang i træk, da Holland blev besejret i finalen.
Det var fjerde gang i alt, at amerikanerne tog VM-titlen.
Det er endnu ikke fastlagt, hvem der bliver vært for VM i 2023.
Det forventes at blive meldt ud i maj 2020.
/ritzau/FacebookTwitterKopier linkEmner:FIFA|Fodbold|Frankrig|Gianni Infantino (idrætsleder)|Holland




https://www.dr.dk/nyheder/penge/ryanair-chef-i-video-til-ansatte-vi-skal-af-med-1500-af-jer

PengeRyanair-chef i video til ansatte: Vi skal af med 1.
500 af jerLavprisselskabet Ryanair vil ifølge mediet Bloomberg fyre hundredvis af piloter og kabinepersonale.
(Arkivfoto) Ryanairs karismatiske og mangeårige chef Michael O'Leary må fortælle hundredvis af ansatte, at de er fyret.
31.
juli 2019 kl.
15.
23Bemærk: artiklen er mere end 30 dage gammelLæs opRyanair skal af med hundredvis af piloter og store dele af sit kabinepersonale.
Det sker efter en tilbagegang i selskabets indtjening og udskydelserne af luftfartsselskabets ekspansionsplaner på grund af flyveforbuddet med Boeings 737 MAX-fly.
Det fortæller Ryanairs administrerende direktør, Michael O'Leary, i en videomeddelelse til selskabets ansatte, som Bloomberg News har set, skriver Ritzau Finans.
Flyselskabets direktør siger, at lavprisselskabet er nødt til at skære arbejdsstyrken med 1.
500 ansatte.
Omkring 500 af disse fyringer vil ramme selskabets piloter, mens 400 af fyringerne vil ramme selskabets kabinepersonale.
Fyringer med det sammeUd over disse fyringer - som ifølge Bloomberg News vil ske med det samme - vil yderligere 600 job blive skåret væk frem mod næste sommer.
- Vi vil over de næste par uger gøre vores bedste for at minimere jobtab, men nogle er på nuværende tidspunkt uundgåelige, siger Michael O'Leary i videoen.
At der ville komme fyringer blev allerede gjort klart midt i juli, hvor selskabet meldte ud, at det var hårdt ramt af flere ting.
Ikke mindst det faktum, at man ikke modtager de Boeing 737 MAX-fly, man har bestilt.
Tvivl om Boeing 737 MAXEfter to ulykker er alle fly af typen holdt på jorden, indtil en fejl i flyet er udbedret og kontrolleret.
Ryanair skulle have modtaget 50 Boeing 737 MAX fordelt på 25 i år og 25 i første kvartal næste år.
Men så længe der er tvivl om flytypens sikkerhed, bliver der leveret nul.
Derfor forventer Ryanair nu at have færre fly end ventet.
Det betyder færre afgange og dermed mindre vækst i passagertal.
Mandag aflagde Ryanair regnskab for sit første kvartal, der sluttede med juni.
Mens omsætningen steg, faldt overskuddet med en femtedel til 243 millioner euro.
/ritzau/FINANSFacebookTwitterKopier linkEmner:Ryanair|Boeing|Flyselskaber|Arbejdspladser|Michael O'Leary (erhvervsleder)




https://www.dr.dk/musik/aflyst-eller-ej-total-forvirring-om-historisk-musikfestival-efter-store-problemer

MusikAflyst eller ej?
Total forvirring om historisk musikfestival efter store problemer Flere kunstnere har trukket sig fra den amerikanske musikfestival Woodstock 50.
Rapperen Jay Z (tv.
) og popsangerinden Miley Cyrus var blandt de oprindelige hovednavne på Woodstock 50.
Af Christian Ellegaard31.
juli 2019 kl.
15.
04Bemærk: artiklen er mere end 30 dage gammelLæs opOpdatering: Torsdag aften valgte arrangørerne endegyldigt at aflyse Woodstock 50.
Det skulle have været en storslået tredages festival med navne som Jay Z og Miley Cyrus på plakaten, og samtidig skulle man markere 50-året for den legendariske Woodstock Festival.
Men nu er spørgsmålet, om der overhovedet bliver nogen festival.
Arrangørerne af den amerikanske musikfestival Woodstock 50 er nemlig kommet i en gevaldig knibe, da flere af festivalens hovednavne, herunder Jay Z og Miley Cyrus, angiveligt har aflyst deres optrædener på festivalen.
Det skriver Variety.
Aflysningerne kommer i kølvandet på nogle særdeles turbulente måneder, hvor festivalen flere gange har været tæt på at blive aflyst.
Hovedinvestor trak sigProblemerne for Woodstock 50 startede allerede tilbage i foråret.
Billetter til festivalen, der efter planen skal finde sted mellem den 16.
og 18.
august, skulle være sat til salg i slutningen af april, men det skete aldrig.
Det skyldtes blandt andet, at arrangørerne endnu ikke have fået tilladelse til at afholde festivalen af New Yorks byråd.
Få dage efter valgte det japanske investorfirma Dentsu, der er en af de finansielle hovedkræfter bag festivalen, så at trække sig fra projektet og meddelte samtidig, at festivalen var aflyst.
Det afviste festivalens talsperson Michael Lang dog og understregede, at festivalen ville fortsætte som planlagt.
Gæsterne på Woodstock 50 kommer nok ikke til at høre Miley Cyrus, men det kan du til gengæld her:Miley Cyrus - Mother's DaughterDet hele blev dog ikke mindre kompliceret, da festivalens oprindelige lokation, racerbanen Watkins Glen International i New York, valgte at annullere sin kontrakt med festivalen og meddelte, at festivalen alligevel ikke ville blive afholdt hos dem.
Festivalen blev få dage senere rykket til Merriweather Post Pavilion, et amfiteater i Maryland, Columbia, og blev samtidig skåret ned fra tre til blot én dag - men nogen specifik dato har Woodstock 50 stadig ikke meldt ud her blot 16 dage før festivalens planlagte start.
Mere end 400.
000 mennesker deltog i den oprindelige udgave af Woodstock, der fandt sted i august 1969.
'Så giv dog op'For få dage siden meldte festivalen så ud, at alle de kunstnere, der oprindeligt skulle have optrådt på festivalen, ikke længere var bundet af deres kontrakter grundet ændringen af festivalens lokation, men fortsat var velkomne til at optræde på Woodstock 50.
Og selvom det ikke lader til, at størstedelen af festivalens oprindelig lineup, har tænkt sig at tage imod det tilbud, så er der fortsat kunstnere, som ønsker om at støtte op om projektet.
Om WoodstockWoodstock 50 skal markere 50-året for den legendariske amerikanske musikfestival Woodstock.
Festivalen fandt sted mellem den 15.
- 18.
august 1969 på en bar mark nær den lille by Woodstock og blev besøgt af mere end 400.
000 gæster.
32 artister optrådte på festivalen, som blev beskrevet som 'tre dage med fred, kærlighed og musik'.
Festivalen er siden blevet et symbol på hippiebevægelsen og betegnes af mange som en af de største og vigtigste popkulturelle begivenheder nogensinde.
- Hvis det her var enhver anden festival, havde jeg sagt: 'Så giv dog op', men måske er måden, det sker på, den rigtige: Det bør ikke handle om profit, det bør handle om fred, kærlighed, musik, velgørenhed og at samle folk, siger Cindy da Silva, der er manager for rockgruppen Zombie, til Variety.
Hun fortæller, at den amerikanske gruppe fortsat har i sinde at optræde på festivalen.
- Hvis det ender, som det ser ud til, at det gør, så tror jeg, det bliver et kraftfuldt arrangement, der kan være et ændrende øjeblik.
Måske er der en grund til, at det ikke er blevet aflyst endnu, siger hun.
Det er langt fra første gang, at musikfestivaler kommer i problemer.
I 2017 trak det overskrifter verden over, da den selvproklamerede 'luksusfestival' Fyre Festival blev aflyst, da arrangørerne blandt andet ikke kunne leve op til de løfter om luksus og overdådighed, de havde lovet deres gæster.
Læs også:Skandalefestivals bagmand står til 10 års fængsel i USAFor blot en måned siden blev den belgiske festival VestiVille døbt 'Fyre Festival 2', da den blev aflyst i samme øjeblik, som festivalgæsterne begyndte at møde op på festivalpladsen.
Aflysningen skyldtes blandt andet problemer med sikkerheden på pladsen.
Du kan se en dokumentaren 'Skandalen om luksusfestivalen' om Fyre Festival lige nu på DRTV.
FacebookTwitterKopier linkEmner:Jay Z (musiker)|Miley Cyrus (musiker)|USA|New York|Musikfestivaler




https://www.dr.dk/nyheder/regionale/oestjylland/skybrud-har-lukket-flere-strande-hold-oeje-med-det-roede-flag

ØstjyllandSkybrud har lukket flere strande: Hold øje med det røde flagKraftig regn og skybrud presser kloakkerne og kan udgøre en sundhedsrisiko på stranden og i kælderen.
På danske strande med livreddere kan du se gule, røde eller rød-gule flag i toppen af livreddertårnet eller i en flagstang nær tårnet.
Flagene fortæller, om badeforholdene på stranden.
Af Mikkel Vithner og Sarah Friis Elkjær31.
juli 2019 kl.
14.
55Bemærk: artiklen er mere end 30 dage gammelLæs opAftenens og nattens kraftige regnvejr og skybrud har ført til badeforbud på flere strande blandt andet i Aarhus.
Det fortæller Lone Mossin, der er projektchef ved Østjyllands Brandvæsen.
- Man skal først og fremmest være opmærksom på, at der er rejst rødt flag ved flere strande.
Det betyder, at man fraråder badning, fordi havvandet kan være forurenet med spildevand, forklarer hun.
Problemet opstår, fordi kloakkerne ikke kan følge med, og kloakvand blander sig med regnvand.
Beskyt dig, når du rydder opDet kan også udgøre en sundhedsrisiko, hvis man skal rydde op og øse vand ud fra en oversvømmet kælder.
- Hvis du har fået vand i din kælder og skal ned og rydde op, skal du beskytte dig med gummihandsker og gummistøvler og undgå at få vandet i øjnene og i munden, siger Lone Mossin.
Man kan risikere nogle alvorlige konsekvenser, hvis man ikke passer på, siger Lone Mossin.
- Det er et voldsomt maveonde, opkast og diarre.
Hvis man er uheldig, kan man få Weils sygdom, der smitter via rotter.
Det er en ikke helt ufarlig sygdom, der kræver lægebehandling, så man skal simpelthen holde sig væk fra vand, der kan være forurenet, siger hun.
Skybrudslignende regn over Aalborg i går eftermiddags gjorde gaderne til en udfordring.
FacebookTwitterKopier linkEmner:Vejret|Sygdomme og lidelser|Østjyllands Brandvæsen|Jylland|Aarhus




https://www.dr.dk/nyheder/udland/post-its-kontant-betaling-og-masker-demonstranter-i-hongkong-finder-vej-udenom

UdlandPost-its, kontant betaling og masker: Demonstranter i Hongkong finder vej udenom overvågningDemonstranter - og politimyndigheder - kæmper for at forblive anonyme under de ugelange protester.
I Hongkong tager demonstranter alle midler i brug for at sikre, at de ikke bliver fanget af overvågningskameraer.
Af Louise Brodthagen Jensen31.
juli 2019 kl.
16.
46Bemærk: artiklen er mere end 30 dage gammelLæs op"Slet alle dine apps til beskeder, betaling og shopping, slå tracking fra på telefonen, betal alt med kontanter og skriv dine beskeder ned på papirlapper, du afleverer personligt".
Sådan kunne grundlaget for enhver maskinstormers livsfilosofi lyde - men det er ikke tilfældet.
Hvad handler protesten i Hongkong om?
Hongkongs regering har foreslået tiføjelser til landets udleveringslovgivning, der gør det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
I begyndelsen af juli erkendte regeringsleder Carrie Lam, at lovforslaget formelt er skrottet.
Hun afviser dog at træde tilbage og får fortsat støtte fra Beijing.
I stedet er det bare nogle af de metoder, demonstranter i Hongkong har grebet til under de seneste ugers protester mod den politiske ledelse i millionbyen.
For de digitale fodspor risikerer at blive omdannet til våben i kampen mod myndighederne om retten til selvbestemmelse, og ytrings- og forsamlingsfrihed - et forsøg på en frigørelse fra Kina, en stat med et af verdens mest omfattende overvågningssystemer.
Frygten blandt demonstranterne er, at myndighederne er i stand til at identificere og spore dem ved hjælp af blandt andet ansigtsgenkendelsesteknologi.
Og selvom Hongkong har indført kontrol med både overvågning og biometrisk dataindsamling, har demonstranterne primært kommunikeret gennem krypterede kanaler på Telegram og droppet WeChat, Alipay og Taobao (en shopping app, red.
).
Det stopper bare ikke der.
Eksempelvis køber de demonstrerende hongkongere også enkeltbilletter til offentlig transport og betaler med kontanter for ikke at efterlade informationer om, hvor de kan befinde sig.
Flere steder i Hongkong hænger små post-its, hvor indbyggerne kommunikerer med hinanden.
De digitale fodsporDer skal ikke meget til, før en videoptagelse kombineret med ganske få oplysninger kan bruges til at opspore en person og finde ud af, hvor de befinder sig hvornår, forklarer datalog fra IT Universitetet i København, Thore Husfeldt, der forsker i algoritmer.
- Algoritmen kan allerede genkende dit ansigt ganske godt ud fra selve videooptagelsen, lidt afhængig af hvor gode billeder den i forvejen har adgang til.
Har den eksempelvis har adgang til hele din Instagramkonto eller kun dit kørekortbillede?
- Den bliver næsten fejlfri, hvis den desuden kan krydstjekke med andre slags digitale fodaftryk såsom geolokalisering fra din mobiltelefon Facebookaftaler eller indholdet af mail, forklarer han.
Så selvom et betalingskort til offentlig transport måske ikke ligefrem er tænkt som et overvågningsværktøj, er det værd at tænke over, at det, der ellers kan gøre hverdagen så bekvemmelig, pludselig kan blive brugt mod dig.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Derfor ser Thore Husfeldt også gerne, at ord som "praktisk" og "effektiv" ryger i affaldsspanden, når vi taler om teknologisk udvikling.
- For tyve år siden talte vi om, hvad der er teknisk muligt, men det er ikke længere det, der sætter begrænsingen.
Så det er nok sundt at bare gå ud fra, at de overvågningsteknologier, man kan forestille sig, er teknisk mulige, siger han og fortsætter:- Den teknisk lidt vanskeligere, men nødvendige udfordring er at udvikle noget, der virker, er praktisk og som samtidig sikrer, at anvendelse af teknologien også tager aspekter af borgerrettigheder alvorligt, som eksempelvis at kunne færdes frit i det offentlige rum uden at kunne spores via teknologien.
GDPR et skridt på vejenSelvom der er eksempler på, at ansigtsgenkendelsesteknologi er blevet anvendt af til kriminalitetsbekæmpelse eller forebyggelse af myndighederne i lande som både USA og Storbritannien, er der dog stadig store nationale forskelle på, hvordan enkelte lande stiller sig i forhold overvågning.
Der findes da også gode eksempler på, hvordan lovgivningen - hvis den politiske vilje er der - kan bruges til at sætte en effektiv bremse for dataindsamling og opbevaring.
Som for eksempel GDPR-lovgviningen i EU, påpeger Thore Husfeldt:- Det viser jo, at vi er villige til at gennemføre lovgivning, som forhindrer teknologien i at gøre det, den er bedst til.
- Så længe staten forhindrer sig selv og virksomheder i at bruge den data, der indsamles, er det et godt skridt på vejen.
Men der findes eksempelvis også en måde at gøre digitale kontanter usporbare, men grunden til, at vi ikke gør det, er, at det er vanskeligere, end de muligheder vi har nu, siger han.
Hemmelig kanal identificerer betjenteDet er ikke kun demonstranterne i Hongkong, der mærker konsekvenserne af at miste deres anonymitet.
Via en kanal på Telegram bliver der delt informationer om politibetjente, som demonstranterne mener forsøger at skjule, hvem de er, blandt andet ved at patruljere i civil og fjerne identifikationsnumre fra deres uniformer.
Det har for alvor sat gang i debatten på de krypterede kanaler, eksempelvis i tråden "Dadfindboy", som i skrivende stund har flere end 73.
000 abonnenter.
Her findes ud over gode tips til, hvordan man undgår at havne på overvågningsbilleder, informationer og billeder af navngivne politibetjente.
'Der er ikke nogen bøller, kun tyranni" står der på nogle af de skilte, demonstranterne i Hongkong bærer og er gået på gaden med igen i dag.
 Siden begyndelsen af juni har demonstranter været på gaden i det, der ligner de største demonstrationer i Hongkongs historie.
 Det var et lovforslag om udlevering til Kina, som satte gang i de ugelange protester.
 Demonstranter iført både masker, sikkerhedshjelme- og briller samt paraplyer ses her i metroen i Hongkong.
1 / 4'Der er ikke nogen bøller, kun tyranni" står der på nogle af de skilte, demonstranterne i Hongkong bærer og er gået på gaden med igen i dag.
1 / 4Siden begyndelsen af juni har demonstranter været på gaden i det, der ligner de største demonstrationer i Hongkongs historie.
2 / 4Det var et lovforslag om udlevering til Kina, som satte gang i de ugelange protester.
3 / 4Demonstranter iført både masker, sikkerhedshjelme- og briller samt paraplyer ses her i metroen i Hongkong.
4 / 4Alt sammen i forsøget på at undgå, at man i Hongkong får samme tilstande som i det land, hvis regering demonstranter i ugevis nu har protesteret mod.
Ifølge politimyndighederne i Hongkong har flere betjente oplevet at blive chikaneret på baggrund af de delte informationer.
- Jeg tror, det er mere sandsynligt, at Hongkong bliver ligesom Kina.
Politiet bliver mere og mere aggressive, jeg tror ikke, de har lov til at tilgå min Iphone eller andre devices.
De er ved at være ude af kontrol, siger Colin Cheung, en 29-årig demonstrant til New York Times.
Han blev i midten af juli anholdt af fire civilklædte betjente, der forsøgte at åbne hans telefon.
Ifølge Cheung blev han tilbageholdt i ti timer, fik ransaget sit hjem og blev blandt andet anklaget for at have startet den føromtalte Telegram-kanal, noget han selv nægter, omend han erkender at abonnere på den.
Hvordan og hvorfor politiet har fundet frem til ham, ved han endnu ikke, men har mistanke om, at det kan hænge sammen med, at han selv har udviklet en ansigtsgenkendelsesalgoritme, forklarer han til avisen.
Politiet i Hongkong bekræfter efterforskningen af Cheung, men har ikke yderligere kommentarer, skriver New York Times.
FacebookTwitterKopier linkEmner:Hong Kong|IT-Universitetet|New York Times|Kina|Demonstrationer




https://www.dr.dk/nyheder/indland/regionsmedlem-klager-over-laege-han-raadgiver-muslimer-til-vaske-djaevlen-ud

IndlandRegionsmedlem klager over læge: Han rådgiver muslimer til at vaske djævlen udMustapha Itani giver iført lægekittel muslimer råd til at håndtere vrede under ramadanen.
Mustafa Itani, læge, fra IChange-videoen.
(© IChange)Af Flemming Brandt31.
juli 2019 kl.
12.
54 | opdateret 31.
juli 2019 kl.
13.
32Bemærk: artiklen er mere end 30 dage gammelLæs opEr vrede djævelens værk, og er djævlen skabt af ild?
Og kan man vaske djævlen ud af kroppen med en sprituel vask?
Hvis man tager teksten fra koranen helt bogstaveligt, så ja.
Og det beskylder Marianne Mørk Mathiesen, læge og regionsrådsmedlem i Syddanmark (tidligere Liberal Alliance, nu løsgænger) sin læge- og regionsrådskollega Mustapha Itani, som er medlem af Venstre, for.
Det skriver Avisen Danmark.
Det gør hun, fordi Itani optræder i lægekittel i en række videoer, som foreningen IChange i maj i år lagde ud på sin hjemmeside og på Youtube.
- Det øjeblik, hvor han står frem iført lægekittel og med et stetoskop om halsen, så udtaler han sig som læge og på lægestandens vegne.
Hvis han er ude og sige noget, som man som læge også generelt går ind for, og som regionen går ind for, så er der ikke noget problem i det.
Men han er ude og tale om djævleuddrivelse, som kan ske gennem en muslimsk rituel udvaskning, sådan som jeg forstår det.
Baseret på sundhedsfaglige faktaItani forklarer over for DR, at de råd, som han giver, er baseret på sundhedsfaglige fakta, og at han bare anvender eksempler, som relaterer sig til målgruppen - muslimer, der praktiserer deres religion.
Iført sin lægekittel optræder Itani i videoerne blandt andet med råd om, hvordan muslimer bedst muligt kan håndtere deres vrede, hvis de bliver ophidsede under den muslimske fastemåned, ramadanen.
Mustapha Itanis råd til vredeshåndteringSådan lyder lægen Mustapha Itanis råd til muslimer om vredeshåndtering under ramadanen i den omtalte video:- Det handler rigtigt meget om at flytte fokus fra det, der gør os vred.
Det handler om at narre hjernen en lille smule, fordi det er med til, at vores pandelap kan få styringen igen, så kan få ro på pandelappen igen.
- Et rigtigt godt eksempel på, hvordan man gør det, er faktisk noget, profeten har fortalt os om i sine beretninger.
I en af sine beretninger siger han faktisk, at hvis I bliver vrede, mens I står op, så sæt jer da ned, og hvis I fortsat er vrede, så læg jer ned.
Så i det eksempel forklarer han os, at ved at skifte stilling, så er det med til at flytte fokus.
- I et andet eksempel og i en anden beretning siger han, at vrede er fra djævelen, og djævelen er skabt af ild.
Så hvis I bliver vrede, så foretag da den spirituelle vask.
Så det er to rigtigt gode eksempler på, hvordan man kan styre sin vrede og blive bedre på at tøjle den.
Kilde: IChangeItani siger, at når man faster, så falder sukkerniveauet i blodet, og det kan svække pandelappen, og dermed mister man kontrollen over sin vrede.
Klik her og se videoen:Herefter giver han råd om afledningsteknikker med udgangspunkt i eksempler fra koranen.
I andre videoer giver Itani råd om, hvordan man bedst håndterer sit søvnbehov under ramadanen, og hvordan man undgår overspisning efter fasten.
Men det er rådene fra vredesvideoen, som har fået Marianne Mørk Mathiesen til at indsende en officiel klage til både Region Syddanmark og til Lægeforeningen.
Ud fra et lægefagligt synspunkt synes hun nemlig, at videoen er problematisk.
- Jeg har klaget til regionsrådet og til vores regionsrådsdirektør, og hun har selvfølgelig - som hun skal - ladet det gå videre til den juridiske rådgivning, og de er ved at behandle sagen, siger Marianne Mørk Mathiesen, der også har klaget til Lægeforeningen.
En smædekampagneHun tilføjer, at sagen havde stillet sig anderledes, hvis Itani havde udtalt sig i sit eget tøj.
Så havde han nemlig udtalt sig som privatperson og ikke som læge, ansat af Region Syddanmark.
- Han blander tingene sammen og stiller sig ud med læge-autorisation og siger noget, som i mine øjne er overtro, og som der ikke er evidens for, nemlig at man laver djævleuddrivelse med rituelle afvaskninger.
Organisationen IChangeIChange er en organisation, som ønsker at varetage muslimers interesser i Danmark.
Mustapha Itani er medstifter, og hans bror Bilal Itani er formand.
- Vi er selv vokset op i det danske foreningsliv, og med denne organisation ønsker vi at få flere muslimer engageret i det danske samfund, siger Mustapha Itani.
IChange er finansieret gennem kontingenter fra medlemmerne og donationer fra privatpersoner og virksomheder.
IChange har ingen bånd til udenlandske organisationer, og den søger at favne danske muslimer på tværs af trosretninger.
Kilde: IChange.
dkMustapha Itani mener, at hele sagen er resultatet af en tre uger lang smædekampagne rettet mod ham på de sociale medier af medlemmer af Nye Borgerlige og Dansk Folkeparti.
Den opstod i kølvandet på, at han blandede sig i debatten om tørklæder og andre religiøse symboler blandt de ansatte i sundhedsvæsnet, fortæller han.
- Jeg skrev et indlæg om, at vi havde mange andre ting at bruge vores kræfter på i sundhedsvæsnet, og siden har man forsøgt at tegne et billede af mig som en muslimsk ekstremist.
- Jeg er rigtig stolt af de videoer, som jeg har lavet for IChange, og som bygger på research og sundhedsfaglige fakta.
I al kommunikation handler det om at ramme modtagerne, som i det her tilfælde er religiøse muslimer, og derfor har jeg anvendt eksempler, som relaterer sig til en målgruppe, som kan være svær at nå ud til.
Itani fortæller desuden, at han har fået grønt lys til at måtte lave optagelserne privat på Odense Universitetshospital.
- Regionsrådsformand Stephanie Lose siger også, at der intet forkert er i de videoer, siger lægen, der altså imødegår indberetning fra sin kollega med sindsro.
Opdateret med præcisering af, at Mustapha Itana havde fået grønt lys til optagelserne på OUH på forhånd.
FacebookTwitterKopier linkEmner:Marianne Mørk Mathiesen (politiker)|Stephanie Lose (politiker)|Islam|Region Syddanmark|Odense




https://www.dr.dk/nyheder/regionale/midtvest/kraftigt-iltsvind-i-flere-danske-farvande-fiskene-flygter-og-bunddyrene

Midt- og VestjyllandKraftigt iltsvind i flere danske farvande: Fiskene flygter og bunddyrene dør Årsagen til iltsvindet er kombinationen af sommervejr og mange næringsstoffer i vandet.
Limfjorden er et af de steder, der er hårdt ramt af iltsvind.
Af Helge Røjle og Asta Pil Heltborg31.
juli 2019 kl.
13.
12Bemærk: artiklen er mere end 30 dage gammelLæs opFlere danske farvande og fjorde lider lige nu under kraftigt iltsvind.
Nogle steder står det så slemt til, at iltindholdet i bundvandet er tæt på nul, og derfor kan planter og dyr tage skade.
Det betyder, at fiskene bliver nødt til at flygte, og at bunddyrene risikerer at dø på grund af manglen på ilt.
Det er de seneste par ugers varme og stille sommervejr, som har været med til at udløse iltsvindet.
- Både vindforholdene, temperaturen og næringsstofferne i vandet spiller ind, forklarer kontorchef Harley Bundgaard Madsen fra Miljøstyrelsen.
Mens det varme vejr og flere næringsstoffer øger algeproduktionen, sørger det stille vejr for, at der ikke sker en omrøring i vandet, hvilket betyder, at ilten ikke kan brede sig.
- Iltsvinden skyldes først og fremmest, at der er alger til stede i vandet.
Når algerne dør og synker til bunds, bliver de nedbrudt af bakterier, og bakterierne bruger ilt, som de trækker ud af vandet, forklarer Harley Bundgaard Madsen.
Det er et tilbagevendende fænomen, og i år står det værst til i Limfjorden og det sydfynske øhav.
Men også Mariager Fjord, Haderslev Fjord og Flensborg Fjord er hårdt ramte.
Kraftig vind er løsningenSkal iltsvindet begrænses fremover, kræver det mindre tilførsel af næringsstoffer som kvælstof og fosfor fra land.
Men her og nu kan vi kun håbe på et markant skifte i sommervejret.
- Det klassiske svar er storm og kraftig vind fra nordvest, fortæller Harley Bundgaard Madsen.
Han understreger dog, at der er forskel på, hvor hurtigt iltindholdet i så fald vil stige i de forskellige fjorde og farvande.
- Iltsvindet opløses noget hurtigere i Limfjorden, end det gør i det sydfynske, hvor vi som regel skal helt frem i oktober eller november måned, før vi får en bedre situation, siger han.
FacebookTwitterKopier linkEmner:Havmiljø|Vejret|Jylland|Fyn|Miljøstyrelsen




https://www.dr.dk/nyheder/indland/fem-grunde-til-trump-vil-besoege-danmark

Trumps aflyste besøgSe temaIndlandFem grunde til, at Trump vil besøge DanmarkBåde sikkerheds- og indenrigspolitiske grunde kan forklare muligt besøg.
Præsident Donald Trump har annonceret, at han muligvis vil besøge Danmark til september - det kan der være fem gode grunde til, mener USA-analytikere.
Af Mads Korsager Nielsen31.
juli 2019 kl.
14.
25 | opdateret 31.
juli 2019 kl.
15.
13Bemærk: artiklen er mere end 30 dage gammelLæs opUSA’s præsident, Donald Trump, besøger muligvis Danmark i forbindelse med en rejse til Polen til september.
Læs også:Trump lufter muligheden for Danmark-visitStatsministeriet oplyser, at der endnu ikke er noget bekræftet præsidentbesøg fra USA, men bemærker, at præsidenten ‘naturligvis altid er velkommen’.
DR Nyheder har spurgt udlandsredaktør Philip Christian Ulrich fra netmediet kongressen.
com samt professor Sten Rynning fra Syddansk Universitet om, hvorfor Donald Trump retter blikket mod Danmark.
Ifølge analytikerne er der fem gode grunde til, at præsidenten gør det netop nu.
1Pleje af en nær allieretDaværende præsident Bill Clinton besøgte Danmark i 1997 og holdt tale for 80.
000 mennesker på Nytorv i København.
- Det er ikke privatpersonen, men den amerikanske præsident Donald Trump, der besøger Polen i anledning af 80-året for udbruddet af Anden Verdenskrig og derfor naturligt ser mod Danmark.
Danmark er immervæk en af USA’s nærmeste allierede i Europa, og vi er også dem, der stiller op, når amerikanerne kalder.
Det har vi gjort trofast siden 90’erne, og det er amerikanerne godt klar over og vil derfor passe på samt dyrke en af de nære venner.
Philip Christian Ulrich, udlandsredaktør, kongressen.
com2Præsident-brandingDonald Trump i selskab med Storbritanniens Dronning Elizabeth i forbindelse med 75-års dagen for den allierede invasion i Normandiet, D-dag.
- Ved at tage på en lille tur til lande, hvor han kan vise, at han er den store præsident, der forsvarer amerikanske interesser, gør han det sværere for sine indenrigspolitiske modstandere at fremstille ham som en farlig racist.
Efter et besøg i Europa kan han fremvise fotografier, hvor han står med Mette Frederiksen eller Dronning Margrethe som den store, amerikanske præsident, der hverken er farlig eller konfliktskabende.
For ham handler det også om, at han kan vise, at han er en egnet kandidat til det forestående præsidentvalg.
Sten Rynning, professor, amerikansk udenrigs- og sikkerhedspolitik, Syddansk Universitet3Kalender-gymnastikTrump går ombord på Air Force One forud for en af præsidentens mange flyrejser i ind- og udland.
- Præsidenten rejser hele tiden rundt i verden, men det er også en kalender-øvelse.
Sidst han var i Europa var det i forbindelse med jubilæet for landgangen i Normandiet, og der var nogle ret faste programpunkter, der skulle klares, som blandt andet et statsbesøg i Frankrig.
Denne gang er der måske større fleksibilitet.
Desuden er Polen jo et land, der som Danmark også bakker varmt op om det transatlantiske forhold.
Philip Christian Ulrich, udlandsredaktør, kongressen.
com4Grønland og ArktisLuftfoto af en fjord i det sydlige Grønland.
Arktis og Grønland er interesseområde for stormagter som Kina og Rusland.
- Arktis og Grønlands-spørgsmålet er amerikanerne meget opmærksomme på.
De ser nogle tendenser i regionen, som de mener er bekymrende i sammenhæng med den globale stormagts-konkurrence, som de mener er i gang mellem USA, Kina og Rusland.
Der er de alle enormt aktive i det område, og der vil det være vigtigt for USA at sikre et godt forhold til Danmark, så man kan få forholdsvis nem adgang i området.
Philip Christian Ulrich, udlandsredaktør, kongressen.
com5Transatlantisk balanceTyske Ursula von der Leyen er nyvalgt formand for Europa-Kommissionen.
- Det kan være et politisk rationale for præsidenten, at der i Europa ruller en debat om, at Tyskland og Frankrig skal sætte sig i spidsen for et projekt, der handler om at rebalancere det transatlantiske forhold til europæisk fordel.
- Tyskland har netop fået posten som kommissionsformand i form af Ursula von der Leyen og franske Christine Lagarde bliver formand for den Europæiske Centralbank, ECB, hvilket kan ses som et symbol på, at de to lande tager initiativ.
Det kan være tjenstligt for Donald Trump at besøge et europæisk land som Danmark, der ikke politisk ligger i kølvandet på Tyskland og Frankrig, men har et varmt forhold til USA.
Sten Rynning, professor, amerikansk udenrigs- og sikkerhedspolitik, Syddansk UniversitetFacebookTwitterKopier linkEmner:Christine Lagarde (politiker)|Donald Trump (politiker)|USA|Frankrig|Syddansk Universitet




https://www.dr.dk/nyheder/regionale/syd/i-dag-saves-vingerne-af-dybboel-moelle

Syd- og SønderjyllandI dag saves vingerne af Dybbøl MølleDen Selvejende Institution Dybbøl Mølle har modtaget 2,5 millioner fra finansloven til restaurering.
Video: Peter Øvad Hakjær og Thea BjørnAf Anne Mette Dam Thrane, Per Smith Vinther, Peter Halkjær og Thea Bjørn31.
juli 2019 kl.
12.
37Bemærk: artiklen er mere end 30 dage gammelLæs opVingerne saves sirligt af én efter én og hejses med stor forsigtighed og præcision ned på jorden til skue for de fremmødte onsdag morgen.
De 40 år gamle, slidte vinger på Dybbøl Mølle har udtjent deres pligt, og nye friske vinger skal pryde det dansk-nationale symbol i grænselandet.
- De er rådne, så vi er nødt til at sørge for, at de bliver skiftet, inden vi har det store jubilæumsår i 2020, fortæller centerleder for Historiecenter Dybbøl Banke, Bjørn Østergaard.
For når 100-året for Sønderjyllands genforening med Danmark markeres til næste år, bliver det med en meget præsentabel mølle på Dybbøl Banke.
Det sørger den gennemgribende renovering af den gamle mølle for 2,5 millioner kroner for i det kommende år.
Og afsavningen af vingerne onsdag var kun startskuddet.
Senere følger blandt andet nedtagning af møllehatten, hvor den defekte tandkrans skal udskiftes, og en ny skalmur skal opsættes og pudses.
.
Det er dog ikke Dybbøl Mølle, som selv står med regningen.
- Heldigvis har vi jo fået en bevilling fra finansloven på 2,5 millioner kroner, og det skal vi så forsøge at gøre det inden for, og det gør vi, siger Bjørn Østergaard.
Senest i december 2019 er Dybbøl Mølle færdig-restaureret.
FacebookTwitterKopier linkEmner:Jylland|Historiecenter Dybbøl Banke




https://www.dr.dk/nyheder/regionale/trekanten/110-landmaend-klar-til-opgive-jord-beskytte-naturen-kun-penge-nok-til-14

Trekantområdet110 landmænd klar til at opgive jord for at beskytte naturen: Kun penge nok til 14 tilskudDer er for få penge i ordningen, der giver landmænd mulighed for at omdanne marker til natur, mener Danmarks Naturfredningsforening.
Landmand Torben Due har haft besøg af flere biologer, der har været meget taknemmelige over den nu skabte sammenhæng mellem områdets natur.
Af Miriam Leegaard Jacobsen, Janus Duus-Larsen og Sara Skovhave Rasmussen31.
juli 2019 kl.
12.
00Bemærk: artiklen er mere end 30 dage gammelLæs opNatura 2000Natura 2000-områder er steder, der er udpeget for at beskytte en række truede, sårbare eller karakteristiske dyr, fugle, planter og naturtyper.
Der er udpeget 252 Natura 2000-områder i Danmark.
Områderne dækker 8,3 procent af det danske landareal og 17,7 procent af det danske hav.
Det er landmænd med Natura 2000 områder på deres jord, der har kunnet søge denne pulje.
Flere end 100 landmænd, der har marker i områder med sårbar natur - såkaldte Natura 2000 områder - sendte sidste år en ansøgning til Miljøstyrelsen i håbet om at blive en del af en ordning, hvor de får penge for at forvandle deres marker til naturområder, der hverken må pløjes eller sprøjtes.
Formålet er at lade jorden gro til vild natur og binde andre naturområder sammen.
Og med ordningen vil landmændene til gengæld få et engangsbeløb som erstatning for den manglende indtægt fra jorden.
Men selvom omkring 110 af ansøgningerne i sidste års runde var kvalificerede bud, var der kun penge nok i projekt-puljen til at give tilskud til 14 af dem, og det er præsident for Danmarks Naturfredningsforening, Maria Reumert Gjerding, langt fra tilfreds med:- Det glæder mig selvfølgelig, at der er så stor interesse fra landmændene, men det bekymrer mig rigtig meget, at der ikke er penge nok, siger hun og tilføjer:- Man er nødt til at bakke op politisk og sørge for, at pengene er der, når så mange er villige til at skabe nødvendig natur.
Vi er i forvejen bagud i Danmark med det her i forhold til andre lande.
Læs også:Professor: Landmænd skal kunne tvinges til at omlægge marker til natur38 boldbaner med naturEn af de 14 landmænd, der er blevet godkendt, er Torben Due fra Egtved.
Han har fået et engangsbeløb på 400.
000 kroner for at overlade 27 hektar af sin jord til naturen, et område svarende til 38 fodboldbaner.
- Det giver mening, at vi lader naturen være der, hvor der er plads til den, og så lader vi landbruget være der, hvor der er plads til det.
Pengene er selvfølgelig også kærkomne, men det giver bare også rigtig god mening at passe på naturen, siger han.
Torben Due fandt det oplagt at søge – men gjorde sig alligevel en del tanker inden, for ved at blive en del af projektet afskriver man muligheden for at sprøjte eller pløje jorden igen for altid.
Det tager modet fra folk til at søge igen.
Jeg synes, det er en klassiker i politik om landbruget at man sætter nogle penge af som et statement, som slet ikke rækker langt nok.
Torben Due, Landmand- Det var da en stor underskrift at sætte, at man ikke må dyrke jorden mere, nogensinde.
Og jeg tænkte da på det i forhold til værdien, hvis jeg engang skal sælge.
Men samtidig er jeg også sikker på, at man kun begynder at gå mere og mere op i naturens ve og vel.
Han synes da også, det er utroligt, at kun 13 af hans kollegaer også har fået tilskuddet.
- Det er helt vildt, når vi har været så mange gode ansøgere.
Og det tager jo modet fra folk til at søge igen.
Jeg synes, det er en klassiker i politik om landbruget: At man sætter nogle penge af som et statement, men som slet ikke rækker langt nok, siger han.
Læs også:Landmænd betales for at droppe ploven: Gæs, glenter og havørne lokket frem Det er et bakket område mellem Egtved Å og Vejle Å, som Torben Due nu lader overgå til naturen.
Området må ikke pløjes eller sprøjtes - men køer og andre dyr må gerne gå og holde planterne nede.
1 / 2Det er et bakket område mellem Egtved Å og Vejle Å, som Torben Due nu lader overgå til naturen.
1 / 2Området må ikke pløjes eller sprøjtes - men køer og andre dyr må gerne gå og holde planterne nede.
2 / 2Politisk fokusDer er ialt afsat 20 millioner kroner til sidste års ansøgningsrunde samt en ansøgningsrunde, der slutter den 5.
august i år.
Men det beløb skal altså væsentligt øges, hvis flere af de kvalificerede landmænd skal med, mener Marie Reumert Gjerding fra Danmarks Naturfredningsforening.
- Der er ingen tvivl om, at når jeg efter sommerferien skal mødes med den nye miljøminister, så er det her noget af det, jeg vil drøfte med hende, siger hun.
Ifølge Venstres Miljø- og fødevareordfører, Erling Bonnesen, er det imidlertid noget, der allerede er fokus på på Christiansborg.
- Det er helt oplagt for os at være opmærksomme på ordningen her, for det er en direkte mulighed for at oversætte vores ord til handling.
Derfor skal vi have fokus på næste gang, der skal fordeles penge til puljer, at man så sikrer penge hertil så man kan bakke op, siger han.
Du har selv siddet i regeringen, da I har besluttet hvor mange penge, der skulle sættes af til ordningen.
Undervurderede I så ikke dengang, hvor mange penge, der skulle sættes af?
- Der er selvfølgelig et godt stykke fra 14 til 110 landmænd, men jeg synes ikke, vi har undervurderet.
Vi satte tingene i gang, og så er det jo glædeligt, at der er så stor opbakning, at der er behov for flere penge, siger Erling Bonnesen.
Mere natur på den klogeste mådeHos Enhedslisten er beskyttelsen af Natura 2000 områder også på dagsordenen, og miljøordfører, Mai Villadsen, er derfor glad for den store interesse for ordningen.
- Det er dejligt, at så mange vil hjælpe med at gøre naturområderne større, men samtidig også beklageligt, at der slet ikke er penge nok, siger hun.
- Vi vil gerne gøre arbejdet med naturen på den klogest mulige måde, og det er måske den her.
Det virker i hvert fald til, at den her pulje har virket rigtig godt, og derfor vil jeg efter sommerferien drøfte med ministeren, om der skal flere penge til.
DR har forgæves forsøgt at få en kommentar fra Miljøminister, Lea Wermelin, som er på ferie.
FacebookTwitterKopier linkEmner:Erling Bonnesen (politiker)|Lea Wermelin (politiker)|Landbrug|Danmarks Naturfredningsforening|Egtved




https://www.dr.dk/sporten/atletik/genindfoerelse-af-hormonregel-vaekker-glaede-hos-forbund-sporten-bliver-mere-lige

AtletikGenindførelse af hormonregel vækker glæde hos forbund: 'Sporten bliver mere lige'Det Internationale Atletikforbund glæder sig over, at hormonregel bliver midlertidigt indført op til VM.
Caster Semenya kommer ikke til at deltage ved VM.
31.
juli 2019 kl.
13.
36Bemærk: artiklen er mere end 30 dage gammelLæs opDen Schweiziske Forbundsdomstol genindførte tirsdag midlertidigt den omstridte regel om, at kvinder med et højt niveau af mandlige kønshormoner skal sænke det med medicin for at kunne deltage i visse konkurrencer.
Det sker forud for efterårets VM, og reglen kommer til at betyde, at VM bliver uden deltagelse af stjerneløberen Caster Semenya, der nægter at indordne sig inder reglen.
Det Internationale Atletikforbund (IAAF) glæder sig over domstolens beslutning.
- IAAF hilser beslutningen fra Den Schweiziske Forbundsdomstol velkommen.
- Beslutningen skaber tiltrængt lighed og klarhed for alle atleter, der forbereder sig til VM i Doha, lyder det fra IAAF ifølge nyhedsbureauet AFP.
Læs også:Semenya misser VM efter genindførsel af hormonregelTirsdagens udvikling er den seneste i en efterhånden lang og turbulent føljeton.
IAAF står bag reglen, som flere domstole i løbet af 2019 har taget stilling til, efter at Caster Semenya har protesteret imod den.
Skal sænke testosteronniveau1.
maj meddelte Den Internationale Sportsdomstol (CAS), at det er tilladt for IAAF at have regler, der betyder, at kvindelige mellemdistanceløbere med et højt niveau af mandlige kønshormoner medicinsk skal sænke deres testosteronniveau, hvis de vil konkurrere på eliteplan.
Små to uger senere ankede Sydafrikas Atletikforbund (ASA) CAS' dom til Den Schweiziske Forbundsdomstol.
Forbundsdomstolen besluttede 3.
juni midlertidigt at suspendere reglen, hvilket udløste et ønske fra IAAF om at genindføre den midlertidigt, indtil der er blevet taget en endelig beslutning.
Det blev først afvist 13.
juni, men er altså nu alligevel sket.
Atletik-VM afholdes i år i Doha i Qatar fra 27.
september til 6.
oktober.
/ritzau/FacebookTwitterKopier linkEmner:International Association af Athletics Federation|Den Internationale Sportsdomstol|Atletik|Doha|Qatar




https://www.dr.dk/nyheder/penge/ulovligt-telefonsalg-selskab-idoemt-boede-ringe-til-beskyttede-numre

PengeUlovligt telefonsalg: Selskab idømt bøde for at ringe til beskyttede numreSelskaber ignorerer liste, der skal beskytte forbrugere mod telefonsalg, advarer ombudsmand.
Presset fra telefonsælgere, der ignorerer den såkaldte 'Robinsonliste', er stigende, vurderer forbrugerombudsmand Christina Toftegaard Nielsen.
Af Alexander Hecklen31.
juli 2019 kl.
11.
22Bemærk: artiklen er mere end 30 dage gammelLæs opOm ForbrugerombudsmandenForbrugerombudsmanden fører tilsyn med, at virksomheder overholder:Markedsføringsloven, e-handelsloven, tobaksreklameloven, lov om juridisk rådgivning, samt med en række forbrugerbeskyttende regler i betalingstjenesteloven og lov om tjenesteydelser i det indre marked.
Forbrugerombudsmanden har også særlige beføjelser på det finansielle område.
Kilde: ForbrugerombudsmandenEn bøde på 50.
000 kroner.
Det er, hvad et nordjysk forsikringsselskab nu må hoste op med.
Retten i Hjørring er nemlig kommet frem til, at Forsikringsselskabet Vendsyssel ulovligt har kontaktet syv personer, som ellers har beskyttet sig mod at blive ringet op med tilbud om alt fra forsikringer til teleabonnementer.
Alle syv personer står på den såkaldte 'Robinsonliste', som beskytter forbrugere mod at blive kimet ned af telefonsælgere.
- Når en forbruger tilmelder sig Robinsonlisten, ønsker han eller hun at blive fri for enhver form for telefonsalg.
Det skal virksomhederne respektere, siger forbrugerombudsmand Christina Toftegaard Nielsen i en pressemeddelelse.
'Virksomheder ignorerer listen'I sagen fra Retten i Hjørring har de syv personer på listen alle bedt om, at de ikke bliver ringet op af firmaer og telefonsælgere.
Ingen af de syv havde givet Forsikringsselskabet Vendsyssel lov til at ringe, og det er altså grunden til, at virksomheden nu modtager en bøde i sagen.
Hvad er Robinsonlisten?
•Robinsonlisten er et register, hvor man kan frabede sig uanmodede henvendelser med markedsføring.
•Man kan tilmelde sig Robinsonlisten på borger.
dk, som administreres af CPR-kontoret og opdateres hvert kvartal.
•Virksomheder skal tjekke Robinsonlisten, før de udsender reklamer med navn og adresse eller ringer forbrugere op.
•Kilde: ForbrugerombudsmandenI stedet skulle selskabet have tjekket listen, så de syv personer var blevet skånet for opkaldene.
Men presset fra telefonsælgere, der ikke ser efter på Robinsonlisten, inden de griber knoglen, er stigende, vurderer forbrugerombudsmand Christina Toftegaard Nielsen.
- Vi modtager mange klager over telefonsalg fra forbrugere, som er tilmeldt Robinsonlisten, men som alligevel bliver kontaktet, fordi virksomhederne ignorerer listen, siger hun.
I 2012 kom der ifølge Christina Toftegaard Nielsen kun omkring 20 klager om den slags sager til Forbrugerombudsmandens kontor.
I 2017 toppede klagebunken med 537 klager, og sidste år var der i alt 440 klager.
- Derfor er det et vigtigt signal, at retten har fastslået, at virksomhederne risikerer store bøder ved at ignorere Robinsonlisten, siger Christina Toftegaard Nielsen.
Det siger markedsføringsloven•Efter markedsføringslovens § 10, stk.
4 må ingen erhvervsdrivende ringe til en bestemt fysisk person, fx en forbruger, der er tilmeldt Robinsonlisten, eller som har frabedt sig opkald fra virksomheden.
•Reglen gælder også for opkald til indehavere af enkeltmandsvirksomheder.
FacebookTwitterKopier linkEmner:Christina Toftegaard Nielsen (jurist)|Forbrug|Erhverv|Forbrugerombudsmanden|Jylland




https://www.dr.dk/nyheder/udland/mangler-svar-fra-flere-personer-efter-voldsomt-uvejr-i-norge

UdlandMangler svar fra flere personer efter voldsomt uvejr i NorgeVoldsom regn har medført oversvømmelser og flere jordskred i det vestlige Norge.
Af Jakob Busk Olsen31.
juli 2019 kl.
11.
09Bemærk: artiklen er mere end 30 dage gammelLæs opTelefonnettet er brudt sammen i kommunen Jølster i det vestlige Norge, som i går blev ramt af voldsom regn, der skabte oversvømmelser og flere jordskred.
Derfor har myndighederne ikke på nuværende tidspunkt fuldt overblik over, om nogen er kommet til skade i det voldsomme vejr eller har brug for hjælp.
Konkret mangler man at komme i kontakt med 10 personer i det ramte område, skriver NRK.
Tidligere lød tallet på 30.
Læs også:Jordskred og oversvømmelser i Norge: 150 er evakueretGeologer til områdetDer var tidligere på dagen rapporter om, at en bil var blevet revet med i et jordskred nær søen Jølstravatnet, og at en person blev set falde i vandet.
Men en eftersøgning har indtil videre hverken fundet bilen eller personen, oplyser lensmand i regionen Sunnfjord, Dag Fiske.
- Det første døgn har været meget forvirrende.
Men så vidt vi har kendskab til, er der ikke nogen, som er fanget (af jordskred og oversvømmelser, red.
), siger han.
Han siger, at man må have geologer til området for at få klarhed over, om det er sikkert at lave nye eftersøgninger.
150 evakueret150 personer blev i går evakueret fra kommunerne Jølster og Førde.
Flere personer måtte evakueres med både, fordi vejene var blokeret af jordskred.
Mindst to huse skal være blevet revet med af jordskred.
Flere floder er desuden gået over deres bredder og har oversvømmet en stor strækning af motorvejen E39.
Uvejret kom pludseligt ind over Jølster og Førde tirsdag eftermiddag.
På blot én time faldt der mellem 20 og 30 millimeter regn i området.
FacebookTwitterKopier linkEmner:Norge|Naturkatastrofer|Vejret|NRK|Oversvømmelser




https://www.dr.dk/sporten/badminton/viktor-axelsen-melder-afbud-til-vm

BadmintonViktor Axelsen melder afbud til VMEn rygskade forhindrer verdensmesteren fra 2017 i at stille op til VM i Schweiz i august.
Viktor Axelsen vandt VM i 2017.
I år kommer han ikke til at stille op.
31.
juli 2019 kl.
11.
18Bemærk: artiklen er mere end 30 dage gammelLæs opBadmintonspilleren Viktor Axelsen misser det forestående VM i Schweiz.
Badminton Danmark oplyser i en pressemeddelelse, at en rygskade tvinger 2017-verdensmesteren til at melde afbud.
- Jeg er rigtig ked af det og ærgerlig over situationen.
VM er den største begivenhed i år, og jeg havde selvfølgelig glædet mig til at spille.
- Jeg har gjort alt, hvad jeg kunne for at blive klar til VM, men jeg må også være realistisk og lytte til min krop og til lægernes rådgivning, siger Viktor Axelsen.
Den 25-årige Axelsen har haft en hård sommer med allergi, der holdt ham ude af European Games i juni, og siden gjorde den aktuelle rygskade det umuligt for ham at deltage i Indonesia Open og Japan Open i juli.
Læs også:Antonsen opnår sin bedste placering på verdensranglisteIfølge Badminton Danmark er der tale om en diskusprotrusion i lænden, som er et forstadium til en diskusprolaps, der giver smerter i ryg og ben.
Elite- og sportschef Jens Meibom begræder afbuddet, da Axelsen var "Danmarks største medaljekandidat", men der var ingen vej udenom.
- Viktor og Team Danmarks medicinske stab har kæmpet for, at han kunne blive klar, siden skaden hændte.
Det er gået fremad, men hans rygskade er stadig ikke helet nok til, at det ville være forsvarligt for ham at stille op til VM.
Stadig tre deltagere i herresingle- Og vi tager ingen chancer med atleternes helbred uanset, hvor stort et mesterskab det handler om, siger Jens Meibom.
Anders Antonsen vandt European Games i Minsk 2019.
Danmark har stadig tre deltagere med i herresinglerækken ved VM.
Den formstærke Anders Antonsen, der rangerer som nummer otte i verden, er nu det på papiret bedste bud på en dansk medalje.
Derudover deltager Jan Ø.
Jørgensen samt Hans-Kristian Vittinghus, der tirsdag kom med til VM på et afbud fra tyske Alexander Roovers.
- Badminton Danmark og Vittinghus har valgt at takke ja til muligheden, og dermed mangler der kun formaliteter, før han indgår i programmet, lyder det i forbundets pressemeddelelse.
VM i badminton afholdes i Basel fra 19.
til 25.
august.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton Danmark|Schweiz|Badminton




https://www.dr.dk/nyheder/udland/arrangoer-femern-demonstration-var-en-kunstproduktion

UdlandArrangør: Femern-demonstration var en kunstproduktionOrganisationen Beltretter blev kritiseret for at hyre skuespillere til demonstrationer mod Femernforbindelsen.
Nu forsvarer de sig.
Projekttegning af Femern-forbindelsen.
(© Femern A/S)Af Sarah Munk Jørgensen31.
juli 2019 kl.
10.
47Bemærk: artiklen er mere end 30 dage gammelLæs op- Vi har ikke betalt demonstranter for at protestere mod Femernforbindelsen, for der var ikke tale om demonstrationer.
Sådan lyder svaret fra den tyske organisation Beltretter, der er modstander af tunnelprojektet fra Rødbyhavn til Puttgarden, efter at det forleden kom frem, at organisationen havde betalt amatørskuespillere for at deltage i protestdemonstrationer mod tunnelen under Femern Bælt.
Femern-forbindelsen kommer til at løbe under vandet mellem Rødbyhavn og Puttgarden.
Men aktionerne, der fandt sted i både Leipzig, Kiel og på Femern, var anmeldt som kunstneriske produktioner og forsamlinger til myndigheder, skriver Beltretters pressetalskvinde, Karin Neumann, i en mail til DR.
- For at den slags (kunstneriske produktioner og forsamlinger, red.
) skal blive godt, har man brug for folk, der kan det.
Derfor har vi undtagelsesvis brugt professionelle, lyder det i svaret fra Beltretter.
Desuden fortæller Karin Neumann, hvordan aktører, der planlægger og står for tunnelprojektet samt lobbyister, ifølge Beltretter, bruger masser af danske skattepenge på at overbevise tyskerne om, at Femern-forbindelsen er en god ide.
Amatørskuespillere fik 450 kroner for at protestereDet var den tyske lokalavis Lübecker Nachrichten, der i weekenden berettede, at Beltretter havde brugt amatørskuespillere i forbindelse med demonstrationer i flere tyske byer.
Ifølge avisens oplysninger havde amatørskuespillerne fået 60 euro - svarende til 450 kroner - plus transport for at vise, hvordan badevandet ifølge Beltretter bliver beskidt af Femernforbindelsen.
Derfor var skuespillerne under demonstrationen - eller kunstproduktionen - indsmurt i mudder for at vise, hvordan det bliver at bade i Østersøen, når forbindelsen er færdig.
Det, at Beltretter hyrede og betalte amatørskuespillere til en demonstration, fik alle tyske partier i delstaten Slesvig-Holsten, bortset fra miljøpartiet De Grønne, til at komme med heftige bemærkninger.
Flere lokalpolitikere kaldte episoden for problematisk.
Læs også:'Skandaløst og useriøst': Skuespillere hyret til at demonstrere mod Femern-forbindelsenBeltretter har offentliggjort et svar på kritikken på deres egen hjemmeside.
Du kan læse hele svaret her.
FacebookTwitterKopier linkEmner:Femern A/S|Tyskland|Femern|Broer og tunneller|Demonstrationer




https://www.dr.dk/nyheder/kultur/populaer-kinesisk-videoblogger-afsloeret-efter-teknisk-fejl-er-i-virkeligheden-en

KulturPopulær kinesisk videoblogger afsløret efter teknisk fejl: Er i virkeligheden en helt andenVideobloggeren Qiao Bilou har brugt et ansigtsfilter for at se yngre ud.
Men nu er hun blevet afsløret.
To versioner af videobloggeren 'Hendes Højhed Qiao Bilou'.
Til venstre ses hendes rigtige udseende.
Til højre ses hun efter brug af et ansigtsfilter.
(© Screendump Youtube)Af Morten Bjerregaard31.
juli 2019 kl.
11.
47Bemærk: artiklen er mere end 30 dage gammelLæs opFans af den populære kinesiske videoblogger, som kalder sig 'Hendes Højhed Qiao Bilou', fik sig lidt af et chok, da de i sidste uge fulgte hendes livestream på den kinesiske platform Douyu.
Normalt ligner 'Hendes Højhed Qiao Bilou' nemlig en ung og glamourøs pige, men på grund af en teknisk fejl på platformen, så hun pludselig markant anderledes ud.
Den tekniske fejl afslørede, at videobloggeren i stedet er en midaldrende kvinde med et udseende langt fra det, hendes fans troede, hun havde.
Det skriver BBC.
Bloggeren, som havde i underkanten af 100.
000 følgere på Douyu, da episoden fandt sted, skønnes at have brugt et ansigtsfilter under sine livestreams og er kendt for sin 'søde og helende stemme'.
Ifølge China's Global Times hævder bloggeren selv, at hun i virkeligheden er 58 år gammel.
Ifølge mediet China’s Global Times hævder videobloggeren selv, at hun er 58 år gammel.
(© Screendump Lychee News)Har nu fået endnu flere følgereEpisoden skulle have fundet sted den 25.
juli på livestream-platformen Douyu.
Qiao Bilous fans skulle angiveligt have været klar over, at hun brugte et ansigtsfilter, og gentagne gange har de opfordret hende til at vise sit sande jeg.
Til opfordringerne skulle hun have sagt: 'Jeg vil ikke vise mit ansigt, før jeg får gaver for 100.
000 yuan.
Jeg er trods alt en lækker vært'.
Ifølge China's Global Times opdagede bloggeren, at hendes ansigtsfilter ikke virkede på grund af en teknisk fejl, da fans skrev nedsættende ting i kommentarsporet og derefter forlod chatten.
Siden episoden har Qiao Bilou suspenderet sin Douyu-side ifølge brugere på et andet populært kinesisk socialt medie, Weibo.
Men på grund af den store opmærksom er hendes følgerskare vokset og vokset, så bloggeren nu skulle have 650.
000 følgere på Douyu.
Populært samtalemne på Kinas sociale medierIfølge BBC har sagen været et meget populært samtaleemne på andre sociale medier i Kina.
Mere end 600 millioner mennesker har læst opslag med hashtags som kan oversættes til 'kvindelig videoblogger oplever teknisk fejl, som viser hendes gamle dame-fjæs'.
Mere end 425 millioner kinesere følger livestreamere, og brugen af ansigtsfiltre er ikke ualmindeligt på tværs af landets mange sociale medier.
Kinas myndigheder er nervøse over brugen af livestream og dens voksende popularitet i landet.
Livestreamerne opfordres til ikke at sende fra offentlige steder, og der er store begrænsninger for, hvad bloggerne kan sige, uden at det kan få konsekvenser.
At udtrykke personlige holdninger kan få fatale konsekvenser, hvis myndighederne mener, at holdningerne er politiske eller i modstrid med regeringens politik.
Livestreamerne skal også være forsigtige med ikke at blive set som 'vulgære'.
Læs også:Ups!
Se Starbucks-koppen fra Game of Thrones alle taler om - og 4 andre sjove fejlFacebookTwitterKopier linkEmner:Kina|BBC




https://www.dr.dk/nyheder/indland/trump-kommer-maaske-til-danmark-et-praesidentbesoeg-stiller-store-sikkerhedskrav

Trumps aflyste besøgSe temaIndlandTrump kommer måske til Danmark: Et præsidentbesøg stiller store sikkerhedskravKun tre præsidenter har lagt vejen forbi Danmark gennem tiden.
Da Donald Trump i går blev spurgt af en gruppe journalister, om han besøgte andre lande end Polen til september, nævnte han, at han måske vil komme forbi Danmark.
Af Thea Deleuran Müller31.
juli 2019 kl.
12.
45Bemærk: artiklen er mere end 30 dage gammelLæs opI går aftes dansk tid nævnte præsident Donald Trump i forbifarten til en gruppe journalister, at han måske vil lægge vejen forbi Danmark på vej til et besøg i Polen.
Det har i den grad fået rygterne til at løbe, da besøget i Polen allerede er den 1.
september i år.
Hvilket i så fald betyder, at Trump sætter fødderne på dansk jord i løbet af den næste måneds tid.
Selvom det endnu er uvist, om præsidenten rent faktisk kommer til Danmark, vil et besøg af den kaliber i den grad stille store krav til det danske politi, lyder det fra Claus Oxfeldt, der er formand for Politiforbundet:- Fra det øjeblik, man ved, at Donald Trump vil sætte sine ben på dansk jord, så starter der jo et kæmpestort planlægningssetup imellem Rigspolitiet og PET.
Kortene holdes tæt ind på kroppenHvordan det helt konkret fungerer, kan Claus Oxfeldt ikke komme nærmere ind på, men det vil aktivere mange danske politifolk.
Både fra PET og resten af dansk politi.
- Det er et spørgsmål om at holde kortene tæt til kroppen og ikke fortælle, hvad man har af planer, så potentielle gerningsmænd kan planlægge efter det.
Den helt store opgave er at sikre, at der ikke sker noget, der ikke må ske, fortæller politiforbundsformanden.
Derfor samarbejdes der også tæt med Secret Service, som står for at holde amerikanske præsidenter sikre.
- Der er ingen tvivl om, at det kræver et stort set up, og at man hele tiden har det antal sikkerhedsvagter og almindelige politifolk til rådighed, så hvis der skulle opstå en eller anden situation, så kan man også tackle den, siger han.
For det handler om at forberede sig på både tænkelige og utænkelige scenarier, lyder det.
- Man skal virkelig være kreativ i sin tankegang, men det er noget, som PET og Rigspolitiet er fantastisk dygtige til, og det er i tæt samarbejde med det amerikanske politi.
Læs også:Trump lufter muligheden for Danmark-visitPræsidenten har selv køretøjer medDa Donald Trump lagde vejen forbi Storbritannien sidste sommer, blev 10.
000 britiske betjente hentet til London.
Ud over at den amerikanske præsident flyver i en ombygget Boeing 747-200B, der er bygget til at modstå luftangreb, har præsidenten også sit eget sikkerhedsopbud med.
I dagene op til et præsidentbesøge flyves køretøjer til destinationen via transportfly.
Blandt andet præsidentens køretøj, der kaldes 'The Beast'.
Dem er der to af, hvor den ene transporterer præsidenten, og den anden er til afledning.
Et eksempel på en typisk kortege for præsidenten.
Formationen og antallet af køretøjer kan variere.
Et eksempel på en typisk kortege for præsidenten.
Formationen og antallet af køretøjer kan variere.
Hvis Donald Trump besøger Danmark er han den fjerde i rækken af siddende præsidenter, der kommer til landet.
Første gang det berømte præsidentfly, der går under navnet Air Force One, satte landingsstellet på dansk jord, var da daværende præsident Bill Clinton besøgte Danmark tilbage i 1997.
Andet besøg var da den daværende statsminister Anders Fogh Rasmussen (V) tog imod præsident George W.
Bush og hans hustru Laura Bush 6.
juli 2005.
De to besøg kender den nu pensionerede Hans Jørgen Bonnichsen mere til end de fleste.
Han sad som operativ chef for PET fra 1997 til 2006, mens de to præsidenter besøgte Danmark.
Læs også:Trump besøger London: Har helikoptere, blod og en hær af medarbejdere medEt besøg af den slags betyder blandt andet lukning af motorveje, en sikring af alle de steder, der skal besøges af præsidenten, og en særlig afdeling på Rigshospitalet skal sættes op til, hvis nu der skulle ske noget, fortæller han.
- Man er nødt til at tænke det utænkelige, så man går meget hurtigt i gang med at finde ud af, hvilke steder skal besøges, og hvordan transporten skal ske dertil, siger han.
Da Donald Trump lagde et besøg i London, fløj han eksempelvis i sin egen medbragte helikopter, så det ikke var nødvendigt at lukke eksempelvis motorveje.
'Nogen får travlt med planlægningen'Da den daværende siddende præsident Barack Obama og hans hustru Michelle Obama lagde vejen forbi Danmark i 2009 på det, der kaldes et 'lynvisit, var det regentparret, der tog imod dem på Christiansborg.
Og et besøg af den kaliber trækker på ressourcer, der er pressede i forvejen, siger Claus Oxfeldt fra Politiforbundet.
- Det er et presset politi, men vi har også forståelse for, at når han melder sin ankomst, siger man selvfølgelig også ja tak fra Statsministeriets side, hvis en præsident kommer, siger Claus Oxfeldt.
- Der er nogle, der får travlt med at arbejde med planlægningen, så snart vi ved, hvornår Donald Trump eventuelt lander i Danmark, og hvornår han forlader det igen.
Statsministeriet kan ikke bekræfte, om præsident Donald Trump kommer på besøg.
Statsminister Mette Frederiksen (S) er heller ikke tilgængelig i forhold til at kommentere Trumps udmelding.
FacebookTwitterKopier linkEmner:Anders Fogh Rasmussen (politiker)|Barack Obama (politiker)|Socialdemokraterne|USA|Politi




https://www.dr.dk/nyheder/indland/mand-sigtet-drabsforsoeg-paa-politibetjent-paa-taasinge

IndlandMand sigtet for drabsforsøg på politibetjent på TåsingeDen sigtede kunne ikke selv møde op til grundlovsforhør af lægelige årsager.
En 53-årig mand er sigtet for med skud at have forsøgt at dræbe en politibetjent under en politiaktion på Tåsinge i går.
Af Nynne Hein Møller og Anne Mette Thrane31.
juli 2019 kl.
10.
28 | opdateret 31.
juli 2019 kl.
16.
42Bemærk: artiklen er mere end 30 dage gammelLæs opArtiklen er opdateret med citater fra Fyns Politi.
Det var formentlig et familie-anliggende, der var årsag til at en 53-årig mand og en politibetjent blev såret på Tåsinge tirsdag.
Det oplyser politikommissær Jack Liedecke fra Fyns Politi.
En 53-årig mand er sigtet for med skud at have forsøgt at dræbe en politibetjent under en politiaktion på Tåsinge i går.
Det skriver Fyns Anklagere på Twitter.
Der blev afholdt grundlovsforhør i sagen ved retten i Svendborg onsdag klokken 14.
Men manden kunne "af lægelige årsager" ikke deltage i det, oplyser Fyns Anklagere.
Retsmødet blev afholdt for lukkede døre.
Den 53-årige blev ved grundlovsforhøret varetægtsfængslet i fire uger og sigtet for trusler og drabsforsøg på politimanden.
Havde forskanset sig i husTirsdag klokken 13.
13 modtog politiet en anmeldelse om, at en person i en ejendom nær Bjerreby på Tåsinge havde afgivet trusler med et våben og senere skudt mod en anden person og siden forskanset sig i sit hus.
Flere patruljer blev herefter sendt til adressen.
Og ifølge oplysninger fra politiet blev der affyret skud sidst på eftermiddagen.
En politibetjent blev ramt af skud i overarmen under politiaktionen, og gerningsmanden selv blev hårdt såret.
Det skal nu fastlægges via efterforskningen, hvordan det gik til og i hvilken rækkefølge, fortæller politikommissær Jack Liedecke fra Fyns Politi.
- Vores våbenteknikere arbejder stadigvæk på stedet med henblik på at fastlægge, hvor mange skud der er afgivet, siger han.
Læs også:Mand hårdt såret og betjent ramt af skud på TåsingeBåde gerningsmanden og politibetjenten blev efterfølgende overført til Odense Universitetshospital.
Her er politibetjenten ifølge Fyns Politi blevet opereret for sine skader i armen.
Han er stadig indlagt.
Lige nu er der gang i to efterforskninger af forløbet blandt andet politiets rolle i episoden, fortæller politikommissær Jack Liedecke fra Fyns Politi.
- I forbindelse med episoden, hvor en person kommer til skade i forbindelse med politiets magtanvendelse, så fremgår det af retsplejeloven, at så skal Den Uafhængige Politiklagemyndighed ind og efterforske sagen, derfor kører de en sideløbende efterforskning.
FacebookTwitterKopier linkEmner:Fyns Politi|Kriminalitet|Politi|Fyn|Tåsinge




https://www.dr.dk/nyheder/penge/krisetegn-foerste-gang-i-11-aar-ventes-usas-centralbank-saenke-renten

BidragssatserSe temaPengeKrisetegn?
For første gang i 11 år ventes USA's centralbank at sænke rentenIkke siden finanskrisen har USA's centralbank sat renten ned.
Den Amerikanske Centralbank, FED, har i lang tid været under pres fra præsident Donald Trump og markedet, som kræver lavere renter.
For første gang i 11 år ventes renten i dag at få et vrid nedad  Colourbox & DR)Af Mathias Sommer31.
juli 2019 kl.
09.
25Bemærk: artiklen er mere end 30 dage gammelLæs opFor første gang siden finanskrisen ventes USA's centralbank, FED, senere i dag at sende renten nedad.
Dermed følger centralbanken i halen på klodens øvrige centralbanker, som i disse uger skruer yderligere op for den lempelige pengepolitik.
Centralbankerne pumper penge ud i økonomien for at holde gang i hjulene og opstille værn mod en eventuel krise.
- Vi kan se, at de lange renter i Danmark og de lange renter i USA falder ret kraftigt.
Det skyldes, at Den Europæiske Centralbank, ECB, i sidste uge var ude at sige, at de vil skrue yderligere op for den lempelige pengepolitik.
- Og det skyldes, at FED i dag ventes at sænke renten med et kvart procentpoint.
Det er første gang siden 2008, at det sker, så det er ret stort, siger Anders Svendsen, der er chefanalytiker i Nordea.
Rentesænkning midt i en højkonjunkturTimingen for FED's rentesænkning kan virke besynderlig.
Det går nemlig glimrende for amerikansk økonomi, som befinder sig midt i et historisk langt og solidt opsving.
De sidste ti år har centralbankerne været aggressive for at forhindre, at folk mister deres job, men bivirkningen er, at man giver flere penge til dem, der har en formue i forvejen.
Anders Svendsen, chefanalytiker hos Nordea.
Men bekymringer for brexit, lav inflation og handelskrig gør en rentenedsættelse til rettidig omhu, vurderer Anders Svendsen, chefanalytiker i Nordea:- Den amerikanske arbejdsløshed er tæt på det laveste niveau i 60 år, og alt i alt er amerikansk økonomi stærk.
- Når FED alligevel går ud og sætter renten ned, så er det et udtryk for, at man er nervøs for, at der kommer en afmatning på grund af en meget sløj udvikling i specielt Tyskland og grundet brexit, og så er man nervøs for en handelskrig, siger han.
Formanden for Den Amerikanske Centralbank, Jerome Powell, gav under en høring i Senatet i juli udtryk for, at renten  skal ned.
En rentesænking sender penge ud i samfundet.
Derfor steg aktiekurserne også efter meldingen fra Powell.
Kommer der alligevel ikke en rentenedsættelse onsdag, kan markederne regne med voldsomme fald i aktiekurserne, som har indpriset en nedadgående rentecyklus.
Ulighed og boblerSidste gang USA's centralbank skruede ned for styringsrenten var i efteråret 2008, da finanskrisen netop havde slået benene væk under verdensøkonomien.
Lempelig pengepolitikPengepolitik er de handlinger, en centralbank foretager for at påvirke et lands økonomiske situation.
Centralbanken kan påvirke samfundsøkonomien ved at ændre på renten eller pengemængden i samfundet.
Nationalbanken styrer eller påvirker dermed borgernes mulighed for at låne penge, hvilket påvirker forbruget.
Hvis formålet er en øget efterspørgsel, kan Nationalbanken føre en lempelig pengepolitik.
Så sættes renten ned, så det bliver lettere for borgerne at låne penge.
Konsekvensen er, at forbruget stiger.
En øget efterspørgsel efter varer vil få produktionen til at stige, hvilket igen vil betyde behov for arbejdskraft.
Arbejdsløsheden vil falde, men importen vil stige.
Det kan føre til, at lønniveauet vil stige, så danske varer bliver dyrere at producere.
Så vil efterspørgslen efter danske varer i udlandet falde, og det kan betyde starten på en negativ spiral.
Siden har FED flere gange puffet renten op til sit nuværende niveau på omkring 2,5 procent.
Forventningen fra markedet er, at der over den næste tid skal skæres en pæn luns af det tal.
Og det er i sig selv historisk, forklarer Anders Svendsen:- Det er første gang, man starter en rentenedsættelsescyklus i så lavt et renteniveau.
Men vi må nok også indse, at det er den virkelighed, vi lever i nu.
Og kigger man mod Europa ligger renten jo også markant lavere, siger han.
Målet med en rentenedsættelse er at sikre høj aktivitet i økonomien.
Men en rentesænkning betyder også, at gælden i samfundet vokser, og at der ikke er redskaber tilbage i den pengepolitiske værktøjskasse, hvis der pludselig skulle gå hul på en boble.
- Lave renter har kæmpe effekter.
Den ene effekt er, at der risiko for finansielle bobler.
Bobler på boligmarkedet, bobler på aktiemarkedet, bobler på obligationsmarkedet.
Kigger man tilbage på finanskrisen, så var en del af forklaringen de historisk lave renter, som var med til at presse boligpriserne op i USA og i dele af Europa, siger chefanalytikeren.
Kort før USA's centralbank offentliggør sin formodede rentenedsættelse, er USA's præsident, Donald Trump, ude med riven, fordi han ikke mener, "The Fed" gør "nok".
Anders Svendsen peger også på en anden konsekvens af de enormt lave renter i øjeblikket: Større ulighed i samfundet.
- Når du sætter renten ned, gavner det dem, der har en formue, de rige.
De, der ikke har en formue, får ikke gavn af lave renter.
- De sidste ti år har centralbankerne været aggressive for at forhindre, at folk mister deres job, men bivirkningen er, at man giver flere penge til dem, der har en formue i forvejen, siger Anders Svendsen.
RentebundenHelt anderledes er renteniveauet i Europa, hvor Den Europæiske Centralbank, ECB, siden finanskrisen har forsøgt at sparke økonomien i Eurozonen i gang ved at pumpe milliarder ud i opkøbsprogrammer og minusrenter.
- Situationen er specielt skæv i Europa, hvor ECB ikke har formået at normalisere økonomien efter finanskrisen, lige som man har i USA.
ECB arbejder ud fra et mål om at ramme en inflation på to procent, og det er efterhånden nogle år siden, at man har ligget der.
Men det betyder altså også, at der ikke er meget at skyde med, hvis der kommer en afmatning i økonomien, siger Anders Svendsen.
På de danske statsobligationer er renten nu faldet til så lavt et niveau, at det koster investorerne penge at købe en statsobligation.
Skal en investor bringe sine penge i sikkerhed i Danmark i et enkelt år, koster det 0,8 procent i minusrente.
,- Renterne kan ikke falde meget mere.
Der kan ikke rigtigt være mere i sprøjten.
Måske ser vi et yderligere fald nu, hvor FED er ved at komme i gang med en lempelsespakke.
Men det er et ekstremt rentemiljø, som vi har lige nu.
Særligt i Europa, siger Anders Svendsen.
Det betyder renten for dig•Lave renter giver lave danske boligrenter.
•Under normale omstændigheder følger Nationalbanken i Danmark renteændringerne i ECB, fordi den danske krone er bundet i fast kurs til euroen.
•ECB går efter en inflation på knap to procent.
ECB kan sætte renten ned for at få inflationen op.
•Ligger inflationen for lavt, vil forbrugerne holde igen, og investeringerne stoppe, da forventningen om endnu lavere priser holder forbruget i ave.
Hvorfor købe i dag, når man kan få det billigere i morgen?
•En rentenedsættelse svækker euroen, så eurokursen ikke er for stærk i forhold til dollaren.
•En svagere euro vil gøre varer fra eurolandene billigere i udlandet, sætte gang i eksporten og dermed væksten.
•Når væksten kommer op i gear, vil forbrugerne bruge flere penge, og inflationen vil stige, er målet.
•/ritzau/FacebookTwitterKopier linkEmner:Den Europæiske Centralbank|Donald Trump (politiker)|Økonomi|Samfundsøkonomi|USA




https://www.dr.dk/nyheder/udland/doemte-drab-paa-louisa-og-maren-i-marokko-anker

Dansker og nordmand dræbt i MarokkoSe temaUdlandDømte for drab på Louisa og Maren i Marokko ankerTre mænd, der blev idømt dødsstraf for terrordrabene på en norsk og en dansk kvinde, anker deres domme.
(ARKIV) Blomster og billeder til minde om 24-årige Louisa Vesterager Jespersen og 28-årige Maren Ueland foran Københavns Rådhus, mandag den 21.
januar 2019.
31.
juli 2019 kl.
15.
11 | opdateret 31.
juli 2019 kl.
18.
18Bemærk: artiklen er mere end 30 dage gammelLæs opDe mænd, der er blevet dømt for at have dræbt danske Louisa Vesterager Jespersen og norske Maren Ueland i Marokko, anker deres domme.
Det skriver det norske nyhedsbureau NTB.
Ifølge NTB er det uvist, om de anker skyldspørgsmålet eller alene strafudmålingen, men de tre hovedmænd har tidligere erkendt, at de stod bag drabene.
De tre - 25-årige Abdessamad El Joud, 27-årige Younes Ouziad og 33-årige Rachid Afati - blev 18.
juli dømt til døden for drabene på de to skandinaviske kvinder.
Desuden blev en mand idømt 20 års fængsel, og 20 andre fik straffe på mellem 5 og 30 års fængsel for deres rolle i drabene.
Læs også:Foreløbig punktum i Marokko-terrorsag: Dødsdømte modtog straf i tavshed24-årige Louisa Vesterager Jespersen og 28-årige Maren Ueland blev dræbt i Atlas-bjergene i december sidste år, da de var på vandretur i området.
Halshugget på videoDe blev slået ihjel med kniv og efterfølgende halshugget.
Det hele blev optaget på video af de tre Islamisk Stat-sympatisører.
Ifølge nyhedsbureauet AFP har Abdessamad og Younes under sagen erkendt, at de dræbte de to kvinder.
Rachid har erkendt, at han optog drabene på sin mobiltelefon.
Familien til Maren Ueland havde krævet fem millioner marokkanske dirham - cirka 3,5 millioner kroner - i godtgørelse.
Retten tilkendte familien to millioner dirham - omkring 1,4 millioner kroner.
Pårørende har også anketHendes familie har også besluttet at anke, oplyser familiens marokkanske bistandsadvokat, Azeddine Kabbai, i en e-mail til NTB.
Familiens norske bistandsadvokat, Ragnar Falck Paulsen, forklarer til NTB, at familiens anke kom, efter at de dømte havde anket.
Ueland-familien har blandt andet anket, så dens marokkanske bistandsadvokat får ret til at være til stede i retssalen under ankesagen, der ventes at blive behandlet til september eller oktober.
En eventuel erstatning vil blandt andet blive brugt til uddannelse og forebyggelse af terrorisme i Marokko.
Dansk familie kræver erstatningDen danske familie har i sagen krævet en erstatning på cirka syv millioner danske kroner fra den marokkanske stat for dens "moralske ansvar" i hændelsen.
Familiens advokat i Marokko, Khalid Elfatatoui, oplyser til Ritzau, at dette spørgsmål dog er henvist til en administrativ domstol og først afgøres, når ankesagen er afsluttet.
Han fortæller i øvrigt, at han venter, at ankesagen kan begynde i september.
Der er dog ingen dato endnu.
/ritzau/FacebookTwitterKopier linkEmner:Islamisk Stat|Marokko|Mord|Terrorisme|Retsvæsen




https://www.dr.dk/nyheder/udland/send-ikke-sejren-til-trump-moderate-angriber-sanders-og-warren-i-tv-debat

Udland'Send ikke sejren til Trump' - moderate angriber Sanders og Warren i tv-debatEn tv-debat mellem demokratiske kandidater i USA i nat kom til at handle om ideologi.
Bernie Sanders og Elizabeth Warren stod på flere måder side om side ved nattens debat.
Af Jakob Busk Olsen31.
juli 2019 kl.
09.
00Bemærk: artiklen er mere end 30 dage gammelLæs opDer var lagt op til det store slag om venstrefløjen, da ti aspiranter til titlen som Demokraternes præsidentkandidat i USA i 2020 i nat mødtes til tv-debat i Detroit.
Den første af i alt to debatter havde nemlig deltagelse af de to mest prominente venstrefløjsprofiler i det store felt af demokratiske kandidater: Bernie Sanders og Elizabeth Warren.
Præsidentvalg i USADer skal være præsidentvalg i USA i 2020.
Demokraterne har sat gang i valgkampen om at finde partiets præsidentkandidat.
Demokraterne vil begynde at stemme på deres favoritkandidat ved primærvalgene i starten af 2020.
Kandidaten med flest delegerede, når det hele er overstået, er partiets præsidentkandidat.
De forskellige stater har forskellige regler for, hvordan de fordeler deres delegerede.
De største stater har flest delegerede i spil.
Men Sanders og Warren kom aldrig i infight - tværtimod.
De to senatorer gjorde gennem hele debatten fælles front mod angreb fra mere moderate kandidater.
Sidstnævnte frygter, at Demokraterne er i gang med en venstredrejning, der i sidste ende vil give Donald Trump fire år mere i Det Hvide Hus, fordi en venstreorienteret præsidentkandidat vil være uspiselig for de midtervælgere, der normalt afgør valg i USA.
Sanders og Warrens reformforslag blev blandt andet kaldt for "ønskelistepolitik" af den moderate guvernør Steve Bullock fra delstaten Montana, mens tidligere guvernør John Hickenlooper appellerede til de demokratiske vælgere om ikke "at sende sejren til Trump" ved at nominere en venstreorienteret kandidat.
De ti deltagere i nattens debat på tv-stationen CNN.
Sundhedspolitik i fokusDen ideologiske kamp hos Demokraterne blev særligt tydelig, da kandidaterne i nat blev spurgt til deres visioner for det amerikanske sundhedssystem.
Både Bernie Sanders og Elizabeth vil gøre op med den forsikringsmodel, som sundhedsvæsenet i USA i øjeblikket hviler på og i stedet indføre et universelt sundhedssystem, som man for eksempel har i Skandinavien.
Warren og Sanders foreslår at gøre private sundhedsforsikringer ulovlige.
Hvem fører?
Joe Biden: 32 procentBernie Sanders: 16,2 procentElizabeth Warren: 14 procentKamala Harris: 10,5 procentPete Buttigieg: 5,8 procentAlle andre kandidater har under 3 procents opbakning.
Kilde: Et gennemsnit af meningsmålinger fra tjenesten RealClearPolitics- Hvorfor er man så forhippet på at tage ting væk fra amerikanerne, spurgte kongresmedlem John Delaney.
Men Elizabeth Warren slog igen til begejstring for publikum i salen.
- Vi prøver ikke at tage sygesikring fra nogen som helst.
Det er det, Republikanerne prøver på at gøre, lød det fra den 70-årige senator.
- Svaret er at gøre op med medicinalvirksomhederne og forsikringsselskabernes profitjagt, supplerede Bernie Sanders.
Trump og udlændingeDonald Trump og hans politik fyldte også en stor del af debatten.
Der var især fokus på indvandring og grænsen til Mexico.
Også her var der uenighed blandt kandidaterne.
Alle tog afstand fra præsidentens politik, hvor myndighederne adskiller migrantbørn fra deres forældre.
Men der var ikke enighed om at afkriminalisere grænsekrydsninger.
Migranter, der søger mod USA, bliver utvivlsomt et centralt emne ved præsidentvalget i 2020.
Igen udviklede diskussionen sig til en kamp mellem mere venstreorienterede og mere midtersøgende holdninger.
Steve Bullock advarede om, at en mere lempelig grænsepolitik sammen med et universelt sundhedssystem i endnu højere grad vil gøre USA til en magnet for migranter.
"At søge asyl" er "ikke en forbrydelse", skød Elizabeth Warren tilbage.
Nu bliver det personligtMens nattens debat faktisk kom til at handle om politik, kan det blive anderledes personligt, når de resterende ti demokratiske kandidater mødes i Detroit natten til torsdag, skriver New York Times.
Her deltager favoritten i det demokratiske felt, tidligere vicepræsident Joe Biden, som leverede en skuffende præstation ved den første store tv-debat i sidste måned.
Joe Biden (tv) og Kamala Harris (th) krydsede klinger ved den første tv-debat mellem de demokratiske kandidater i juni.
Biden blev dengang angrebet hårdt af senator Kamala Harris, som også er på scenen i nat.
Joe Biden blev opfattet som defensiv i det første møde og har på forhånd lovet, at han "ikke har tænkt sig at være lige så flink" denne gang.
Hvem, der skal repræsentere Demokraterne ved præsidentvalget i USA i 2020, bliver afgjort ved de såkaldte primærvalg, som begynder i februar næste år.
Den endelige demokratiske kandidat bliver nomineret på partiets konvent i juli.
Mød 22 politikere, der håber på at blive Demokraternes præsidentkandidat i 2020: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21FacebookTwitterKopier linkEmner:Bernie Sanders (politiker)|Donald Trump (politiker)|USA|Valg og folkeafstemninger|New York Times




https://www.dr.dk/nyheder/udland/ngo-900-migrantfamilier-er-det-seneste-ar-blevet-adskilt-i-usa

UdlandNgo: 900 migrantfamilier er det seneste år blevet adskilt i USANgo beder dommer vurdere, om Trumps administration har haft grund til at adskille 911 børn fra deres forældre.
Cirka 20 procent af de 911 børn, der er blevet adskilt fra deres familier, er under fem år gamle.
31.
juli 2019 kl.
06.
04Bemærk: artiklen er mere end 30 dage gammelLæs opFlere end 900 migrantbørn - herunder spædbørn og småbørn - er blevet adskilt fra deres forældre ved grænsen til USA det seneste år.
Det sker på trods af, at en dommer har beordret Trump-administrationen at begrænse adskillelsen af migrantfamilier markant.
Det oplyser menneskerettighedsorganisationen American Civil Liberties Union (ACLU).
Organisationen har tirsdag bedt en dommer om at vurdere, om der har været begrundet årsag til at adskille 911 migrantbørn fra deres forældre ved grænsen det seneste år.
Adskillelserne er sket mellem 28.
juni 2018 og 29.
juni 2019.
Dommer ville stoppe praksisI juni 2018 afgjorde en dommer, at den udskældte praksis med at adskille familier ved grænsen skulle stoppes.
Dog kunne praksissen fortsætte i begrænset omfang, hvis adskillelsen kunne begrundes med eksempelvis hensyn til barnets sikkerhed.
Men rettighedsorganisationen sætter spørgsmålstegn ved, om dommerordren er blevet fulgt efter hensigten.
Eksempelvis er et barn ifølge ACLU blevet adskilt fra sin far, efter at denne blev idømt en fængselsstraf på seks dage for at have forårsaget skader for fem dollar på en ejendom.
Læs også:Sultne, beskidte og syge: Migrantbørn sendt tilbage til udskældt center i TexasEt andet barn på et år blev adskilt fra sin far, fordi han havde ladet barnet sove med en våd ble, fremgår det af organisationens liste.
Og en toårig pige blev adskilt fra sin far, efter at myndighederne havde vurderet, at hun var underernæret.
Hendes far, der kom fra et "ekstremt fattigt samfund", hvor underernæring er udbredt, blev beskyldt for omsorgssvigt, skriver ACLU.
Cirka 20 procent af de 911 børn, der er blevet adskilt fra deres familier, er under fem år gamle, opgør organisationen.
Kun tre børn er genforenet med forældreDe fleste forældre har i ugevis ikke fået at vide, hvor deres børn er blevet sendt hen.
Og flere har heller ikke fået at vide, hvorfor de er blevet adskilt.
Omkring en tredjedel af børnene er blevet overladt til en amerikansk, katolsk velgørenhedsorganisation, som oplyser, at kun tre børn er blevet genforenet med de forældre, som de ankom til grænsen sammen med.
Da praksissen blev ændret i juni 2018, var flere end 2700 børn allerede blevet adskilt fra deres forældre ved grænsen, som dommeren beordrede skulle genforenes med deres forældre.
- Det er chokerende, at Trump-administrationen fortsætter med at tage babyer fra deres forældre, siger advokat Lee Gelernt fra ACLU.
- Administrationen må ikke få lov til at omgå dommerens ordre med henvisning til eksempelvis små trafikale lovovertrædelser.
I alt 678 af de 911 børn er blevet adskilt, fordi forældrene er blevet anklaget for at have begået en form for kriminalitet, fremgår det af opgørelsen.
/ritzau/APFacebookTwitterKopier linkEmner:USA|Kriminalitet




https://www.dr.dk/nyheder/penge/dsv-ansaetter-50-100-til-handtere-brexit-uden-aftale

BrexitSe temaPengeDSV ansætter 50-100 til at håndtere brexit uden aftaleEt britisk exit fra EU uden aftale kan blive kaotisk, fortæller DSV-direktør Jens Bjørn Andersen til Børsen.
Eksportvirksomheder frygter køer ved havnen til Dover, hvis Storbritannien forlader EU uden en aftale.
(Arkivofoto).
)31.
juli 2019 kl.
15.
05Bemærk: artiklen er mere end 30 dage gammelLæs opDen danske logistikvirksomhed DSV indstiller sig så småt på, at Storbritannien forlader EU uden en aftale.
Derfor hyrer DSV 50-100 toldeksperter, der skal hjælpe med at håndtere den situation.
Det fortæller DSV's topchef, Jens Bjørn Andersen, onsdag til Børsen.
- Vi skal levere løsninger i et no-deal scenarie, der sagtens kan blive kaotisk.
Ingen kan rigtig give sikre svar på, hvad der kommer til at ske, siger han til erhvervsavisen.
- Bliver der trafikkaos hele vejen fra London til Dover?
Skal alle transporter toldkontrolleres?
Derfor kommer vi til at ansætte 50-100 toldspecialister i Danmark, Storbritannien og i øvrige af vores centre.
Storbritannien udgør omkring fem procent af DSV's aktiviteter globalt.
Forventer opbremsningTidligere på dagen fortalte Jens Bjørn Andersen til Ritzau Finans, at han spår en midlertidig kortvarig opbremsning i samhandlen, når Storbritannien forlader EU.
- Det er klart, at UK (Storbritannien, red.
) ikke er det bedste sted at være lige nu.
Det er et usikkert marked, og det bølger som en sinuskurve fra positivt til det modsatte, sagde han til Ritzau Finans.
DSV har onsdag fremlagt regnskab, der viser, at selskabet fortsat vinder markedsandele og øger omsætningen trods et presset marked.
/ritzau/FacebookTwitterKopier linkEmner:DSV|Jens Bjørn Andersen (erhvervsleder)|Storbritannien|EU|Transportvirksomhed




https://www.dr.dk/nyheder/vejret/massiv-regn-afloeser-strandvejr-flere-steder-ramt-af-dobbelt-skybrud

VejretMassiv regn afløser strandvejr: Flere steder ramt af dobbelt skybrudIndtil videre er der registreret dobbelt skybrud på Femø og i Viborg, oplyser DMI.
En cyklist udfordres af den kraftige regn, der ramte Aalborg tirsdag eftermiddag.
Af Thea Deleuran Müller31.
juli 2019 kl.
07.
19Bemærk: artiklen er mere end 30 dage gammelLæs opSolen og strandvejret er over det seneste døgn blevet erstattet af et mere vådt vejr.
I nat er store mængder regn faldet over det meste af Danmark.
Flere steder i landet er ramt af skybrud, og enkelte steder har fået regn, der svarer til dobbelt skybrud.
Ved et normalt skybrud falder der 15 mm på 30 minutter, og ved et dobbelt et af den slags falder der 30 millimeter regn på en halv time.
Det blev registreret i både Viborg og på Femø.
Og det er ekstremt store mængder vand på kort tid, lyder det fra vagtchef hos DMI, Dan Nilsvall.
- Nogle steder har fået den forventede mængde nedbør, der falder på én måned, i løbet af et døgn.
I blandt andet Jylland og på Lolland Falster er der nogle steder faldet mere end 50 mm regn i løbet af aftenen og natten.
Uvejret, der også havde torden med sig, kom ind over landet i går aftes og bevægede sig mod øst.
Og det er ikke helt slut med det våde vejr, hvilket kan give udfordringer her til morgen, siger Dan Nilsvall ved DMI:- Hvis man er ude og køre på vejene, kan der være det, der kaldes aquaplanning.
Aquaplanning forekommer, når der ligger for eksempel vand på vejene, og bilen derfor kan miste sit greb på vejen.
Bilister skal derfor være opmærksomme, lyder det fra vagtchefen.
Hvis du skal ud i dag, er det også en god idé at tage paraplyen under armen, for vejret vil i løbet af dagen være til den våde side.
Lokalt kan der stadig kan komme store mængder regn.
- Der kan måske falde en 15 til 30 millimeter regn i løbet af en time eller to nogle steder, siger Dan Nilsvall.
Det vil dog klare op i løbet af dagen, og enkelte steder kommer solen måske også til at titte frem, lyder det.
FacebookTwitterKopier linkEmner:Vejret|Danmarks Meteorologiske Institut|Viborg|Twitter|Jylland




https://www.dr.dk/nyheder/politik/bredt-politisk-flertal-vil-tage-lattergassen-fra-unge

PolitikBredt politisk flertal vil tage lattergassen fra ungeEt flertal over den politiske midte melder sig klar til at indføre regulering for salg af lattergaspatroner.
Mængden af lattergaspatroner i bybilledet vidner om, at lattergas er blevet en større del af nattelivet og en tur i byen for mange.
(arkivfoto) 31.
juli 2019 kl.
07.
35 | opdateret 31.
juli 2019 kl.
09.
48Bemærk: artiklen er mere end 30 dage gammelLæs opI jagten på en hurtig og billig rus suger især unge lattergas, men det skal være slut.
Der tegner sig et bredt politisk flertal for at sætte en række begrænsninger på, hvem der kan købe lattergaspatroner og hvor de kan købes.
Både Socialdemokratiet, De Radikale, SF, Venstre, DF og De Konservative er villige til at regulere salget.
Hvor mange har prøvet lattergas?
I Ungeprofilundersøgelsen fra efteråret 2017 har 70.
573 unge i alderen 12-25 år svaret på spørgsmål om blandt andet brug af lattergaspatroner.
- I alt har godt syv procent af gruppen svaret, at de har prøvet lattergas som rusmiddel.
- 5,3 procent af dem var piger/kvinder.
9,1 procent var drenge/mænd.
- Blandt de unge under 18 år har 4,6 procent svaret, at de har prøvet lattergas.
Blandt dem over 18 år er det 15,3 procent.
- Undersøgelsen er ikke repræsentativ, men anses for at være det bedste bud på en kilde til unges forhold til rusmidler.
Kilder: Københavns Politi og træk i data fra Ungeprofilundersøgelsen foretaget af Jakob Demant for Ritzau.
/ritzau/- Det er dybt, dybt bekymrende, at så mange unge tilsyneladende leger kispus med livet og eksperimenterer med lattergas.
Det skal vi have sat en stopper for, siger Venstres sundhedsordfører, Jane Heitmann.
Allerede i foråret var regulering af lattergaspatroner på dagsordenen, og et lovforslag skulle tredjebehandles i maj.
Da der i begyndelsen af maj blev udskrevet folketingsvalg, gik forslaget dog i sig selv igen.
Flere henvendelser om problemerI onsdagens udgave af Politiken advarer en overlæge Asmus Bisgaard, der arbejder ved Regions Hovedstadens akuttelefon, om, at flere unge ringer ind om lattergaspatroner.
Mens der i 2017 og 2018 kom henholdsvis 11 og 29 henvendelser om problemer ved brug af patronerne, er det i 2019 nået op på 22 henvendelser, fortæller overlægen.
Og det er farligt.
Lattergaspatronerne er uden ilt, og når man suger patronerne for at få den 20-40 sekunders rus, risikerer man at få iltmangel og dø.
Der er en række reguleringshåndtag, som partierne ønsker at dreje på.
DF: Større kontrol med salgDansk Folkepartis sundhedsordfører, Liselott Blixt, ønsker både at indføre en aldersgrænse, minimumskøb af patroner samt færre steder at købe dem.
- Der skal ikke være salg af enkelte gaspatroner.
Det skal være større indkøb, fordi så sikrer vi, at restauranter ikke har problemer med det.
- Vi skal stoppe det ulovlige salg af patroner over nettet, vi skal sikre, at man kun kan købe det en gros og kun enkelte steder, og så skal der være større kontrol med det, siger hun.
Effekten af lattergas- Misbruget sker typisk med en såkaldt "cracker".
Det er den del af en sifon, som patronen puttes i, og som kan aktivere gassen gradvist.
- På "crackeren" påsættes oftest en ballon, som fyldes med lattergassen.
- Herefter suger personen lattergassen fra ballonen.
- Effekten er for de fleste en heftig rus, der typisk varer mellem 20 og 40 sekunder.
- De fleste griner under rusen, og mange får problemer med at holde balancen.
- Gassen er uden ilt, og der er en risiko for, at man bliver kvalt af iltmangel.
Kilder: Københavns Politi og træk i data fra Ungeprofilundersøgelsen foretaget af Jakob Demant for Ritzau.
Hun bakkes op af De Konservatives sundhedsordfører, Per Larsen.
- Jeg synes personligt, at vi skal have en drøftelse af, om ikke vi kan regulere det, så børn og unge skånes for at komme ud i et misbrug af lattergas.
Læs også:Akuttelefon modtager flere opkald om senfølger af lattergasmisbrugEmnet har endnu ikke været debatteret i partiets folketingsgruppe, og han udtaler sig således på egne vegne.
Sundhedsordfører Jane Heitmann (V) mener, at kampen mod den farlige rus skal ske gennem en begrænsning på køb af patroner.
- Det mest logiske vil være at sige, at man maksimalt kan købe x-antal patroner.
Der er trods alt grænser for, hvor meget flødeskum man skal bruge til lagkage, siger hun.
Venstre ønsker ikke en aldersgrænse for køb af patronerne.
Jane Heitmann mener, at en aldersgrænse på eksempelvis 18 år vil give illusionen af, at patronerne ikke er farlige, hvis man er fyldt 18.
/ritzau/FacebookTwitterKopier linkEmner:Jane Heitmann (politiker)|Kirsten Normann Andersen (politiker)|Venstre|Det Konservative Folkeparti|Sundhedspolitik




https://www.dr.dk/nyheder/regionale/syd/koereskoler-tilbyder-gratis-laanebiler-til-nyudklaekkede-bilister

Syd- og SønderjyllandKøreskoler tilbyder gratis lånebiler til nyudklækkede bilisterUnge kan låne en bil af deres kørerlærer i 14 dage, men skal selv betale for benzinenAf Anne Mette Dam Thrane og Cecilie Elmose Warnich31.
juli 2019 kl.
11.
38Bemærk: artiklen er mere end 30 dage gammelLæs opNår du har bestået din teori- og køreprøve, kan du få lov at låne en bil i 14 dage for at få kørt nogle ekstra kilometer på landevejene.
Sådan lyder tilbuddet til nye bilister fra 11 sønderjyske køreskoler i samarbejde med en bilforhandler i Skærbæk som en forsøgsordning.
Jeg vil gerne have, at dem, der kommer fra min køreskole, de virkelig kan køre bil.
Og at jeg ikke skal læse om dem i en eller anden uheldig statistik.
Ole Christophersen, KørerlærerNiels Munk-Fredslund er en af de nyudklækkede bilister, som har benyttet sig af tilbuddet.
- Først når man kommer ud at køre selv, bliver man rigtig god, siger han.
Hans forældre har en bil med automatgear, så han er glad for blandt andet at kunne øve gearskifte og koblingspunkt i de 14 dage med lånebil.
- Jeg er mere rutineret.
Ikke som dem, der har haft kørekort i 40 år, men jeg er en mere rutineret bilist end de andre, der fik kørekort og ikke havde en bil bagefter, siger Niels Munk-Fredslund.
Noget andet end kørelektionerEn lånebil kan give bilisterne noget, man ikke kan opnå med kørelektioner, mener Ole Christophersen, der er kørerlærer i Haderslev, og som gerne låner en bil til de køreskoleelever, der lige har fået kortet.
- Jeg vil gerne have, at dem, der kommer fra min køreskole, virkelig kan køre bil.
Og at jeg ikke skal læse om dem i en eller anden uheldig statistik, siger han og fortsætter:- Rutine kan vi ikke give dem, erfaring kan vi ikke give dem, men der kan de komme ud på egen hånd og få lidt erfaring, siger han.
Og den ekstra erfaring hilser FDM velkommen.
- Du får brugt kørekortet i virkeligheden og får nogle kilometer under neglene.
Men man bliver ikke rutineret på de 14 dage - der skal trods alt mere til - men det er en udmærket begyndelse, siger Dennis Lange, der er juridisk konsulent hos FDM.
Håber på mere salgSelv om både kørerlærer og bilforhandler tilbyder ordningen for at give de nyslåede bilister mere rutine, er det dog ikke den eneste årsag.
- Jeg får måske lidt flere elever på den konto, lyder det fra kørerlærer i Haderslev, Ole Christophersen.
Også bilforhandleren håber på, at ordningen giver lidt ekstra salg.
- Jeg håber på, at den dag, de måske skal ud at købe bil, så tænker de også på os, siger bilforhandler i Skærbæk, Jørgen Hansen.
Bilerne lånes både ud til de 17- og 18-årige nye bilister.
De 17-årige må dog kun køre i den, hvis de har en voksen med i bilen.
FacebookTwitterKopier linkEmner:Biltrafik|FDM|Haderslev|Autobranchen|Skærbæk




https://www.dr.dk/nyheder/regionale/hovedstadsomraadet/besoegsven-eller-traener-store-regionale-forskelle-paa-vores

KøbenhavnBesøgsven eller træner: Store regionale forskelle på vores interesser for frivilligt arbejde I Region Syddanmark er idræt populært, mens det sociale område fylder relativt mest i Region Hovedstaden.
Projektet Madskoler, som Landbrug & Fødevarer står bag, er drevet af frivillige.
Af Line Gudnitz Baun31.
juli 2019 kl.
07.
01Bemærk: artiklen er mere end 30 dage gammelLæs opLektiehjælp, indsats i udsatte boligområder eller træner i den lokale hal.
Hver tredje dansker laver frivilligt arbejde, og der er mange muligheder, hvis man gerne vil engagere og involvere sig.
Men der er store regionale forskelle på, hvilke indsatsområder, vi gerne vil lægge vores frivillige timer i.
Det viser en ny undersøgelse fra Danmarks Statistik.
Læs også:Maja arbejder gratis i sine sommerferier: 'Det er mit eget egoprojekt'I Region Syddanmark trækker man gerne i idrætstøjet.
Her beskæftiger idrætsområdet 36 procent af de voksne frivillige medarbejdere, mens tallet på landsplan er 27 procent.
Anderledes ser det ud i Region Hovedstaden, hvor under hver femte frivillig arbejder med idræt.
Det sociale område har det derimod bedst tag i Region Hovedstaden, og det mærker man blandt andet hos Røde Kors Hovedstaden, som har 2.
800 frivillige, der primært er engageret i sociale indsatser.
Hvem er frivillige?
DEN MEST FRIVILLIGE DANSKER65-74 år gammelLang videregående uddannelse eller Ph.
d.
Kommer fra et tyndt befolket områdeKommer fra Syddanmark eller MidtjyllandDEN MINDST FRIVILLIGE DANSKEREr 25-34 år gammelGrundskoleuddannelse, gymnasial, eller erhvervsfaglig uddannelseKommer fra tæt befolket områdeKommer fra Region HovedstadenKilde: Danmarks Statistik- Det er frivillige, der bærer hele arbejdet og hele hjælpen til de mennesker, der har bedt om hjælp og støtte.
Det betyder alt, siger Tina Ingerdahl, der er sektionsleder for sociale aktiviteter i Røde Kors Hovedstaden.
De mange frivilliges engagement har også stor betydning for selve arbejdet, forklarer Tina Ingerdahl:- Frivillige gør ting af et godt hjerte, og de møder dem, de skal hjælpe, i øjenhøjde, så det gør relationen mere tryg, siger hun.
En af dem, som arbejder med frivilligt socialt arbejde, er Saichon Gylling.
Hun har i to år arbejdet som frivillig i Røde Kors Hovedstaden, hvor hun nu er aktivitetsleder for venskabsfamilier.
FRIVILLIGHEDHvor mange er frivillige?
2017: 41 %2016-2017: 39 %2014-2015: 42 %Center for Frivilligt Socialt Arbejdes Frivilligrapport fra 2014 viser, at danskerne lægger en million frivilligtimer om dagen.
Det svarer til, at hver eneste dansker i gennemsnit bruger 15 minutter om dagen på frivilligt arbejde.
Kilde: Center for Frivilligt Socialt ArbejdeHun meldte sig som frivillig, fordi hun gerne ville gøre noget godt for andre, og fordi det hang godt sammen med hendes uddannelse i tværkulturelle studier:- Det var også en god mulighed for at se, hvad det var for et arbejde, og måske få noget på CV'et, siger Saichon Gylling.
En af de mange andre, som bruger sin sommerferie på frivilligt arbejde, er Adil Mirzakhanova, som har trukket i et forklæde på Skolen på Islands Brygge i København.
Hun er frivillig ved projektet Madskoler, som Landbrug & Fødevarer står bag, og som er drevet af frivillige.
Hun lærer ikke kun børnene om den rette ovntemperatur til en kylling, men eksempelvis også hygiejne og kostråd.
- Jeg får lov til at være sammen med en masse glade børn, og så får jeg også mere erfaring i at formidle kost og ernæring til børn, forklarer Adil Mirzakhanova og fortsætter:- Jeg vil gerne arbejde som vikar på et tidspunkt, og så er det jo fedt, at jeg får noget erfaring.
FacebookTwitterKopier linkEmner:Region Hovedstaden|Røde Kors|København|Arbejdsmarked|Ernæring




https://www.dr.dk/nyheder/viden/kroppen/28-aarige-sara-fik-en-kronisk-psykisk-sygdom-jeg-behoever-ikke-vaere-maerket

Kroppen28-årige Sara fik en kronisk psykisk sygdom: 'Jeg behøver ikke være mærket resten af mit liv'Sara Agerbo troede, hendes drømme var knust, da hun blev diagnosticeret med borderline og angst.
Af Thomas Holmegaard Faarup31.
juli 2019 kl.
06.
31Læs opDa Sara Agerbo fik beskeden fra lægen, følte hun sig først lettet.
Så var der altså en grund til, at hun var lidt mærkelig.
Men så kom meningsløsheden og håbløsheden.
For Sara havde fået at vide, at hun led af en kronisk psykisk sygdom.
Og lige dér døde hendes drøm om en uddannelse, et arbejde og en familie.
Hvad betyder kronisk?
Slår man “kronisk” op i ordbogen, står der, at ordet betyder “et langvarigt forløb” eller “noget, der er konstant tilbagevendende”.
Kronisk betyder altså ikke nødvendigvis, at det er en sygdom, som du skal lide af resten af livet.
“Kronisk sygdom” er i den nye undersøgelse defineret ved at vare i mere end 12 måneder, at være tilbagevendende og at være skyld i en funktionel begrænsning eller kræve medicinsk behandling.
Ifølge professor i børne- og ungdomspsykiatri Anne A.
E.
Thorup er det vigtigt, at man ikke tror, at kronisk betyder hele livet, da mange unge bliver så godt som helbredt for de psykiske lidelser, de har tidligt i livet.
- Netop børn og unges udviklingspotentiale gør, at de kan være meget syge i alderen 12-18 år og alligevel blive rask.
Man kan sagtens have spiseforstyrrelse, angst eller OCD og lære at blive rask.
Danskerne lider oftere af kroniske sygdomme, end forskerne hidtil har troet.
Hele 65,6 procent af befolkningen har ifølge nye tal en eller flere kroniske sygdomme.
Tidligere har man regnet med, at det var omkring en tredjedel, der led af kronisk sygdom.
Det er særligt de ældre, der trækker det høje tal op.
For jo ældre vi bliver, desto flere fysiske skavanker får vi.
Men når det kommer til kronisk psykisk sygdom, er det ofte de 16-34 årige, der fylder i statistikken.
Sygdomme som angst, OCD, spiseforstyrrelser og ADHD bliver nemlig primært diagnosticeret, når vi er børn og unge.
Det er seks år siden, 28-årige Sara Agerbo blev diagnosticeret med angst og personlighedsforstyrrelsen borderline.
Hun er i dag i gang med at uddanne sig til pædagog og får forhåbninger på egne vegne, når hun ser venindernes graviditetsbilleder på Facebook.
Men uden hjælp fra pårørende og andre, der kunne fortælle, at en kronisk sygdom ikke nødvendigvis varer for evigt, var hun måske aldrig kommet videre efter diagnosen.
Angsten føles som at være midt i et mareridtSara Agerbo fandt først sent ud af, at hun led af en personlighedsforstyrrelse.
Angsten har hun kæmpet med næsten hele sit liv.
Det er som at være midt i et mareridt.
Oppe i hovedet føles det som om, verden lukker sig om dig.
Og det strammer for din hals og dit bryst.
Sara Agerbo om sin angst.
Hun fik sit første angstanfald, da hun var seks år.
Hun har haft jævnlige angstanfald lige siden.
Nogle gange er det travlhed, der udløser dem.
Andre gange er det tankemylder.
Anfaldene kan også komme helt ud af det blå.
- Jeg begynder at svede helt vildt.
Jeg ryster og får åndenød, siger Sara Agerbo om anfaldene.
- Det er som at være midt i et mareridt.
Oppe i hovedet føles det, som om verden lukker sig om dig.
Og det strammer for din hals og dit bryst.
For Sara Agerbo kan det også føles som en kriblen i kroppen.
Som om der kravler myrer rundt under hendes hud.
- Det er et helvede, du sidder i.
Det føles, som om det aldrig går over, siger hun.
Skrækscenarier tog drømmenes pladsUd over angstanfaldene har Sara Agerbo også måttet kæmpe med et oprørt følelseshav gennem hele sin ungdom.
Og kombinationen af disse dårligdomme ledte til, at hun som 22-årig fik at vide, at hun var kronisk psykisk syg.
- Først var jeg lettet over, at det fik et navn.
Det var en anerkendelse af, at jeg ikke bare var mærkelig, siger Sara Agerbo om den skæbnesvangre dag.
- Men på den anden side er en diagnose jo en bekræftelse af, at der er mange ting, du ikke kan og aldrig kommer til, siger hun.
Forskere har kigget på “alle” danskereVed at kigge på den kontakt, som alle danskere over 16 år har med sundhedsvæsenet, har forskerne bag den nye undersøgelse kortlagt i hvor høj grad, vi danskere lider af kroniske sygdomme.
Hele 4,5 millioner danskere indgår i undersøgelsen, hvor forskerne har zoomet ind på 199 sygdomme, som de definerer som kroniske.
Og det er altså ved at kigge på denne enorme mængde data, at forskerne er kommet frem til, at 65,6 procent af danskerne døjer med kronisk sygdom.
Et tal, der ifølge forskningsrapporten er dobbelt så stort, som hvad Sundhedsstyrelsen regner med.
Kilde: A nationwide study of prevalence rates and characteristics of 199 chronic conditions in Denmark, Aalborg Universitet.
Sara Agerbo drømte om at færdiggøre en uddannelse, få et arbejde og en dag stifte familie.
Men skrækscenarierne tog pludselig drømmenes plads.
- Jeg vil ikke sidde som 40-årig helt alene i min lejlighed med alle mine katte.
Ikke at der er noget galt med det, men det var ikke den drøm, jeg havde for mit liv, siger hun.
Skyerne trak sig sammen over Saras Agerbos fremtid.
Men et sted bag skyerne skinner solen jo som bekendt.
Og hun skulle finde ud af, at 'kronisk' ikke nødvendigvis betyder det, hun troede, det gjorde.
Kronisk sygdom er ikke et stempel for livetHun har siden søgt viden om sin sygdom.
Hun har opsøgt møder og organisationer, hvor hun har mødt både personer med lignende udfordringer og folk med ekspertise inden for feltet.
- Her har jeg lært, at jeg godt kan få det bedre.
At jeg ikke behøver, være mærket resten af mit liv.
- Når du får en kronisk psykisk sygdom, føler du, at kontrollen ryger helt og holdent.
Men den kan du få tilbage, hvis du bevarer håbet, siger Sara AgerboVigtigt at spejle sig i andreIfølge Merete Nordentoft, der professor i psykiatri ved Institut for Klinisk Medicin på Københavns Universitet, er det vigtigt ikke at lukke sig om sig selv, hvis man bliver diagnosticeret med en kronisk psykisk sygdom.
5 kroniske sygdomme, der primært diagnosticeres hos ungeSom 53-årig rammer du gennemsnitsalderen for, hvornår vi døjer med en kronisk sygdom.
Rigtig mange af de fysiske sygdomme som forhøjet blodtryk og diabetes kommer nemlig oftest, når vi er oppe i årene.
Her er de fem sygdomme, hvor gennemsnitsalderen er lavest:Fobisk angst 37,9 årOCD: 35,1 årSpiseforstyrrelser 28,5 årADHD: 31,9 årKnæskader: 36,4 årKilde: A nationwide study of prevalence rates and characteristics of 199 chronic conditions in Denmark, Aalborg Universitet.
- Sidder man med følelsen af, at man er alene med det her, kan det give en stor grad af håbløshed, siger hun.
- Derfor er det for mange bedre at åbne op om deres udfordringer og spejle sig i andre, der er i samme situation.
De pårørende er ekstremt vigtigeIfølge Merete Nordentoft er det også vigtigt at være åben om sin sygdom over for venner og familie.
Det kan Sara Agerbo kun skrive under på.
- Ens pårørende er ekstremt vigtige.
De har kunnet minde mig om vigtige ting, når jeg ikke selv har været i stand til det, siger hun.
Sara Agerbo er stadig i behandling i dag.
Men hun passer samtidig sin uddannelse og rejser tillige rundt og holder foredrag for unge om sin sygdom.
Og som enhver anden 28-årig ser hun en vis portion babybilleder fra veninderne, når hun scroller gennem sit facebookfeed.
- Det er fyldt med dem, siger Sara Agerbo.
- Men når jeg ser nogle af de bekendte, jeg ved også har det svært få børn, så ved jeg, jeg også kan blive klar til det.
FacebookTwitterKopier linkEmner:Psykiske lidelser|Sygdomme og lidelser|Københavns Universitet|Uddannelse|Facebook




https://www.dr.dk/sporten/badminton/antonsen-opnaar-sin-bedste-placering-paa-verdensrangliste

BadmintonAntonsen opnår sin bedste placering på verdensranglisteGode resultater i den seneste måned har sendt Anders Antonsen op på verdensranglistens ottendeplads.
Anders Antonsen kravler op ad verdensranglisten.
31.
juli 2019 kl.
08.
56Bemærk: artiklen er mere end 30 dage gammelLæs opDen danske badmintonspiller Anders Antonsen opnåede karrierens hidtil bedste placering på verdensranglisten, da denne blev opdateret tirsdag.
Således ligger den 22-årige Antonsen nu på listens ottendeplads.
Forinden lå han nummer ni, men han har nu sendt indoneseren Anthony Ginting ned på denne plads.
Med placeringen kan Antonsen gøre sig forhåbninger om at blive seedet til en plads i kvartfinalen, når der fra 19.
til 25.
august spilles VM i Basel.
Læs også:MIN VERSION Antonsen slog verdens bedste: ’Har altid drømt om at være i centrum’Det er stærke resultater i den seneste måneds tid, der har sendt Antonsen op blandt verdens bedste.
Først vandt han guld ved European Games i Minsk, derpå nåede han finalen i den store Indonesia Open, og senest samlede han point ved at nå kvartfinalen i Japan Open.
Mål om top-10Dermed er han godt på vej til at indfri et af sæsonens mål.
- Inden sæsonen var mit mål at slutte i top-10.
Nu er jeg nummer 13, men jeg skal samle mange point for at tage det sidste step op, sagde Antonsen inden European Games for en måned siden.
Anders Antonsen vandt European Games i Minsk 2019.
Trods en periode med skader, allergi og astmaproblemer er Viktor Axelsen med en femteplads stadig bedste dansker på herrernes verdensrangliste.
Japaneren Kento Momota ligger komfortabelt på førstepladsen.
Hos kvinderne ligger Mia Blichfeldt nummer 13, hvilket også er hendes bedste placering i karrieren.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Basel|Japan|Minsk




https://www.dr.dk/nyheder/regionale/nordjylland/personer-over-75-aar-har-i-snit-fem-forskellige-kroniske-sygdomme-der

NordjyllandPersoner over 75 år har i snit fem forskellige kroniske sygdomme: 'Der skal gøres noget'Behandlingen af ældre med flere lidelser skal være bedre, mener Ældre Sagen.
Mange ældre  døjer med flere kroniske sygdomme på samme tid.
Af Klaus Videbæk, Adrian Busk Christensen og Frederik Holst31.
juli 2019 kl.
07.
55Bemærk: artiklen er mere end 30 dage gammelLæs opNår kroppen har oplevet meget og været i gang længe, så bliver det sværere at holde sig fri af sygdomme og skavanker.
Faktisk har ældre over 75 år i gennemsnit fem kroniske lidelser, og en ud af ti har mere end ti.
Det fremgår af en ny stor undersøgelse fra Aalborg Universitet, som DR første gang omtalte i går.
Ikke tidligere har man lavet en så omfattende undersøgelse af kroniske lidelser, og ikke overraskende viser det sig, at det er de ældre, der er hårdest ramt, når det konkluderes, at godt 65 procent af danskere over 16 år har en eller flere kroniske lidelser.
Kroniske lidelser og alderStudiet fra Aalborg Universitet viser, at ældre har markant flere kroniske lidelser end unge.
De 16 til 44-årige har i gennemsnit 1,1 kroniske sygdomme.
De 45 til 74-årige har i gennemsnit 2,7 kroniske sygdomme.
Mens personer over 75 år i gennemsnit har 5,3 kroniske sygdomme.
Tallene dækker dog over store forskelle mellem de enkelte personer i aldersgruppen.
For eksempel har én patient hele 36 kroniske sygdomme.
Kilde: A nationwide study of prevalence rates and characteristics of 199 chronic conditions in Denmark, Aalborg UniversitetOg der bør gøres mere for at give en bedre behandling til de ældre med flere sygdomme, mener Ældre Sagen.
Læs også:Her er de kroniske sygdomme, der oftere rammer unge end ældreI dag sendes de ældre i for høj grad rundt mellem forskellige læger og sygehuse, når de skal modtage behandling for de lidelser og sygdomme, de løber rundt med, siger souschef i organisationen Jens Højgaard.
- Man er utrolig afhængig af, at de her forskellige systemer taler sammen og samarbejder, og det kniber det ofte med, siger han.
81-årig med skavankerEn af dem, der må døje med lidt af hvert på sine ældre dage er 81-årige Karla Anna-Grethe Poulsen fra Aalborg.
Hun er generelt frisk og rørig og går til madlavning og dans, men hun har også sit at se til i forhold til sit hjerte, stofskifte og kolesteroltal – og hun har også problemer med hænder og øjne samt allergi.
Vi har ikke et sundhedsvæsen, der har organiseret sig efter ud fra en viden om, at vi har rigtig mange patienter, som har flere kroniske sygdomme samtidig.
Søren Paaske, professor ved Aalborg UniversitetDerfor tager hun flere forskellige slags medicin hver dag og har gennem tiden været i kontakt med mange læger og sygeplejersker.
- Jeg har rendt fra det ene sygehus til det andet.
Det følger jo med.
Man tager det, som det kommer, siger hun.
Udfordrer systemetDen nye undersøgelse kan bruges til at kaste et kritisk blik på den måde, vi har indrettet vores sundhedssystem på og potentielt gøre livet lettere for Karla Anna-Grethe Poulsen og andre med flere kroniske lidelser.
Læs også:28-årige Sara fik en kronisk psykisk sygdom: 'Jeg behøver ikke være mærket resten af mit liv'Det siger medforfatter på undersøgelsen og professor ved Aalborg Universitet, Søren Paaske.
- Vi har ikke et sundhedsvæsen, der er organiseret ud fra en viden om, at vi har rigtig mange patienter, som har flere kroniske sygdomme samtidig.
I stedet har vi samlet viden om de enkelte sygdomme og lidelser på specialiserede afdelinger på de enkelte sygehuse, påpeger han.
Og det udfordrer behandlingen, særligt af de ældre, mener Søren Paaske.
- Så risikerer vi jo, at patienten får en behandling, som for den enkeltstående sygdom måske er hensigtsmæssig, men for den 'samlede patient’ måske ikke er god og hensigtsmæssig, siger han.
Ikke noget columbusægHos Ældre Sagen ønsker man et opgør med ’silotænkningen’, hvor hver sygdom behandles for sig, så de ældre bliver ført bedre gennem systemet.
- Derfor foreslår vi, at de ældre medicinske patienter får en forløbskoordinator, som kan tage dem i hånden og sikre, at der bliver et sammenhængende forløb, siger Ældre Sagens Jens Højgaard.
Der ligger dog ikke én løsning, der kan give svar på alle udfordringer, mener professor Søren Paaske.
- Vi har ikke fundet et columbusæg til, hvordan vi skal gøre det.
Og det kommer den her undersøgelse heller ikke med et svar på, siger han.
Læs også:Her er de kroniske sygdomme, der oftere rammer unge end ældre- Det er jo grundlæggende en rigtig stor succeshistorie for det danske samfund og det danske sundhedsvæsen, at vi bliver ældre.
Men det bliver en udfordring både for de ældre og for sundhedsvæsenet at finde en måde at få det organiseret på, så man får den rigtige behandling, fortsætter Søren Paaske.
Den nyudnævnte sundhedsminister Magnus Heunicke (S) er endnu ikke vendt tilbage fra ferie og har ikke haft mulighed for at kommentere undersøgelsen.
FacebookTwitterKopier linkEmner:Magnus Heunicke (politiker)|Socialdemokraterne|Ældre Sagen|Sygdomme og lidelser|Aalborg




https://www.dr.dk/nyheder/udland/nordkorea-proveaffyrer-flere-ballistiske-missiler

UdlandNordkorea prøveaffyrer flere ballistiske missilerDen nye affyring kommer mindre end en uge efter, at Nordkorea prøveaffyrede to kortdistancemissiler.
Nordkoreanske statsmedier har løbende udsendt billeder fra sidste uges prøveaffyring af to missiler.
Onsdag morgen har landet igen affyret missiler.
)31.
juli 2019 kl.
05.
45Bemærk: artiklen er mere end 30 dage gammelLæs opTidligt onsdag morgen lokal tid har Nordkorea affyret op til flere ballistiske missiler ud over Det Japanske Hav.
Det meddeler repræsentanter fra Sydkoreas generalstab ifølge det sydkoreanske nyhedsbureau Yonhap.
Missilerne, der blev affyret fra Hodo-halvøen nord for byen Wonsan på den nordkoreanske østkyst, fløj cirka 250 kilometer, før de styrtede i havet.
- Vi analyserer fortsat deres kurs, og hvorvidt der kan komme flere affyringer, tilføjer en embedsmand fra generalstaben til nyhedsbureauet AFP.
Ifølge Sydkoreas forsvarsminister, Jeong Kyeong-doo, er der tale om en anden type missiler, end de der blev affyret sidste uge.
Det skriver nyhedsbureauet Reuters.
Ved prøveaffyringen torsdag var der tale om kortdistanceraketter.
Overtrædelse af FN-reglerOver for nyhedsbureauet Kyodo understreger Japans forsvarsminister, Takeshi Iwaya, at enhver affyring af ballistiske missiler fra Nordkorea over Det Japanske Hav er en overtrædelse af FN's resolutioner.
Nordkorea har ikke kommenteret på affyringen onsdag morgen, men kaldte prøveaffyringen i sidste uge for en advarsel til Sydkorea, der netop havde annonceret nye militærøvelser med USA.
Læs også:Sydkorea: Nordkorea har affyret to missiler ud over havetNordkoreas leder, Kim Jong-un, og USA's præsident, Donald Trump, har længe ført diplomatiske samtaler om det isolerede lands atomprogram.
Over bare et år har de to ledere mødtes tre gange - senest i juni, hvor også Sydkoreas præsident, Moon Jae-in, deltog ved forhandlinger, der foregik i den demilitariserede zone, der deler Den Koreanske Halvø.
Nordkorea har længe kritiseret, at Sydkorea og USA fortsætter med at have fælles militærøvelser i Det Japanske Hav.
Den næste er planlagt til august.
USA har endnu ikke kommenteret på den seneste prøveaffyring.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Militærudstyr|Forenede Nationer




https://www.dr.dk/nyheder/udland/jordskred-og-oversvommelser-i-norge-150-er-evakueret

UdlandJordskred og oversvømmelser i Norge: 150 er evakueretFlere personer er blevet evakueret med både i det vestlige Norge, hvor jordskred har blokeret vejene.
31.
juli 2019 kl.
05.
42 | opdateret 31.
juli 2019 kl.
09.
01Bemærk: artiklen er mere end 30 dage gammelLæs opVoldsom regn har medført oversvømmelser og flere jordskred i det vestlige Norge.
150 personer er tirsdag blevet evakueret fra kommunerne Jølster og Førde.
Flere personer er blevet evakueret med både, fordi vejene er blokeret af jordskred.
Lidt før klokken 21 tirsdag aften ramte endnu et jordskred nær søen Jølstravatnet.
Her blev en bil taget med af jordskreddet, og en person blev set falde i vandet.
Både redningshelikoptere og dykkere samt frivillige fra Røde Kors har bistået i eftersøgningen af personen.
- Vi har ikke overblik over antallet af personer eller biler, men ingen er meldt savnet fra området lige nu, skriver norsk politi i en pressemeddelelse omkring klokken 22.
Jordskredet har blokeret veje, hvilket byder, at flere er blevet evakueret af både, da det ikke er muligt at komme igennem med en bil.
Omkring klokken 23 er eftersøgningen med redningshelikopter blevet indstillet, da vejret har gjort det farligt at flyve, meddeler politiet.
Det er fortsat ikke lykkedes at finde frem til hverken personer eller biler i vandet.
- I samråd med en geolog på stedet har indsatslederen vurderet, at faren for nye jordskred er så stor, at der ikke kan sendes mandskab til området på land, skriver operationsleder Stein Rune Hallaraker i en meddelelse fra politiet.
Derfor er der ikke foretaget eftersøgninger på land, meddeler han.
Floder er gået over deres bredderMindst to huse skal være blevet revet med af de voldsomme jordskred i Jølster tirsdag eftermiddag.
De store mængder nedbør har ikke kun medført talrige jordskred.
Flere floder er desuden gået over deres bredder og har oversvømmet en stor strækning af motorvejen E39.
Muddermasser skylder her ind over E39 mellem Skei og Moskog i Jølster tirsdag aften.
Uvejret kom pludseligt indover Jølster og Førde tirsdag eftermiddag.
På blot én time faldt der mellem 20 og 30 millimeter regn i området, og de kraftige byger ventes at fortsætte onsdag.
Mindst 1500 personer er uden strøm som følge af uvejret og det voldsomme tordenvejr, der fulgte med det.
Det er uvist, hvornår strømmen ventes at vende tilbage.
Se flere billeder fra jordskredet i Norge her: Jordskred ved Grimsbø i Jølster i Norge.
 Jordskredet har skadet både huse og veje.
(© NRK) Veje blev blokeret af muddermasserne.
(© NRK) Folk blev evakueret via både, da veje som her blev blokeret af jordskredet.
(© NRK) Det er massiv regn, der har fået jorden til at skride.
(© NRK)1 / 5Jordskred ved Grimsbø i Jølster i Norge.
1 / 5Jordskredet har skadet både huse og veje.
(© NRK)2 / 5Veje blev blokeret af muddermasserne.
(© NRK)3 / 5Folk blev evakueret via både, da veje som her blev blokeret af jordskredet.
(© NRK)4 / 5Det er massiv regn, der har fået jorden til at skride.
(© NRK)5 / 5/ritzau/NTBFacebookTwitterKopier linkEmner:Naturkatastrofer|Norge|Vejret|Røde Kors|Oversvømmelser




https://www.dr.dk/nyheder/udland/trump-usas-efterretningstjenester-er-ude-af-kontrol

UdlandTrump: USA's efterretningstjenester er ude af kontrolTrump kalder kandidat til post som ny spionchef for én, der kan tæmme de amerikanske efterretningstjenester.
31.
juli 2019 kl.
03.
20Bemærk: artiklen er mere end 30 dage gammelLæs opDen amerikanske præsident Donald Trumps valg af ny efterretningschef skal "tæmme" USA's efterretningstjenester, som er "løbet løbsk".
Det siger Trump natten til onsdag dansk tid om republikaneren John Ratcliffe, som præsidenten har nomineret til at efterfølge den afgående chef for den nationale efterretningstjeneste.
Udtalelsen fodrer bekymringer i USA om, at Trump alene har nomineret Ratcliffe for at få en person på posten, der støtter præsidentens egne holdninger.
Trumps egne republikanske partifæller i Kongressen har ikke mødt nomineringen med udbredt begejstring.
Og Demokraterne har reageret med direkte vrede.
Flere demokratiske politikere har anklaget Ratcliffe for at være ukvalificeret til jobbet.
Derudover mener de, at Trump har udpeget Ratcliffe for at forme efterretningstjenesterne efter sit eget hoved.
Natten til tirsdag dansk tid forsvarede Trump sin nominering af Ratcliffe, som ifølge præsidenten "vil gøre et fantastisk stykke arbejde, hvis han bliver godkendt" af Senatet.
- Jeg tror, at vi har brug for en som ham på posten, sagde Trump.
- Vi har brug for en stærk person, som kan tæmme det.
Fordi, som I allerede ved, er efterretningstjenesterne løbet løbsk.
De er gået amok.
Ratcliffe, der har været medlem af efterretningsudvalget i Repræsentanternes Hus i seks måneder, vil skulle efterfølge Dan Coats.
Trump bekræftede tidligere på ugen, at Coats agter at trække sig fra posten 15.
august.
Coats har på flere områder været på kollisionskurs med Trump.
Blandt andet har de to været uenige om vurderinger af Rusland, Nordkorea og Iran.
/ritzau/ReutersFacebookTwitterKopier link




https://www.dr.dk/nyheder/politik/et-ar-med-burkaforbud-23-har-faet-boder

TildækningsforbudSe temaPolitikEt år med burkaforbud: 23 har fået bøderBurkaforbuddet har i sit første leveår givet bøder til 23 personer, der har båret burka i offentligheden.
En niqabklædt kvinde krammer en politibetjent under en demonstration mod burkaforbuddet.
(Arkivfoto) )31.
juli 2019 kl.
05.
57Bemærk: artiklen er mere end 30 dage gammelLæs opTildækningsforbuddet - også kendt som burkaforbuddet - fylder torsdag et år, og i den periode er der udsted i alt 23 bøder.
Det viser tal fra Rigspolitiet, skriver Kristeligt Dagblad.
Forbuddet, der trådte i kraft den 1.
august sidste år, gør det ulovligt at bære blandt andet de ansigtsdækkende muslimske klædestykker niqab og burka i offentligheden.
Læs også:Første kvinde er sigtet for at overtræde tildækningsforbudHvorvidt de 23 bøder er et udtryk for, at loven har virket, er svær at vurdere.
Det fortæller Margit Warburg, der er religionssociolog og professor på Institut for Tværkulturelle og Regionale Studier på Københavns Universitet, til Kristeligt Dagblad.
Ifølge professoren er brugen af niqab og burka begrænser i Danmark.
Hun anslår, at mellem 150 og 200 kvinder går med niqab, mens ganske få er iklædt burka.
Skabte stor politisk debatForbuddet mod tildækning i det offentlige rum blev sidste år vedtaget af et politisk flertal bestående af Socialdemokratiet, Dansk Folkeparti, Venstre og De Konservative samt enkelte medlemmer af Liberal Alliance (LA).
Forinden vedtagelsen skabte forslaget stor politisk debat.
Forbuddet splittede ikke alene blokkene, men også den daværende regering og flere partier internt.
Flere LA-medlemmer stemte imod forslaget sammen med Enhedslisten, Alternativet, De Radikale, SF og Mette Gjerskov fra Socialdemokratiet.
Forbuddet fik ligeledes opmærksomhed fra de international medier.
Da en 28-årig kvinde fik den første bøde for at for at bryde forbuddet blev historien trykt i både amerikanske, britiske og tyske medier.
Den nåede ligeledes medier i Japan, Malaysia, Indien, Pakistan og Golf-landene.
Overtrædelse af forbuddet bliver som udgangspunkt straffet med en bøde på 1000 kroner ved første overtrædelse, 2000 kroner anden gang, 5000 kroner tredje gang og 10.
000 kroner fjerde gang og derover.
/ritzau/FacebookTwitterKopier linkEmner:Mette Gjerskov (politiker)|Liberal Alliance|Tøj|Socialdemokraterne|Indien




