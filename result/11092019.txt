https://www.dr.dk/sporten/haandbold/herreligaen/gog-henter-foerste-sejr-efter-daarlig-saesonstart

HerreligaenGOG henter første sejr efter dårlig sæsonstartEfter to liganederlag i træk lykkedes det GOG at hente sæsonens første sejr, da Mors-Thy ude blev slået.
ARKIV GOG kom tilbage på rette spor onsdag aften med en sejr over Mors-Thy Håndbold.
11.
sep.
2019 kl.
22.
08Bemærk: artiklen er mere end 30 dage gammelLæs opHåndboldherrerne fra GOG fik onsdag endelig lidt medvind, da holdet hentede sin første sejr i tredje forsøg i Primo Tours Ligaen.
Efter en trist sæsonindledning lykkedes det GOG at vinde ude mod Mors-Thy Håndbold, som blev besejret 29-23.
Dermed kom DM-finalisten fra den seneste sæson på pointtavlen efter nederlag i sæsonens to første kampe, og sejrens størrelse betød, at GOG avancerede til sjettepladsen.
GOG lagde ud med overraskende at tabe ude mod Fredericia Håndbold i første runde.
Nederlaget blev fulgt op af endnu en nedtur, da det på hjemmebane efterfølgende også blev til nederlag mod mesterholdet Aalborg Håndbold.
Top fem efter to kampe1.
Bjerringbro/Silkeborg, 4 point2.
Aalborg, 4 point3.
Ribe-Esbjerg, 4 point4.
Århus Håndbold, 4 point5.
TTH Holstebro, 2 pointInden sæsonen begyndte, vandt Aalborg også Super Cup 2019 ved at besejre GOG, da nordjyderne i finalen sejrede med fem mål.
I juni måtte GOG også se sig besejret i kampen om DM-guldet, da Aalborg vandt den tredje DM-finale.
Onsdag var kursen dog lagt mod succes og sejr efter første halvleg, da GOG var foran 15-10.
Emil Bergholts scoring efter ti minutter i anden halvleg betød dog spænding, da hjemmeholdet reducerede til 17-19, og det blev også 18-20, inden gæsterne trak fra og sejrede med seks mål.
Emil Jakobsen scorede seks gange på seks forsøg, mens Emil Lærke blev noteret for fem mål for GOG.
Hos hjemmeholdet blev Erik Thorsteinsen Toft topscorer med fem mål.
/ritzau/FacebookTwitterKopier link




https://www.dr.dk/sporten/fodbold/championsleague/lykketraef-sikrer-broendby-overraskelse-det-var-et-virkelig-flot

Champions LeagueLykketræf sikrer Brøndby-overraskelse: ’Det var et virkelig flot mål'Det var lidt af en overraskelse, at Brøndby kunne slå de svenske mestre, og sejren var nok heller ikke helt fortjent.
Nanna Christiansen var en af de bærende kræfter, da Brøndby hentede en flot sejr i Champions League (arkivfoto) Af Frederik Palle11.
sep.
2019 kl.
23.
06Bemærk: artiklen er mere end 30 dage gammelLæs opSå længe bolden er rund, så kan alt ske.
Er det ikke det, man siger?
Brøndbys sejr i aftes over de svenske mestre Pitea på udebane i Champions League i kvindefodbold var en overraskelse, uden at man kan kalde det en sensation.
Men som kampen udviklede sig, er der god grund til at have det helt store smil på i Brøndby-bussen på vej hjem fra Sverige.
1-0-sejren var nemlig en af dem, der skulle kæmpes for.
- Vi var rigtig pressede hele kampen igennem, siger Brøndby-profilen Nanna Christiansen.
- De lagde et virkelig hårdt pres på os, og vi kunne ikke finde vores normale gode spil frem.
Pasningerne sad der bare ikke.
De danske hold i CLPitea – Brøndby 0-1Målscorer: Nicoline Sørensen efter 38 minutterReturkamp den 26.
september klokken 18.
00Vllaznia – Fortuna Hjørring 0-1Målscorer: Caroline-Sophie Møller (straffe) efter 67 minutterReturkamp den 25.
september klokken 18.
00Skudstatistikken siger, at Pitea havde 19 skud på mål, mens det danske hold havde sølle to.
Men man kan altså komme langt med hård fight.
- Vi stod virkelig godt defensivt, når de kom med deres lange bolde.
Vi arbejder stenhårdt og kæmper for hinanden, og så tror vi på, at den ene chance kan være afgørende for os, siger Nanna Christiansen.
Og det var lige sådan, at det endte.
Kort før pausen får Nanna Christiansen bolden, og hun sender den med det samme videre til Brøndbys brandvarme angriber Nicoline Sørensen.
- Hun banker den afsted helt oppe i krydset, hvor den rammer overliggeren.
Det var et helt vildt flot mål, lyder det fra Nanna Christiansen.
Den 26.
september venter der så den meget vigtige returkamp på hjemmebane.
Opgaven bliver stadig utrolig svær trods det gode udgangspunkt.
Udvalgte resultater i Champions LeagueMitrovica – Wolfsborg 0-10 (Pernille Harder scorede tre mål)Göteborg – Bayern 1-2 (Simone Boye Sørensen fra Bayern sad på bænken)Juventus – FC Barcelona 0-2 (Sofie Junge-Pedersen fra Juventus fik 24 minutter)Ryazan – Lyon 0-9 (Norske Ada Hegerberg scorede tre mål)Men sejren har givet optimisme i Brøndby-lejren, der nyder at være med til at lave store resultater internationalt.
- Når vi spiller Champions League og vinder kampe her, så er det klart nogle af de største oplevelser.
Det er virkelig nogle fede kampe og en fed oplevelse.
Det gavner vores hold, fordi det er et vildt ungt hold.
Så forhåbentlig kan vi få flere af de her oplevelser, siger Nanna Christiansen.
- Vi skal helt klart være meget bedre i returkampen.
Det er virkelig vigtigt, fordi så har vi meget større muligheder.
Men det bliver virkelig svært, lyder det fra den danske landsholdsspiller.
Fortuna Hjørring vandt også deres første kamp i Champions League og har det samme udgangspunkt som Brøndby før returkampen med en 1-0-sejr.
Desuden fik Pernille Harder en formidabel start på Champions League med en 10-0-sejr og tre mål.
FacebookTwitterKopier linkEmner:Brøndby|Pernille Harder (fodboldspiller)|Fortuna Hjørring|Fodbold|Sverige




https://www.dr.dk/nyheder/politik/et-svaert-valg-men-jeg-tror-nu-alligevel-jeg-holder-paa-det-jeg-synes

Krise i VenstreSe temaPolitik'Et svært valg.
.
.
Men jeg tror nu alligevel, jeg holder på det, jeg synes'Tilfredse V-medlemmer, da Støjberg og Trane Nørby tørnede sammen for første gang.
Kandidaterne til partitoppen i Venstre, Inger Støjberg, Ellen Trane Nørby og Jakob Ellemann-Jensen, fik hver et kvarter til at tale til partimedlemmerne i Region Sjælland på mødet i Sorø.
(Foto: Claus bech © fotograf@clausbech.
dk)Af Sally Frydenlund Larsen11.
sep.
2019 kl.
22.
55Bemærk: artiklen er mere end 30 dage gammelLæs op'Et fantastisk møde.
'Sådan beskrev Esther Rasmussen det første lukkede møde på Venstres tre topkandidaters turné rundt i landet - med første stop i Sorø.
Her skulle Jakob Ellemann-Jensen, Inger Støjberg og Ellen Trane Nørby - i løbet af et kvarter hver - gøre baglandet klogere på, hvilken retning de hver især ser for det liberale parti.
Og måske især på, hvor medlemmerne skal sætte deres kryds ved afstemningen om topposterne på Venstres ekstraordinære landsmøde den 21.
september.
Hvor Jakob Ellemann-Jensen er den eneste kandidat til formandsposten, skal Inger Støjberg og Ellen Trane Nørby ud i et kampvalg om posten som næstformand.
Esther og Bent Rasmussen fik svar på mange spørgsmål til mødet med de tre kandidater.
Ellen Trane Nørby er 'mere rund'V-medlem Esther Rasmussen havde allerede en idé om, hvem af de to næstformandskandidater hun støtter inden mødets start, og den havde de to timer i selskab med kandidaterne ikke ændret på.
- Det er et lidt svært valg, det kan jeg godt se, for de er begge to meget kvalificeret, men jeg tror nu alligevel, jeg holder på det, jeg synes.
At mødet var en succes, var Esther Rasmussens mand, Bent Rasmussen, enig i.
- Nej, det var ikke kedeligt, sagde han.
Ægteparret er medlemmer af Venstre i henholdsvis Vordingborg og Rudersdal og ser begge helst Ellen Trane Nørby på næstformandsposten.
- Jeg tror, at Ellen Trane Nørby vil være en god, rund og for medlemmerne særdeles god næstformand, sagde Bent Rasmussen.
Kandidater på turné:Her stoppede kandidaterne på deres turné:Onsdag den 11.
september, Region Sjælland, i SorøTorsdag den 12.
september, Region Nordjylland, i AalborgMandag den 16.
september, Bornholm, i NexøTirsdag den 17.
september, Region Hovedstaden, i LyngbyOnsdag den 18.
september, Region Midtjylland, i ViborgTorsdag den 19.
september, Region Syddanmark, i Kolding.
I morgen, lørdag den 21.
september, er der så ekstraordinært landsmøde i Venstre.
Også Bente Mathiassen, der er næstformand for Venstre i Greve, fik noget ud af dagens møde i Sorø:- Jeg var meget tilfreds.
Jeg synes, jeg fik svar på mange af de ting, jeg gik og tænkte meget på.
Jeg er helt afklaret.
Ellemann-Jensen: Vi skal være bedre til at lytteEn af aftenens hovedpersoner, den eneste kandidat til formandsposten, Jakob Ellemann-Jensen, var imponeret over det store fremmøde.
- At så mange mennesker har den interesse og kærlighed for vores parti, det gør mig oprigtig glad, sagde han.
Han tog især én ting med sig fra medlemmerne i dag.
- Vi skal være bedre til at lytte.
Vi skal være bedre til at inddrage vores bagland.
Aftenens møde var det første af seks møder rundt omkring i Danmark inden landsmødet.
Den store kandidat-turné tager de tre Venstrefolk rundt til landets fem regioner og til Bornholm.
Den 21.
september samles de igen, når de skal kæmpe for de 850 delegeredes stemmer på Venstres ekstraordinære landsmøde.
Her skal findes afløsere for Lars Løkke Rasmussen og Kristian Jensen.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|Sorø|Bornholm




https://www.dr.dk/nyheder/penge/forsikringsselskabs-nej-til-forsikre-personer-med-depression-kan-vaere-ulovligt

PengeForsikringsselskabs nej til at forsikre personer med depression kan være ulovligtDet mener menneskerettighedsinstitut.
Forsikringsselskaber afviser dog pure.
Det kan være i strid med loven at afvise at forsikre personer med depression, mener ligebehandlingschef Maria Ventegodt fra Institut for Menneskerettigheder.
Foto: Steffen EstrupAf Jesper Knudsen11.
sep.
2019 kl.
21.
01Bemærk: artiklen er mere end 30 dage gammelLæs opNanna Inie Strømberg-Derczynski betaler mere i rente på sit forbrugslån, fordi hun har haft en depression.
Og det kan være i strid med loven.
Og det er årsagen til de ekstra renter, den er gal med ifølge Institut for Menneskerettigheder.
Nanna må nemlig punge ekstra ud, fordi bankens forsikringsselskab har afvist at forsikre hendes lån - på grund af hendes depression.
Læs også:Nanna betaler 12.
000 kroner ekstra i renter, fordi hun har haft en depression: ’Det er fuldstændig absurd'Og den går ikke, vurderer ligebehandlingschef Maria Ventegodt.
- De må ikke sige, at bare fordi du har haft en depression, så må du ikke få en forsikring.
Der kan jo være rigtig mange situationer, hvor en depression ikke har indflydelse på din evne til at tilbagebetale et lån, siger Maria Ventegodt og tilføjer:- Man kan også have en lille depression, som er velbehandlet, og som på ingen måde påvirker ens arbejdsevne.
Og det er da heller ikke tilfældet med Nanna Inie Strømberg-Derczynski, som er frisk og rask og ikke har haft mén fra depressionen i årevis.
Nanna Inie Strømberg-Derczynski arbejder som erhvervsforsker.
Hun har aldrig været sygemeldt på grund af sin depression.
Alligevel er den årsag til, at hun skal betale ekstra renter på sit forbrugslån i banken.
Forsikring & Pension afviserHverken bankens forsikringsselskab Letpension eller PFA, som administrerer ordningen, ønsker at kommentere den konkrete sag.
Men vicedirektør i brancheorganisationen, Thomas Brenøe, afviser pure, at der finder diskrimination sted i branchen.
- Det er ikke rigtigt, at nogle forsikringsselskaber skærer alle over en kam og siger, vi vil ikke tilbyde forsikringer til nogen, der har haft en depression.
Ifølge Thomas Brenøe sker der altid en individuel vurdering.
- Andet ville også være torskedumt.
Man ville sende gode kunder til sine konkurrenter.
Forsikringsselskaberne lever af at tilbyde forsikringer til flest mulige.
Han erkender dog, at forsikringsselskaberne ser på kundernes sygdomshistorik – herunder også depression - når de vurderer, om de vil tilbyde en forsikring.
- Uanset hvilken forsikring man ønsker at købe, vil forsikringsselskabet lave en risikovurdering.
Når det handler om forsikringer af helbredet, så laver de en vurdering af, hvad risikoen er for, at du bliver så syg, at du ikke kan passe et arbejde, siger Thomas Brenøe.
Det sker alt sammen på et sagligt grundlag, fastslår han.
- Det gør man på baggrund af noget statistisk materiale og noget viden, som er samlet sammen om forskellige sygdomsforløb, lyder det.
Kan være OKLigebehandlingschef Maria Ventegodt er enig i, at der kan være sager, hvor det er rimeligt, at forsikringsselskabet lægger vægt på depression.
- I nogle sager er det urimeligt, og i andre er det helt i orden, at forsikringsselskabet lægger vægt på, at man har en depression.
Fordi det indebærer en risiko for, at de ikke kan arbejde og dermed heller ikke kan betale deres lån tilbage, siger hun.
Det er dog ikke tilfældet for Nanna Inie Strømberg-Derczynski, som på intet tidspunkt har været sygemeldt på grund af sin depression.
I Danmark må man ikke diskriminere på grund af et handicapKnud Kristensen, landsformand, SindAlligevel kan mange flere sager som Nannas være på vej, mener Maria Ventegodt.
- I rigtig mange forsikringer finder man krav om, at man skal være fuldstændig sund og rask og ikke må have et handicap eller en funktionsnedsættelse, som har at gøre med ens sundhedstilstand.
Jeg tror, vi kommer til at se rigtig mange sager om diskrimination på grund af handicap i adgangen til forsikringer, slutter hun.
Landsforeningen For Psykisk Sundhed, Sind, vil nu have prøvet sagen.
Landsformand Knud Kristensen kalder den for diskrimination og går til Ligebehandlingsnævnet for at finde ud af, om der er tale om diskrimination.
- I Danmark må man ikke diskriminere på grund af et handicap, og det synes jeg, at det her er et helt klart eksempel, siger han.
FacebookTwitterKopier linkEmner:Forsikringsselskaber|Depressioner|Ligebehandling|Ligebehandlingsnævnet|Forsikring & Pension




https://www.dr.dk/sporten/fodbold/championsleague/champions-league-imponerende-broendby-sejr-over-svenske-mestre

Champions LeagueChampions League: Imponerende Brøndby-sejr over svenske mestre Både Brøndby og Fortuna Hjørring hentede sejre i aftenens kampe.
Brøndby hentede en flot sejr over de svenske mestre Pitea i Champions League.
(Arkivfoto).
11.
sep.
2019 kl.
21.
14Bemærk: artiklen er mere end 30 dage gammelLæs opBrøndby fik det, man kan kalde en fantastisk start på Champions League.
Det gjorde de med en sejr over de svenske mestre Pitea.
Det var vel og mærke på udebane i Sverige, men det stoppede ikke vestegnsholdet, der kom derfra med en sejr på 1-0.
Målet blev scoret af den stærkt spillende Nicoline Sørensen, der for nylig blev kåret til månedens spiller i kvindeligaen.
Hun scorede efter 38 minutter, og derfra var det ren overlevelse for det danske hold, som var under et tungt pres.
De danske hold i CLPitea – Brøndby 0-1Målscorer: Nicoline Sørensen efter 38 minutterReturkamp den 26.
september klokken 18.
00Vllaznia – Fortuna Hjørring 0-1Målscorer: Caroline-Sophie Møller (straffe) efter 67 minutterReturkamp den 25.
september klokken 18.
00De formåede dog at holde svenskerne fra målet og har dermed et favorabelt udgangspunkt før returkampen om to uger i Brøndby.
Vandt i AlbanienFodboldkvinderne fra Fortuna Hjørring sikrede sig også et fornemt udgangspunkt i første opgør i 16.
-delsfinalen i Champions League.
De danske vicemestre var i Albanien for at møde KF Vllaznia Shkodër i det første opgør, og det endte med en 1-0-sejr til Fortuna Hjørring.
Caroline-Sophie Møller scorede nordjydernes mål i anden halvleg efter 67 minutter, og det lykkedes at holde albanerne fra fadet og rejse hjem med et godt resultat inden returkampen om to uger i Hjørring.
Det danske hold er først trådt ind i Champions League nu, mens Vllaznia har været igennem et indledende gruppespil for at nå frem til 16.
-delsfinalen.
/ritzau/FacebookTwitterKopier linkEmner:Fortuna Hjørring|Brøndby|Albanien|Fodbold|Hjørring




https://www.dr.dk/nyheder/politik/notat-baner-vej-ret-til-tidlig-pension-i-denne-valgperiode

PolitikNotat baner vej for ret til tidlig pension i denne valgperiodeEmbedsværk blåstempler Socialdemokratiets valgløfte - nu ligger presset på Dansk Folkeparti.
Beskæftigelsesminister Peter Hummelgaard (S) vil fjerne en stor sten på vejen mod at levere det store valgløfte om en ret til tidlig tilbagetrækning.
11.
sep.
2019 kl.
21.
55Bemærk: artiklen er mere end 30 dage gammelLæs opRegeringen forsøger at fjerne en stor sten på vejen mod at levere det store valgløfte om at indføre en ret til tidlig tilbagetrækning for danskere, der har været mange år på arbejdsmarkedet.
Tidligere har det ikke været muligt, men nu kan tidlig tilbagetrækning godt lade sig gøre, lyder det i et notat udarbejdet af Beskæftigelsesministeriets embedsværk.
Det skriver Jyllands-Posten.
Siden valget har et folketingsflertal – oppositionen og De Radikale – afvist, at tidlig pension kan indføres i denne valgperiode.
Det vil være i strid med det politiske forlig, der betyder, at pensionsalderen stiger og er ens for alle, lyder det.
Men nu lyder vurderingen fra embedsværket, at det ikke strider med forliget.
Arbejder på konkret modelPå den baggrund vil regeringen næste år fremlægge og forhandle en konkret model, som kan træde i kraft i denne valgperiode, der slutter senest i juni 2023, skriver Jyllands-Posten.
- Det er, hvad vi går efter.
Vi arbejder stadig på modellen, og der er ingen grund til at negligere, at der er masser af svære valg i det.
Men det kan løses.
- Der er ikke nogen forligsjura, der tilsiger, at det ikke kan lade sig gøre, siger beskæftigelsesminister Peter Hummelgaard (S) til avisen.
Flemming Juul Christiansen, lektor ved Roskilde Universitet, er enig i den nye vurdering fra embedsværket.
- Der er et manøvrerum for at gøre noget inden for forliget – for eksempel indføre en ny pensionsordning eller en anden type ydelse, siger han.
Lægger pres på Dansk FolkepartiDet nye notat er designet til at lægge pres på Dansk Folkeparti (DF), skriver Jyllands-Posten.
DF går ind for en differentieret pensionsalder, men læser forliget sådan, at det først kan træde i kraft efter et valg, medmindre alle forligspartier enes.
DF-formand Kristian Thulesen Dahl vil se et konkret forslag, før han tager stilling til, om DF kan støtte det.
/DR Nyheder/FacebookTwitterKopier linkEmner:Dansk Folkeparti|Kristian Thulesen Dahl (politiker)|Valg og folkeafstemninger|Offentlig forvaltning|Radikale Venstre




https://www.dr.dk/sporten/fodbold/championsleague/hattrick-fra-harder-i-champions-league-gav-fodboldlektion-i-kosovo

Champions LeagueHattrick fra Harder i Champions League: Gav fodboldlektion i KosovoWolfsburg fik en perfekt start med en storsejr, hvor danskeren fik en hovedrolle.
Pernille Harder var på pletten tre gange i storsejren i Kosovo.
(Arkivfoto.
) Af Frederik Palle11.
sep.
2019 kl.
20.
04Bemærk: artiklen er mere end 30 dage gammelLæs opDet sker bare nogle gange, at der er klasseforskel på holdene, og specielt i starten af Champions League-turneringen kan det virkelig ses.
I dag var Pernille Harder og hendes stærke tyske hold Wolfsburg på besøg hos Mitrovica i Kosovo, og det blev en noget ensartet fodboldkamp.
Det endte nemlig med en suveræn sejr på 10-0, og specielt i anden halvleg gik det hurtigt, da det tyske hold formåede at sætte syv mål på tavlen efter pausen.
Mål på straffesparkDen primære årsag til det var den danske landsholdsanfører.
Pernille Harder scorede nemlig til 4-0, 5-0 og 7-0, hvoraf et af målene var på straffespark.
Harder spillede 77 minutter, inden hun blev skiftet ud.
Læs også:Engelsk kvindefodbold rykker ind på Premier League-arenaerDet var også en god dag for holdkammeraten Noelle Maritz, der ligeledes scorede tre gange for Wolfsburg.
FacebookTwitterKopier linkEmner:Pernille Harder (fodboldspiller)|VfL Wolfsburg|Fodbold




https://www.dr.dk/nyheder/udland/kraever-selvstaendigt-catalonien-over-en-halv-million-pa-gaden-i-barcelona

UdlandKræver selvstændigt Catalonien: Over en halv million på gaden i Barcelona Separatister viser støtte til selvstændighed på nationaldag i Catalonien.
Tusindvis af demonstranter er på gaden i Barcelona.
)11.
sep.
2019 kl.
20.
46Bemærk: artiklen er mere end 30 dage gammelLæs opMere end en halv million catalanere er onsdag aften gået på gaden i Barcelona for at demonstrere for uafhængighed.
Det sker i anledningen af, at det er nationaldag i Catalonien.
Med flag og skilte med teksten "uafhængighed nu" går de mange blåklædte demonstranter gennem Barcelona med regionens røde, gule og blå flag i hænderne.
- Vi sender en klar besked: I dag er vores mål uafhængighed, siger Cataloniens regionale præsident, Quim Torra, i en tale i forbindelse med demonstrationen.
Oprindeligt er nationaldagen en hyldest til Barcelonas faldne i kampen mod den spanske kong Filip i 1714.
Siden 2012 er den årlige Diada-helligdag blevet brugt til at vise opbakning til en løsrivelse fra Spanien.
Færre demonstranter end sidste årSelv om mange catalanerne demonstrerer onsdag, er der langt færre demonstranter sammenlignet med sidste år, hvor det blev anslået, at over en million deltog.
Sidste år var dagen særligt betydningsfuld for mange catalanere, da de havde stemt for løsrivelse ved en omstridt folkeafstemning i oktober 2017.
Afstemningen var på forhånd erklæret forfatningsstridig af den spanske forfatningsdomstol.
'Vi er meget, meget vrede'Mange af de catalonske politikere og ledende aktivister, der pressede på for at holde afstemningen, er fortsat i fængsel.
Det fylder fortsat hos de catalonske separatister i dag.
- Vi er meget, meget vrede, fordi ni af vores politikere er i fængsel for at lade os stemme, lyder det fra demonstranten Montserrat Balaguer Selga, der er pensioneret sygeplejerske.
Trods vrede, romerlys og afbrændinger foregår demonstrationen roligt, melder det lokale politi.
Politiet estimerer, at 600.
000 demonstranter er samlet i Barcelona.
/ritzau/AFPFacebookTwitterKopier linkEmner:Barcelona|Catalonien|Spanien




https://www.dr.dk/nyheder/udland/hvad-ved-en-luxembourger-om-den-danske-model-ny-beskaeftigelseskommissaer-vaekker

UdlandHvad ved en luxembourger om den danske model?
Ny beskæftigelseskommissær vækker bekymringDen nye Europa-Kommission vil indføre en EU-mindsteløn.
Der er ikke behov for en EU-mindsteløn, mener arbejdsmarkedets parter.
Af Per Bang Thomsen - Bruxelles11.
sep.
2019 kl.
21.
57Bemærk: artiklen er mere end 30 dage gammelLæs opHvad ved en politiker fra Luxembourg egentlig om den danske model?
Det er spørgsmålet, der lige nu optager – og vækker en del bekymring – i både fagbevægelsen og blandt arbejdsgiverne i Danmark.
Hvad er den danske model?
Arbejdsmarkedet i Danmark er reguleret af et system, der kaldes "den danske model".
Grundstenen er, at arbejdsmarkedsparterne selv laver aftaler om løn- og arbejdsvilkår gennem kollektive overenskomster - uden indblanding fra politikere.
Den danske model bygger på, at arbejdsmarkedets parter sammen kan nå til enighed om blandt andet løn gennem kompromiser.
For at den fungerer optimalt, er det nødvendigt, at mange arbejdsgivere og arbejdstagere er organiserede.
Tirsdag blev det nemlig afsløret, at det bliver den socialdemokratiske luxembourger Nicolas Schmit, som skal være EU’s næste beskæftigelseskommissær.
Og en af hans første opgaver bliver at føre den kommende kommissionsformand Ursula von der Leyens løfte om en europæisk mindsteløn ud i livet.
Allerede i dag findes der lovfastsatte mindstelønninger i 22 ud af EU’s 28 medlemslande.
Dog ikke i Danmark, hvor det er arbejdsmarkedets parter og ikke politikkerne, der tager sig af lønforholdene.
Derfor frygter Johan Moesgaard, der er EU-chef hos fagforeningen Dansk Metal, at mindstelønsprojektet kan gå hen og få alvorlige konsekvenser for den danske aftalemodel.
Ikke mindst med en luxembourgsk politiker for bordenden.
- Som tidligere arbejdsmarkedsminister i Luxembourg ved Nicolas Schmit meget om beskæftigelsespolitik.
Men jeg er meget bekymret for, om han vil tage højde for den danske model, når arbejdet går i gang, siger han.
Læs også:OVERBLIK Hvorfor har vi ikke mindsteløn i Danmark?
Havde håbet på svenskerJohan Moesgaard havde håbet på, at beskæftigelsesområdet var gået til den svenske kommissærkandidat, Ylva Johansson, som indtil nu har været Sveriges beskæftigelsesminister.
Svenskerne har nemlig en lignende aftalemodel, hvor der heller ikke er en lovfastsat mindsteløn.
Hvad er lovbestemt mindsteløn?
En lovbestemt mindsteløn bliver fastsat fra politisk side.
22 af EU's 28 medlemslande har fastsat minimumslønninger ved national lovgivning.
Danmark, Sverige, Finland, Østrig, Cypern og Italien har ikke lovfastsatte mindstelønninger.
Størstedelen af fagforbundene og Folketinget siger klart nej til lovbestemt mindsteløn, der de seneste 120 år har reguleret lønningerne ved overenskomster.
- Ylva Johansson kender den nordiske aftalemodel ud og ind, og hun kunne have været et bolværk mod den slags ideer.
Det kan nemlig skabe usikkerhed om vores arbejdsmarkedsmodeller, hvis man begynder at skære hjørner af den væk, siger han.
Hos Dansk Arbejdsgiverforening (DA) havde man også håbet på en svensker i spidsen for beskæftigelsesområdet.
- Jeg vil ikke lægge skjul på, at vi gerne havde set Ylva Johansson, der kommer fra et land med en lignende arbejdsmarkedsmodel, på posten, siger Christiane Milbeck-Winberg, der er europapolitisk chef hos arbejdsgiverforeningen.
- Luxembourg har en anden model og lovbestemt mindsteløn.
Og vi har med tidligere kommissioner måttet kæmpe med at udbrede forståelsen i Bruxelles for vores model, der er særlig i et europæisk perspektiv.
Ursula von der Leyen præsenterede sin nye kommission i går i Bruxelles.
Frygter lønloftDen nye Europa-Kommission træder efter planen til den 1.
november i år.
Ifølge Ursula von der Leyen skal der inden for 100 dage fremsættes et lovforslag, der "kan sikre, at alle arbejdere i unionen får en fair minimumsløn".
- Hvis en person arbejder fuld tid på sit arbejde, bør det arbejde betale for hans eller hendes tilværelse.
Derfor vil jeg kæmpe for en mindsteløn i alle EU-lande, sagde hun i sommer.
Selve grundtanken er sympatisk, understreger Johan Moesgaard fra Dansk Metal.
- Problemet med en mindsteløn er, at det risikerer at blive en maksimumløn.
Hvorfor give højere lønninger, når man har en mindsteløn?
På den måde kan det blive et lønloft.
Derudover kan det betyde, at færre vælger at organisere sig, hvis lønforholdene bliver bestemt ovenfra, siger han.
Ursula von der Leyen har lovet, at hun vil indføre en form for mindstelønsmekanisme, og det kan vi op ingen måde skrive under på.
Christiane Milbeck-Winberg, DAUrsula von der Leyen understregede dog, da hun præsenterede sit forslag i sommer, at der skal tages hensyn til nationale forhold og aftalemodeller, når mindstelønnen skal foldes ud.
Men ifølge Johan Moesgaard fra Dansk Metal bliver det svært at gøre i praksis.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Det er et politisk statement, og jeg har svært ved at se, hvordan det rent juridisk kan lade sig gøre, uden at der opstår uforudsete problemer.
Især når det skal ske inden for 100 dage.
Så risikerer det at blive noget juks, siger han.
Christiane Milbeck-Winberg understreger, at Europa-Kommissionen ikke har hjemmel i lovgivningen til at fastlægge lønnen i alle medlemslandene.
- Men Ursula von der Leyen har lovet, at hun vil indføre en form for mindstelønsmekanisme, og det kan vi på ingen måde skrive under på.
Derfor skal vi sikre os, at den ikke kommer til at gribe ind i vores aftalemodel.
Det er vigtigt, at der er respekt for de enkelte landes egne modeller.
K: EU burde lære af DanmarkDet er man i enig i hos fagforeningen 3F.
- Vi vil naturligvis gerne bidrage til bedre vilkår for de mest udsatte europæiske lønmodtagere, men der skal være klokkeklar respekt for forskellene på de nationale arbejdsmarkeder, siger næstformand Tina Christensen og tilføjer:- 3F forventer, at den nye luxembourgske beskæftigelseskommissær vil respektere den danske aftalemodel.
Før Nicolas Schmit kan begynde som beskæftigelseskommissær, skal hele kommissærholdet først godkendes af Europa-Parlamentet.
Ligesom de andre kommissærer skal han nu igennem en høring i parlamentet, hvor han blandt andet vil blive spurgt ind til sine tanker og visioner for beskæftigelsesområdet.
Selvom den konservative europaparlamentariker Pernille Weiss kommer fra samme europæiske partifamilie som Ursula von der Leyen, der oprindeligt præsenterede ideen, er hun selv lodret imod den.
Pernille Weiss kommer fra samme politiske familie som Ursula von der Leyen.
Og hun vil sikre sig, at ”der bliver spurgt grundigt ind til det” under høringen med den kommende beskæftigelseskommissær.
- Aftaler skal indgås der, hvor folk er, og ikke på toppen af bjerget hos EU-politikerne.
Det er meget, meget problematisk, og det er langt fra den nordiske samfundsmodel med nærhedsprincipper og respekt for forlig og overenskomstforhandlinger, siger Pernille Weiss.
- Det handler om at løfte bunden i de lande, hvor der er mennesker, som ikke tjener nok til dagen og vejen.
Det skal bare ikke ske på bekostning af et land som Danmark, hvor der er velfungerende arbejdsmarkedsmodeller.
Og Ursula von der Leyen har flere gange selv sagt, at det er i EU’s egen interesse at lære af de lande, hvor det fungerer.
Det er uvist, hvornår Nicolas Schmit skal i høring.
Han er ikke vendt tilbage på en interviewhenvendelse fra DR Nyheder.
FacebookTwitterKopier linkEmner:EU|Europa-Kommissionen|Arbejdsmarked|Luxembourg|EU-forhold




https://www.dr.dk/nyheder/udland/libanesere-under-dansk-ministerbesoeg-vi-drukner-i-flygtninge

Af DR’s mellemøstkorrespondentMichael S.
LundUdlandLibanesere under dansk ministerbesøg: ’Vi drukner i flygtninge’Libaneserne vil hellere have færre flygtninge end flere støttekroner, lyder budskabet.
I en lille flygtningelejr i byen Qsarnaba i Libanon går syriske børn rundt.
Men de er ikke velkomne hos mange af deres libanesiske naboer.
(Foto: Micheal S.
Lund)11.
sep.
2019 kl.
18.
14Bemærk: artiklen er mere end 30 dage gammelLæs opAli Tlaiss suger dybt på en vandpibe, mens han kigger på en række gravemaskiner.
De står alle stille.
Libanons mange flygtningeLibanon er omkring fire gange mindre end DanmarkCirka en million syriske flygtninge er registreret i landet.
Mange flygtninge er dog ikke registreret, så det reelle tal menes at være op imod 1,5 millionFlygtningene får hjælp fra FN og diverse organisationerSidste år manglede FN dog halvdelen af de penge, de havde brug for til flygtninge i Libanon.
Udenrigsministeriet oplyser i dag, at man giver 180 millioner kroner til Danmarks humanitære indsats i Syrien.
130 millioner går til danske civilsamfundsorganisationer, 50 millioner går til FN.
- Vi har stadig en alvorlig situation med Syrien-flygtninge, og det er især nabolandene, som har problemerne tæt inde på livet, lyder det i den forbindelse fra udviklingsminister Rasmus Prehn (S).
- Der er ikke noget arbejde overhovedet.
De syriske flygtninge arbejder sort og tager vores arbejde, siger byggearbejderen.
Han bor i byen Qsarnaba, som Danmarks udviklingsminister, Rasmus Prehn (S), i dag besøgte som en del af en tur rundt i Syriens nærområder.
Med sig havde ministeren blandt andet en pose penge til flygtningeprojekter i Libanon, som er det land, der huser flest syriske flygtninge per indbygger i verden.
Omkring hver fjerde indbygger – eller over en million mennesker – er i dag syriske flygtninge i det lille land.
- Syrerne burde tage væk eller tilbage til deres eget land, så libaneserne kan arbejde, siger byggearbejderen efter endnu et sug på vandpiben.
Ali Tlaiss er byggearbejder, men har ikke noget at lave.
Han bebrejder de syriske flygtninge i landet, fordi de arbejder til lave lønninger (Foto: Michael S.
Lund)Borgmester: ’Vi er ved at bukke under’Lige over for hans arbejdsplads ligger en af den lille landsbys over 40 små teltlejre for syriske flygtninge.
Byens viceborgmester viser mig rundt i den lille lejr.
Han hilser med et stort smil på syrerne i lejren og understreger, at han ikke har noget imod flygtningene som personer.
Syriske børn går rundt i flygtningelejren i den libanesiske by byen Qsarnaba.
De mange syriske flygtninge i Libanon giver anledning til utilfredshed i lokalbefolkningen.
(Foto: Michael S.
Lund)1 / 2Syriske børn går rundt i flygtningelejren i den libanesiske by byen Qsarnaba.
1 / 2De mange syriske flygtninge i Libanon giver anledning til utilfredshed i lokalbefolkningen.
(Foto: Michael S.
Lund)2 / 2- Det er ikke deres skyld.
De har det hårdt.
Men vores lille landsby har 25 procent flygtninge, og vi er ved at bukke under.
Vi kan ikke klare det mere, siger viceborgmester Adil Sayyid Ahmad og remser tal op på udgifter til renovation og elektricitet.
Økonomisk krise og illegalt arbejdeMen det største problem er arbejdsløsheden.
Libanon er i økonomisk krise, og regeringen har erklæret økonomisk undtagelsestilstand.
De mange syriske flygtninge i landet har svært ved at få arbejdstilladelser og arbejder derfor ofte illegalt og til en lavere løn end libaneserne.
- Kom med herover, siger viceborgmesteren og viser mig byens hovedgade.
- Der er åbnet tre-fire frisørsaloner drevet af syrere, som arbejder meget billigere, og det rammer mine libanesiske borgere, siger han og tager mig hen til en af byens sidste libanesiske frisører.
Frisør: ’Det risikerer at eksplodere’I salonen sidder frisøren Hussein al-Dirani.
Alle hans frisørstole er tomme for kunder.
- Jeg har mistet halvdelen af mine kunder, efter flygtningene kom.
Hvis jeg tager 40 kroner for en klipning, tager de 20, siger frisøren.
Frisøren Hussein frygter, at Libanon eksploderer, hvis ikke der bliver færre flygtninge.
Selv har han mistet mange kunder til billigere syriske frisørsaloner, siger han (Foto: Michael S.
Lund)Jeg spørger ham, om det ikke kan hjælpe, at lande som Danmark støtter flygtninge økonomisk, så de ikke arbejder billigt.
- Næh, de vil stadig arbejde for ingen penge.
Løsningen er at fjerne dem fra Libanon, ellers risikerer landet at eksplodere.
Ellers kan I tage dem i Europa, for vi kan ikke klare flere, siger frisøren.
Den lille landsby er ikke speciel i Libanon.
Faktisk svarer antallet af flygtninge i byen fuldstændigt til landsgennemsnittet.
- Både i min landsby og i Libanon har vi ganske enkelt flere flygtninge, end vi kan håndtere, siger viceborgmesteren, da han har vist mig rundt i byen.
En by, hvor de syriske flygtninge ikke længere er velkomne.
FacebookTwitterKopier linkEmner:Rasmus Prehn (politiker)|Socialdemokraterne|Flygtninge og asylansøgere|Libanon|Frisører og skønhedsklinikker




https://www.dr.dk/nyheder/udland/youre-fired-trump-har-nu-udskiftet-21-topfolk

UdlandYou're fired: Trump har nu udskiftet 21 topfolkPræsidenten fortsætter - senest med Bolton - med at sige farvel til centrale medarbejdere.
I tv-programmet The Apprentice blev Donald Trump kendt for sætningen "You're fired".
Det er en glose, han også har haft rig mulighed for at bruge som præsident.
Af Sean Coogan11.
sep.
2019 kl.
20.
42Bemærk: artiklen er mere end 30 dage gammelLæs opI aftes annoncerede præsident Donald Trump, at han havde fyret sin nationale sikkerhedsrådgiver, John Bolton.
Om der reelt var tale om en fyring, eller om Bolton selv sagde stop, afhænger af, hvem af de to man spørger.
Læs også:Svingdøren i gang i Det Hvide Hus: Dyb uenighed med Trump og beskyldninger om illoyalitetJohn Bolton var præsidentens tredje nationale sikkerhedsrådgiver, og med sine 17 måneder på posten var han den længst siddende af de tre.
I USA er man i den grad vant til, at Trump fyrer.
Og at der er dem, som jubler, og dem, der ryster på hovedet, når den 73-årige præsident igen mister tålmodigheden.
- Det er fantastisk nyt for USA.
Særligt for de mange unge mennesker, der ville have mistet livet i ligegyldige krige, hvis Bolton havde fortsat, lyder vurderingen fra Fox-kommentatoren Tucker Carlson.
Omvendt lyder vurderingen fra New York Times, at fyringen næppe vil gøre en stor forskel, da præsident Trumps "iltre, utålmodige, krisedrevne tilgang ofte har givet bagslag, uanset hvem der har rådgivet ham".
John Bolton sad på sin post i 17 måneder.
Tidligere har han også rådgivet præsident George W.
Bush.
Med farvellet til Bolton har præsident Trump nu sagt farvel til 21 topfolk samt en række andre medarbejdere i løbet af sine knap tre år ved magten.
Her har præsidenten blandt andet udskiftet sin justitsminister, sin udenrigsminister og sin forsvarsminister.
SvingdørspolitikFlere internationale medier har lavet oversigter med de dusinsvis af medarbejdere fra Trump-lejren, der enten er blevet fyret eller selv har valgt at forlade Det Hvide Hus.
Udskiftning hos forgængerneIfølge tænketanken The Brookings Institution har præsident Trump foretaget udskiftninger på 77 procent af sit såkaldte A-hold i løbet af sine knap tre år som præsident.
Efter deres fire første år hed tallet 71 procent for præsident Obama og 63 procent for George W.
Bush.
Kigger man alene på regeringen, har præsident Trump sagt farvel til ni regeringsmedlemmer.
Hos Obama og Bush hed tallene henholdsvis tre og to.
Ved præsidentens fyring af den amerikanske minister for national sikkerhed, Kirstjen Nielsen, i april opgjorde The Guardian exittet som det 17.
fra højtstående medlemmer af Trump-administrationen.
Siden har fire topfolk fulgt trop.
Men da der ikke er en fast definition af begrebet topfolk, er der tale om en subjektiv vurdering af, hvem af præsidentens mange medarbejdere, som hører til i denne kategori.
BBC har lavet en liste over fyringerne og opsigelserne på Trump-holdet, som indeholder 35 navne, mens Washington Post når op på 60.
Herunder Randolph Alles, chefen for Secret Service, der forlod sin post i april, samt Sarah Sanders, præsidentens pressesekretær, som forlod det Hvide Hus i juni.
I denne oversigt finder du et udpluk af præsident Trumps nu tidligere medarbejdere.
Listen over udskiftninger i Det Hvide Hus er lang.
FacebookTwitterKopier linkEmner:Donald Trump (politiker)|Arbejdsmarked|USA|Arbejdspladser|BBC




https://www.dr.dk/nyheder/politik/quiz-hvor-godt-husker-du-magtkampene-i-venstre

Krise i VenstreSe temaPolitikQUIZ: Hvor godt husker du magtkampene i Venstre?
Hvem var det eksempelvis, Lars Løkke kæmpede imod, da han blev næstformand?
Lars Løkke Rasmussen skulle gennem et kampvalg for at blive næstformand for Venstre.
Af Anders Byskov Svendsen11.
sep.
2019 kl.
19.
23Bemærk: artiklen er mere end 30 dage gammelLæs opEn magtkamp har den seneste tid stået i fuldt flor i Venstre.
Lars Løkke Rasmussen og Kristian Jensen er trådt tilbage fra deres poster.
Jakob Ellemann-Jensen er klar til at tage over som formand.
Inger Støjberg og Ellen Trane Nørby kæmper om at blive ny næstformand.
Men det er langt fra første gang, at magtkampe river og flår i det gamle bondeparti.
Prøv quizzen herunder og se, hvor godt du husker tidligere opgør i Venstre.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Lars Løkke Rasmussen (politiker)|Venstre




https://www.dr.dk/nyheder/indland/stil-spoergsmaal-hvordan-forbereder-man-sig-bedst-i-tiden-op-til-halvmaraton






https://www.dr.dk/nyheder/detektor/detektor-forkert-frikende-e-cigaretter-give-lungesygdom-i-usa

DetektorDetektor: Forkert at frikende e-cigaretter for at give lungesygdom i USAForening for e-cigaretter beskylder TV2 for smædekampagne, men tager selv fejl.
En undersøgelse fra Syddansk Universitet viser, at hver fjerde skoleelev på 15 år i Danmark har prøvet e-cigaretter.
Af Sofie Frøkjær11.
sep.
2019 kl.
20.
33Bemærk: artiklen er mere end 30 dage gammelLæs opE-cigaretter er blevet skubbet længere ind i skammekrogen i Danmark, efter Sundhedsstyrelsen i dag har frarådet børn, unge, gravide og ammende at bruge e-cigaretter.
Derudover indskærper Sundhedsstyrelsen nu sin anbefaling om at danske brugere af e-cigaretter helt skal undlade at tilsætte ting som olier til e-cigaretvæsker, da det kan medføre alvorlig akut sygdom.
Det sker, efter at der i USA har været rapporteret om et stigende antal tilfælde af alvorlig lungesygdom samt enkelte dødsfald hos brugere af e-cigaretter.
Men BECIG, en dansk brancheforening for forhandlere af e-cigaretter, påstår, at det ikke er normale e-cigaretter, der er under mistanke for at give lungesygdomme i USA.
Detektor har undersøgt, om BECIG har ret eller tager fejl.
Hvad påstår BECIG?
E-cigaretter bliver af Sundhedsstyrelsens beskrevet som et produkt, der bruges til at inhalere de små partikler, der dannes, når en e-væske med eller uden nikotin opvarmes.
I et indlæg på BECIG's hjemmeside skriver foreningen sådan her:- Tilfældene af lungesygdom hos teenagere i USA handler ikke om normale e-cigaretter, men om brug af THC og olie i illegale e-cigaretter købt på det sorte marked.
Tilfældene af lungesygdom hos teenagere i USA handler ikke om normale e-cigaretter, men om brug af THC og olie i illegale e-cigaretter købt på det sorte marked.
Påstand fra BECIGI samme indlæg hænger BECIG TV2 ud for at holde den information tilbage i et tv-indslag.
- En smædekampagne i bedste sendetid.
Det er den bedste beskrivelse af indslaget i TV2 Nyhederne kl.
19 søndag d.
25.
august.
For TV2 valgte bevidst at holde deres egne seere for nar, ved at undlade at fortælle hele sandheden, skriver BECIG.
TV2's nyhedsindslag handler om, at e-cigaretter er under mistanke for at være skyld i flere tilfælde af alvorlig lungesygdom i USA.
- De amerikanske myndigheder ser en mulig forbindelse mellem op mod 200 tilfælde af lungesygdomme og brugen af e-cigaretter, lyder det blandt andet i indslaget.
Men skal man tro BECIG, er det ikke hele sandheden.
Brancheforeningen mener, at TV2 bevidst har undladt at fortælle, at det er ulovlige e-cigaretter, der er skyld i sygdomstilfældene i USA.
Hvad har Detektor fundet ud af?
Detektors gennemgang viser, at lokale sundhedsmyndigheder i flere amerikanske stater kobler de registrerede tilfælde af lungesygdom til brugen af THC.
© ScanpixHvad er THC?
THC-olie er cannabisolie som primært indeholder cannabinoiden THC – Tetrahydrocannabinol.
THC er det aktive stof i cannabis.
Sundhedsmyndighederne i delstaten New York skriver for eksempel i en pressemeddelelse den 15.
august, at "mange sager har indrapporteret brug af THC-indeholdende e-cigaret produkter samt andre damp-produkter".
Men man kan ikke sige, at tilfældene af lungesygdom i USA alene handler om THC.
Det er nemlig for tidligt at konkludere noget endeligt om årsagerne bag tilfældene af lungesygdom i USA.
Det fremgår af en officiel udtalelse, som de øverste amerikanske sundhedsmyndigheder, Centers for Disease Control and Prevention (CDC) og U.
S Food and Drug Administration (FDA) udsendte den 30.
august i år.
De to amerikanske myndigheder fremhæver, at selvom flere patienter indrømmer at have brugt ulovlig THC-olie i deres e-cigaretter, kan man endnu ikke konkludere, at det er årsagen til sygdom.
- For nuværende vides det ikke, hvilken specifik substans i e-cigaretterne der forårsager sygdom, og det kan dække over flere substanser, skriver de amerikanske myndigheder CDC og FDA.
Lungesygdomme og e-cigaretterFra den 28.
juni til den 6.
september i år er der konstateret i alt 450 mulige tilfælde af alvorlig lungesygdom i USA, som de amerikanske myndigheder forbinder til brugen af e-cigaretter.
De ramte er hovedsageligt teenagere, og symptomerne inkluderer hoste, åndedrætsbesvær, træthed og i nogle sager opkast og diarré.
I alt fem dødsfald kobles til udbruddet af lungesygdom i USA.
De amerikanske myndigheder har iværksat en undersøgelse af årsagerne bag sygdomstilfældene.
Ifølge overlæge på Bispebjerg Hospital og rådgiver på Giftlinjen Niels Erik Ebbehøj er der ikke set lignende tilfælde af kemisk lungebetændelse udløst af brugen af e-cigaretter i Danmark.
Senest har CDC og FDA udsendt endnu en pressemeddelelse fredag den 6.
september, hvor de to myndigheder gentager, at en undersøgelse stadig er igang, og at der endnu ikke er identificeret en årsag til udbruddet af lungesygdom.
- Undersøgelsen pågår, og der er ikke identificeret en årsag, men alle indrapporterede tilfælde har en historie med brug af e-cigaretprodukter, står der.
Det er altså forkert, når BECIG på sin hjemmeside konkluderer, at tilfældene af lungesygdom hos teenagere i USA handler om brug af THC og olie i illegale e-cigaretter købt på det sorte marked og ikke normale e-cigaretter.
Nyhedschef på TV2 Nyhederne, Jakob Kwon, forklarer, at den manglende konklusion fra de øverste amerikanske sundhedsmyndigheder var grunden til, at TV2 valgte ikke at fortælle om den formodede kobling til THC i sin nyhedsdækning om e-cigaretter og lungesygdomme i USA.
- Vi syntes ikke, at det ville være rigtigt at dreje fokus over på, at det kun er farligt at bruge e-cigaretter, hvis man bruger dem i kombination med THC, når det ikke er fastslået af de amerikanske myndigheder, siger han til Detektor.
Hvad siger BECIG til kritikken?
Detektors vært Camilla Stampe har talt med BECIG's formand, Michael Larsen.
Michael Larsen, I kritiserer TV2 for at holde deres seere for nar, fordi TV2 ikke fortæller, at de tilfælde, der har været med lungesygdom i USA, handler om illegale e-cigaretter med cannabis og ulovlige olier.
Men ved du, at de her tilfælde med lungesygdomme i USA kun handler om cannabis i ulovlige e-cigaretter?
- Ja, det gør vi da, fordi de største stater i USA, som New York og Californien, konkluderer entydigt, at de her tilfælde skyldes THC-olier.
Og vi ved også allerede i dag, at otte ud af ti tilfælde i USA på tværs af alle stater er undersøgt, og at det er THC-olierne, der er skyld i det.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkDu siger det selv.
Det er ikke alle sager.
- Jamen alle sager ovre i USA peger entydigt på, at det er THC.
Det er også det, de melder ud derovre.
Det er også det, FDA melder ud.
Det er klart, at det tager tid.
Jo flere sager der kommer, jo længere tid varer det med at undersøge, fordi man skal undersøge alle sagerne til bunds.
Hvordan kan det egentlig være, at I som dansk brancheforening, der arbejder for e-cigaret-producenter, kender årsagerne til sygdommen i USA bedre end de amerikanske sundhedsmyndigheder?
Har I adgang til information, som de ikke har?
- Alt det information, der kommer, kan man tage fra de enkelte stater.
Vi har mere end 12 års erfaring med de her e-cigaretter.
Vil du afvente, hvad de øverste amerikanske sundhedsmyndigheder når frem til, eller er I ligeglade?
- Det er da ikke noget med, om vi er ligeglade.
Vi er meget interesseret i, hvad der foregår på det her marked.
FacebookTwitterKopier linkEmner:Rygning|TV 2 (tv-kanal)|USA|Lungesygdomme|Sundhedsstyrelsen




https://www.dr.dk/nyheder/udland/hollandsk-laege-frikendt-efter-aktiv-doedshjaelp

UdlandHollandsk læge frikendt efter aktiv dødshjælpEn 74-årige Alzheimer-patient måtte holdes af familiemedlemmer, da lægen gav den dødbringende indsprøjtning.
Holland blev i 2002 det første land i verden til at lovliggøre aktiv dødshjælp.
Af Jens Andersen11.
sep.
2019 kl.
20.
39Bemærk: artiklen er mere end 30 dage gammelLæs opI den første sag af sin art, siden Holland i 2002 legaliserede aktiv dødhjælp, har en pensioneret læge fået medhold i, at hun handlede efter patientens ønske, da hun i 2016 gav en Alzheimer-ramt kvinde en dødbringende indsprøjtning.
Sagen har fået stor opmærksomhed, da den 74-årige Alzheimer-ramte kvinde uden sit vidende først fik et beroligende middel i sin kaffe, inden lægen kunne give hende den dødbringende indsprøjtning.
DefinitionerAktiv dødshjælpAktiv dødshjælp betyder, at én person handler med det formål at forårsage en anden persons død i overensstemmelse med dette andet menneskes ønske.
Patientens død forårsages af behandlingen.
Passiv DødshjælpPassiv dødshjælp betyder, at en livsforlængende behandling ej iværksættes eller afsluttes med den forventede konsekvens, at patienten dør tidligere, end hvis behandling var iværksat eller ej afsluttet.
Patientens død forårsages af den aktuelle sygdom.
DobbelteffektDobbelteffekt betyder, at patienten gives en behandling med ét formål (f.
eks.
at smertestille), men at denne behandling som bivirkning kan medføre, at patienten dør tidligere, end hvis behandlingen ikke blev iværksat.
Palliativ sederingPalliativ sedering er en medikamentel reduktion af bevidsthedsniveauet med henblik på at lindre svær lidelse, som ikke kan afhjælpes på anden vis.
Kilde: LægeforeningenKvinden reagerede trods det beroligende middel alligevel på indsprøjtningen, og familiemedlemmer måtte holde hende, mens lægen fuldførte den dødelige indsprøjtning.
Den afdøde fik fire år før sin død konstateret Alzheimer, hvilket fik hende til skriftligt at bekendtgøre, at hun ønskede sig aktiv dødshjælp, hvis hendes tilstand på et tidspunkt betød, at hun skulle flytte på et hjem for Alzheimer-ramte.
Netop sådan et sted endte kvinden, hvor en læge på stedet gav hende den dødbringende indsprøjtning efter samtaler med kvindens familie.
Sagens kerne har været, hvorvidt den nu frikendte læge burde have konsulteret kvinden selv yderligere og mere grundigt om hendes ønske om at dø.
- Vi konkluderer, at alle kravene for at udføre aktiv dødhjælp er blevet mødt i denne sag.
Vi frikender derfor den tiltalte for alle anklager, lød det fra sagens dommer, Maritte Renckens, ved domsafsigelsen, der udløste klapsalver i retslokalet.
Den afdøde kvindes familie er tilfredse med kendelsen.
- Lægen befriede min mor fra det mentale fængsel, hun var endt i, siger kvindens datter i en pressemeddelelse.
Danske læger er modstandere af aktiv dødshjælpHolland var i 2002 det første land i Europa til at lovliggøre aktiv dødshjælp, om end aktiv dødshjælp i mange år inden har været praktiseret i landet, hvor domstolsafgørelser har understøttet den praksis.
Tilbage i 1973 blev en hollandsk læge eksempelvis frifundet, efter lægen havde givet en døende kvinde en dødelig dosis morfin.
Belgien fulgte trop med lovliggørelsen af aktiv dødshjælp kort efter Holland, mens Luxembourg som det tredje land i Europa begyndte at tillade aktiv dødshjælp i 2009.
Herhjemme er Lægeforeningen erklæret modstander af aktiv dødshjælp.
Kilder: CNN, BBC, The New York TimesFacebookTwitterKopier linkEmner:Dødshjælp|Holland|Demens|Lægeforeningen|BBC




https://www.dr.dk/nyheder/udland/2500-personer-er-meldt-savnet-pa-bahamas-efter-orkan

Udland2.
500 personer er meldt savnet på Bahamas efter orkanTallet kan omfatte personer, som er flygtet til nødhjælpscentre forskellige steder på øerne.
En politibetjent søger efter døde i et ødelagt slumområde på Bahamas.
)11.
sep.
2019 kl.
20.
19Bemærk: artiklen er mere end 30 dage gammelLæs opEmbedsmænd i Bahamas siger ifølge Reuters, at 2.
500 mennesker er registreret som savnet, efter orkanen Dorian hærgede øriget.
Da Dorian ramte Bahamas øst for Florida først på måneden, var det som en kategori 5-orkan.
Embedsmændene siger, at tallet for de savnede kan omfatte personer, som er flygtet til nødhjælpscentre forskellige steder på øerne.
- Listen er endnu ikke kontrolleret i forhold til regeringens opgørelser over de personer, som er i nødcentre, eller som kan være blevet evakueret, siger Carl Smith fra Det Nationale Kriseberedskab i Bahamas.
Myndighederne arbejder på at få et overblik ved hjælp af databaser.
Tusindvis af mennesker er i lejre og beskyttelsescentre mange forskellige steder på øerne.
Myndighederne har bekræftet, at der officielt er blevet bekræftet 50 dødsfald under orkankatastrofen.
Men det har hele tiden været frygtet, at antallet af omkomne vil stige markant.
Infrastruktur er jævnet med jordenDorian gik ind over Bahamas med vindstød på op til 300 kilometer i timen.
Smith siger, at over 5.
000 mennesker er blevet evakueret til New Providence.
Kommercielle flyvninger til Abaco, et af de hårdest ramte områder, blev genoptaget i begrænset omfang onsdag, siger embedsmænd.
Dorian forårsagede på sin vej gennem Caribien katastrofale ødelæggelser på Bahamas.
Huse og bygningsværker blev knust.
Videooptagelser fra luften af Abaco-øerne i det nordlige Bahamas viser omfattende ødelæggelser.
Havnen, butikker, arbejdspladser, et hospital og en lufthavn er beskadiget eller jævnet med jorden.
Læs også:VIDEO: Dyr reddet fra orkanen DorianDorian forvandlede også en slumby, der går under navnet The Mud near Marsh Harbour, til ruindynger.
/ritzau/ReutersFacebookTwitterKopier linkEmner:Bahamas|Offentlig forvaltning|Caribien|Orkaner|Florida




https://www.dr.dk/nyheder/viden/teknologi/en-ny-aera-rumforskning-forskere-finder-vand-paa-planet-der-ligner-jorden

Teknologi'En ny æra for rumforskning': Forskere finder vand på planet, der ligner JordenFundet er dog ikke et tegn på liv, siger ekspert.
Det er The Hubble Space Telescope, der har 29 år på bagen, der har gjort det muligt at undersøge og finde vanddamp i atmosfæren på exoplaneten K2-18b.
Af Pernille Kjeldgaard Kristensen11.
sep.
2019 kl.
19.
03Bemærk: artiklen er mere end 30 dage gammelLæs opNår du kigger op på nattehimlen, har mange af de stjerner, du kan se, faktisk følgeskab af deres helt egne planeter, der kaldes exoplaneter.
Exoplaneterne kredser om stjernen, præcis som Jorden kredser om vores sol.
Vi ved stadig ikke meget om exoplaneter, men ny forskning har netop gjort os meget klogere.
Der er nemlig for første gang fundet vanddamp i atmosfæren på en lille exoplanet, der minder om Jorden.
- Det er første gang, at man har fundet vand på så lille en planet, der ligner vores jord, siger Lars A.
Buchhave, der er professor på DTU Space.
Exoplaneten kaldes en super-Jord, da den minder om Jorden.
Der er dog nogle forskelle.
For eksempel har den exoplaneten sandsynligvis en væsentlig tykkere atmosfære end Jorden, planeten er otte gange så tung som Jorden og er ca.
dobbelt så stor.
Har ikke undersøgt noget lignende førOpdagelsen er starten på en ny æra inden for rumforskning.
- Exoplaneter er almindelige, men vi ved nærmest ingenting om, hvad de små exoplaneter på størrelse med Jorden består af.
Så det er en nye æra, vi skal træde ind i, hvor vi skal karakterisere planeterne.
Vi skal finde ud af, hvad de består af, hvordan deres overflade er, og om der er betingelser, der kan understøtte liv, som vi kender her fra Jorden, siger Lars A.
Buchhave.
Vi skal hellere passe på Jorden end at lede efter et andet sted at tage hen.
Lars A.
Buchhave, professor på DTU Space.
Han forklarer, at vi ikke førhen har undersøgt atmosfæren på en planet, der ligner vores egen jordklode så meget, som det er tilfældet ved exoplaneten, der er døbt K2-18b.
Og det er et skridt imod at finde liv på exoplaneter.
- I den nærmeste fremtid vil vi gerne lede efter tegn på liv i atmosfæren hos exoplaneter.
Og der er vand et af de elementer, der kræves for, at der kan være liv, som vi kender.
Derfor er det et spændende fund, siger han.
Vand er ikke ensbetydende med livMen vanddamp på en lille jordlignende planet er ikke nok til, at vi finder liv, som vi kender det fra Jorden - heller ikke selvom exoplaneten er i 'den beboelige zone'.
Den beboelige zone betyder nemlig bare, at temperaturen er sådan, at vand er flydende på planeten.
Hvad er den beboelige zone?
Når en planet kredser om en stjerne, så betyder ‘den beboelige zone’, at planeten er i en afstand fra stjernen, således at planetens temperatur gør, at den kan have flydende vand.
Hvis planeten er tættere på stjernen end den beboelige zone, så vil vandet fordampe, fordi der er for varmt.
Hvis den er uden for den beboelige zone og længere væk fra stjernen, vil der være så koldt, at vandet vil fryse til is.
Den beboelige zone er altså bare en definition på temperaturerne på planeten.
Det betyder ikke, at planeten er beboelig for liv, men blot at forudsætningerne for flydende vand er til stede (hvis der altså er vand på planeten).
Kilde: Lars A.
Buchhave, professor på DTU Space.
- Og vand er bare et enkelt krav for liv.
Der er en række andre ting, som kaldes biosignaturer, som også skal være der for, at der kan være tegn på liv i atmosfæren, siger han og fortsætter:- Når vi kigger på vores egen planet og atmosfære, har liv fuldstændig ændret det hele.
Vi har for eksempel enorme mængder ilt i Jordens atmosfære på grund af fotosyntese fra planter.
Og det er sådan et tegn, man også skal lede efter i atmosfæren ved andre planeter.
- At der er fundet vand, er det første skridt til at finde liv i atmosfæren på andre planeter, men vi er stadig slet ikke i mål.
Det bliver ikke vores nye hjemSelvom exoplaneten ligger i ‘den beboelige zone’, så er det ikke ensbetydende med, at mennesket kommer til at bo der.
- Exoplaneten har en tyk atmosfære, der består af helium og brint, som ikke kan understøtte liv som vi kender det på Jorden.
Og så er K2-18b også otte gange så tung som Jorden, siger han.
Lars A.
Buchhave forklarer, at vi slet ikke skal se andre planter som en redning i tilfælde af, at vi ødelægger vores egen.
- Selv Mars, der minder om vores planet og er tæt på os, har nærmest ingen atmosfære.
Det gør den ubeboelig, selvom Mars på mange andre punkter minder om Jorden, siger han og fortsætter:- Så vi skal hellere passe på Jorden end at lede efter et andet sted at tage hen.
FacebookTwitterKopier linkEmner:Danmarks Tekniske Universitet|Videnskab




https://www.dr.dk/nyheder/indland/trods-tvivl-om-teledata-bandemedlemmer-skal-blive-i-faengsel

TeledatasagenSe temaIndlandTrods tvivl om teledata: Bandemedlemmer skal blive i fængselTo aarhusianske bandemedlemmer krævede at blive løsladt på grund af fejl i politiets teleoplysninger.
Rigsadvokaten har suspenderet brugen af teleoplysninger i straffesager i to måneder - det har sendt 32 varetægtsfængslede på fri fod.
Men ikke de to bandemedlemmer fra Brabrandgruppen.
11.
sep.
2019 kl.
16.
57Bemærk: artiklen er mere end 30 dage gammelLæs opSelv om der er konstateret fejl i politiets teleoplysninger, bliver to bandemedlemmer fra Aarhus ikke løsladt.
Det er konklusionen i en kendelse, som Vestre Landsret har afsagt onsdag eftermiddag.
De to bandemedlemmer på henholdsvis 26 og 29 år krævede at blive løsladt, blandt andet med henvisning til, at der er rejst tvivl om brugen af teledata.
Rigsadvokaten har suspenderet brugen af teleoplysninger i straffesager i to måneder.
Det har ført til, at 32 varetægtsfængslede personer indtil videre er løsladt.
- Det er ikke rimeligt, at de to tiltalte og deres familier skal betale prisen for, at der er fejl i politiets oplysninger.
- Det er meget indgribende, når man som min klient har siddet varetægtsfængslet i nu næsten ét år og syv måneder, sagde forsvarsadvokat Mette Grith Stage onsdag i landsretten.
Idømt otte og seks års fængselMændene, der tilhører bandegrupperingen Brabrandgruppen, blev i december sidste år idømt henholdsvis otte og seks års fængsel ved Retten i Aarhus.
Byretten fandt dem skyldige i sammen med medgerningsmænd at have påkørt en bil med to andre mænd på Dortesvej i det vestlige Aarhus.
Der blev affyret skud, og en 22-årig mand blev ramt i foden.
Teleoplysninger var særligt belastende for den ene, en 26-årig mand.
Han nægtede sig skyldig og forklarede, at han den pågældende nat havde opholdt sig hos sine forældre.
Lagde vægt på andre beviserMen teleoplysninger viste, at hans telefon var registreret på en telemast nær gerningsstedet.
Det var et af de elementer, som byretten lagde vægt på.
Men der var også vidneforklaringer og andre tekniske beviser, som indgik i bedømmelsen.
Landsretten har lagt vægt på, at der netop er andre beviser end teledata i sagen.
- Den omstændighed (at der er opstået tvivl om teledatas anvendelighed, red.
) gør imidlertid ikke, at der ikke længere foreligger en begrundet mistanke mod begge de tiltalte, hedder det i kendelsen.
Besøgskontrol står ved magtForsvarsadvokat Peter Secher begrundede kravet om løsladelse af sin klient, en 29-årig mand, med den langvarige varetægtsfængsling.
Det er ude af proportioner, lød det fra forsvarsadvokaten om manden, der har siddet i arresten i foreløbig 15 måneder.
De to forsvarsadvokater slog også til lyd for, at besøgs- og brevkontrollen af de to varetægtsfængslede mænd bør ophæves.
Også det ønske har landsretten afvist.
Det er endnu uvist, hvornår selve hovedforhandlingen i ankesagen mod de to aarhusianske mænd kan begynde i landsretten.
/ritzau/FacebookTwitterKopier linkEmner:Mette Grith Stage (advokat)|Kriminalitet|Aarhus|Organiseret kriminalitet|Retten i Århus




https://www.dr.dk/nyheder/indland/ny-word-funktion-vil-rette-ord-som-formand-og-politimand-det-var-mere-daekkende-80

IndlandNy Word-funktion vil rette ord som formand og politimand: 'Det var mere dækkende for 80 år siden'Microsoft tester 'inkluderende sprogbrug' som en del af stavekontrollen i nyt Word-program.
Microsoft er ved at udvikle en ny funktion, der skal foreslå rettelser i Word, så brugerne kan skrive mere inkluderende.
Af Lars Lindevall11.
sep.
2019 kl.
17.
38Bemærk: artiklen er mere end 30 dage gammelLæs opHvis du skriver 'formand', vil Word foreslå at rette ordet til 'forperson'.
Og hvis du skriver 'politimand', vil skriveprogrammet komme med forslaget 'politibetjent'.
Microsoft vil hjælpe brugerne med at skrive inkluderende, og derfor tester it-giganten i øjeblikket en ny funktion, hvor stavekontrollen foreslår alternative ord eller udtryk.
Det skriver Kristeligt Dagblad.
Funktionen er ved at blive afprøvet i en beta-version i USA, og det ligger endnu ikke fast, om det bliver en del af den danske udgave.
Men Anders Thomsen, der er direktør for politik i Microsoft Danmark, fastslår, at "inklusion og mangfoldighed er grundlæggende værdier" for virksomheden.
- Det er nogle værdier, vi også tager med i forhold til udviklingen af vores produkter, siger Anders Thomsen, direktør for politik i Microsoft Danmark.
Vi tvinger ikke nogen til at bruge det, og vi vil bestemt ikke blande os i, hvordan folk skriver, men vi vil gerne hjælpe folk, hvis de ønsker det.
Anders Thomsen, direktør for politik, Microsoft DanmarkHan siger, at den ny funktion kan sammenlignes med en synonym-ordbog, som man selv kan vælge, om man vil bruge eller ej.
- Vi har en masse funktioner i vores produkter, som kan hjælpe brugere, og hvis nogen ønsker hjælp til at skrive mere inkluderende, så vil de få mulighed for det.
'Et mere kønsneutralt ord'Anders Thomsen nævner selv ordet 'politimand' som et eksempel på et ord, der "var mere dækkende for 80 år siden.
"- Hvis man skriver politimand, kan det være, at man får forslaget politibetjent, fordi det er mere kønsneutralt.
Og det giver god mening, for vi har jo også en diskussion om det kønsopdelte arbejdsmarked, og eftersom der kommer flere og flere kvinder i politiet, er politibetjent i dag et mere præcist ord end politimand, der måske var mere dækkende for 80 år siden, siger Anders Thomsen.
Microsoft Danmark kan ikke på nuværende tidspunkt oplyse mere om, hvilke ord og udtryk funktionen vil omfatte.
Anders Thomsen siger dog, at "det er mit indtryk, at inklusions-tankegangen ikke kun er begrænset til køn, men at man kigger bredere på inkluderende sprogbrug - eksempelvis også i forhold til etnicitet eller sygdomme.
"Kvinfo: Et godt initiativHenriette Laursen, der er direktør i Kvinfo, kalder det et godt initiativ.
- Det er godt at kalde mennesker dét, de gerne vil kaldes, og et af de gode eksempler er jo, at vi ikke længere siger handikappede, men at vi siger 'personer med handikap', siger Henriette Laursen.
Hun tilføjer at "ord skaber virkelighed," og at de kan være med til at skabe stereotyper.
- Når vi for eksempel bliver ved med at sige politimand, fastholder vi en forestilling om, at en politibetjent er en mand, siger Henriette Laursen.
Professor: Vigtigt at bevare redigeringsrettenBent Meier Sørensen, der er professor i organisationsfilosofi ved CBS, er dog skeptisk over for de amerikanske tech-giganters indflydelse på vores sprog.
- Det, man kan frygte, det er, at vi kommer til at mangle en løbende bred dialog om, hvilke ord vi kan bruge, siger professor Bent Meier Sørensen til Kristeligt Dagblad.
Han tilføjer, at det er "vigtigt at bevare redigeringsretten over vores eget sprog.
"Microsoft Danmarks direktør for politik understreger dog, at det er en funktion, som man kan slå til og fra.
- Vi tvinger ikke nogen til at bruge det, og vi vil bestemt ikke blande os i, hvordan folk skriver, men vi vil gerne hjælpe folk, hvis de ønsker det, siger Anders Thomsen.
FacebookTwitterKopier linkEmner:Microsoft|Kvinfo|Politi|IT-branchen|USA




https://www.dr.dk/sporten/fodbold/kvindeligaen/nu-skydes-champions-league-i-gang-danske-klubber-jagter-succes-og

KvindeligaenNu skydes Champions League i gang: To danske klubber jagter succes og koefficientpointFortuna Hjørring og Brøndby IF er begge med, når kvindernes turnering begynder i aften.
I Champions League-sæsonen 2016-17 nåede Fortuna Hjørring til kvartfinalen, hvor de røg ud til det engelske storhold Manchester City efter to 1-0-nederlag.
Af Martin Leer Scharnberg11.
sep.
2019 kl.
15.
38Bemærk: artiklen er mere end 30 dage gammelLæs opFortuna Hjørring og Brøndby IF skal begge i kamp i aften, når kvindernes Champions League skydes i gang.
Og der er vigtige koefficientpoint på UEFA’s rangliste på spil.
For den prestigefyldte europæiske turnering står over for snart at blive reformeret, fortæller DR’s ekspert i kvindefodbold, Arnela Muminović.
Brøndby IF i CLBrøndby IF's CL-resultater de seneste ti sæsoner:2009-10: 1/8-finale2010-11: 1/8-finale2011-12: Kvartfinale2012-13: 1/16-finale2013-14: 1/16-finale2014-15: Semifinale2015-16: 1/16-finale2016-17: 1/8-finale2017-18: 1/16-finale2018-19: 1/16-finaleFordi alle lande i top ti på UEFA’s koefficient-rangliste automatisk får to hold direkte med i turneringen uden at skulle igennem kvalifikationsspil, har Fortuna Hjørring og Brøndby, som Danmarks to klart stærkeste kvindehold, været fast inventar i Champions League de seneste ti år.
Men det kan meget vel ændre sig snart.
De store ligaer som England og Tyskland presser nemlig UEFA for at få ny struktur, der tilgodeser storklubberne mere end den nuværende.
Blandt andet er sidste års Champions League-semifinalister Chelsea ikke med i år, fordi de ikke kom i top to i den engelske liga.
Og det er storklubberne ikke tilfredse med.
- Europæiske klubber som Chelsea, Juventus, Atlético Madrid med flere har intensiveret deres økonomiske satsning på kvindefodbold.
Og til gengæld for dét forventer de også at få en struktur, der gør de økonomisk storinvesterende klubbers deltagelse i turneringen mere sikker.
Det kan få negative konsekvenser for klubber i mindre ligaer som den danske.
Jeg tror, vi ser en ny struktur om to-tre år, siger Arnela Muminović.
Dansk avancement forventetDerfor kan Brøndby IF's og Fortuna Hjørrings jagt på gode resultater og dermed også europæiske koefficientpoint i denne sæsons Champions League vise sig at blive vigtige for dansk klubfodbolds position i Europa i de kommende år.
Set over hele turneringen vil en kvartfinale til et af de danske hold være et godt resultat, vurderer Arnela Muminović.
Men i første omgang er succeskriteriet at minimum ét, men meget gerne begge danske hold skal spille sig videre fra 1/16-finalerne, som begynder i dag.
Fortuna Hjørring og Brøndby IF er spydspidserne i dansk kvindefodbold.
Ikke siden 2002 har et andet kvindehold vundet danmarksmesterskabet.
Brøndby IF skal møde den svenske klub Piteå IF, mens Fortuna Hjørring møder KF Vllaznia Shkoder fra Albanien.
Begge de danske hold starter på udebane, inden returopgørene på hjemmebane om et par uger.
- Fortuna har fået en meget nem lodtrækning.
De er kæmpefavoritter, og det vil være en fiasko, hvis de ikke går videre.
Brøndbys opgør med Piteå er mere lige, men Brøndby er små favoritter.
Piteå er svenske mestre, men de er debutanter i Champions League, og her giver Brøndbys Champions League-erfaring dem en fordel, siger Arnela Muminović.
Fortuna Hjørring i CLFortuna Hjørrings CL-resultater de seneste ti sæsoner:2009-10: 1/8-finale2010-11: 1/8-finale2011-12: 1/8-finale2012-13: 1/8-finale2013-14: 1/8-finale2014-15: 1/8-finale2015-16: 1/8-finale2016-17: Kvartfinale2017-18: 1/16-finale2018-19: 1/16-finaleDe danske klubbers forudsætninger for at klare sig i Europa er generelt på tilbagetog, mener Arnela Muminović.
For hvor de danske klubber for et par år siden kun mistede deres bedste spillere til større udenlandske klubber, er de næstbedste danskere nu også begyndt at søge udenlands.
Professionalisering og penge vokser ganske enkelt hurtigere i Europas største ligaer end i Danmark.
Et stort resultat i denne sæsons Champions League af enten Fortuna Hjørring eller Brøndby i form af en semifinale eller en finale, vil ikke kunne løfte dansk klubfodbold nok til at kunne vende den udvikling.
Vinderholdet i kvindernes Champions League bliver honoreret med en præmiesum på omkring to millioner kroner.
Et beløb, der vil pynte i en dansk klubkasse, men som langt fra ville kunne gøre rykke betragteligt på de danske klubbers konkurrencedygtighed i forhold til de store udenlandske ligaer.
- Mange spillere i den danske liga har stadig deltid- eller fuldtidsjob ved siden af deres fodboldkarriere.
Så når tilbuddet kommer om en fuldtidskontrakt i udlandet, er det klart, at de bedste spillere forsvinder fra Danmark.
Dansk kvindefodbolds udviklingspotentiale afhænger derfor mere af arbejdet og forholdene i den hjemlige liga end af et potentielt dansk Champions League-eventyr, siger Arnela Muminović.
De seneste sæsoner har det franske storhold Lyon været uovervindelige i Champions League.
De forsvarende mestre jagter i år deres femte Champions League-triumf i træk.
FacebookTwitterKopier linkEmner:Brøndby|Fortuna Hjørring|UEFA|Fodbold|England




https://www.dr.dk/nyheder/kultur/boeger/amalie-maatte-flytte-til-koebenhavn-faa-opfyldt-sin-droem-det-var-der-livet

Med andres ordSe temaBøgerAmalie måtte flytte til København for at få opfyldt sin drøm: 'Det var dér livet begyndte'Amalie Laulund Trudsøs oplevelse med at flytte til byen inspirerede hende til at skrive en bog.
© drAf Michelle From Hoxer og Foto: Betina Garcia11.
sep.
2019 kl.
18.
55Læs opNår man flytter til et nyt sted, kan det tage noget tid at falde til og ikke mindst lære at finde rundt.
Sådan var det også for Amalie Laulund Trudsø, da hun som 19-årig flyttede til København for at studere dansk på universitetet.
Der gik næsten et år, før hun var helt fortrolig med byen.
- Jeg kom cyklende en dag på ydre Nørrebro og kan huske helt tydeligt, hvordan jeg drejede af ved Nørrebro Station og pludselig følte, at jeg var kommet til et tidspunkt i min tid i byen, hvor jeg ikke længere skulle tage stilling til, hvor jeg skulle hen, siger den nu 31-årige forfatter – og tilføjer:- Og jeg kan huske, hvordan min krop ligesom vidste, at nu drejer vi.
- Jeg kan huske, at noget af det fede, da jeg var flyttet herind, var det her med at gå på gaden med min cykel.
Jeg gik ned ad Købmagergade en dag og trak min cykel og tænkte: Nu kan man se, at jeg bor herinde.
Det var sådan en optursfølelse.
Begyndte at 'samle' på stederDet første års tid havde hun hele tiden haft et kort på sig, når hun skulle ud - eller også sørgede hun for at tjekke ruten grundigt hjemmefra.
Men oplevelsen af endelig at kende byen godt nok til, at det ikke længere var nødvendigt, blev temmelig afgørende for hende.
- Jeg begyndte faktisk at skrive en tekst oppe i hovedet, mens jeg sad på cyklen, som jeg gik hjem og skrev ned, fortæller Amalie Laulund Trudsø, som dermed havde fået hul på det, der senere blev hendes debutroman 'Koordinater'.
Den udkom i 2013, mens hun stadig studerede.
Og med hendes egne ord handler den om 'en ung kvindes vej ind i byen, og hvordan man tilegner sig et sted og gør det til et hjem'.
Alle kapitler i bogen er struktureret efter bestemte steder i København, som bogens hovedperson besøger eller passerer og knytter bestemte minder til.
Efter episoden på cyklen begyndte Amalie Laulund Trudsø at 'samle' på steder, på smukke gadenavne for eksempel, som hun kunne bruge i sin bog.
- Hver eneste gang, jeg var et sted, tænkte jeg på, om det her kunne blive til et sted i bogen.
Ikke nødvendigvis lige det, der skete, men selve settingen.
Det har været ret afgørende for min skrivning at kunne sige: okay, nu er det denne her gade, vi befinder os på.
Med tiden kom de steder, hun samlede ind, til at hænge sammen - og de dannede nærmest deres egen rute i byen.
En lille lejlighed i Øster Søgade var det første sted, Amalie Laulund Trudsø flyttede til i København.
- Jeg syntes ikke, det var så fedt at bo alene.
Så jeg havde en veninde, som fik en nøgle - og så boede hun der nogle nætter om ugen, hvor vi sov i dobbeltseng og levede sådan et ’lige flyttet hjemmefra’-liv.
Helt givet, at hun skulle til KøbenhavnFor Amalie Laulund Trudsø, der er opvokset i Humlebæk i Nordsjælland, var det helt givet, at hun skulle flytte til København efter gymnasiet – også selvom hendes forældre, der selv boede på kollegie i Taarbæk, mens de studerede, fortalte hende, at hun ikke behøvede at flytte ind til byen.
Bøgernes DanmarkskortHvordan ser Danmark ud i bøgernes verden?
Det spørgsmål har vi stillet en række danske forfattere, som skriver om vidt forskellige steder i landet - fra Herning til Avedøre.
Du kan også tilføje dine yndlingscitater på 'Bøgernes Danmarkskort', som DR har udviklet i samarbejde med Bibliotekerne.
Læs også:Fra 'dum ghettodreng' til forfatter.
Aydins far begik et drab, som ændrede sønnens livMalte droppede New York efter vandretur på Fyn: 'Den tur åbnede min verden'Sarah frygtede reaktionerne på sin debut: 'Må man godt skrive om Herning på den måde?
'- For min generation har det været det, man gjorde: flyttede til Aarhus eller Aalborg eller København.
Der opstod jo den her storbymagnetisme, så på den måde var det ikke et spørgsmål for mig, om jeg skulle til København.
Da hun i sommeren 2007 flyttede til København, var det ikke, fordi hovedstaden var totalt ukendt land.
Både igennem folkeskole- og gymnasietiden var byen et sted, hvor Amalie Laulund Trudsø med jævne mellemrum var kommet.
Men det var mest de klassiske turiststeder, hun kendte og ikke så meget brokvartererne.
- Når jeg tog med veninderne herind, gik vi for det meste fra Nørreport ned til Storkespringvandet, op ad strøget til Hovedbanegården og tog toget hjem.
- Nyboder er sådan et spøjst kvarter.
Der er en tekst i bogen, hvor jeg nævner Elsdyrsgade og Delfingade og Vildandegade.
Det er sjovt, at der ligger sådan nogle dyregader i det her gamle kvarter, midt i en bydel, som er så pæn og statelig.
Venner og kærester åbnede byenDet var først, da hun selv fik en base i byen og en omgangskreds, at hun for alvor begyndte at udforske Nørrebro, Frederiksberg og de andre bydele:- Jeg oplevede meget kraftigt, at det var de folk, jeg mødte, der definerede, hvilke dele af byen jeg lærte at kende, og hvilke minder der kom til at knytte sig hertil.
Min færden handlede ikke så meget om, at nu cykler jeg ud og ser på Nørrebro, men snarere noget med, at jeg lærte den del af byen at kende, fordi jeg havde nogle venner eller en kæreste dér.
I 'Koordinater' bliver de andre mennesker, som hovedpersonen møder, alle sammen bare kaldt 'du' – og det har været en vigtig pointe:- Jeg valgte meget bevidst, at de skulle hedde 'du' for at bevare den der fornemmelse af by-mylder - og samtidig ville jeg gerne have, at det sted, de optræder, faldt lidt sammen med selve mennesket, fortæller hun.
Er snart på vej udI dag bor Amalie Laulund Trudsø med sin kæreste og deres lille datter i Valby.
Hun startede med at bo på Østerbro, derefter Frederiksberg, så Christianshavn, Vesterbro og Valby.
- Jeg har virkelig lært byen at kende i zoner.
Det eneste, jeg mangler, er Nørrebro og Amager.
Nu tror jeg, det går den anden vej, siger hun.
Mens nogle af hendes jævnaldrende venner med børn gerne vil blive midt i byen, så er drømmen for Amalie Laulund Trudsø at flytte helt ud af byen på et tidspunkt, måske om et par år:- Jeg har aldrig været i tvivl om, at jeg skulle herind - men også, at jeg skulle ud igen.
Det er jeg alligevel selv opvokset så meget ved skov og strand og ude i naturen til.
Vi har fået en have nu i Valby, men det er også tydeligt for mig, at mere vil have mere.
- I 8.
klasse skrev jeg en novelle, som hed 'Pigerne fra Nyboder'.
Den handlede om noget med, at de skulle til bal i anledning af åbningen af Rundetårn.
Jeg har altid syntes, at pigeliv i gamle dage var helt fantastisk og har dyrket det vildt meget.
Fandt sin identitet i byenFaktisk kan hun se, at flytningen til et villakvarter Valby allerede er lidt et skridt i retning ud ad byen, selvom hun stadig er tæt på bylivet.
- Det er allerede noget helt andet end ti minutter væk ved Enghave Plads på Vesterbro, hvor vi boede før.
Hun kan godt allerede føle sig lidt nostalgisk ved tanken om, at ungdomsårene i København, som hun kalder 'symbolet på sine studieår', nu ligger bag hende.
- At den tid er gået, synes jeg er underligt, fordi det virkelig står for mig som dér, livet begyndte.
Det var på studiet, jeg fandt min identitet og debuterede som forfatter.
Jeg har altid skrevet, så det her med at føle, at jeg blev mig selv, dét har byen jo givet mig.
- Jeg er sikker på, at når jeg flytter ud, kommer jeg til at have et voldsomt nostalgisk forhold til København.
Der må gerne være et par stykker, der bliver herinde, så jeg kan tage ind til byen og besøge dem og få lidt af bylivet.
Amalie Laulund Trudsø•Født i 1988.
•Uddannet cand.
mag i dansk og retorik fra Københavns Universitet.
•Debuterede som forfatter med 'Koordinater' i 2013.
•Udgav i 2016 romanen 'Sommerhus'.
•Arbejder deltid som gymnasielærer i dansk.
FacebookTwitterKopier linkEmner:København|Litteratur|Valby|Københavns Hovedbanegård|Folkeskolen (Danmark)




https://www.dr.dk/sporten/badminton/axelsen-vender-tilbage-fuld-styrke

BadmintonAxelsen vender tilbage for fuld styrkeEfter fire måneder på skadesbænken er Viktor Axelsen i næste uge med ved China Open.
Viktor Axelsen knyttede næven ved All England i marts, da han vandt sølv kort inden sin skadespause.
Af Jade Madsen Wittenkamp11.
sep.
2019 kl.
16.
23Bemærk: artiklen er mere end 30 dage gammelLæs opDen tidligere verdensmester Viktor Axelsen trak i maj stikket fra spillet og har ikke været på badmintonbanen siden.
Først drillede en fodskade i slutningen af 2018, så var han plaget af allergi, og i maj flød bægeret over, da han fik et forstadie til en diskusprolaps i lænden.
Nu er ryggen og Axelsen så klar til kamp, hvor første prøve meget passende bliver turneringen af næsten samme navn som spilleren: VICTOR China Open, der spilles i Changzhou i nærheden af Shanghai i næste uge.
Nærmest hjemmebane for den kinesisktalende og enormt Kina-populære badmintonspiller.
Viktor Axelsen25 årRanglisteplacering: 7Født og opvokset i Odense194 cmBor i Valby- Det bliver fedt at komme i gang, og jeg nyder virkelig at spille i Kina.
Lige nu er der ikke noget bøvl med kroppen, og jeg er som udgangspunkt tilbage for fuld styrke og kan deltage i alle turneringer, siger Axelsen.
Svingende spilSiden triumferne ved VM og sæsonfinalen i 2017 har spillet været svingende med både sejre og nedture, men nu er der altså lys forude for badmintonspilleren.
Selvfølgelig tager jeg ikke bare ud og tænker, det er fedt at være med.
Jeg er med for at vindeViktor Axelsen, badmintonspiller- Træningen de sidste par uger har været god, og jeg er kommet godt i gang igen.
Jeg har ikke misset en træning de sidste par uger, hvilket er meget positivt, hvis man kigger på mit sidste halve år, lyder det fra Axelsen.
Om spillet stadig er svingende, er svært at svare på for Axelsen, der ikke har været rigtigt i kamp, siden han spillede Sudirman Cup sammen med resten af det danske landshold i maj.
- Jeg kender ikke helt mit niveau, før jeg har været i kamp, det er trods alt noget andet at spille turnering end at træne.
Men jeg er godt tilfreds med, hvor jeg er, og vigtigst af alt så har jeg ikke haft ondt i ryggen de sidste par uger.
Overhalet af AntonsenSkadespausen og den manglende turneringsdeltagelse har mundet ud i, at en anden dansker har passeret Axelsen på verdensranglisten.
Anders Antonsen har haft et forrygende 2019, så derfor viser ranglisten nu tallet fire ud for Antonsens navn, mens et syvtal står ved Axelsens.
- Det har været naturligt for mig at blive overhalet, når nu jeg har været ude i nogle måneder.
Anders har gjort det rigtig godt, så det er superfortjent, at han ligger nummer fire.
Jeg har ikke brugt særligt meget energi på det, lige nu fokuserer jeg på at komme tilbage og ikke på andres ranglisteplacering, siger Axelsen.
Største resultaterVinder: India Open 2019Sølv: All England 2019Sølv: Indonesia Open 2018Vinder: EM 2018Vinder: Malaysia Masters 2018Vinder: Sæsonfinalerne Dubai 2017Vinder: Japan Open 2017Vinder: VM 2017Vinder: India Open 2017Vinder: Sæsonfinalerne Dubai 2016Bronze: OL 2016Vinder: Thomas Cup 2016Fokus på sig selv og sit comeback tager Axelsen også med sig ind i de første par turneringer – først i Kina og lidt senere i Sydkorea.
- Mit håb er at spille uden smerter i ryggen og føle, at jeg bevæger mig i den rigtige retning.
Jeg har ikke sat nogle resultatmål, fordi jeg har været ude så længe og ikke ved, hvordan kroppen er til turneringer.
- Selvfølgelig tager jeg ikke bare ud og tænker, det er fedt at være med.
Jeg er med for at vinde, men jeg bekymrer mig ikke om et decideret resultatmål lige nu, fortæller badmintonspilleren.
China Open spilles fra den 17.
september til den 22.
september.
Viktor Axelsen møder i første runde japaneren Kanta Tsuneyama.
FacebookTwitterKopier linkEmner:Viktor Axelsen (badmintonspiller)|Badminton|Kina|Sydkorea|Ryglidelser




https://www.dr.dk/nyheder/regionale/fyn/mistanke-om-coli-bakterier-ouh-og-beboere-i-naerheden-skal-koge-drikkevandet

FynMistanke om coli-bakterier: OUH og beboere i nærheden skal koge drikkevandetI området omkring OUH og Odense Zoo er der mistanke om coli-bakterier i drikkevandet.
Beboere omkring OUH skal koge drikkevandet efter fund af coli-bakterier.
Af Sofie Lodahl Ørts og Allan Christiansen11.
sep.
2019 kl.
15.
39Bemærk: artiklen er mere end 30 dage gammelLæs opOdense Universitetshospital og 1644 beboere i området omkring hospitalet anbefales at koge vandet, før det drikkes eller bliver brugt til madlavningen.
Anbefalingen kommer fra Styrelsen for Patientsikkerhed, efter at Vandcenter Syd onsdag omkring middagstid har fundet coli-bakterier i drikkevandet.
- Vi har en mistanke om, at der er coliforme bakterier og e.
coli-bakterier i vandet, fortæller Andreas Basset, der er driftschef ved Vandcenter Syd.
OUH indhenter ekstra vand- Vi går ud fra, at alt vores vand kan være forurenet.
Det er det, vi arbejder med som udgangspunkt, fortæller Kim Brixen, der er lægelig direktør på Odense Universitetshospital.
Kog vandetTo minutters kogning dræber eventuelle bakterier i vandet.
Vandet fra hanerne kan godt bruges til eksempelvis håndvask, bad, tøjvask og kogning af kartofler.
Kilde: Vandcenter SydHospitalet har oplyst alle patienter og personalet om, at de skal drikke flaskevand i stedet for at tage vand fra hanen.
Desuden har man indkaldt ekstra vandforsyninger til lageret.
- Selve situationen med vandforsyning får vi styr på, inden det bliver et problem.
Og vi mener at have styr på selve problemet med, at man ikke skal drikke vandet, fortæller Kim Brixen og tilføjer, at han ikke tidligere har oplevet et lignende problem med vandet på hospitalet.
Nyt prøveresultat imorgenVandcenter Syd laver opfølgende prøver i drikkevandet.
De forventer at have et resultat på den nye prøve imorgen.
Herefter ved de, om de opretholder anbefalingen om at koge vandet, eller om der har været tale om en fejl i den oprindelige prøve.
Institutioner og borgere, som har bopæl i området, bliver kontaktet direkte af Vandcenter Syd og vejledt om, hvordan de skal håndtere vandet.
FacebookTwitterKopier linkEmner:Odense Universitetshospital|VandCenter Syd|Hospitaler|Vandselskaber|Odense




https://www.dr.dk/sporten/cykling/genistreg-i-sidevinden-sender-quintana-tilbage-paa-podiet-gilbert-napper-etapesejren

CyklingGenistreg i sidevinden sender Quintana tilbage på podiet: Gilbert napper etapesejrenNairo Quintana stak afsted i en stor gruppe straks fra starten på 17.
etape og fik stort udbytte af det.
Philippe Gilbert kom stormende på de sidste meter og tog etapesejren på en underholdende dag i Vueltaen.
11.
sep.
2019 kl.
16.
44Bemærk: artiklen er mere end 30 dage gammelLæs opNairo Quintana er efter et stort kup tilbage i kampen om topplaceringerne i Vuelta a Espana.
Det er resultatet af en overraskende udvikling på en profilmæssigt ellers mindre løfterig tur fra Aranda de Duero til Guadalajara på 17.
etape af det spanske etapeløb i cykling.
Philippe Gilbert (Quick-Step) vandt etapen, efter at også han havde været en del af det store udbrud, som rev sig væk fra feltet kort inde på den 219,6 kilometer lange strækning.
Læs også:Flot etapesejr er blot et kapitel i historisk sæson: Se alle Fuglsangs eminente resultater i 2019Det var Gilberts anden etapesejr i årets udgave og hans syvende i alt.
Samlet stilling efter 17.
etape1.
Primoz Roglic, Jumbo-Visma2.
Nairo Quintana, Movistar Team 2.
243.
Alejandro Valverde, Movistar Team 2.
484.
Tadej Pogacar, UAE-Team Emirates 3.
425.
Miguel Angel Lopez, Astana Pro Team 3.
596.
Wilco Kelderman, Team Sunweb 5.
057.
Rafal Majka, BORA-hansgrohe 7.
408.
James Knox, Deceuninck-Quick Step 8.
039.
Carl Fredrik Hagen, Lotto Soudal 10.
4310.
Dylan Teuns, Bahrain Merida 12.
21Gruppen talte omkring 30 ryttere fra mange forskellige hold, og i den sad Nairo Quintana flankeret af tre Movistar-kolleger.
Gruppen havde også deltagelse af danske Casper Pedersen (Sunweb), og på målstregen var gruppen med den lille colombianer næsten fem et halvt minut foran favoritfeltet med alle de øvrige podiebejlere.
Det betyder, at Quintana nu er helt oppe på andenpladsen med 2.
24 minutter op til den førende rytter, Primoz Roglic (Jumbo-Visma), og foran sin Movistar-holdkammerat Alejandro Valverde.
Før etapen lå Movistar-profilen nummer seks – 7,43 minutter efter Roglic.
/ritzau/FacebookTwitterKopier linkEmner:Alejandro Valverde (cykelrytter)|Nairo Quintana (cykelrytter)|Quick-Step Team|Cykelsport|Mexico




https://www.dr.dk/nyheder/indland/ny-art-elektrisk-aal-i-amazonas-slaar-stroemrekord

IndlandNy art: Elektrisk ål i Amazonas slår strømrekordÅlen kan give stød på 860 volt.
I en stikkontakt er der typisk 230 volt.
Den elektriske ål er næsten helt blind, men en dygtig jæger.
Af Sophie Bavnhøj11.
sep.
2019 kl.
15.
33 | opdateret 12.
sep.
2019 kl.
16.
19Bemærk: artiklen er mere end 30 dage gammelLæs opDer kan gemme sig meget i det blå dyb.
Og for nylig har man fundet en ny art af elektriske ål, der kan give et endnu kraftigere stød, end de elektriske ål, vi allerede kender.
Electrophorus voltai hedder ålen.
Og den kan give stød på 860 volt.
Typisk kan elektriske ål give stød på 650 volt.
Til en sammenligning er der 230 volt i en stikkontakt.
Blå bog: Den elektriske ålElektriske ål kan blive op til 2,5 meter og veje næsten 20 kilo.
Den kan svømme baglæns.
Ålens bagende er et elektrisk organg med muskler, der gør, at ålen kan producere bioelektricitet.
En voksen elektrisk ål kan udsende stød på 650 volt.
Det er et kortvarigt strømstød, men det kan lamme byttedyr.
Ålen benytter også sine elektriske evner til at orientere sig.
De bor i Amazonas regnskov.
Den nye ål kan give stød på 860 volt.
Kilde: Randers RegnskovDen nye ål er blevet fundet i Amazonas regnskov af et hold forskere, der har samlet DNA fra flere elektriske ål.
Og de har fundet to nye arter af ål i regnskoven.
Med det fund findes der tre nu forskellige arter.
Men det er kun den ene, der kan give stød på 860 volt.
Og fundet vækker begejstring hos Lars Olsen, der er kurator med ansvar for dyrene på akvariet Den Blå Planet.
- Det er altid spændende, at vi kan blive ved med at udforske og finde nye dyrearter, siger han.
Ifølge forskerne bag er resultaterne et bevis for diversiteten i Amazonas regnskov, hvor meget endnu er ukendt.
Og netop derfor er det vigtigt at beskytte de forskellige habitater for skovrydning og brænde, skriver The Guardian.
Et habitat er et konkret levested for en plante eller et dyr.
Strømmen ligger i bagendenDe tre arter ligner hinanden, men har hvert sit DNA og lever i hvert sit område.
Alligevel tyder noget på, at de deler en fælles forfader, der levede for millioner år siden.
Det har fået forskerne til at konkludere, at området, hvor den strømstærke ål lever, er en del af forklaringen på dens styrke.
Lars Olsen tror dog, at det handler mere om ålens længde end dens habitat.
En klassisk elektrisk ål kan blive op til 2,5 meter.
Ifølge Lars Olsen er det kun de første 10 centimeter, der gemmer på hovedet og de indre organer.
Resten går til de elektriske organer, som skaber strøm.
De organer er muskler, der sidder i forlængelse af hinanden.
Og det er dem, som skaber strømmen.
- Jo længere en ål er, jo flere muskler har den til at skabe strøm.
Derfor antager jeg, at den nye art er længere, siger Lars Olsen.
Den elektriske ål var inspirationen bag det første batteri Men selv om ålen kan skabe stød på flere hundrede volt, er den ikke livsfarlig for mennesker.
Selve strømstyrken er nemlig ikke særlig høj.
Strømstyrke måles i ampere, og ifølge Lars Olsen har en elektrisk ål en meget lav ampere på omkring en.
Stikkontakter har ti.
- Man kan blive midlertidig lam og få ondt i musklerne af at træde på ålen.
Men man dør ikke af det, siger han og pointere, at hvis du har et svagt hjerte, kan du dog godt dø af at få stød fra den kraftige ål.
Ålen er vigtigDen elektriske ål er dog ikke en 'hr.
hvem som helst' i Amazonas regnskov.
Som så mange andre dyr er den en del af et større økosystem, og den har en vigtig plads at spille.
Hvad er strømstyrke?
Strømstyrke måles i ampere og fortæller, hvor mange elektroner, der løber gennem en ledning pr.
sekundSpænding måles i volt og siger noget om, hvor meget kraft elektronerne trykkes gennem en ledning medKilde: Experimentarium- Ålen er vigtig for hele sammensætningen i habitatet, fordi den er en natjæger, der finder og spiser fisk, der ikke har det så godt, og som har sygdomme, siger Lars Olsen.
På den måde rydder ålen ud i bestanden.
Men som både forskerne bag rapporten og Lars Olsen fra Den Blå Planet hæfter sig ved, gemmer Amazonas på et utal af arter, vi endnu ikke kender til.
Og de to nye arter af elektriske ål er blot et eksempel.
Men det er slet ikke muligt, at vi kommer til at finde dem alle, lyder det fra Lars Olsen- En masse arter forsvinder, inden vi når at opdage dem, siger han og fortsætter:- Når vi bygger kæmpedæmninger, ødelægger vi habitatet for mange fisk, som vil forsvinde.
FacebookTwitterKopier linkEmner:Den Blå Planet|Sydamerika|Fisk|Kastrup|Skove




https://www.dr.dk/musik/24-aarige-sylvester-var-superstjerne-i-kina-uden-vide-det-de-hev-i-mig-som-var-jeg-justin

Musik24-årige Sylvester var superstjerne i Kina - uden at vide det: 'De hev i mig, som var jeg Justin Bieber'Den unge musikproducer blev noget overrasket, da han pludselig stod foran en kødrand af skrigende, kinesiske fans.
24-årige Sylvester Åndahl fik sit første sæt højtalere i konfirmationsgave.
Siden er hans musikinteresse kun blevet større.
Af Ellen Kirstine Jensen11.
sep.
2019 kl.
14.
54Bemærk: artiklen er mere end 30 dage gammelLæs opMedmindre du virkelig interesserer dig for elektronisk musik, siger navnet Caius dig nok ikke så meget.
Den 24-årige producer, der rigtigt hedder Sylvester Åndahl, har nemlig ikke fyldt særligt meget i den danske andedam.
Og det er selvom han har cirka 160.
000 månedlige lyttere på Spotify alene.
Lyt til 'Away From You' af Sylvester Åndahl aka Caius, mens du læser:Caius - Away from YouTil gengæld har den unge dansker fået et hav af opmærksomhed på den internationale musikscene.
Den unge producer har nemlig fans over hele verden.
Og meget overraskende for produceren Caius selv, så har det vist sig, at han har decideret stjernestatus i Kina, hvor skrigende fans og propfyldte lokaler pludselig blev hverdagskost.
Men hvordan i alverden kom en ukendt dansk producer til at trække fulde huse på den anden side af kloden?
Det hele startede en kold januardag i 2018, da der tikkede en mail ind hos Sylvester Åndahl fra en opstemt kinesisk booker.
Jeg blev simpelthen nødt til at tjekke op på det og finde ud af, om det var nogen, der var ude på at snyde mig.
Det virkede så underligt.
Sylvester ÅndahlBookeren insisterede på, at han skulle komme til Kina og spille en række shows, men en meget forundret Sylvester Åndahl var ikke helt overbevist over det mystiske opkald, for hvad skulle han i Kina?
- Jeg blev simpelthen nødt til at tjekke op på det og finde ud af, om det var nogen, der var ude på at snyde mig.
Det hele virkede så underligt, siger Sylvester Åndahl.
Den unge producer besluttede sig dog for at gribe chancen.
Han takkede ja til henvendelsen, tog en ven under armen, pakkede sin skepsis væk i bagagen og drog mod det helt store kinesiske eventyr.
Kinesiske mørketalSylvester Åndahl havde inden afrejsen ikke særligt høje forventninger til den kinesiske tur, for han anede ikke, at der overhovedet var kinesere, der lyttede til hans musik.
Det er nemlig meget svært at gennemskue kinesiske streamingtal.
- Inden jeg kom derover, kunne jeg ikke tracke data på, at jeg havde lyttere i Kina overhovedet.
Men da jeg mødtes med et distributionsselskab, kunne de vise mig, at mine numre havde streamet i omegnen af to eller tre millioner gange, siger Sylvester Åndahl.
Sylvester Åndahl spiller under navnet Caius.
(© pressebillede)Distributionsselskabet kunne også fortælle, at den unge producer sandsynligvis streamede langt mere end det.
Streamingtjenesten, de undersøgte, var nemlig kun én af flere streaminggiganter i Kina, hvor selskabet ikke havde tal på resten.
Ifølge dem var det ikke utænkeligt, at de rigtige streamingtal faktisk var i omegnen af det femdobbelte.
Den forbløffede danske producer kunne altså gange de tre millioner streams med fem, og han indså lige så stille, at han var noget af en streaminggigant i det asiatiske land.
Lyt til 'Make U Mine', der, ifølge Sylvester Åndahl var kinesernes helt store favorit:Caius - Make U MineSuperstjerne i ShanghaiSylvester Åndahl fik da også hurtigt en snert af sin stjernestatus efter ankomsten til Kina, da en mundlam, kvindelig booker ikke ytrede ét ord i hans tilstedeværelse.
En anden booker måtte fortælle ham, at hun simpelthen ikke turde at tale til den unge dansker.
Det gav da også et sug i maven og en følelse af at være en rigtig superstjerne, da Sylvester Åndahl for første gang trådte ind på koncertstedet Arkham i den kinesiske millionby Shanghai.
Før ham har internationale superstjerner som Yung Lean, Joey Bada$$ og danske MØ nemlig optrådt på spillestedet.
De grandiøse lokaler fik Sylvester Åndahl til at frygte, at der ville blive mennesketomt, når han skulle gøre sin debut i Shanghai.
Sylvester Åndahl optræder i Shanghai.
Kineserne har døbt ham 'den generte lillebror'.
(© Disc Jockey)- Da jeg var der om dagen og kiggede ud over gulvet, tænkte jeg bare: 'Fuck, det er stort, det bliver overhovedet ikke fyldt op'.
Men da jeg så kom tilbage om aftenen, gik jeg ud på scenen igen og kiggede ud over et propfyldt gulv.
Jeg anede ikke, at der ville komme så mange, siger Sylvester Åndahl, som overrasket indså, at der havde samlet sig en kødrand af mennesker, der var kommet for at opleve ham.
De kinesiske tilskuere gik helt amok.
Det hev i mig, som var jeg Justin Bieber, og hvis jeg rørte ved dem, gik de helt i selvsving.
Sylvester ÅndahlUnder koncerten viftede de kinesiske fans løs med deres telefoner for at vise, hvilke af Caius-sangene de gerne vil høre, og efter koncerten mødte Sylvester Åndahl en hær af mennesker, der var ivrige efter at få taget billeder med ham.
Sylvester Åndahl var en vaskeægte kinesisk superstjerne.
- De kinesiske tilskuere gik helt amok.
Det hev i mig, som var jeg Justin Bieber, og hvis jeg rørte ved dem, gik de helt i selvsving.
Sylvester Åndahl kalder selv oplevelsen surrealistisk og lyser op, når han fortæller om de dedikerede kinesiske fans, der kunne fortælle ham, at de lyttede til hans musik hver eneste dag.
Caius optræder tit med en kasse på hovedet.
Det begyndte han på, fordi han var bange for at komme i rettighedsklammerier over sange, han havde samplet fra andre kunstnere.
I dag bruger han mere kassen som en gimmick.
Håber på dansk succesHvis man spørger Sylvester Åndahl, hvorfor han hitter i Kina, så svarer han beskedent, at han rider med på bølgen af flere store housenavne, der er brudt stærkt igennem i Kina.
Lyt til sangen 'Your Love', der har streamet over én million gange på Spotify:Caius - Your LoveMen uanset årsagen til Sylvester Åndahls succes har det kinesiske eventyr givet ham blod på tanden.
Og han regner da også med, at danskerne nok skal få øjnene op for ham, ligesom kineserne har gjort.
- Jeg går bare og venter på, at Danmark samler op på min musik.
Det betyder meget, at man har sit hjemland i ryggen, og jeg vil da meget hellere fylde et spillested i Danmark end i Kina, men nu er det bare sådan, at jeg har den mulighed i Kina lige nu, siger Sylvester Åndahl.
Han er i færd med at stable et livesetup på benene, så han kan turnere rundt med et band, og når tiden er rigtig, satser han på, at der kommer et album eller en ep.
FacebookTwitterKopier linkEmner:Justin Bieber (musiker)|Kina|Spotify|Shanghai|Pop og rock




https://www.dr.dk/nyheder/politik/afgoerende-ord-bag-lukkede-doere-nu-spidser-kampen-om-topposterne-i-venstre-til

Krise i VenstreSe temaPolitikAfgørende ord bag lukkede døre: Nu spidser kampen om topposterne i Venstre tilKandidaterne skal nu møde Venstres bagland på lukkede møder rundt i landet.
Inger Støjberg og Ellen Trane Nørby før Venstres gruppemøde på Christiansborg tirsdag.
I aften mødes de igen i Sorø.
Af Anders Byskov Svendsen og Thomas Klose Jensen11.
sep.
2019 kl.
15.
00Bemærk: artiklen er mere end 30 dage gammelLæs opDer er bestilt kaffe i litervis og kage i metermål.
Sådan lyder det fra Venstre, før partiets medlemmer i den kommende uge får mulighed for at møde og debattere med de tre kandidater, der er til posterne som formand og næstformand.
Jakob Ellemann-Jensen er eneste formandskandidat og står til at blive kåret som ny formand, mens Inger Støjberg og Ellen Trane Nørby skal ud i et kampvalg om posten som næstformand.
Det første møde finder sted i aften i Sorø.
Der er kun adgang for medlemmer af Venstre.
Pressen og andre nysgerrige må holde sig udenfor.
Jakob Ellemann-Jensen, Inger Støjberg og Ellen Trane Nørby får til sammen tre kvarter, hvor de hver især kan fortælle, hvordan de vil få Venstre videre efter nogle dramatiske uger, der kulminerede, da Lars Løkke Rasmussen trak sig som formand og Kristian Jensen som næstformand.
Efter en solid gang kaffe og kage får medlemmerne mulighed for at spørge ind til planerne.
Bent Jørgensen er en af dem, der kommer i aften.
Han er byrådsmedlem i Roskilde og var med til at starte den bølge, der væltede Lars Løkke Rasmussen og Kristian Jensen.
Tidligt i forløbet skrev han en kronik, hvor han opfordrede de to til at trække sig.
Selv om Ellemann-Jensen er eneste formandskandidat, har Bent Jørgensen meget at spørge ham om.
- Jeg er meget interesseret i at høre, hvordan han vurderer den politiske situation, og hvor han vil placere Venstre fremadrettet.
Jeg håber også, at han vil komme lidt ind på, hvordan han som partiformand vil favne partiet i forhold til, at vi har en god og åben proces, når der skal diskuteres både politik, men også den organisatoriske forhold, siger Bent Jørgensen.
Kandidater på tourDe tre kandidater kommer rundt til møder i de fem regioner og på Bornholm.
Tour-planen er:Onsdag den 11.
september, Region Sjælland, i SorøTorsdag den 12.
september, Region Nordjylland, i AalborgMandag den 16.
september, Bornholm, i NexøTirsdag den 17.
september, Region Hovedstaden, i LyngbyOnsdag den 18.
september, Region Midtjylland, i ViborgTorsdag den 19.
september, Region Syddanmark, i Kolding.
Lørdag den 21.
september: Ekstra ordinært landsmøde i Venstre.
Kampvalget mellem Støjberg og Ellen TraneDen største spænding frem mod det ekstraordinære landsmøde ser ud til at blive i kampen om at blive næstformand.
Venstre på Bornholm har offentliggjort en mail fra Inger Støjberg, hvor hun fortæller, hvad hun vil tale om på de kommende møder.
- På møderne vil jeg fremlægge mit syn på, hvor vi som parti og organisation skal bevæge os hen i de kommende år.
For mig er det afgørende, at det står helt klart for alle, at Venstre er parat til at påtage sig lederskabet af den borgerlige familie.
- Derudover vil jeg arbejde for, at I medlemmer igen bliver tættere inddraget i det politiske arbejde og med formuleringen af Venstres politiske platform frem mod næste valg.
Vi skal ikke have flere forløb som sundhedsreformen, hvor baglandets bekymringer ikke bliver hørt, skriver hun.
Ellen Trane Nørby har sagt, at hun vil være den bedste til at samle partiet.
Se hende forklare hvorfor i videoen herunder.
To kvalificerede budOg netop samling og enighed er vigtig for en anden mødedeltager, Harald Palmvang, som er formand for Venstres lokalforening i Fuglebjerg.
- Jeg vil holde øje med, hvordan de vil promovere os, hvordan de vil køre frem, og hvad de vil gøre for at samle partiet og komme til at stå så enige som overhovedet muligt - for vi har brug for enighed, siger Harald Palmvang.
Bent Jørgensen vil også lytte til, hvordan Inger Støjberg og Ellen Trane Nørby vil håndtere arbejdet på de interne linjer i Venstre.
- De er jo begge to meget velkvalificerede både politisk, men også organisatorisk.
Vi har haft den tradition i Venstre, at næstformanden havde et særligt blik på, hvordan organisationen skal ledes, så det håber jeg selvfølgelig, at de begge har nogle gode bud på.
Blandt andet hvordan de mener, at Venstres partiorganisation skal udvikle sig, så vi fortsat er et moderne og attraktivt parti at være medlem af, siger Bent Jørgensen.
Læs også:Kampvalg i Venstre: Fire områder, der adskiller Inger Støjberg og Ellen Trane NørbyEllemann vil inddrage medlemmerJakob Ellemann skriver i en mail til medlemmerne, at han også vil bruge møderne til at lytte.
For partitoppen har begået fejl hen ad vejen.
- Der er ingen tvivl om, at samtalen og forbindelsen mellem Christiansborg, kommunerne, regionerne og de lokale foreninger har brug for at blive forstærket.
Men hvordan vi præcis gør det, håber jeg, at vi kommer til at tale mere om, skriver han til medlemmerne.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|Lokalpolitik|Bornholm




https://www.dr.dk/nyheder/indland/sas-medarbejdere-genoptager-arbejdet-efter-trusselssag-truet-medarbejder-sendt-hjem

IndlandSAS-medarbejdere genoptager arbejdet efter trusselssag - truet medarbejder sendt hjemBagagepersonalet har strejket tre gange på en uge efter en optagelse med trusler er kommet frem.
Bagagemedarbejderne i SAS har nu genoptaget arbejdet.
(Arkivfoto).
Af Sally Frydenlund Larsen11.
sep.
2019 kl.
15.
59Bemærk: artiklen er mere end 30 dage gammelLæs opSAS's bagagepersonale genoptager nu arbejdet.
Det har Arbejdsretten pålagt dem, efter gruppen har gennemført tre overenskomststridige strejker på en uge.
Det siger Henrik Bay-Clausen, der er formand for 3F i Kastrup.
- De ansatte har fået et meget skarpt påbud om at genoptage arbejdet.
Den gode nyhed er, at arbejdet er ved at blive genoptaget.
Formanden fortæller også, at der er udsigt til bod.
Samtidig har SAS med omgående virkning besluttet at sende den vikar, der står i midten af en større konflikt mellem bagagemedarbejderne, hjem.
Det skriver Berlingske.
'Har du hørt om jungleloven?
'Det er en fagforeningstrid, der har fået bagagemedarbejderne i SAS Ground Handling til at nedlægge arbejdet.
Det står klart efter en lydoptagelse fra juni nu er kommet frem.
I lydoptagelsen, som Berlingske er i besiddelse af, konfronterer to bagagemedarbejdere en tredje, der er ansat som vikar, med, at han ikke er medlem af 3F.
Han er derimod medlem af Ingeniørernes fagforening, IDA, og på lydoptagelsen truer de to 3F-medlemmer ham.
- Prøv at høre her.
Hvis du skal være herude, så skal du selvfølgelig være medlem lige som alle vi andre, siger det ene 3F-medlem.
Da IDA-medlemmet forholder sine to kolleger det faktum, at man selv bestemmer, hvilken fagforening man er medlem af, bliver stemningen endnu dårligere.
- Har du aldrig hørt om den lov, der hedder jungleloven?
Jungleloven, den lever herude.
Og det vil sige, at hvis du ikke forstår, at der er kun en fagforening, vi er medlem af herude!
Vi er alle sammen i den samme forening.
Det kan du ikke forstå?
Sendt hjemHenrik Bay-Clausen har aldrig hørt om den type sager før, fortæller han.
Han siger desuden, at de aktuelle strejker ikke skyldes den pågældende strid mellem medarbejderne, men snarere optagelsen i sig selv.
- Det er det med filmoptagelserne, man opfatter som krænkende adfærd, siger Henrik Bay-Clausen, som kalder striden mellem vikaren og de to 3F-medlemmer for "lukket og slukket".
Han siger, at bagagevikaren er velkommen på arbejdspladsen.
Men mens hans kolleger nu genoptager arbejdet, er vikaren altså sendt hjem.
Det til trods for at SAS støtter retten til selv at vælge fagforening.
- Det her er blevet en sag, som SAS ikke kan løse.
Det er en principiel sag og en ulovlig strejke, og vi står bag vores medarbejderes ret til frit at vælge fagforening.
Det vil vi altid stå fast på.
Sådan siger Karin Nyman, kommunikationsdirektør i SAS, til Berlingske.
FacebookTwitterKopier linkEmner:SAS Group|3F|Arbejdsmarked|Fagforeninger|Kastrup




https://www.dr.dk/nyheder/indland/hvor-skadelige-er-e-cigaretter-forsker-giver-dig-svar

IndlandHvor skadelige er e-cigaretter?
Forsker giver dig svarSkaderne er svære at forudsige - men de vil komme, lyder det fra professor.
Sundhedsstyrelsen skærper synet på e-cigaretterne.
Af Nynne Hein Møller og Camilla Faurholdt-Löfvall11.
sep.
2019 kl.
15.
30Bemærk: artiklen er mere end 30 dage gammelLæs opVi skal være mere strikse, når det gælder brugen af e-cigaretter.
Det mener Sundhedsstyrelsen, der nu skærper synet på e-cigaretterne, således at børn, unge, gravide og ammende direkte frarådes at dampe på dem.
Læs også:Sundhedsstyrelsen fraråder brugen af e-cigaretterTidligere anbefalede Sundhedsstyrelsen ikke e-cigaretter, men retorikken er nu skærpet.
Men hvad er egentlig hoved og hale i e-cigaretterne, som har været på det danske marked i omkring ti år?
Det giver vi her et overblik over med svar fra Charlotta Pisinger, som er professor i tobaksforebyggelse på Center for Klinisk Forskning og Forebyggelse på Bispebjerg og Frederiksberg Hospital.
Hvad ved vi om skaderne?
Man formoder, at e-cigaretter kan medføre risiko for blodpropper.
- Der er stor enighed blandt forskerne om, at man vil se en helbredsskade.
Men vi ved ikke noget om omfanget.
- Vi kan dog sige noget om, hvad de potentielle helbredseffekter kan være.
Det er på baggrund af cellestudier, forsøg med dyr og forsøg med mennesker.
- Ud fra det har vi stærke formodninger om, at der vil komme astma, KOL-udvikling, lungesygdomme, skader på hjertet som åreforkalkning, blodpropper i hjertet og slagtilfælde.
Vi mistænker også kræft, både fordi der er fundet kræftfremkaldende stoffer i væskerne, og fordi man har set, at DNA’et går i stykker.
Hvorfor kan vi ikke sige, hvor skadelige de er?
E-cigaretter bliver solgt i mange butikker - her ses det i USA.
- E-cigaretter har ikke været på markedet særligt længe.
Så vi har kun forsket i ti år.
Selvom vi har hundredevis af undersøgelser, tager det tid.
For vi har ikke nogen langtidskonsekvenser.
Vi er nødt til at vente 30-40 år, før vi har det fulde overblik.
- Vi har forsket i almindelige cigaretter og helbredseffekter af disse i 70 år, og vi bliver ved med at finde nye ting.
Hvad siger forskningen?
Dyreforsøg med e-cigaretter viser skræmmende resultater.
- Ved dyreforsøg har vi set, at når dyrene bliver udsat for dampene som fostre, udvikler de ikke deres lunger – de bliver født med meget små lunger.
De udvikler astma og KOL og har skader på hjertet og åreforkalkning.
- Hos mennesker kan man se akutte effekter, som at pulsen og blodtrykket stiger.
Er de mindre skadelige end almindelige cigaretter?
Man har forsket i almindelige cigaretter i omkring 70 år.
- Så vidt vi ved, er e-cigaretter mindre skadelige.
Men blandt de rygere, der køber de her produkter for at skifte over til e-cigaretter, får omkring 7-8 ud af 10 et tilbagefald.
De begynder også at ryge almindelige cigaretter og ender med at have et dobbeltforbrug.
Den kemiske cocktail, der så opstår, kender vi ikke konsekvensen af.
- Vi har set, at de ikke skærer ned på antallet af cigaretter.
Så helbredsrisikoen bliver i hvert fald ikke mindre.
FacebookTwitterKopier linkEmner:Rygning|Sundhedsstyrelsen|Sundhed og velvære|Frederiksberg Hospital|Bispebjerg




https://www.dr.dk/sporten/oevrig/verdensmester-blev-gravid-og-stoppede-karrieren-det-har-givet-mig-helt-vildt-meget-ro

Øvrig sportVerdensmester blev gravid og stoppede karrieren: Det har givet mig helt vildt meget roOrienteringsløberen Ida Bobach indstillede karrieren, da hun blev gravid som 27-årig.
Af Helena Melin og Maria Eriksen Volthers11.
sep.
2019 kl.
17.
45Læs opNår Ida Bobach går ture i skoven med barnevognen og sin tre måneder gamle søn, vurderer hun lige terrænet.
Det er en gammel vane.
Elitemødrene88 procent af de danske kvinder bliver mødre.
En del af dem er eliteatleter, som er vant til et liv, hvor alt er planlagt til mindste detalje.
DR Sporten har talt med tre nuværende eller tidligere eliteatleter, som er blevet mødre.
Hvilke tanker har de gjort sig om graviditet, moderskab og karriere?
Hun kigger ind mellem træerne, kigger ned på skovbunden, og så kommer savnet.
Savnet til orienteringsløb på allerhøjeste niveau, som hun vinkede farvel til i en alder af 27, da hun i efteråret 2018 fandt ud af, at hun var gravid.
Selv om hun har hænderne fulde med at passe sønnen Eskil, tænker hun på orienteringsløb hver dag.
Men på trods af at sporten fylder meget i hendes tanker, er hun afklaret med, at hun har sat et punktum for sin elitekarriere.
En karriere, der blandt andet har budt på to VM-medaljer af guld.
- Da jeg blev gravid, skiftede hele mit fokus.
Lige pludselig føltes orienteringsløb ikke så vigtigt.
Jeg tror, at jeg har opnået de ting, jeg gerne ville.
Jeg vil nok blive ved med at løbe orienteringsløb resten af mit liv, men ikke på eliteplan, siger hun.
Hun kunne sagtens have valgt at genoptage sin karriere, når sønnen er lidt ældre, og barslen er overstået.
Men lysten er der ikke længere.
- Jeg er jo ikke så gammel.
Der er mange orienteringsløbere, der bliver ved, indtil de er ældre.
Men jeg tror bare, at det vil være for svært at få det hele til at hænge sammen, siger hun.
Det er lidt over fire år siden, at Ida Bobach vandt VM-guld på den lange distance i orienteringsløb.
Kæmpe omvæltningIda Bobach har dyrket orienteringsløb hele sit liv, og siden hun var omkring 15 år gammel, har det været på højeste niveau.
Hendes hverdag har de seneste mange år centreret sig omkring træning og restitution kombineret med et deltidsstudie i molekylær medicin på Aarhus Universitet.
Altså indtil hun i efteråret fandt ud af, at hun var gravid.
Så ændrede alting sig.
Hun begyndte at studere på fuld tid og skruede ned for træningen.
En glidende overgang til det liv, der ventede efter fødslen.
- Der er virkelig en stor kontrast mellem det liv, jeg havde før, og det liv, jeg har nu.
Elitesport handler jo om at sætte sig selv i centrum.
Tage hensyn til sig selv og sin egen træning og hele tiden gøre det, der er bedst for en selv.
Det er jo en kæmpe omvæltning, at der er en anden, der skal have det fokus.
Det har været meget anderledes, men faktisk ikke så svært, siger hun.
Man får helt vildt mange bekymringer, når man er mor.
Tankerne kan godt stikke af.
Ida BobachBeslutningen om at stoppe elitekarrieren var egentlig heller ikke svær.
Efter hun stod med den positive graviditetstest i hånden, brugte hun en måneds tid på at tænke over, hvad fremtiden skulle bringe.
Afvejede fordele og ulemper.
Skulle hun stoppe nu, eller skulle hun gå på barsel med en plan om at vende tilbage til verdenseliten på et tidspunkt?
Det tog tid at nå frem til den endelige beslutning om at stoppe, men efter den er blevet truffet, har hun ikke været i tvivl.
- Det føltes rigtigt, og det gør det stadig.
Nu kan jeg dyrke sporten på det niveau, jeg har lyst til og overskud til.
Det giver mig en helt vild stor ro, siger hun.
At holde sig til gameplanen – som orienteringsløber og som morKompasset er lagt på hylden, men Ida bruger ofte andre af de redskaber, hun har fået med fra sportens verden.
Når adrenalinen pumper, og få sekunder kan være forskellen på succes og fiasko i en konkurrence, kan det være nemt at lade tankerne løbe af med sig.
Sådan kan det også føles, når man er mor, fortæller hun.
Ida Bobach28 år gammelVerdensmester i orienteringsløb i 2015 i disciplinerne langdistance og stafetStuderer molekylær medicin på 9.
semesterBor i Aarhus med sin kæreste og sønnen Eskil på tre måneder- Man får helt vildt mange bekymringer, når man er mor.
Tankerne kan godt stikke af.
Det handler om lige at puste ud og tænke på, at det er tanker, og det er følelser.
Det er egentlig ikke virkelighed.
Det har jeg brugt meget i konkurrencesituationer, når man løber derude og fokuserer på sine fejl, siger hun.
- Jeg har øvet mig meget i at holde mig til gameplanen under en konkurrence, og det prøver jeg også at gøre som mor.
Hvis han nu er sur eller ked af det, og jeg kommer til at tænke på, om jeg gør noget forkert, så prøver jeg at distancere mig selv fra følelserne og lade være med at tænke, at jeg ikke gør det godt nok.
Jeg opfylder hans basale behov, og så er det godt nok, det, jeg gør.
Det er de her usikkerheder, jeg arbejder med.
Kræver for meget at skulle fortsætteDet er ikke selve konkurrencerne og mesterskaberne, der afholder Ida Bobach fra at genoptage sin karriere på eliteplan.
Det er alt det, der går rundt om.
En hverdag bestående af så meget træning, planlægning og struktur harmonerer for hende ikke med at have et barn.
Derudover er der en del rejsedage forbundet med et liv i verdenstoppen inden for orienteringsløb.
- Vores arena er jo skove, og de er meget forskellige fra land til land i forhold til eksempelvis svømmebassiner eller håndboldhaller.
Det kræver helt vildt mange rejsedage.
Jeg tror, at det vil være for svært at få til at passe sammen med, at jeg gerne vil være der for min søn og for min familie, siger hun.
Rejsedagene er én ting.
Den strukturerede hverdag er en anden.
Inden hun blev gravid, stod hverdagen ofte på to daglige træninger, og det ville ikke kunne lade sig gøre, hvis hun også skulle være 100 procent nærværende for sin søn.
- Jeg er meget pligtopfyldende og vil have svært ved at gøre det her uden at føle, at jeg skal gøre det 100 procent.
Jeg tror, at jeg vil have for svært ved at sige til mig selv, at det er okay ikke at følge træningsplanen helt.
Og så er jeg bange for, at jeg vil køre mig selv i sænk i et forsøg på at få det hele til at passe, siger hun.
Ida Bobach stoppede karrieren i efteråret 2018.
At være mor er det størsteOp til graviditeten havde Ida været plaget af skader, og orienteringsløbet havde været sat på standby i en periode.
Derfor blev graviditeten en anledning til at tage hele sin karriere op til overvejelse.
- Jeg vidste, at jeg ville komme rigtig langt væk fra eliten i løbet af min graviditet og den efterfølgende barsel.
Så jeg blev nødt til at tænke, jamen, gider jeg egentlig at tage kampen op for at komme tilbage i verdenstoppen?
, siger hun.
Selvom Ida valgte, at hun ikke ville fortsætte med at jagte en plads i verdenseliten, er orienteringsløb stadig en del af hende.
Hun tjekker jævnligt forbundets hjemmeside, og hun følger med på de sociale medier, når hendes tidligere landsholdskollegaer kæmper om medaljer ved forskellige mesterskaber.
Og når hun triller barnevognen hen over skovbunden, trækker det i hende.
- Jeg tror stadig, at jeg ser mig selv som orienteringsløber.
Men jeg er også meget andet end det.
Nu er jeg mor, og det er det største af alt, siger hun.
FacebookTwitterKopier linkEmner:Orienteringsløb|Graviditet og fødsel|Arbejdsmarked|Aarhus Universitet




https://www.dr.dk/nyheder/indland/trusler-i-sas-har-du-aldrig-hoert-om-den-lov-der-hedder-jungleloven

IndlandTrusler i SAS: 'Har du aldrig hørt om den lov, der hedder jungleloven?
'Medarbejderne i SAS har genoptaget arbejdet efter strejke.
Af Jens Andersen og Sally Frydenlund Larsen11.
sep.
2019 kl.
14.
10 | opdateret 11.
sep.
2019 kl.
18.
33Bemærk: artiklen er mere end 30 dage gammelLæs opSAS' bagagemedarbejdere har her til eftermiddag genoptaget arbejdet efter dagens strejke.
En fagforeningsstrid havde ellers fået bagagemedarbejderne i SAS Ground Handling til at nedlægge arbejdet for tredje gang på en uge, men medarbejdergruppen er nu blevet pålagt at genoptage arbejdet af Arbejdsretten.
Årsagen til strejken skal tilsyneladende findes i, at en medarbejder, der er ansat som vikar i bagagehåndteringen, har valgt at være medlem af en anden fagforening end 3F.
Medarbejderen har nægtet at bøje sig for sine kollegaers krav om at melde sig ind i 3F.
DR kender ikke identiteten på den pågældende vikar.
Læs også:SAS-medarbejdere genoptager arbejdet efter trusselssag - truet medarbejder sendt hjemTrusler på optagelseHar du aldrig hørt om den lov, der hedder jungleloven?
Jungleloven den lever herude.
Kollega til vikaren.
Citat fra lydoptagelse.
En lydoptagelse, som Berlingske er kommet i besiddelse af, viser, at den pågældende vikar er blevet truet af to af sine kollegaer.
Hele lydfilen kan høres hos Berlingske her.
På lydoptagelsen kan man høre, at medarbejderen bliver konfronteret af to kollegaer, der med henvisning til jungleloven beder vikaren rette ind og melde sig ind i 3F.
- Prøv at høre her.
Hvis du skal være herude, så skal du selvfølgelig være medlem lige som alle vi andre, siger den ene kollega til vikaren og fortsætter:- Har du aldrig hørt om den lov, der hedder jungleloven?
Jungleloven den lever herude.
Samme medarbejder forsikrer vikaren om, at han "ikke vil få én eneste kammerat herude" og kalder ham "klam" mens, den anden kollega antyder, at vikaren vil blive fyret, hvis han ikke melder sig ind i 3F.
- Man kan også vende den om og sige, at når gutterne går i kælderen (strejker, red.
), fordi du ikke er organiseret, og det koster firmaet 15 millioner, så kan du prøve at forestille dig, hvad chefen har af holdning til din ansættelse, lyder det på optagelsen.
Jeg kan fortælle dig én ting.
Du får ikke én kammerat her.
Kollega til vikaren.
Citat fra lydoptagelse.
Hos SAS derimod forsikrer man, at man støtter op om retten til selv at vælge sit fagforbund:- Det er en dybt alvorlig og uholdbar situation.
Vi kan ikke acceptere, at trusler forekommer i vores virksomhed.
Enhver SAS-medarbejder har altid ret til frit at vælge fagforening.
Det vil vi altid stå fast på, og det er en principiel sag om at tilsidesætte foreningsfrihed.
Den ulovlige strejke har allerede påvirket over 6.
000 passagerer, og vi har måttet aflyse 74 fly i sidste uge, siger Karin Nyman, kommunikationsdirektør i SAS.
3F tager afstand fra truslerHenrik Bay-Clausen, formand for 3F Kastrup, tager afstand fra brugen af trusler, som medarbejderen i lufthavnen er blevet udsat for.
- Det er absolut ikke i orden at udsætte kolleger for trusler, som det desværre er sket.
Det er ikke 3F's måde at arbejde på.
- Jeg har noteret mig, at den pågældende, der er gået langt over stregen, efterfølgende har valgt at trække sig fra sine hverv i 3F, og at der er tale om en afsluttet personalesag, siger Henrik Bay-Clausen i en pressemeddelelse.
Henrik Bay-Clausen siger dog efterfølgende, at de tre strejker ikke bunder i, at vikaren ikke er medlem af 3F, men i, at han har optaget sine kollegaer – en handling, som Henrik Bay-Clausen kalder "brændstoffet på bålet".
Bagagemedarbejderne genoptog arbejdet efter, at Arbejdsretten havde indskærpet, at strejken var overenskomststridig.
Samtidig valgte SAS at sende den vikaransatte bagagemedarbejder hjem fra arbejde.
Han er nu velkommen tilbage, skriver Ritzau.
FacebookTwitterKopier linkEmner:3F|SAS Group|Arbejdsmarked|Strejker og lockouts|Kastrup




https://www.dr.dk/nyheder/regionale/oestjylland/noedstedte-passagerer-paa-letbanen-har-koert-i-taxa-en-kvart-million

Aarhus LetbaneSe temaØstjyllandNødstedte passagerer på letbanen har kørt i taxa for en kvart million kronerMidttrafiks samlede udgifter er løbet op i en kvart million kroner på fire måneder på grund af rejsegarantien.
Letbanen ved Lisbjerg nord for Aarhus 9.
september 2019.
Af Tina Vestergaard Andersen og Sarah Friis Elkjær11.
sep.
2019 kl.
15.
15Bemærk: artiklen er mere end 30 dage gammelLæs opMange østjyder har de seneste måneder via rejsegarantien fået betalt en taxaregning som følge af en mislykket eller aflyst tur med letbanen.
Midttrafiks samlede udgifter hertil er nu løbet op i en kvart million kroner for maj, juni, juli og august.
Én af dem, der ganske ufrivilligt har fået en taxatur til Aarhus betalt af det offentlige, er Hjørdis Egekvist fra Hjortshøj.
Hun har pensionistkort, der ikke er gyldigt i myldretiden efter klokken 15.
Derfor var hun omhyggelig med at holde sig inden for tidsbegrænsningen, da hun ankom til Hjortshøj Station.
Midttrafiks rejsegarantiRejsegarantien gælder, når man rejser med Midttrafiks busser, Letbanen eller Lemvigbanen.
Rejsegarantien dækker udgifter til bil eller taxa, hvis trafikselskabet er skyld i, at man er mere end 20 minutter forsinket til ens rejsemål.
Der er dog visse undtagelser – eksempelvis hvis der er tale om force majeure, eller hvis ændringen i køreplanen har været varslet 24 timer i forvejen.
Med rejsegarantien bestemmer man selv, om man vil tage en taxa eller køre i bil for at indhente forsinkelsen.
Kørselsudgifter refunderes op til 50 km med taxa og 50 km tur/retur i bil.
Man lægger selv ud for udgifterne og derfor indsende taxakvittering.
Ansøgningen skal i udgangspunktet indsendes til Midttrafik inden for 14 dage.
Se mere her: https://www.
midttrafik.
dk/kundeservice/rejsegaranti/- Jeg var henne ved toget klokken 14.
31 og kunne være på banegården 14.
55, men da toget var aflyst, ringede jeg til kundeservice, og spurgte, om jeg måtte tage det næste tog.
Det var efter klokken 15, forklarer hun.
Men til hendes store overraskelse var beskeden fra Midttrafiks kundeservice et 'nej' - Hjørdis Egekvist skulle ikke tage det næste tog.
- Jeg måtte gerne tage en taxa.
Det koster 303 kroner, hvor det andet havde været gratis.
Der synes jeg, at det er spild af vores alle sammens penge, at jeg ikke bare kunne have gjort det andet, siger hun.
Spild af penge eller god service?
Hjørdis Egekvist blev rådet til at tage en taxa, fordi hun på grund af det aflyste tog var omfattet af rejsegarantien.
Den betyder, at Midttrafik i det her tilfælde skulle sørge for, at hun kom frem til sin destination, da hun var forsinket med toget eller bussen i mere end 20 minutter.
Det kan umiddelbart godt virke som spild af penge, medgiver Martin Tams, der er chef for Midttrafiks kundeservice.
- Vi risikerer dog, at hvis hun var steget på det næste tog, kunne hun være stødt ind i en billetkontrol og få en rigtig dårlig oplevelse ved at have fået en kontrolafgift.
I det her tilfælde vil jeg egentlig vurdere, at hun har fået en god service og den rigtige service, siger han.
Udgifterne til de forsinkede letbanepassagerer er accelereret, siden den sidste del af banen mod Grenaa åbnede i slutningen af april.
Trafikselskabet Midttrafiks rejsegaranti dækker nemlig udgifter til bil eller taxa, hvis selskabet er skyld i, at passagerer er mere end 20 minutter forsinket til deres rejsemål.
Det er Midttrafik, som administrerer den kollektive trafik i Region Midtjylland og derfor også letbanen.
Før åbningen udbetalte Midttrafik i snit 6.
700 kroner om måneden til rejsegaranti på letbanen.
I maj var det steget til 54.
000 kroner, og senest i august har Midttrafik brugt 80.
000 kroner på rejsegaranti.
Letbanen kørte ud fra Grenaa Station for første gang 30.
april i år.
Ingen øvre grænse for beløbetMen selskabet har ingen planer om at ændre på systemet.
Det bliver ved med at punge ud, siger Martin Tams.
- Der ligger ikke nogen øvre grænseværdi, for vi er stadig nødt til at yde så god en kundeservice som muligt.
Det betyder, at vi gerne vil bidrage til, at kunderne kan komme frem til deres destination, som de nu skal.
Om det er på arbejde, i skole eller noget helt tredje, siger han.
Midttrafik sender regningen for de mange taxature videre til ejerne af Aarhus Letbane, som er Aarhus Kommune og Region Midtjylland.
I sidste uge kom det frem, at letbanen er så dyr for netop Aarhus Kommune, at den måske bliver nødt til at nedlægge bybusruter.
Med den dyre taxa-erfaring giver det god mening for Hjørdis Egekvist.
- Jeg tænker, at jeg ikke er den eneste, der har taget en taxa.
Det kunne jeg have gjort mange gange, men har ikke haft lyst til det.
Denne gang tænkte jeg, at nu gør jeg det, for jeg var sur over, at jeg ikke bare kunne tage det næste tog.
En ugunstig situationHos Midttrafik er medarbejderne i kundeservice fuldt ud bevidste om sure passagerer.
Samtidig peger Martin Tams på, at de eneste, der rigtig ved, hvad de mange forsinkelser og aflysninger skyldes, er selve letbaneselskabet.
Indtil de får inddæmmet problemerne, må Midttrafik fortsætte de ærgerlige taxaudlæg.
- Det er brandærgerligt, og der er masser af folk, som arbejder i døgndrift især nede ved letbanen.
De forsøger at rette op på den situation, vi står i lige nu, som bestemt ikke er gunstig, siger kundeservicechefen.
FacebookTwitterKopier linkEmner:Midttrafik|Togtrafik|Taxiselskaber|Aarhus Kommune|Jylland




https://www.dr.dk/sporten/basketball/frankrig-sender-sensationelt-usa-ud-af-vm-i-basketball

BasketballFrankrig sender sensationelt USA ud af VM i basketballUSA satte en føring over styr til Frankrig i sidste quarter og er ude af VM allerede i kvartfinalen.
Franske spillere jubler efter pladsen i VM-semifinalen er hjemme.
11.
sep.
2019 kl.
15.
24Bemærk: artiklen er mere end 30 dage gammelLæs opUSA - verdens største basketballnation - er ude af VM i Kina, inden det for alvor blev sjovt.
Onsdag eftermiddag dansk tid måtte USA se sig slået i kvartfinalen af Frankrig, der overraskende vandt med 89-79.
USA var ellers på vej mod semifinalen i fjerde og sidste quarter, men satte det hele over styr, da Frankrig scorede 11 point på stribe.
Amerikanerne var dog på hælene i store dele af kampen, og efter to første quarters førte Frankrig med 45-39.
De amerikanske spillere satte sejren over styr i fjerde quarter.
I begyndelsen af tredje quarter førte Frankrig for første gang med ti point, men så begyndte USA at arbejde sig tilbage, og tredje quarter sluttede med en amerikansk føring på 66-63.
Den blev i sidste quarter øget til 74-67, og da lignede det for alvor en favoritsejr, men så ramte Frankrig en fremragende stime.
Det franske hold vekslede 71-76 til føring 82-76, og så var kampen vendt på hovedet.
USA kunne ikke svare igen, og så endte det i et skuffende exit.
Frankrig kan derimod se frem til at spille semifinale mod Argentina, der i kvartfinalen gjorde det af med Serbien med cifrene 97-87.
I den anden turneringshalvdel er Spanien klar til semifinalen efter sejr på 90-78 over Polen.
Modstanderen i semifinalen bliver Australien eller Tjekkiet, der mødes i den sidste kvartfinale.
/ritzau/FacebookTwitterKopier linkEmner:Frankrig|USA|Argentina|Australien|Kina




https://www.dr.dk/nyheder/indland/politiet-har-givet-102-bilister-klip-i-kortet-efter-mobil-brug-bag-rattet-vi

IndlandPolitiet har givet 102 bilister klip i kortet efter mobil-brug bag rattet: Vi prioriterer det uopmærksom kørsel højtPolitiet gør status efter første døgn med skærpet straf for at bruge håndholdt mobil under kørslen.
Denne bilist ville i dag kunne se frem til et klip i kørekortet.
Af Anne Øllgaard11.
sep.
2019 kl.
13.
49 | opdateret 11.
sep.
2019 kl.
16.
34Bemærk: artiklen er mere end 30 dage gammelLæs opGodt et døgn efter, der er blevet skruet op for straffen for at sidde med mobilen i hånden under kørsel, har 102 bilister fået et klip i kortet.
Det viser en opgørelse fra Rigspolitiet, der tæller antallet af klip givet fra i går klokken 00.
01 frem til i dag klokken 12.
30.
Antal klip givet per politikredsNordjyllands Politi: 2 klipØstjyllands Politi: 15Midt- og Vestjyllands Politi: 10Sydøstjyllands Politi: 13Syd- og Sønderjyllands Politi: 10Fyns Politi: 4Sydsjælland og Lolland-Falsters Politi: 4Midt- og Vestsjællands Politi: 7Nordsjællands Politi: 4Københavns Vestegns Politi: 11Københavns Politi: 25Bornholms Politi: 2De fleste klip er blevet givet hos Københavns Politi - her har 25 bilister nu ét klip mindre på kortet.
I Sydøstjylland har politiet også haft travlt med at give bøder og uddele klip - her er antallet af klip på et døgn nået op på 13 styk.
Lige i hælene kommer Østjyllands Politi med 12 klip og Københavns Vestegns Politi med 11 klip.
I Rigspolitiets nationale færdselscenter er politiassistent Christian Berthelsen ikke overrasket over det antal klip, der er blevet givet for ulovlig brug af mobiltelefon bag rattet.
Men han mener umiddelbart, at tallet er lidt højere end for et normalt døgn.
- Men det skyldes også, at politikredsene har haft stort fokus på det her område.
Det er ikke noget, vi har opfordret til fra Rigspolitiets side – det er noget, kredsene selv har sørget for.
Leder af færdselspolitiet i Østjyllands Politi, Amrik Singh Chadha, fortæller dog, at man ikke har gjort noget særligt for at fange mobil-synderne i det østjyske.
- Det er ikke stramningen af lovgivningen, der gør, at vi sætter ind overfor det her.
Vi har altid prioriteret indsatser mod uopmærksomhed i trafikken.
Stor synderIfølge Amrik Singh Chadha er netop brugen af mobil under kørsel en stor synder i forhold til de færdselsuheld, der sker i området.
- Vi har været inde og gennemse alle dødsulykker, og der må vi bare konstatere, at uopmærksomhed fylder rigtigt meget – enten som værende hele årsagen eller i hvert fald en delvis årsag til uheldet.
Så vi prioriterer det her område rigtigt højt.
At dømme ud fra Rigspolitiets tal, så er det i Nordjylland og på Bornholm, de mest lovlydige bilister skal findes.
Begge steder har politiet kunnet nøjes med at give to klip i kortet til bilister, der har brugt telefonen under kørsel.
Indtil i går var straffen for at bruge håndholdt mobil en bødestraf på 1.
500 kroner og en afgift på 500 kroner til Offerfonden, der blandt andet hjælper trafikofre.
Med den skærpede straf tilføjes et klip i kørekortet.
Test din viden: Hvad må du, når du kører bilFacebookTwitterKopier linkEmner:Rigspolitiet|Jylland|Politi|Biltrafik|Københavns Vestegns Politi




https://www.dr.dk/nyheder/udland/hojesteret-i-norge-sexdukker-af-born-er-strafbart

UdlandHøjesteret i Norge: Sexdukker af børn er strafbartEn 45-årig mand har fået afvist sin anke, efter han importerede japansk sexdukke med størrelse og form som et barn.
Norge forbyder ikke import af sexdukker.
Men hvis de ligner børn, så falder hammeren, har højesteret i Oslo afgjort (arkiv).
11.
sep.
2019 kl.
13.
19Bemærk: artiklen er mere end 30 dage gammelLæs opNorges højesteret har onsdag afgjort, at det er strafbart at importere sexdukker, der ligner børn.
Dermed forkaster højesteretten en 45-årig mands anke.
Han er tidligere i landsretten idømt 60 dages betinget fængsel og en bøde på 10.
000 norske kroner for i 2016 at have gjort forsøg på at indføre en japansk sexdukke, der var én meter høj.
Den tiltalte erkendte de faktiske forhold, da sagen blev behandlet i byretten og siden landsretten.
Men han mente ikke, at det var nok til at straffe ham.
'Ansigt med barnlige træk'Den 45-åriges forsvarer, John Christian Elden, har sagt, at dukken ikke omfattes af den norske straffelovs forbud mod seksualiserede fremstillinger af børn.
Han mente heller ikke, at den dukke, som hans klient forsøgte at importere, forestillede et barn.
Dukken blev vist frem i højesteretten, og her var samtlige dommere ikke i tvivl: Det er en sexdukke, som ligner en mindreårig.
- Den har et ansigt med barnlige træk, lyder det i højesterettens skriftlige afgørelse.
Derfor er den omfattet af straffelovens forbud mod seksualiserede gengivelser af børn.
Dukken har former som hos et barn, og ifølge højesteretten, var den udformet med tanke på sex.
I Danmark blev de første importerede børnesexdukker fundet af Toldstyrelsen i 2016, men da de ikke er ulovlige, blev de frigivet, og det bliver af samme grund ikke registreret, hvor mange der kommer ind i landet.
Læs også:Nej tak til sexdukker i børnestørrelse: S-ordfører vil have forbud trods manglende viden på områdetSocialdemokratiets retsordfører, Jeppe Bruus, har dog for nylig været ude og sige, at han vil gøre dem ulovlige.
/ritzau/NTBFacebookTwitterKopier linkEmner:Jeppe Bruus (politiker)|Norge|Kriminalitet|Højesteret|Toldstyrelsen




https://www.dr.dk/nyheder/kultur/film/apple-gaar-ind-i-streaming-krigen-med-lavpristilbud-men-de-faar-svaert-ved-true

Film og serierApple går ind i streaming-krigen med lavpristilbud: Men de får svært ved at true Netflix og HBO's dominansDen nye streamingtjeneste Apple TV+ lanceres 1.
november i Danmark og kommer til at koste 39 kroner.
Skuespillerne Steve Carell, Reese Witherspoon og Jennifer Aniston er med i det nye program 'Morning Show' på Apple TV+.
(© dr)Af Lars Lindevall11.
sep.
2019 kl.
12.
23Bemærk: artiklen er mere end 30 dage gammelLæs opKampen om kunderne på det globale streaming-marked er benhård.
Netflix og HBO sidder på store dele af markedet, men både Amazon, Disney og nu også Apple vil være med.
Tidligere på året kom Apple med nyheden om, at de vil lancere en streamingtjeneste, og i går blev der sat dato og pris på: Apple TV+, som tjenesten kommer til at hedde, lanceres i Danmark 1.
november i år, og abonnementet vil koste 39 kroner om måneden.
Den nye streamingtjeneste vil indeholde film og tv-serier, og der vil både være originalt indhold og titler fra andre producenter.
De har jo ikke et stort bagkatalog, så de skal opbygge en base af originalt indhold nærmest fra bunden af.
Claus Bülow Christensen, medieanalytikerHårde konkurrenterMen selv om Apple i forvejen har godt fat i de danske forbrugere, når det handler om elektronik, så bliver det meget svært for virksomheden at stjæle markedsandele fra de store konkurrenter, siger Claus Bülow Christensen, der er selvstændig medieanalytiker og ekspert i streaming-tjenester.
- Når man ser overordnet på streaming-markedet, bliver det svært at rokke ved de altdominerende giganter, som er Netflix og HBO.
Netflix sidder på over 50 procent af de danske husstande, har et kæmpe bagkatalog af titler og bruger omkring 12 milliarder dollars på årsbasis på at producere og købe indhold, siger medieanalytiker Claus Bülow Christensen til DR Nyheder.
- Mange vil nok prøve det af, men Apples store udfordring bliver at sikre, at indholdet er tilstrækkeligt interessant til at købe en yderligere streaming-tjeneste, tilføjer han.
Skal satse på 'hype'Da det vil være nærmest umuligt at konkurrere på antallet af titler, skal Apple TV+ i stedet forsøge at "skabe hype omkring nogle få serier", som måske kan kapre kunder, siger Claus Bülow Christensen.
- De har jo ikke et stort bagkatalog, så de skal opbygge en base af originalt indhold nærmest fra bunden af.
Der skal være noget eksklusivt indhold, som er nok i sig selv til at tiltrække kunder.
Apple TV+Apple TV+ er Apples kommende streaming-tjeneste.
Tjenesten vil være tilgængelig i flere end 100 lande og lanceres i Danmark 1.
november i år.
Et månedligt abonnement vil koste 39 kroner.
Den nye streamingtjeneste vil have film og tv-serier.
Der vil både være originalt indhold og titler fra andre producenter.
Derimod ser medieanalytikeren Disney som en langt større udfordrer til Netflix og HBO.
Disney er på trapperne med sin egen streamingtjeneste, Disney+, som lanceres i USA den 12.
november i år.
Den forventes at åbne i Danmark i slutningen af 2019 eller starten af 2020.
- Disney har klodens største bagkatalog med blandt andet Star Wars og Marvel, og de har fjernet alt deres indhold fra andre platforme.
Så Netflix er nødt til at producere noget indhold, der kan måle sig med det, siger Claus Bülow Christensen.
Nye serier på vejApple har allerede løftet sløret for noget af det indhold, seerne vil kunne opleve på Apple TV+.
Skuespillerinden Jennifer Aniston, der særligt er kendt fra tv-serien 'Venner', vil medvirke i dramaserien 'Morning Show'.
Filminstruktøren Steven Spielberg skal stå i spidsen for en science fiction-serie kaldet 'Amazing Stories'.
Derudover vil skuespilleren Jason Momoa spille hovedrollen i serien 'See', der handler om en verden, hvor det meste af befolkningen er blevet udslettet af en dødelig virus, og de sidste overlevende er blinde.
FacebookTwitterKopier linkEmner:Jennifer Aniston (skuespiller)|Netflix|Steven Spielberg (filminstruktør)|Erhverv|USA




https://www.dr.dk/nyheder/udland/netanyahus-valgloefte-moeder-kritik-laegger-haab-om-fred-i-graven

UdlandNetanyahus valgløfte møder kritik: Lægger håb om fred i gravenIsraels premierministers plan om at annektere Jordandalen er et forsøg på at kapre stemmer før næste uges valg.
I Tel Aviv præsenterede Netanyahu i går sin plan om at indlemme dele af Jordandalen.
Af Louise Brodthagen Jensen11.
sep.
2019 kl.
13.
30Bemærk: artiklen er mere end 30 dage gammelLæs opDet lyder som et valgløfte, der kan lægge ethvert håb om fred i graven.
Sådan lyder de umiddelbare reaktioner på den israelske premierminister, Benjamin Netanyahus, planer om at indlemme dele af Vestbredden.
Kortet, som Benjamin Netanyahu præsenterede i går.
Ifølge planen skal det mørkeblå område være israelsk kontrolleret, mens det orange vil være under palæstinensisk kontrol.
I går præsenterede Netanyahu forslaget om, at hvis han bliver genvalgt, vil han sikre de israelske bosættelser, der i dag er etableret i Jordandalen og den nordlige del af det Døde Hav - et område, der udgør knap 30 procent af Vestbredden.
Meldingen er ikke overraskende blevet mødt af stor kritik fra en række arabiske lande, heriblandt Saudi-Arabien og Jordan, som vurderer, at det er et alvorligt slag mod fredsforhandlingerne.
Den palæstinensiske chefforhandler, Saeb Erekat, har kritiseret forslaget for at være "en farlig udvikling" og tøver ikke med at stemple det som en "krigsforbrydelse".
Han opfordrer i et tweet det internationale samfund til gribe ind.
- Hvis premierminister Netanyau har held til at implementere sin plan om annektering, vil han have haft succes med at lægge ethvert håb om fred mellem palæstinensere og israelere i graven.
Israelere og det internationale samfund må stoppe galskaben, skriver han.
Udmeldingen er også blevet fordømt af den Arabiske Liga, som kalder det en israelsk aggression.
- Problemet for palæstinenserne er, at hvis det bliver gennemført, så er der efterhånden ikke så stort et område for dem at danne en stat ud fra, og det er jo det, de drømmer om.
Så det risikerer at ramme de fredsforhandlinger, der i forvejen er lagt i koma, meget, meget hårdt, siger DR's mellemøst-korrespondent, Michael S.
Lund.
Læs også:Netanyahu vil annektere mere af VestbreddenSidste krampetrækning for at trække stemmerUdtalelserne fra Netanyahu kan ses som et sidste forsøg på at kapre stemmer i noget, der ifølge meningsmålingerne ligner et meget tæt løb mellem Likud og dets største rival, partiet Blå og Hvid, blot en uge før parlamentsvalget på tirsdag, siger Michael S.
Lund.
KnessetKnesset er Israels parlament.
De 120 medlemmer af Knesset vælges for en fire-årig periode.
Intet parti har nogensinde haft absolut flertal i Knesset.
Derfor er der - ligesom i Danmark -tradition for koalitioner og mindretalsregeringer.
Knap 5,8 millioner israelere er stemmeberettigede ved valget til Knesset.
- Ved valget for et halvt år siden i april lykkedes det ikke Netanyahu at danne regering, så ved den her udmelding håber han på at appellere til vælgere på højrefløjen, siger han.
Benny Gantz, leder af partiet Blå og Hvid, er premierminister Benjamin Netanyahus store rival ved valget på tirsdag.
Jordandalen har spillet en ikke ubetydelige rolle i de langstrakte fredsforhandlinger mellem Israel og Palæstina, og Netanyahu har blandt andet tidligere insisteret på en israelsk militær tilstedeværelse langs grænsen for at dæmme op for våbensmugling.
Ifølge den israelske premierminister, Benjamin Netanyahu, afventer Israel USA's fredsplan for Mellemøsten, og annekteringen af de jødiske bosættelser vil ikke finde sted, før den bliver præsenteret, sagde han - noget, han dog forventer vil ske snart.
I sidste uge trådte USA's særlige udsending i Mellemøsten, Jason Greenblatt, tilbage efter at have slået fast på Twitter, at planen ikke vil blive fremlagt før valget i Israel er overstået.
Der bor omkring 65.
000 palæstinensere i de berørte områder af Vestbredden.
FacebookTwitterKopier linkEmner:Benjamin Netanyahu (politiker)|Israel|Vestbredden|Twitter|Valg og folkeafstemninger




https://www.dr.dk/nyheder/regionale/midtvest/indsattes-helbred-i-fare-faengsler-faar-paabud-medicinfejl-og-mangelfuld

Midt- og VestjyllandIndsattes helbred i fare: Fængsler får påbud for medicinfejl og mangelfuld behandlingIndsatte får ikke den behandling, de har ret til, konkluderer tilsyn i landets fængsler.
I 2017 blev der indført en ny type tilsyn, som betyder, at fængsler og arresthuse nu også får besøg af Styrelsen for Patientsikkerhed.
Af Rasmus Buch Hagelskjær, Adrian Busk Christensen, Jesper Ibfelt og Mette Skov-Jensen11.
sep.
2019 kl.
13.
11Bemærk: artiklen er mere end 30 dage gammelLæs opLægehjælpen og sygeplejen i de danske fængsler og arresthuse er så mangelfuld, at indsatte, der bliver syge, er truet på deres helbred.
Det konkluderer Styrelsen for Patientsikkerhed, der som noget nyt tager rundt i de danske fængsler og arresthuse for at føre tilsyn med sundhedstilbuddet til de indsatte.
I den første rapport får Jyderup Fængsel på Sjælland påbud for blandt andet fejl og mangler i håndtering og opbevaring af medicin, fejl i journalføringen og manglende opfølgning på behandlinger.
- Patientsikkerheden er ikke i orden.
Der er stort set bemærkninger i alle de spørgsmål, vi stiller.
Jyderup har fået den alvorligste kategori, som hedder 'kritiske problemer med betydning for patientsikkerheden', siger Charlotte Hjort, der er overlæge og enhedschef i Styrelsen for Patientsikkerhed.
Andre fængsler er på vej til at få lignende påbud.
Det gælder blandt andet Nørre Snede Fængsel i Midtjylland og Kragskovhede Fængsel i Nordjylland.
Ikke styr på udlevering af medicin18-årige Tobias er indsat i Kragskovhede.
Han har oplevet uregelmæssigheder i udleveringen af medicin.
- Nogle dage har jeg fået metadon klokken 12.
45, selv om jeg først skulle have den 16.
45.
Så virker den ikke hele dagen.
Overhovedet ikke.
Andre får ikke deres hjertemedicin ordentligt.
De har slet ikke styr på det, fortæller Tobias.
Han har også oplevet at få udleveret en metadonpille for meget, hvilket betød, at han ikke måtte få en pille dagen efter.
- Så bliver jeg syg.
Rigtig syg.
Får det dårligt og kan ikke arbejde.
18-årige Tobias fortæller, hvordan han har oplevet rod i medicinudleveringen i Kragskovhede Fængsel:Torben Skyt er fællestalsmand for de indsatte i Kragskovhede.
Han fortæller om en generel stor utilfredshed med sundhedsbetjeningen i fængslet.
- Der er jo ikke noget, der hedder sundhed herinde.
Det føler vi ikke, der er.
Man kan ikke blive hjulpet ordentligt, siger han.
Ingen indrapporterer fejlLoven siger klart, at hvis du er i fængsel, har du ret til samme behandling som udenfor murene.
Derfor er situationen i fængslerne urimelig, mener Inge Kristensen, der er direktør i Dansk Selskab for Patientsikkerhed.
- Fejl kan ske, men det er ikke i orden ikke at lære af dem, når man kunne forebygge de fejl, siger hun.
Påbud til Jyderup FængselJyderup Fængsel skal blandt andet:- ophøre med oplagring af medicin i strid med gældende regler.
- sikre forsvarlig medicinhåndtering.
- sikre udarbejdelse af oversigt over patienters sygdomme.
Kilde: Styrelsen for PatientsikkerhedNormalt er sundhedspersonale forpligtet til at indberette fejl og hændelser, der sker, når de behandler og plejer borgere, men Kriminalforsorgen er undtaget fra reglen.
Det undrer Inge Kristensen.
- Når man ikke rapporterer om fejl, betyder det, at man ikke kan lære at forebygge dem og lære på tværs af fængsler, siger hun.
Forskellen undrer også Flemming Møller Mortensen, der er medlem af folketingets sundhedsudvalg og retsudvalg for Socialdemokratiet.
- Det her skal vi helt klart se på.
Det undrer mig, at vi har et sundhedsvæsen, hvor vi har en del, der ikke har samme set-up i forhold til utilsigtede hændelser, siger han.
Venstre, Konservative, Nye Borgerlige, SF, Radikale Venstre og Enhedslisten vil også arbejde for en lovændring.
Rasmus Andersen, Kriminalforsorgens områdedirektør i Regional Sjælland, forklarer forskellen på håndtering af medicin i Jyderup Fængsel før og efter påbud:I Jyderup Fængsel bliver der nu strammet op på behandlingen af de indsatte, lover Rasmus Andersen, der er Kriminalforsorgens områdedirektør i Regional Sjælland.
- Når vi får påbud fra Styrelsen for Patientssikkerhed, udfører vi dem.
Både her (i Jyderup, red.
) og vi kigger på alle vores andre institutioner, og ser, om der er noget af det samme, vi gør forkert dér.
Og så retter vi det, siger Rasmus Andersen.
Han erkender, at fængslerne måske ikke har reageret hurtigt nok på, at kravene til sundhedsbehandling har ændret sig.
Men han påpeger samtidigt, at der aldrig nogensinde har været et dødsfald på grund af fejlmedicinering i Kriminalforsorgen.
- Vi har jo haft nogle andre måder at gøre det på igennem 100-150 år i vores biks.
Og så er kravene langsomt blevet skærpet.
Det har vi måske ikke været opmærksomme nok på.
Det vil jeg godt tage på mig.
Men det er vi så nu, og vi retter ind, siger Rasmus Andersen.
Medicindepoter bliver sløjfetI Nørre Snede Fængsel har institutionschef Carl Johan Bjørnsholm blandt andet fået et påbud om at sløjfe fængslets to centrale medicindepoter og i stedet bygge et rum med individuelle bokse til de indsattes medicin.
- Alt skal skrives ud pr.
recept pr.
indsat.
Vi kan ikke længere have et glas Albyl (smertestillende middel, red.
) stående.
Vi er nødt til at lave et kæmpe rum med en boks til hver eneste indsat, og der er vi lige straks 176, siger Carl Johan Bjørnsholm.
Det kommer bag på institutionslederen, at der skulle være problemer med patientsikkerheden.
- Vi har haft de samme procedurer i 30-40 år, og det er gået godt.
Men nu ændrer vi det til det, de siger.
Der skal selvfølgelig ikke være risiko for patienterne, siger Carl Johan Bjørnsholm.
I Kragskovhede Fængsel vil der også ske ændringer på baggrund af Styrelsen for Patientsikkerheds fokus på fængsler, fortæller institutionschef Lene Theilgaard.
- Sygeplejersker har før doseret fra en fællesmængde medicin ud i små bokse til hver enkelt indsat.
Vi har haft den opfattelse fejlagtigt, at det var i orden.
Nu får vi fra apoteket mindre enheder, så det er doseret til den enkelte patient med cpr-nummer på, siger Lene Theilgaard.
Redaktionen kender efternavnet på den indsatte Tobias fra Kragskovhede Fængsel, men vi har valgt ikke at bringe det af hensyn til hans sikkerhed.
FacebookTwitterKopier linkEmner:Kriminalforsorgen|Jyderup|Sjælland|Sundhed og velvære|Flemming Møller Mortensen (politiker)




https://www.dr.dk/sporten/tennis/han-er-ledestjerne-danmarks-spirende-talenter-men-loechte-vil-fortsat-mere-med-egen

TennisHan er ledestjerne for Danmarks spirende talenter: Men Løchte vil fortsat mere med egen karriereFrederik Løchte Nielsen har stadig ambitioner om sin egen karriere, selvom han i disse dage er klar alderspræsident på et ungt landshold.
© ScanpixAf Frederik Palle11.
sep.
2019 kl.
10.
45Læs opHvis Frederik Løchte Nielsens resterende karriere skulle gøres op i en tenniskamp, så bliver det næppe en af de lange i Grand Slams, der går i fem sæt og kan blive spillet over flere dage.
Med sine 36 år er den danske tennisspiller nemlig nået dertil, hvor man virkelig skal mærke efter, om lysten fortsat er til at træne nok, så man kan følge med de bedste.
Men Løchte Nielsen har mærket efter, og lysten og viljen er der i høj grad stadig.
- Det er helt sikkert, at jeg også spiller i 2020.
Jeg har rigtig meget lyst til tennis, og jeg er ikke parat til at forlade den aktive del, siger han.
Frederik Løchte Nielsens placeringer på ranglistenNuværende single: UrangeretNuværende double: 50Højeste placering single: 190Højeste placering double: 17Med den selvsikkerhed lyder det måske som et dumt spørgsmål at stille ham, men hvis han havde fået det samme spørgsmål for et år siden, så havde svaret måske været helt anderledes.
Dengang var han ikke sikker på, om han nogensinde skulle spille tennis på topplan igen.
Hans singlekarriere var gået i stå, og der var tvivl om, hvad næste skridt var.
Frederik Løchte Nielsen har dog altid haft et unikt talent som doublespiller, hvilket han har vist flere gange i verdens største turneringer.
Især Wimbledon-titlen i 2012 med Jonathan Marray er svær at komme udenom.
Og selvom han har nået 36 år, så tilhører danskeren stadig - når han er på sit topniveau - den absolutte verdenselite i den disciplin.
Derfor er det også double, som pilen peger mod.
Han er ikke længere rangeret på verdensranglisten som singlespiller, hvorimod han ligger nummer 50 i double.
- Jeg laver hele min planlægning omkring double lige nu, og det kommer jeg fortsat til at gøre i 2020.
Fremtiden er meget lys i øjeblikket.
Det har måske ikke været så spændende de seneste par år, fordi vi ikke har haft så mange spillere, men lige pludselig har vi rigtig mange gode spillere.
Frederik Løchte Nielsen- Selvfølgelig vil jeg gribe muligheden, hvis der kommer en chance for at spille single, men ikke hvis det påvirker mine double-chancer, for det er der, at fokus er, forklarer Frederik Løchte Nielsen.
Han spiller sammen med tyske Tim Puetz, som han også vandt ATP-turneringen i München sammen med tidligere på året.
Veteranen på Davis Cup-landsholdetI disse dage er Frederik Løchte Nielsen samlet med Davis Cup-landsholdet før opgøret mod Tyrkiet lørdag.
Og trods Løchte Nielsens høje alder er det alligevel et landshold med en gennemsnitsalder på sølle 22,4 år, hvoraf to af spiller kun er 16 år gamle.
Men det er en interessant situation for tennisveteranen.
Han nyder at være med til at skabe de bedste rammer for at hente nogle gode resultater hjem til Danmark.
- Det er vildt spændende at forsøge at skabe en god stemning med Christian (Sigsgaard, red), Johannes (Ingildsen, red), Elmer (Møller, red) og Holger (Rune, red) og så se, hvad det er, der kan blive godt med det her hold.
Det danske Davis Cup-holdFrederik Løchte Nielsen, 36 år gammelChristian Sigsgaard, 22 år gammelJohannes Ingildsen, 22 år gammelHolger Rune, 16 år gammelElmer Møller, 16 år gammelFrederik Løchte Nielsen får det store smil på, når spørgsmålet falder på fremtiden for de her unge spillere.
For i mange år var han alene på herresiden til at løfte det danske flag i den internationale verden.
Men nu er han pludselig omringet af andre danskere, og det er kun positivt.
- Fremtiden er meget lys i øjeblikket.
Det har måske ikke været så spændende de seneste par år, fordi vi ikke har haft så mange spillere, men lige pludselig har vi rigtig mange gode spillere, siger han.
- Vi har Mikael Torpegaard, som ligger nummer 170 i verden, Sigsgaard er en af de bedst rangerede spillere på college i USA og Johannes Ingildsen er også god rangeret der.
- Og så har vi de to unge i Elmer og Holger.
De er begge ekstremt spændende.
Det er nok lang tid siden, at vi har haft så gode juniorspillere, hvis det nogensinde har været tilfældet, lyder det fra Frederik Løchte Nielsen.
Holger Rune regnes som det største talent og vandt tidligere på året French Open for juniorer.
I tennis er der hård konkurrence over hele verden om at nå til toppen, og konkurrencen bliver kun mere tilspidset år efter år.
Frederik Løchte Nielsen påpeger, at aldersgennemsnittet i top 100 er stigende som et tegn på, at det er blevet sværere at nå til tops.
Men det er ikke ensbetydende med, at han ikke tror på danskerne.
- Det kan sagtens ske, at vi får en mand i top 100 inden for de næste fem år.
Det kan også være, at det ikke sker.
Men det ser lysere ud, end det nogensinde har gjort før.
- Men vi har nogle spændende spillere.
De kan alle spille på top 100-niveau allerede nu.
Fidusen bliver bare at kunne gøre det konstant.
- Så det bliver utrolig spændende at være tennisfan i Danmark og være en del af.
Det kan godt gå hen og blive nogle sjove år, siger Frederik Løchte Nielsen.
Inden vi finder ud af, om nogle af de danske talenter kommer til at blomstre på den største scene, skal Danmark altså lige måde Tyrkiet i Davis Cup.
Det er en kamp, som vi sender på DRTV på fredag fra klokken 16.
00 og lørdag fra klokken 12.
00.
FacebookTwitterKopier linkEmner:Frederik Løchte Nielsen (tennisspiller)|Tennis|Wimbledon Championships|Tyrkiet|Arbejdsmarked




https://www.dr.dk/nyheder/kultur/film/indbrud-rygter-og-kendisser-stjerneinstruktoer-optager-storfilm-paa-lolland

Film og serierIndbrud, rygter og kendisser: Stjerneinstruktør optager storfilm på Lolland Rygtet har svirret i ugevis, og nu er den god nok: Britiske Christopher Nolan filmer i Danmark.
Christopher Nolan optager i øjeblikket sin kommende film på Lolland, bekræfter kilder overfor DR.
Her ses instruktøren til Filmfestivalen i Cannes i 2018.
Af Marie Ravn Nielsen, Kasper Madsbøll Christensen og Sara Otte11.
sep.
2019 kl.
11.
48Bemærk: artiklen er mere end 30 dage gammelLæs opDer sker noget tys-tys på Lolland i disse dage – noget, som mange lokale har undret sig over og taler om, men som ingen af de involverede har måttet udtale sig om.
Men den er god nok.
Den prisvindende, britiske instruktør Christopher Nolan indspiller lige nu sin kommende storfilm 'Tenet' ved havvindmølleparken Rødsand 2, der ligger ud for Rødbyhavn og Nysted.
Nogle af dem, der nysgerrigt har fulgt aktiviteterne nede på havnen, er journalisterne på Folketidende.
3 af Nolans bedstePer Juul Carlsen fremhæver følgende tre film som nogle af Nolans bedste:'Memento' (2000):- Den handler om en mand, der rejser gennem sin egen hukommelse for at opklare mordet på sin kone.
Han har dog det problem, at han ikke har nogen korttidshukommelse.
Filmen stiller spørgsmål til, hvordan vores hjerner og vores hukommelse fungerer.
'Interstellar' (2014):- Den handler om en mand, der rejser gennem tid og rum for at se sin datter.
Meget større kan det næsten ikke blive.
Der er mange, der hader den, fordi de synes, den er urealistisk, men det må sci-fi-film gerne være, og den indeholder mange filosofiske tankeeksperimenter.
'Dunkirk' (2017):- Det er ikke bare en krigsfilm, men også en film, der opfordrer publikum til at tænke over de fællesskaber, vi i vore dage stort set har glemt.
- Vi har løbende fået henvendelser fra læsere, der siger, 'hvad er det, der foregår?
', 'kan I ikke undersøge det?
' og så videre.
Det, vi så kunne fortælle i går, var jo, at nu var optagelserne tilsyneladende gået i gang, siger David Arnholm, nyhedsredaktør hos Folketidende.
Avisens journalister har i flere uger hørt rygter om, at det var Christopher Nolan, der havde noget i gære på havnen i Rødbyhavn, men ingen af de kilder, de talte med, måtte sige noget.
Først tirsdag blev det bekræftet i filmmediet Filmz og TV2.
Og det er store sager, at Christopher Nolan er i Danmark, for han er ikke en hr-hvem-som-helst.
Nolan står bag succesfilmene 'Dunkirk', 'Inception' og 'Dark Knight'-trilogien om Batman, og en af hovedrollerne i hans nye film spilles i øvrigt af 'Twilight'-stjernen Robert Pattinson, der derfor også arbejder på Lolland for tiden.
- Vi har ikke spottet nogen kendte, men for et par uger siden skrev det norske medie VG, at den her film også skulle være i gang med optagelser i Norge.
Og der har man set Robert Pattinson, som angiveligt skulle spille hovedrollen i filmen, siger David Arnholm fra Folketidende.
Robert Pattinson møder her fans i Canada, hvor hans nyeste film 'The Lighthouse' blev vist under Toronto International Film Festival.
Han spiller hovedrollen i 'Tenet' og er derfor efter sigende i Danmark, så måske danske fans kan være heldige at møde ham i Rødbyhavn.
En mands nysgerrighed tog overhåndFilmsettet på havnen i Rødbyhavn er afspærret på grund af filmoptagelserne, men det har ikke stoppet en ung mand i at forsøge at bryde ind i en båd i det lukkede område på havnen i nat, skriver TV2 Øst.
Manden, der nu er anholdt, har 'angiveligt forsøgt at stjæle nogle papirer', fortæller politiets vagtchef Kent Edvardsen til tv-stationen.
Om den unge mand har været ude efter noget, der kunne afsløre handlingen i filmen, er ikke til at sige.
Til gengæld er sådan et indbrud næppe noget, der huer Christopher Nolan.
Han har efter sigende fingrene nede i alle dele af en film – og styrer for eksempel også, hvilke klip fra hans film der bliver vist til pressen inden premieren.
Per Juul Carlsen, DR's filmekspertDR's filmekspert Per Juul Carlsen tøver nemlig ikke med at kalde stjerneinstruktøren for en 'kæmpe perfektionist'.
- Han har efter sigende fingrene nede i alle dele af en film – og styrer for eksempel også, hvilke klip fra hans film der bliver vist til pressen inden premieren.
Det er tydeligt, at han er kompromisløs, når han laver film, mener Per Juul Carlsen.
- Han balancerer mellem at være en filmkunstner og typen, der samtidig gerne vil nå ud til et stort, bredt publikum.
Han favner både det store og brede, men har også altid nogle filosofiske elementer i sine film.
Nolans nye film tør Per Juul Carlsen dog ikke at spå om, men sikkert er det, at det er en af 2020’s mest ventede film.
'Tenet' er sat til at få dansk premiere 16.
juli næste år.
FacebookTwitterKopier linkEmner:Lolland|Rødbyhavn|TV 2 (tv-kanal)|Tyverier|Christopher Nolan (filminstruktør)




https://www.dr.dk/nyheder/regionale/fyn/efter-skudepisode-fyns-politi-indfoerer-visitationszone-i-vollsmose

FynEfter skudepisode: Fyns Politi indfører visitationszone i VollsmosePolitiets efterforskning har vist, at der har været skud i området i aftes.
Politi er tilstede i bydelen Vollsmose i Odense onsdag 11.
september.
Af Sofie Lodahl Ørts11.
sep.
2019 kl.
12.
28Bemærk: artiklen er mere end 30 dage gammelLæs opFyns Politi har i aftes og hele natten været massivt til stede i og omkring Vollsmose.
Det har det på baggrund af en anmeldelse om en skudepisode klokken 18.
10.
Efterforskningen har vist, at der er affyret skud, og derfor har Fyns Politi fra i dag ved middagstid indført en visitationszone.
- Vi vil gerne sende en klar besked til dem, der skyder, og til dem, der skaber utryghed, om at vi ikke finder os i det.
Samtidig vil vi gerne vise de andre beboere i området, at vi er tilstede, og at vi gør, hvad vi kan, for at de kan føle sig trygge, hvor de bor, siger politidirektør Arne Gram i en pressemeddelelse.
Visitationszonen gælder to uger frem til onsdag den 25.
september.
Her gælder visitationszonenVisitationszonen dækker følgende område:Nord for Martinsminde havekoloni/Hindehøjen, mod øst langs Odense Å og Staupudevej til Nyborgvej og Munkerisvej til Ejby Møllevej og mod vest Ejby Møllevej til Skt.
Jørgens Gade, Åsumvej og Ejbygade nord for Martinsminde havekoloni/Hindehøjen.
Kilde: Fyns PolitiProjektiler og patronhylstre fundetFyns Politi oplyser desuden, at man har haft anholdt syv personer i sagen.
De er alle sigtet for forsøg på kvalificeret vold og løsladt igen, men sigterne mod dem opretholdes.
Politiet oplyser også, at det har fundet projektiler og patronhylstre i området, og derfor kan det konkluderes, at der har været affyret skud.
- Efterforskningen fortsætter på højtryk.
Vi kender personkredsen, og det har vores højeste prioritet at finde den eller de personer, som står bag skyderiet i går, siger vicepolitiinspektør Jesper W.
Pedersen i pressemeddelsen.
Fyns Politi opfordrer alle, der ved noget i sagen, til at kontakte politiet på telefon 1-1-4.
FacebookTwitterKopier linkEmner:Fyns Politi|Kriminalitet|Politi|Vollsmose|Fyn




https://www.dr.dk/nyheder/politik/teltlejr-uden-flygtninge-har-kostet-20-millioner-kroner

PolitikTeltlejr uden flygtninge har kostet 20 millioner kronerI 2016 stoppede opvarmningen af teltlejren på Vordingborg Kaserne.
Men det koster stadig at vedligeholde den.
Teltlejren på Vordingborg Kaserne er lavet til at være modtagelsescenter for flygtninge, men har aldrig haft en eneste beboer.
(Arkivfoto).
11.
sep.
2019 kl.
11.
39Bemærk: artiklen er mere end 30 dage gammelLæs opLandets sidste operationelle teltlejr har aldrig haft en eneste beboer, men den har kostet millioner at opretholde.
Udgifterne til lejren er fra 2015 til august i år løbet op i 20,8 millioner kroner.
Det viser en aktindsigt fra Sydsjællands og Lolland-Falsters Politi ifølge det regionale medie Sjællandske.
Lejren blev opført på Vordingborg Kasernes område i 2015 i al hast, da flygtninge begyndte at gå op ad motorvejen fra Rødby.
Men den nåede aldrig at få en beboer.
Teltlejren er i dag den sidste i landet, som kan tages i brug samme dag, hvis det bliver nødvendigt.
Justitsminister Nick Hækkerup (S) oplyser i et svar til Folketingets Udlændinge- og Integrationsudvalg, at han vil opretholde lejren, men måske foretage nogle ændringer i beredskabskapaciteten, skriver Sjællandske.
Store udgifter til el og vandFra 2015 til 2016 blev teltlejren varmet op, og det kostede 2,9 millioner kroner ifølge Sjællandske.
I 2016 var en stor udgift til lejren, da der blev tilsluttet el og vand, og det år løb udgifterne op i 11,1 millioner kroner.
Indtil videre har lejren kostet 600.
000 kroner i 2019.
I 2018 kostede lejren 1,6 millioner kroner i vedligeholdelse.
Udlændinge- og integrationsordfører Rosa Lund (EL) mener, det er dumt at bruge penge på teltlejre, som ikke bliver brugt.
Hun kalder svaret fra Nick Hækkerup 'lidt vagt'.
- Selv hvis de blev brugt, ville det være en rigtig dårlig måde at bruge penge på.
En teltlejr er jo ikke det samme som et asylcenter, man ville kunne finde nogle andre steder.
- Presset er slet ikke så stort nu som i 2015 og 2016, for der kommer færre spontane asylansøgere til Danmark, siger Rosa Lund.
Flygtningepresset er aftagetTidligere var der også Søgårdlejren ved Kliplev.
Men den er nedlagt.
Teltene er pakket sammen, og de opbevares i en hal i området.
Samlet har Søgårdlejren og lejren ved Vordingborg kostet 59,7 millioner kroner, skriver Sjællandske.
Den daværende regering argumenterede for nødvendigheden af teltlejrene, da flygtningestrømmen voksede betydeligt i 2015.
Her søgte 21.
316 personer om asyl i Danmark mod 7.
557 i 2013 og 14.
792 i 2014.
Allerede i 2016 faldt antallet af asylansøgere dog til 6266, og i 2018 lå det på 3559.
Til og med maj i 2019 har der været 995 asylansøgninger i Danmark.
/ritzau/FacebookTwitterKopier linkEmner:Enhedslisten|Nick Hækkerup (politiker)|Rosa Lund (politiker)|Flygtninge og asylansøgere|Vordingborg




https://www.dr.dk/nyheder/regionale/fyn/havets-tesla-ligger-stille-teknisk-fejl-bremser-el-faerge-i-flere-dage

Fyn'Havets Tesla' ligger stille: Teknisk fejl bremser el-færge i flere dageEn teknisk fejl har holdt Ellen i havn siden søndag.
Ifølge Ærøfærgerne kommer el-færgen heller ikke ud at sejle torsdag.
El-færgen Ellen ligger stille i Søby Havn på Ærø for fjerde dag i træk.
Af Sofie Lodahl Ørts og Jakob Høstrup11.
sep.
2019 kl.
12.
12 | opdateret 11.
sep.
2019 kl.
12.
17Bemærk: artiklen er mere end 30 dage gammelLæs opDer var stor jubel, da Danmarks svar på fremtidens el-færge for første gang gled igennem det sydfynske farvand den 15.
august.
Men under en måned efter jomfrurejsen er de første problemer opstået for den klimavenlige Ellen.
Færgen, der sejler mellem Søby på Ærø og Fynshav på Als, ligger stille for fjerde dag i træk på grund af en teknisk fejl, der giver store udfordringer.
I dag oplyser Ærøfærgerne, at de heller ikke forventer at sejle torsdag.
Fejl har medført fejlDe tekniske forstyrrelser på el-færgen begyndte i søndags, da Ellen ikke kunne bakke ud af færgelejet ved Søby på Ærø.
Derefter har Ærøfærgerne måtte aflyse alle deres sejladser mellem Søby og Als.
Ifølge Ærøfærgerne startede fejlen mellem skibets computersystemer og el-motorer.
Men da den fejl var løst, opstod der en ny fejl.
- Der opstod en uhensigtsmæssig fejl i opsætningssytemet.
Det er rettet nu.
Men den forårsagede en fejl, og den fejl kan vi så ikke fremprovokere nu, så derfor kan vi ikke rette op på den, fortæller Keld Møller, direktør for Ærøfærgerne.
Håber snart at se den på vandet igenProblemerne med færgen ærgrer byrådsmedlem Flemming Boye (DF) fra Ærø Kommune.
- Det er rigtig træls.
Nu var den kommet i gang med stor forsinkelse, siger han med henvisning til, at Ellens jomfrurejse flere gange blev udskudt på grund af tekniske udfordringer.
El-færgen EllenEl-færgen Ellen er 59,20 meter i længden og 12,8 meter i breden.
Færgen har kostet 224 millioner kroner og er et samarbejde med blandt andet Søby Værft, Ærø Kommune og EU.
Ellen sejler mellem Fynshav og Ærø.
Skibet er lastet med 50 ton batterier, der lader op om natten.
I løbet af dagen vil batterierne ’slatlade’, men målet er, at færgen kun mister 30 procent strøm under sejladserne, så der altid vil være strøm ombord.
Der er plads til 31 personbiler.
Kilde: www.
el-færgeprojekt.
dkHan har tidligere været kritisk over for det storslåede færgeprojekt, da det stadig var på tegnebrættet.
Nu håber han bare, at færgen hurtigst muligt kommer i vandet igen.
- Der er jo ikke andet end at krydse fingre for, at teknikerne løser problemerne.
Der er ingen vej tilbage jo.
Grundlæggende skal vi bare have skibet til at virke, tilføjer han.
Nyt alarmsystem skal forhindre fejlÆrøfærgerne arbejder onsdag på højtryk for at lave et system, der fremover kan give dem en advarsel, hvis der skulle opstå et lignende problem.
- Vi bygger systemet op, så der kommer en alarm, hvis det skulle opstå igen.
Så kan vi gribe ind lidt tidligere.
Det skal ikke være sådan, at man står med håndtaget uden at vide, at man har en fejl, fortæller Keld Møller.
Det nye alarmsystem skal installeres i løbet af i dag og i morgen.
Derefter skal Søfartsstyrelsen give Ærøfærgerne grønt lys til at sejle igen.
Passagerer, der har reserveret plads til de pågældende afgange, får en SMS med informationer om, hvordan aflysningerne påvirker dem.
FacebookTwitterKopier linkEmner:Dansk Folkeparti|Flemming Boye (politiker)|Skibstrafik|Ærø|Als




https://www.dr.dk/sporten/fodbold/fodboldagent-anholdt-under-efterforskning-af-svindel

FodboldFodboldagent anholdt under efterforskning af svindelTo personer er blevet anholdt, efter at politiet har ransaget bygninger i tre forskellige lande.
Politiet undersøger ifølge AFP mulig svindel i forbindelse med salget af Aleksandar Mitrovic fra Anderlecht til Newcastle United.
11.
sep.
2019 kl.
11.
35 | opdateret 11.
sep.
2019 kl.
12.
11Bemærk: artiklen er mere end 30 dage gammelLæs opPoliti har ransaget ejendomme i Belgien, Monaco og London som led i en international efterforskning af økonomisk svindel og hvidvask i forbindelse med fodboldhandler.
Det oplyser den belgiske anklagemyndighed i dag ifølge nyhedsbureauet AFP.
Anklagemyndigheden har ikke offentliggjort, hvilke spillerhandler der konkret efterforskes, men ifølge AFP er den serbiske angriber Aleksandar Mitrovic' skifte fra Anderlecht til Newcastle i 2015 en del af undersøgelsen.
Dengang skiftede han for 18,5 millioner euro svarende til 138 millioner kroner.
Ransagningerne har ifølge AP fundet sted tirsdag og onsdag, og to personer er anholdt.
Den ene af dem er fodboldagent - han blev anholdt i Monaco.
Belgisk politi er blevet hjulpet af politiet i Monaco og Storbritannien til opgaven.
Ransaget i aprilSagen har angiveligt ingen relation til en stor korruptionsskandaler, der rullede i 2018, hvor politiet foretog 57 ransagninger i Belgien og andre europæiske lande.
Dengang efterforskede politiet økonomisk svindel og matchfixing.
Læs også:Bomben under belgisk fodbold tikker stadigTil gengæld er den relateret til en række ransagninger i april, hvor politiet i Belgien undersøgte storklubben Anderlecht og Det Belgiske Fodboldforbund.
Da Mitrovic skiftede til engelsk fodbold for fire år siden, var det med hjælp fra agenterne Pini Zahavi og Fali Ramadani.
Det skrev den belgiske avis La Dernière Heure i april, da de førte ransagninger i sagen fandt sted.
Den nu 24-årige Mitrovic blev i Newcastle frem til 2018.
I dag spiller han for Championship-klubben Fulham.
/ritzau/FacebookTwitterKopier linkEmner:Aleksandar Mitrović (fodboldspiller)|Belgien|Monaco|Fodbold|Anklagemyndigheden




https://www.dr.dk/sporten/fodbold/superliga/formand-i-dommerudvalg-kvinder-skal-mod-superligaen-hurtigst-muligt

SuperligaFormand i dommerudvalg: Kvinder skal mod Superligaen hurtigst muligtDansk Boldspil-Union skelner ikke mellem køn på dommere og vil derfor gerne følge fransk og tysk eksempel.
Frida Mia Klarlund Nielsen er her i aktion under kampen mellem Lyngby og AaB i Reserveligaen.
Af Malte Nørgaard11.
sep.
2019 kl.
07.
55Bemærk: artiklen er mere end 30 dage gammelLæs opDanmark har aldrig haft en kvindelig dommer til at styre fløjten i landets bedste fodboldrække, men måske kan det blive ændret i nær fremtid.
I hvert fald hvis det står til Gitte Holm, der er formand for DBU’s kvindedommergruppe og medlem af dommerudvalget i unionen.
Der arbejdes på, at de kvindelige dommere skal opad i rækkerne hurtigst muligt.
Michael Johansen, formand for DBU's dommerudvalg- Min egen drøm er, at vi indenfor de næste fire eller fem år har en kvindelig dommer i Superligaen, siger hun.
Også Michael Johansen, der er formand for DBU’s dommerudvalg, ser positivt på muligheden for at få kvindelige dommere i Superligaen.
- Der arbejdes på, at de kvindelige dommere skal opad i rækkerne hurtigst muligt, så jeg vil på ingen måde være overrasket, hvis vi indenfor de kommende fem år ser en kvindelig dommer lede en Superliga-kamp, siger han og fortsætter:- Vores målsætning er, at vi har både kvinder og mænd med på den rejse, som det er at være fodbolddommer.
Men det kræver naturligvis også, at præstationerne og niveauet er til stede hos begge køn.
I både Tyskland og Frankrig er der allerede en kvindelig dommer i landets bedste række, mens der ingen er i de øvrige skandinaviske lande.
To kvinder på springTil gengæld er der to kvindelige dommere i den danske 2.
division i fodbold.
Både Frida Mia Klarlund Nielsen og Tinna Høj Christensen er i øjeblikket i gang med deres tredje sæson i landets tredjebedste række hos mændene.
Selvfølgelig vil jeg gerne fortsætte med at være en rollemodel.
Frida mia klarlund nielsen, dommer i 2.
divisionOg førstnævnte er glad for udmeldingen fra de to personer i DBU’s dommerudvalg.
- Jeg er klar til at tage springet om fem år!
Og jeg synes, at det lyder som en meget fornuftig tidshorisont, siger Frida Mia Klarlund Nielsen.
En tjans som Superliga-dommer vil nemlig være en drøm, der går i opfyldelse.
- Jeg er gået forrest i andre sammenhænge, og selvfølgelig vil jeg også gerne fortsætte med at være en rollemodel, siger Frida Mia Klarlund Nielsen med henvisning til, at hun var den første kvindelige dommer, der fik lov at dømme herrekampe i de danske divisioner for tre år siden.
Skal være klarPå trods af hendes erfaring som divisionsdommer, erkender Frida Mia Klarlund Nielsen gerne, at det vil kræve tilvænning at skulle tage skridtet op som Superliga-dommer.
Samme holdning har Gitte Holm, der blandt andet forklarer, at det kan tage tid at vænne sig til tempoet i landets bedste række.
Læs også:Uefa skriver historie: Kvinde skal dømme europæisk brag mellem Liverpool og ChelseaDerfor er det også vigtigt med små og fornuftige skridt i dommerstøvlerne, forklarer hun.
- Hvis jeg selv måtte bestemme, om der skulle være en kvindelig Superliga-dommer i den kommende spillerunde, så ville mit svar være nej.
Det er vigtigt at bygge langsomt på, så dommerne er klar, når de bliver rykket op i landets bedste række, siger Gitte Holm.
FacebookTwitterKopier linkEmner:DBU|Fodbold|Frankrig|Tyskland




https://www.dr.dk/nyheder/indland/oestjyllands-politi-12-har-allerede-faaet-et-klip-i-kortet

IndlandØstjyllands Politi: 12 har allerede fået et klip i kortetFørste dag med ny straf for mobil-fifleri bag rattet har kostet 12 østjyske bilister et klip i kørekortet.
15 østjyske bilister har efter første døgn med skærpet straf fået et klip i kortet for at køre med håndholdt mobil.
(arkivfoto) Af Anne Øllgaard11.
sep.
2019 kl.
12.
03 | opdateret 11.
sep.
2019 kl.
13.
50Bemærk: artiklen er mere end 30 dage gammelLæs opDet er ikke lovligt at sidde med telefonen i hånden, når du kører bil - og i går blev straffen for at rode med mobilen bag rattet skærpet.
Sådan bruger du udstyr lovligt under kørslenFor at det er lovligt at bruge mobiltelefon, GPS, tablet og lignende udstyr under kørslen kræver det:- at du betjener udstyret uden fysisk berøring af dets egne knapper eller display.
Du må altså gerne kigge på det, bruge stemmestyring, betjene eftermonterede knapper/display på for eksempel køretøjets instrumentbræt eller bruge headset.
- at mobiltelefon/GPS/tablet mv.
er anbragt i en holder, der er fastgjort i/på køretøjet.
Hvis udstyret er anbragt i en fastgjort holder, må du altså gerne trykke på knapperne.
Kilde: Rådet for Sikker TrafikNu får bilister, der sms'er, ringer eller snapper bag rattet et klip i kørekortet.
Og det har 12 bilister i Østjylland lært på den hårde måde.
De har nemlig alle fået et klip i kortet på den første dag med de nye regler, lyder status fra Østjyllands Politi på twitter.
Indtil i går var straffen for at bruge håndholdt mobil en bødestraf på 1.
500 kroner og en afgift på 500 kroner til Offerfonden, der blandt andet hjælper trafikofre.
Nu ryger der et klip i kørekortet oveni straffen - og dermed er der kortere vej til at få frakendt kørekortet.
Tre klip inden for tre år udløser nemlig en betinget frakendelse af retten at køre bil og en indkaldelse til en orienterende køreprøve, skriver Rigspolitiets på dets hjemmeside.
På Bornholm har to bilister fået et klip i kortet, efter den skærpede straf i går trådte i kraft, oplyser Bornholms politi.
Rettelse: Tidligere fremgik det af artiklen, at Østjyllands Politi havde uddelt 15 klip.
Dette tal har Rigspolitiet dog rettet til 12.
Ved du, hvad du må bag rattet?
Test din viden i quizzen her:FacebookTwitterKopier linkEmner:Østjyllands Politi|Jylland|Biltrafik|Rigspolitiet|Bornholm




https://www.dr.dk/nyheder/indland/sundhedsstyrelsen-frarader-brugen-af-e-cigaretter

IndlandSundhedsstyrelsen fraråder brugen af e-cigaretterBørn, unge, gravide og ammende frarådes nu direkte at ryge e-cigaretter.
Tidligere anbefalede Sundhedsstyrelsen ikke e-cigaretter, men nu skærpes det, så børn, unge, gravide og ammende direkte frarådes det.
(Arkivfoto) 11.
sep.
2019 kl.
06.
41Bemærk: artiklen er mere end 30 dage gammelLæs opSundhedsstyrelsen skærper nu synet på de e-cigaretter, der har været på markedet i omkring ti år.
Det skriver Politiken.
- Ingen bør ryge e-cigaretter.
Derfor fraråder vi nu klart alle børn, unge, gravide og ammende at ryge e-cigaretter.
Det er den samlede mængde viden om skadevirkningerne, der er årsagen, siger enhedschef i Sundhedsstyrelsen Niels Sandø til avisen.
Også de, der i forvejen ryger e-cigaretter alene eller i kombination med almindelige cigaretter, bør ifølge Sundhedsstyrelsen blive røgfri.
- Vi kender slet ikke langtidseffekterne af dagligt brug af e-cigaretter endnu, men der er ingen tvivl om, at e-cigaretter er sundhedsskadelige.
Fremtiden vil så vise, hvor skadelige de er, men det er også derfor, vi er bekymrede, siger Niels Sandø.
Tidligere anbefalede Sundhedsstyrelsen ikke e-cigaretter, men nu skærpes risikovurderingen, så børn, unge, gravide og ammende direkte frarådes at dampe på e-cigaretter.
Tobaksproducenter bakker opTobaksproducenterne er enige i, at hverken børn, unge, gravide eller ammende bør benytte e-cigaretter.
Men industrien påpeger, at det er 'ærgerligt', at styrelsen fraråder brugen også over for rygere, 'fordi produkterne er et potentielt mindre skadeligt alternativ til en cigaret'.
- E-cigaretter er ikke et sundt produkt - det sundeste valg vil altid være at fravælge enhver form for nikotin- og tobaksindtag, siger Tine Marie Andersen, direktør hos Tobaksproducenterne, organisationen der repræsenterer tobaks- og e-cigaretproducenter, til Politiken.
- Det er et sundhedsskadeligt produkt, men et væsentlig mindre sundhedsskadeligt produkt end almindelige cigaretter.
/ritzau/FacebookTwitterKopier linkEmner:Rygning|Sundhedsstyrelsen|Sundhed og velvære|Graviditet og fødsel|Sundhedsskadelige stoffer




https://www.dr.dk/nyheder/udland/undergravende-nytaenkende-groen-det-mener-de-danske-parlamentsmedlemmer-om-den-nye

Udland'Undergravende, nytænkende, grøn': Det mener de danske parlamentsmedlemmer om den nye kommissionDet nye hold får noget blandede reaktioner med på vejen.
Under præsentationen sagde Ursula von der Leyen, at holdet kan skabe "en mere ambitiøs union".
Af Cecilie Rosenkvist Dam11.
sep.
2019 kl.
05.
45Bemærk: artiklen er mere end 30 dage gammelLæs opI går nedsatte den kommende formand for Europa-Kommissionen, Ursula von der Leyen, sit nye kommissionshold.
Vestager rev endnu en titel hjem, nemlig som ledende næstformand for digital omstilling, samtidig med at hun holdt fast i sin post som konkurrencekommissær.
Du kan finde en liste med holdet her, og du kan læse mere om dem, der får stor betydning, her.
Det nye kommissærhold skal dog først godkendes af Europa-Parlamentet, før det kan trække i arbejdstøjet.
DR har ringet rundt til nogle af de danske medlemmer i Europa-Parlamentet og spurgt dem, hvad de synes om den nye sammensætning.
1Christel Schaldemose (S): Spændende takter, men kommer det til at spille?
Christel Schaldemose, S, er bekymret for en rumænsk kommissær for transportområdet.
- Jeg kan godt lide, at den kommende formand, Ursula von der Leyen, er skarp på at sætte en retning for de tre udøvende formænd (Margrethe Vestager, Frans Timmermans og Valdis Dombrovskis, red.
).
Der ligger spændende takter i forhold til at give dem noget reel politisk indflydelse for vigtige temaer.
Sådan lyder den umiddelbare reaktion om det nye hold af EU-kommissærer fra Christel Schaldemose, medlem af Europa-Parlamentet for Socialdemokratiet.
Østeuropæerne har i stor stil interesse i, at de ikke vil have reelt ordnede forhold for transportsektoren i EU.
Når hun skimmer listen over det nye hold, udtrykker hun en bekymring over, at rumænske Rovana Plumb er blevet tildelt tjansen som kommissær for transport.
- Kan vi være sikre på, vi får et fair indre marked?
Østeuropæerne har i stor stil interesse i, at de ikke vil have reelt ordnede forhold for transportsektoren i EU, fordi mange chauffører kommer fra Østeuropa.
Og de vil ikke have for mange regler, fordi de kan konkurrere på lav løn.
- Jeg er også bekymret for, hvad det betyder med polske Janusz Wojciechowski som landbrugskommissær.
Landbruget skal være en vigtig spiller i at få EU grøn, og med en polak og en polsk regering, som har bekæmpet den grønne indsats - blandt andet ved at være imod at gøre EU CO2-neutral i 2050 - kan jeg godt være bekymret for, hvad det betyder for den grønne omstilling.
2Morten Løkkegaard (V): Vi kan ikke få armene nedMorten Løkkegaard, V, er glad for at se, at kommissærenes områder flyder ind i hinanden.
Det er vigtigt at tænke sådan, mener han.
Morten Løkkegaard, Europa-Parlamentsmedlem for Venstre, sender ros for at sammensætte et hold, der kommer til at samarbejde på tværs.
- Man skal tænke i at bryde grænser ned og kigge bredere - eksempelvis berører det digitale mange områder.
Der er behov for den tænkning, hvis man vil løse den slags problemer.
Mens flere andre kritiserer de noget bløde titler som for eksempel "næstformand for værdier og gennemsigtighed" og "næstformand for beskyttelse af den europæiske levevis", så mener Løkkegaard, at von der Leyen lige skal have en chance.
Det er usædvanligt, at hun har fået lov til at beholde den.
Vi er svært begejstrede.
- Nu må vi dykke ned i det, og så må høringsprocessen vise, hvor meget kød der er på benene, og hvor meget der er varm luft.
- Fra et liberalt synspunkt kan vi ikke få armene ned.
Vi er stærkt begejstrede over, vi som gruppe har fået stort set alle de kommissærposter, som er knyttet til vores mærkesager.
Den liberale gruppes kommissærområder tæller blandt andet indre marked, industri og retlige anliggender samt Vestagers konkurrenceområde.
- Det er usædvanligt, at hun har fået lov til at beholde den.
Vi er svært begejstrede over, at hun har fået lidt til og meget mere.
Digital omstilling er fremtiden.
3Morten Helveg Petersen (R): Det giver håb for den grønne omstillingDer kommer mange overlap mellem kommissærernes poster.
Det skildrer udfordringen ved, at der skal være 27 af dem, mener Morten Helveg Petersen, R.
- Jeg glæder mig over, at Magrethe fastholder tjansen som konkurrencekommissær, fordi hun over de sidste fem år har vist, hvor vigtig kampen mod monopoler og skattesnyd er.
Hvis det jeg hører på vandrørene er rigtigt, er det dybt problematisk.
Selvom Radikale Venstres Morten Helveg Petersen frygter, at det kan blive noget af en øvelse, hvem der har hvilket ansvar, øjner han også en mere fremtræden grøn dagsorden.
- Det giver forhåbninger om, at det får langt højere prioritet, og det skal det have.
Han har dog en vis bekymring om den ungarnske kommissær, László Trócsányi, der står i spidsen for naboskabspolitik og udvidelse.
- Han vil få en hel masse spørgsmål, fordi han har været tæt på Viktor Orbáns handlinger i Ungarn, og det bliver op ad bakke for ham.
- Hvis det, jeg hører på vandrørene, er rigtigt, er det dybt problematisk.
Så må vi se, hvordan han klarer det til høringerne.
Jeg kan godt love, det bliver ikke nogen badeferie.
4Pernille Weiss (K): Det er tilfredsstillende med danske øjnePernille Weiss, K, er glad for at Vestager skal stå i spidsen for fire områder, hun anser for i vigtige for dansk erhvervsliv - Med danske øjne er det meget tilfredsstillende, at vi har en dansk kommissær, der i det daglige virke skal beskæftige sig med energi, indre marked, transport og beskæftigelse.
Det er alle fire vigtige områder for dansk erhvervsliv, mener det konservative Europa-Parlamentsmedlem, Pernille Weiss.
- Der er meget fokus på, at det her en kommission, som skal levere resultater.
Sidste samling handlede meget om strategiske politiske mål, nu er vi en fase, hvor vi skal levere resultater.
Det afspejler sammensætningen.
Vi har nogle erfaringer med de nyest optagede lande, som måske er gået lidt for stærkt.
Modsat Helveg Petersen er hun ikke urolig i forhold til den ungarnske kommissær, som skal lede vejen for naboskabspolitik og udvidelse.
- Det bekymrer mig ikke, men jeg forudser, at vi kommer til at diskutere det.
Så kan vi se, om opbakningen er der til de planer, han har på området.
Det er et skrøbeligt spørgsmål, fordi vi har nogle erfaringer med de nyest optagede lande, som måske er gået lidt for stærkt.
5Nikolaj Villumsen (Ø): Bekymrende udnævnelser kan undergrave det danske arbejdsmarkedNikolaj Villumsen, Ø, er glad for, at kommissionens sammensætning nærmer sig en ligestillet kønsfordeling.
- Von der Leyen har foreslået en EU-mindsteløn, som kan have voldsomme konsekvenser på det danske arbejdsmarked, der kan blive fuldstændig undergravet.
Sådan lyder det fra Enhedslistens Nikolaj Villumsen, der kalder nogle af udnævnelserne for "dybt bekymrende".
- Jeg er drønhamrende bekymret for de manglende ambitioner på klimaområdet, von der Leyen har lagt for dagen.
Den håber jeg, vi kan få forbedret.
- Og så har vi nogle lande, ikke mindst Ungarn, Polen og Rumænien, hvor der er en grundlæggende mangel på retsprincipper.
Vi kan ikke have folk på de mest magtfule poster, som ikke accepterer demokratiets helt fundamentale spilleregler.
Man når næsten i mål med ligestillingen, men det er desværre også kun næsten.
Særligt urolig er han for, om den nye kommission vil forsøge at leve op til Paris-aftalen.
Han glæder sig dog over, at der er kommet flere kvinder til.
- Man når næsten i mål med ligestillingen, men det er desværre også kun næsten.
13 kvinder og 14 mænd - så stadig flere mænd.
Det havde været dejligt at komme i mål, men det er klart en positiv fremgang.
6Margrete Auken (SF): Der er en vis tøven blandt grønne kollegaerMargrete Auken, Ø, bekymrer sig over, at der ikke er et særkilt område for menneskerettigheder.
- Jeg er ked af, jeg ikke kan se en med skat som hovedområdet.
Det bliver en tung sag, hvis vi skal have gjort noget mod alt den skatteunddragelse, og de store skattelande er i Europa, siger SF's Margrete Auken.
Udover det synes hun, at den nye kommission ser "rimelig" ud, men synes ikke, at von der Leyens retning står helt skarpt og mener i øvrigt, at hun er "nærmest selvlysende grøn inden for europæisk politik".
Man sidder og tænker, de har fundet titler, som næsten ikke siger noget.
Hun synes også de uddelte titler er vage og har svært ved at gennemskue, hvilke arbejdsopgaver der gemmer sig bag dem.
- Den bulgarske Mariya Gabriel for innovation og unge - hvad hulen ligger der i det?
Man sidder og tænker, at de har fundet titler, som næsten ikke siger noget.
Hun er spændt på at se, hvor stærkt Timmermans kommer til at stå på miljøområdet.
Hun håber, den kommende formand vil styre mere mod en grøn retning.
- Hvor stærkt står miljø for eksempel med vores helt unge kommissær fra Litauen (Virginijus Sinkevicius, red.
)?
Jeg ved slet ikke, hvad han er for en.
Jeg har en fornemmelse af, at der er en vis tøven blandt mine grønne kollegaer.
FacebookTwitterKopier linkEmner:Christel Schaldemose (politiker)|Margrete Auken (politiker)|Ungarn|EU-forhold|Venstre




https://www.dr.dk/nyheder/udland/kvinder-i-usa-hostede-i-2018-flere-fuldtidsjob-og-mere-i-lon

UdlandKvinder i USA høstede i 2018 flere fuldtidsjob og mere i lønKvinder i job tjente sidste år mere, end de gjorde i årene før finanskrisen, viser årlig rapport fra USA.
Kvinder på arbejdsmarkedet tjente mere i 2018, end de gjorde i de gyldne år før finanskrisen i 2008 (arkiv).
11.
sep.
2019 kl.
03.
25Bemærk: artiklen er mere end 30 dage gammelLæs opKvinder i USA landede i stigende grad fuldtidsjob sidste år.
Dermed voksede lønposen, og flere kæmpede sig ud af fattigdom.
Det viser den årlige rapport fra det amerikanske folketællingskontor Census Bureau offentliggjort tirsdag.
Den økonomiske gevinst for kvindelige lønmodtagere er et lyspunkt i rapporten, der også viser, at antallet af amerikanere uden en sundhedsforsikring i 2018 steg for første gang i et årti.
Samtidig viser tallene fra Census Bureau, at husstandsindkomsterne sidste år stort set var uændret i forhold til året før.
Tjenere mere end før krisenIndkomsttal viser, at kvinder på arbejdsmarkedet tjente mere i 2018, end de gjorde i de gyldne år før finanskrisen i 2008.
Medianindtjeningen for kvinder i et fuldtidsjob var i 2018 5,8 procent højere end i 2007 - før recessionen satte ind.
Den årlige rapport fra Census Bureau viser, at indtjeningen for mænd, der arbejder på fuldtid, ikke er statistisk forskellig fra 2007.
Kvinder tjener imidlertid fortsat væsentligt mindre end deres mandlige kolleger.
Således udgør medianindtjeningen for kvinder på fuldtid 82 procent af medianindtjeningen for mænd.
Det afspejler en lønforskel, der var stort set uændret i 2018 sammenlignet med året før.
De nye tal viser desuden en tendens, der også blev fremhævet i den månedlige arbejdsrapport i august i USA.
Rapporten fandt således, at flere kvinder enten arbejder eller søger job.
Flere i arbejdeSidste år steg andelen af kvinder i et fuldtidsjob til 63,9 procent.
Det er et procentpoint højere end i 2017 ifølge Census Bureau.
Blandt det modsatte køn steg andelen af mænd i et fuldtidsjob i USA i samme periode med 0,7 procentpoint til 76,3 procent i 2018.
Udviklingen betyder, at flere kvinder med en lavindkomst er blevet langt bedre stillet økonomisk.
Således er fattigdomsraten blandt kvinder i USA faldet til 12,9 procent i 2018 fra 13,6 procent i 2017.
Fattigdomsraten blandt mænd lå sidste år på 10,6 procent, hvilket er uændret i forhold til året før.
/ritzau/ReutersFacebookTwitterKopier linkEmner:USA|Økonomi|Samfundsøkonomi|Arbejdsmarked




https://www.dr.dk/nyheder/regionale/bornholm/ny-forskning-ud-af-tre-pindsvin-baerer-rundt-paa-mrsa-bakterie

BornholmNy forskning: To ud af tre pindsvin bærer rundt på MRSA-bakterieDen særlige MRSA-bakterie smitter modsat svine-MRSA sjældent mennesker.
For første gang er en stor gruppe vilde dyr i naturen testet for MRSA.
Det kom bag på ph.
d.
Sophie Lund Rasmussen, at pindsvin i langt højere grad end andre arter er bærer af MRSA af typen mecC-MRSA.
Der er altså ikke tale om svine-MRSA.
Af Frederik Sundby og Lis Eilsøe11.
sep.
2019 kl.
07.
44Bemærk: artiklen er mere end 30 dage gammelLæs opI årevis har de danske pindsvin snøftet rundt i vores haver med en hemmelighed i næsen.
To ud af tre pindsvin bærer nemlig rundt på MRSA i deres snuder.
Det viser en omfattende undersøgelse lavet af ph.
d.
og pindsvineforsker Sophie Lund Rasmussen fra Biologisk Institut ved Syddansk Universitet og Naturama i samarbejde med forskere på Statens Seruminstitut.
MRSA hos pindsvinDer er indsamlet ialt 697 døde pindsvin i hele Danmark.
188 er undersøgt for MRSA - 61 procent af dem viste sig at bære MRSA-bakterien.
Der er tale om den såkaldte mecC-MRSA - det er en anden type end svine-MRSA.
Pindsvinene bærer langt oftere mecC-MRSA end andre dyr.
Det skyldes sandsynligvis, at pindsvinenes MRSA-bakterier har udviklet resistens mod en antibiotika leveret af ringorm, som pindsvin ofte har.
Der er ikke påvist mecC-MRSA-smitte hos folk, der håndterer pindsvin.
Derfor skal man heller ikke være bange for pindsvin i sin have.
Har man rørt dem, skal man dog sørge for at vaske sine hænder grundigt bagefter.
Både hus- og kæledyr kan smitte mennesker med mecC-MRSA, men den kan nemt behandles med kendt antibiotika.
Kilder: ph.
d.
Sophie Lund Rasmussen, Syddansk Universitet, og ph.
d.
Anders Rhod Larsen, Statens Serum InstitutDet var svine-MRSA, der satte Sophie Lund Rasmussen i gang med studiet.
Hun ville finde ud af, om pindsvinet kunne være det dyr, der spredte svine-MRSA til mennesker uden kontakt til svinestalde.
Til sin afhandling har hun derfor undersøgt 188 døde pindsvin fra hele landet - og resultatet var overraskende.
- Det viste sig, at 61 procent af pindsvinene var bærere af MRSA-bakterien - men en anden type end den, svin bærer rundt på.
Og modsat svine-MRSA har jeg ikke fundet smitte hos nogle af de mennesker, der er i tæt kontakt med pindsvin, siger Sophie Lund Rasmussen.
Det er første gang, at så mange vilde dyr systematisk bliver undersøgt for MRSA, men mindre undersøgelser har hidtil påvist, at op til 14 procent af vilde dyr i naturen er bærere af MRSA.
Pindsvinene har sikkert båret bakterien i årevis, men det er først nu, vi opdager det.
Sophie Lund Rasmussen, ph.
d.
Syddansk Universitet og Naturama- Opdagelsen ændrer jo ikke noget for pindsvinene, som sikkert har båret denne bakterie i årevis, men det er først nu, vi har opdaget det.
Derfor skal man heller ikke være bange for at få MRSA, hvis man har pindsvin i haven, siger Sophie Lund Rasmussen.
Hun har en teori om, hvorfor så mange pindsvin er smittet: Pindsvinenes MRSA-bakterier har udviklet resistens mod en naturskabt type antibiotika, som pindsvinene bærer med sig rundt.
- Pindsvin har ofte en svamp i huden, der spytter penicillinlignende stoffer ud for at fjerne andre bakterier, og noget tyder på, at pindsvinenes MRSA-bakterier kan have udviklet resistens, fordi de hele tiden bliver bombarderet med stoffet.
- Det er med andre ord første gang, vi har påvist, at antibiotikaresistens kan udvikle sig i naturen, siger Sophie Lund Rasmussen.
Normalt håndterer ph.
d.
Sophie Lund Rasmussen fra Syddansk Universitet og Naturama kun døde pindsvin.
Fyren her kan ligesom to ud af tre danske pindsvin godt have MRSA, men foreløbig ser det ikke ud til, at den smitter mennesker.
Man skal dog vaske sine hænder godt og grundigt, hvis man har rørt ved pindsvin, lyder rådet.
 Sophie Lund Rasmussen har undersøgt 188 pindsvin for MRSA - men alt i alt har hun ved hjælp af såkaldt citizen science fået 697 pindsvin i forbindelse med Det Danske Pindsvineprojekt.
De kommer alle til at indgå i videre studier af både mecC-MRSA og andre studier.
 Resultaterne af Sophie Lund Rasmussens forskning er netop blevet publiceret i tidsskriftet PLOS One.
(© Sophie Lund Rasmussen)1 / 3Normalt håndterer ph.
d.
Sophie Lund Rasmussen fra Syddansk Universitet og Naturama kun døde pindsvin.
Fyren her kan ligesom to ud af tre danske pindsvin godt have MRSA, men foreløbig ser det ikke ud til, at den smitter mennesker.
Man skal dog vaske sine hænder godt og grundigt, hvis man har rørt ved pindsvin, lyder rådet.
1 / 3Sophie Lund Rasmussen har undersøgt 188 pindsvin for MRSA - men alt i alt har hun ved hjælp af såkaldt citizen science fået 697 pindsvin i forbindelse med Det Danske Pindsvineprojekt.
De kommer alle til at indgå i videre studier af både mecC-MRSA og andre studier.
2 / 3Resultaterne af Sophie Lund Rasmussens forskning er netop blevet publiceret i tidsskriftet PLOS One.
(© Sophie Lund Rasmussen)3 / 3Banebrydende videnFor ph.
d.
og sektionsleder for Bakterier, Parasitter og Svampe Anders Rhod Larsen fra Statens Seruminstitut er fundet af så mange MRSA-bærere interessant, fordi det er en relativ ny type MRSA.
- Nu kan vi få et indblik i, hvordan antibiotikaresistens udvikler sig i naturen.
Pindsvinene er det første eksempel, vi ser på det.
Det er helt banebrydende, siger Anders Rhod Larsen.
Den nye viden fører dog ikke umiddelbart til nye måder at behandle de normale og resistente MRSA-bakterier på.
Alt i alt har Sophie Lund Rasmussen fået 697 døde pindsvin indsamlet i hele landet, og hun fortsætter nu med at se på blandt andet den naturlige antibiotikaresistens ved hjælp af pindsvinene.
Men de skal også lægge krop til en lang række andre undersøgeser - blandt andet hvilke giftstoffer, der ophober sig i pindsvin, om de får kræft, og hvad de æder.
FacebookTwitterKopier linkEmner:Dyr|Husdyrsygdomme|Naturama|Statens Serum Institut|Syddansk Universitet




https://www.dr.dk/nyheder/penge/nanna-betaler-12000-kroner-ekstra-i-renter-fordi-hun-har-haft-en-depression-det-er

PengeNanna betaler 12.
000 kroner ekstra i renter, fordi hun har haft en depression: ’Det er fuldstændig absurd'Flere forsikringsselskaber vil ikke livsforsikre kunder med depression.
Nanna Inie Strømberg-Derczynski kunne ikke få en livsforsikring ved Letpension, fordi hun har haft en depression.
Af Michelle Hald11.
sep.
2019 kl.
06.
00Bemærk: artiklen er mere end 30 dage gammelLæs opDa Nanna Inie Strømberg-Derczynski i 2017 tog et forbrugslån på 75.
000 kroner, gik renten fra 8 procent til 11,25 procent, fordi hun var i behandling for en depression.
Det betyder en merudgift på 12.
000 kroner.
- Jeg synes, det er uretfærdigt.
Det var en situation, jeg havde taget vare på.
Det er diskriminerende for en gruppe, der i forvejen er udsatte, siger Nanna Inie Strømberg-Derczynski, der til dagligt er erhvervsforsker i et samarbejde mellem virksomheden Lix og IT Universitetet.
Jeg synes, det er er noget pjat, at depression stadig er stigmatiseretNanna Inie Strømberg-DercynskiHun bad sin bankrådgiver i Djurslands Bank om et forbrugslån på 75.
000 kroner, fordi hun skulle bruge penge til et indskud i et rækkehus og til et bryllup.
- Jeg var frisk og rask.
Jeg havde ikke haft mén fra depressionen i årevis.
Jeg fejlede ikke noget og havde ikke gjort det længe, fordi jeg var i behandling, siger hun.
Det er noget pjat, mener Nanna.
Se, hvad hun har at sige i videoen her.
Svaret fra rådgiveren var, at Djurslands Bank gerne ville låne hende pengene til 8 procent i rente.
Først ville banken dog have, at Nanna Inie Strømberg-Derczynski skulle købe en låneforsikring – der er en form for livsforsikring – gennem Letpension.
Letpension er det pensionsselskab og den forsikringsformidler, som banken samarbejder med.
Forsikringen skulle være bankens sikkerhed for lånet, hvis Nanna skulle gå hen og dø eller miste evnen til at arbejde.
Fik nej af forsikringsselskabetFor at få forsikringen skulle Nanna Inie Strømberg-Derczynski udfylde oplysninger om sit helbred.
- På det tidspunkt var jeg på udtrapning af antidepressive piller, så det skrev jeg selvfølgelig.
Der var også spørgsmål til, om jeg har været selvmordstruet eller indlagt, og det svarede jeg nej til, fordi det havde jeg ikke, siger Nanna Inie Strømberg-Derczynski.
Men netop oplysningerne om de antidepressive piller var afgørende.
De betød, at Nanna Inie Strømberg-Derczynski fik afslag på at tegne forsikringen på grund af ’moderat depression, vinterdepression, fødselsdepression eller efterfødselsreaktion for mindre end 1 år siden,’ som det lød i et afslag fra Letpension.
Sådan gør de største bankerDR har spurgt landets ti største banker, hvordan de bruger låneforsikring ved forbrugslån.
Seks af landets største banker beder i nogle tilfælde kunden tegne en livsforsikring, når kunden optager forbrugslån.
Hvornår bankerne rådgiver kunderne til at tegne låneforsikringen vurderes fra sag til sag.
Sydbank, Jyske Bank, Sparekassen Kronjylland og Ringkjøbing Landbobank samarbejder med Letpension, som afviste at forsikre Nanna Inie Strømberg-Derczynski.
Nordea samarbejder med Forenede Gruppeliv, mens Sparekassen Sjælland-Fyn samarbejder med AP Pension.
Begge steder er det ’en individuel vurdering,’ om personer, der har eller har haft depression, kan få en forsikring.
Danske Bank, Spar Nord, Nykredit Bank og Arbejdernes Landsbank bruger ikke låneforsikringer ved forbrugslån.
Fra 8 til 11,25 procent i renteDjurslands Bank ville stadig gerne give Nanna Inie Strømberg-Derczynski lånet.
Men uden forsikringen blev renten højere.
Hun fik nu tilbudt at låne de 75.
000 kroner til 11,25 procent i stedet for de 8 procent, som havde været på tale i første omgang.
- Jeg synes, det er er noget pjat, at depression stadig er stigmatiseret.
Det er jo ikke sådan, at fordi man har influenza, kan man ikke forsikres.
- Som jeg ser det, sker der noget med min hjerne en gang imellem, som gør, at den har lidt svært ved at finde energi til ting.
Jeg synes, det er fuldstændig absurd, at det betyder, at de ikke vil forsikre mig, siger Nanna Inie Strømberg-Derczynski.
Nanna Inie Strømberg-Derczynski valgte dog at optage lånet alligevel og undersøgte ikke, om hun kunne få det billigere i andre banker.
- Jeg havde ikke lyst til at skifte bank, fordi det er en besværlig proces.
Men havde jeg vidst, hvad jeg ved nu, havde jeg aldrig optaget det lån.
Jeg troede ikke, jeg havde andre muligheder, siger Nanna Inie Strømberg-Derczynski.
Det er groft at udelukke en særlig gruppe af mennesker og give dem ringere vilkår på lån, siger Morten Bruun Pedersen, seniorøkonom hos Forbrugerrådet Tænk.
Hendes oplevelse i Djurslands Bank vækker forargelse i Landsforeningen for psykisk sundhed, Sind.
- Jeg er forarget.
Det er ikke rimeligt, at man oveni at være ramt af en psykisk lidelse - uanset hvor svær eller let den er - skal betale ekstra penge for at låne i banken, siger Knud Kristensen, der er landsformand i Sind.
Låneforsikringer er udbredtDjurslands Bank er ikke den eneste, der beder kunderne om at tegne en livsforsikring, når de tager et forbrugslån.
Seks af landets ti største banker tilbyder det også, når kunderne tager forbrugslån.
Fire af de banker samarbejder også med Letpension, som ikke ville forsikre Nanna Inie Strømberg-Derczynski, mens de sidste to samarbejder med forsikringsselskaber, som kun i nogle tilfælde forsikrer personer med depression.
- Det er groft at udelukke en særlig gruppe af mennesker og give dem ringere vilkår på lån.
Jeg har meget svært ved at se sammenhængen mellem depression og de lånevilkår, man har, siger Morten Bruun Pedersen, der er seniorøkonom i Forbrugerrådet Tænk.
Men for bankerne handler det om at have en sikkerhed for de penge, de låner ud.
- Kan man stille sikkerhed for et lån, bliver det billigere.
Sådan er det i alle sammenhænge, uanset om det er sikkerhed i et hus, en bil eller en forsikring, siger Kjeld Gosvig-Jensen, der er juridisk direktør i bankernes interesseorganisation, Finans Danmark.
Han mener, at låneforsikringer er en fordel for både banker og kunder.
- Det er rigtig godt for begge parter, at kunden er dækket ind, hvis kunden bliver syg, så kunden ikke kommer til at hænge på noget, kunden ikke kan betale, siger Kjeld Gosvig-Jensen.
I alle sammenhænge er det billigere at få et lån, hvis man kan stille sikkerhed, siger Kjeld Gosvig-Jensen, der er juridisk direktør i Finans Danmark.
(© Finans Danmark)Der findes ingen opgørelse over præcis hvor mange danskere, der rammes af depression.
Statens Institut for Folkesundhed har tidligere anslået, at fire procent af danskerne har depression.
- At udelukke en større gruppe mennesker snerper hen mod at være diskrimination, siger Morten Bruun Pedersen, seniorøkonom i Forbrugerrådet Tænk.
Finans Danmark mener ikke, at bankernes metode har noget med diskrimination at gøre.
- Det er et marked, der er ens for alle, uanset om man er syg eller ej.
Det er et spørgsmål om, at man ikke kan stille sikkerhed, og derfor får en anden pris, siger Kjeld Gosvig-Jensen, der er juridisk direktør i Finans Danmark.
Djurslands Bank har ikke ønsket at svare på DR’s spørgsmål, men henviser i stedet til Finans Danmark.
Letpension vil heller ikke stille op til interview, men henviser til PFA Pension, fordi det er PFA, der administrerer Letpensions produkter.
Heller ikke PFA ønsker at stille op til interview med DR Nyheder.
FacebookTwitterKopier linkEmner:Djurslands Bank|Letpension|Depressioner|Erhverv|Jylland




https://www.dr.dk/nyheder/udland/svingdoeren-i-gang-i-det-hvide-hus-dyb-uenighed-med-trump-og-beskyldninger-om

UdlandSvingdøren i gang i Det Hvide Hus: Dyb uenighed med Trump og beskyldninger om illoyalitet Donald Trump skal finde en ny national sikkerhedsrådgiver efter at have skilt sig af John Bolton.
Donald Trump hævder at have fyret John Bolton, der selv understreger, at han frivilligt har sagt op.
Af Louise Brodthagen Jensen11.
sep.
2019 kl.
09.
33Bemærk: artiklen er mere end 30 dage gammelLæs opEn fundamental uenighed om USA’s position over for lande som særligt Nordkorea og Iran og anklage om illoyalitet.
Det er nogle af grundene til, at John Bolton nu ikke længere er sikkerhedsrådgiver for USA’s præsident, Donald Trump.
Om han reelt blev fyret af Trump eller selv valgte at gå afhænger dog lidt af, hvem man spørger.
Men Bolton har dog ifølge flere analytikere gennem et længere stykke tid været kørt ud på et sidespor, og tilsyneladende blev fredsforhandlingerne med Taleban den berømte sidste dråbe, der har fået bægeret til at flyde over.
Trumps tweet, hvor han selv erklærede sig meget uenig med John Bolton:Sådan lyder det fra DR’s USA-korrespondent, Lillian Gjerulf Kretz.
Angiveligt har Det Hvide Hus haft Bolton mistænkt for at lække oplysninger til pressen om, at vicepræsident Mike Pence skulle dele hans modstand mod fredsforhandlingerne med Taleban.
Forhandlinger, der er kommet i stand via udenrigsministeriet ledt af Mike Pompeo.
- Det er vigtigt, for Trump og udenrigsminister Mike Pompeo har i stor grad udenom Bolton sat skub i de forhandlinger med det formål at kunne trække amerikanske soldater ud af Afghanistan, siger Lillian Gjerulf Kretz.
Modstander af Taleban-forhandlingerTilbagetrækningen var et af Trumps helt store valgløfter fra 2016, hvor han rejste rundt med budskabet om at afslutte det, han kaldte "evighedskrige" som den amerikanske indsats i eksempelvis Afghanistan og Irak.
Og det er vigtigt at huske, at man så småt spekulerer i næste års valgkamp før præsidentvalget i november 2020, påpeger korrespondenten.
Det var meningen, at Talebans leder skulle flyves til USA og på amerikansk jord mødes med den afghanske præsident i Camp David bare få dage før årsdagen for terrorangrebet 11.
september 2001.
- Bolton havde gjort det klart, at USA på ingen måde skulle lave aftaler med Taleban, men han røg ud på et sidespor, og da rygterne begyndte at svirre om, at han forsøgte at mudre vandene, spidsede situationen til, siger Lillian Gjerulf Kretz.
Der vil altid være spændinger mellem ledere af forskellige afdelinger.
Mike PompeoMødet blev i sidste ende aflyst, efter Taleban tog ansvaret for et angreb, der har kostet en amerikansk soldat livet.
Mandag erklærede Trump så forhandlingerne for "døde", men Bolton bliver stadig anset som illoyal, lyder det fra DR's USA-korrespondent.
Der har dog næppe været tvivl om, at forholdet mellem John Bolton og Donald Trump har knaget et stykke tid.
Og John Bolton - en hardliner hvad angår udenrigs- og sikkerhedspolitik - spillede en helt afgørende rolle bag USA's invasion i Irak i 2003 og har også været på kant med udenrigsminister Mike Pompeo.
Armlægning med PompeoI et stort portræt af Mike Pompeo i magasinet The New Yorker bliver det beskrevet, hvordan de to mænd stort set ikke "kan tale sammen", og at al kommunikation er foregået via mellemmænd.
John Bolton har haft mange opgør med Mike Pompeo under sit 17 måneder lange ophold i Det Hvide Hus.
På et møde i sidste måned svarede USA' udenrigsminister således, da han blev spurgt om forholdet til Bolton:- Der vil altid være spændinger mellem ledere af forskellige afdelinger.
Vi går til situationen på meget forskellige måder.
Hvor Pompeo offentligt får ros fra præsidenten, har Trump ikke holdt sig tilbage med sin kritik af Bolton, der også var uenig i Trumps beslutning om at afblæse et angreb på Iran tidligere på sommeren.
Tidligere sikkerhedsrådgiver H.
R.
McMaster.
John Bolton er den tredje i rækken af nationale sikkerhedsrådgivere, der også tæller Michael Flynn og H.
R.
McMaster.
Med sine 17 måneder er han den længst siddende.
- Efterhånden er man vant til, at svingdøren i Det Hvide Hus kører på fuld tryk, men Trump har alligevel en usædvanlig rekord, når det gælder antallet af udskiftninger og også erfaringerne.
Det får mange amerikanere til at ryste på hovedet og tænke, at kaos og forvirring omgiver administrationen, siger Lillian Gjerulf Kretz.
Foreløbig er den næstkommanderende Charles M.
Kupperman udnævnt som midlertidig sikkerhedsrådgiver, men Donald Trump har annonceret, at der allerede i næste uge vil blive udnævnt en ny sikkerhedsrådgiver.
Blandt kandidaterne er blandt andet Frederick Fleitz, leder af en nationalkonservativ tænketank, og den amerikanske ambassadør i Tyskland, Richard Grenell.
FacebookTwitterKopier linkEmner:Donald Trump (politiker)|Mike Pence (politiker)|USA|Taliban|Valg og folkeafstemninger




https://www.dr.dk/nyheder/udland/raket-rammer-usas-ambassade-i-kabul-pa-arsdag-911

UdlandRaket rammer USA's ambassade i Kabul på årsdag for 9/11Kort efter midnat onsdag eksploderede en raket ved den amerikanske ambassade i Afghanistans hovedstad, Kabul.
Det er stadig uvist, hvem der står bag angrebet (ARKIV).
11.
sep.
2019 kl.
01.
38Bemærk: artiklen er mere end 30 dage gammelLæs opKort efter midnat onsdag lokal tid eksploderede en raket ved den amerikanske ambassade i Afghanistans hovedstad, Kabul.
Embedsfolk ved ambassaden melder dog, at ingen er kommet til skade ved eksplosionen.
Angrebet sker på 18-årsdagen for angrebene 11.
september, hvor kaprede fly ramte mål flere steder i USA og dræbte tusinder.
Ifølge flere lokale medier kunne man i minutterne efter eksplosionen i Kabul se en stor røgfane over den centrale del af byen.
En Nato-enhed, der er stationeret umiddelbart nær ambassaden, bekræfter, at der kun er sket fysisk skade ved en ydermur, der omkranser ambassadekomplekset.
Der er ingen meldinger om, hvem der står bag angrebet.
Sker efter aflyste forhandlingerDet er det første angreb i Kabul, siden USA's præsident, Donald Trump, i weekenden pludseligt aflyste et planlagt topmøde med forhandlere fra Taliban-bevægelsen.
Forhandlinger mellem USA og Taliban er intensiveret over det seneste år, og USA's særlige udsending til Afghanistan, Zalmay Khalilzad, har udtrykt optimisme om en fredsaftale inden årets udgang.
USA har haft soldater udstationeret i Afghanistan siden invasionen i 2001.
Invasionen væltede Taliban-styret, der i årevis havde givet ly til Osama bin Laden, lederen af al-Qaeda og hjernen bag angrebene 11.
september.
/ritzau/FacebookTwitterKopier linkEmner:Donald Trump (politiker)|Osama bin Laden (terrorist)|Afghanistan|al-Qaeda|Udenrigspolitik




https://www.dr.dk/sporten/skandaleramt-nfl-superstjerne-er-anklaget-voldtaegt

SportSkandaleramt NFL-superstjerne er anklaget for voldtægtEfter et bizart forløb og holdskifte er NFL-stjernen Antonio Brown blevet anklaget for voldtægt af træner.
Tidligere i år skiftede Antonio Brown fra Pittsburgh Steelers til Oakland Raiders.
Men efter flere disciplinærproblemer med spilleren fritstillede Oakland Raiders Antonio Brown.
I stedet spiller han nu for New England Patriots.
11.
sep.
2019 kl.
08.
34Bemærk: artiklen er mere end 30 dage gammelLæs opDen i øjeblikket mest omstridte stjerne i amerikansk fodbold, Antonio Brown, er blevet anklaget for voldtægt.
Antonio BrownAlder: 31 årFra Miami, FloridaPosition: Wide receiverHold:Pittsburgh Steelers 2010–2018Oakland Raiders 2019New England Patriots 2019–Statistik:Receptions: 837Receiving yards: 14.
139Touchdowns: 79Det skriver Browns forsvarsadvokat Darren Heitner i en pressemeddelelse på Twitter.
Den nykårede New England Patriots-spiller er anklaget for seksuelle overgreb mod sin tidligere træner Britney Taylor i tre tilfælde i perioden 2017 til 2018.
31-årige Antonio Brown har nægtet sig skyldig i alle anklager, oplyser Heitner.
De første to overgreb skulle ifølge Taylor været sket i juni 2017.
Den tredje gang skulle være i maj 2018, skriver det amerikanske medie The New York Times.
Brown skulle ifølge anklageskriftet have mødt Taylor ved universitetet Central Michigan, hvor han hyrede Taylor som sin personlige fitnesstræner.
Afbrudt samarbejdeIfølge anklageskriftet forsøgte Brown at voldtage Taylor to gange under træninger i juni 2017.
Her skulle Brown ifølge Taylor have blottet sig og kysset hende uden hendes samtykke.
Senere samme måned skulle Brown ifølge anklageskriftet have begyndt at onanere bagved hende, mens hun så fjernsyn, og ejakuleret ud over hende.
Brown skulle derefter angiveligt have sendt tekstbeskeder, hvor han blærede sig over episoden.
Efter de to episoder skulle Taylor angiveligt have sagt op som Browns træner.
Tidligere træner står fremFlere måneder efter skulle Brown ifølge anklageskriftet have kontaktet Taylor for at sige undskyld, og de begyndte at arbejde sammen igen.
I maj 2018 skulle Brown have tvunget Taylor ned på en seng, skubbet hendes ansigt ned i madrassen og voldtaget hende, lyder det i anklageskriftet.
Her skulle Taylor have forsøgt at kæmpe imod og råbt "nej" og "stop", men det havde Brown nægtet.
Antonio Brown har via sin advokat nægtet alle anklager om voldtægt.
I en pressemeddelelse, der blev sendt ud sammen med anklageskriftet, skriver Taylor:- Det har været en utrolig svær beslutning at skulle tale ud.
- Jeg har fundet styrken i min tro, min familie og fra andre ofre af voldtægt, skriver hun.
Forsvarsadvokaten Heitner skriver på Twitter, at Brown vil gøre alt juridisk for at rense sit navn.
Han tilføjer i et andet tweet, at Brown vil sagsøge Taylor for anklagerne om voldtægt.
Allerede skandaleramtAntonio Brown har i den seneste tid været hovedperson i et bizart forløb omkring sin karriere.
For et halvt år siden blev wide receiveren sendt fra Pittsburgh Steelers til Oakland Raiders.
Men Brown nåede aldrig at være på banen for Oakland.
Klubben straffede Brown med en bøde for ikke at møde op til træning på grund af en mislykket frostbehandling, der resulterede i en fodskade.
I vrede over bøden lagde Brown et billede af bøderne på Instagram.
Senere lagde han også en video på Youtube, der inkluderede en privat telefonsamtale mellem ham og Raiders' cheftræner, Jon Gruden.
Derefter bad han om at blive fritstillet med øjeblikkelig virkning i et opslag på Instagram.
Det ønske fik han opfyldt, og kort efter skrev han under med Super Bowl-vinderne fra den seneste sæson, New England Patriots.
/ritzau/FacebookTwitterKopier linkEmner:National Football League|New England Patriots|Kriminalitet|Voldtægt|USA




https://www.dr.dk/sporten/cykling/danmark-er-klar-til-bud-paa-vm-vaertskab-i-banecykling

CyklingDanmark er klar til bud på VM-værtskab i banecyklingEt dansk værtskab for VM i banecykling i 2024 er kommet tættere på, efter København har sat millioner af.
Danmark har før været vært for bane-VM i 2002 og 2010.
Begge gange blev begivenheden afholdt i Ballerup.
11.
sep.
2019 kl.
08.
50Bemærk: artiklen er mere end 30 dage gammelLæs opEt flertal i Økonomiudvalget i Københavns Kommune har bevilget to millioner kroner til Danmarks Cykle Union (DCU), der dermed er i stand til at byde på værtskabet for VM i banecykling i 2024.
Det skriver TV 2 Lorry.
Med de to millioner fra Københavns Kommune har DCU nu sikret sig de i alt 9,4 millioner kroner, der skal bruges på at afholde VM på de skrå brædder i Ballerup om fem år.
TV 2 Lorry kunne i fredags fortælle, at det tilmed er DCU's klare formodning, at Den Internationale Cykelunion (UCI) vil godkende en fuldt finansieret ansøgning og tildele værtskabet til den danske nationalarena for banecykling for tredje gang siden årtusindskiftet.
Politisk uenighedDet er dog ikke alle politikerne i Københavns Kommune, der mener, at den økonomiske indsprøjtning er en god idé.
Venstre, SF og Radikale Venstre undlod at stemme.
Beskæftigelses- og integrationsborgmester Cecilia Lonning-Skovgaard (V) er imod beslutningen, da hun ikke mener, at investeringen kommer københavnerne til gode.
Da Kultur- og Fritidsudvalget i Københavns Kommune behandlede sagen den 22.
august, anbefalede et enigt udvalg i et høringssvar sendt til Økonomiudvalget, at der skulle udmøntes 500.
000 kroner til DCU til VM i banecykling.
Lasse Norman Hansen er en af de danske baneryttere, der tidligere har leveret gode resultater ved VM.
Han har vundet flere sølv- og bronze-medaljer.
Socialborgmester Mia Nyegaard (RV) undlod også at stemme.
Hun mener, at 500.
000 ville have været et passende beløb, selv om DCU ikke ville kunne byde med den bevilling.
- To millioner kroner er mange penge til et projekt i 2024, der ikke kommer københavnerne mere til gode.
Især når man ser på den økonomiske situation på mit område.
Jeg har svært ved som socialborgmester at stemme for med de udfordringer, vi har, siger Mia Nyegaard til TV 2 Lorry.
Tirsdagens bevilling skal endeligt godkendes ved de kommende budgetforhandlinger.
En stribe danske baneryttere har gennem en årrække markeret sig som en del af den internationale elite og skaffet medaljer ved store mesterskaber som VM og OL.
Danmark var også vært for bane-VM i 2002 og 2010.
Begge gange blev begivenheden afholdt i Ballerup.
/ritzau/FacebookTwitterKopier linkEmner:Cecilia Lonning-Skovgaard (politiker)|Mia Nyegaard (politiker)|Radikale Venstre|Lokalpolitik|Ballerup




https://www.dr.dk/sporten/fodbold/pokalturneringen/agf-var-minutter-fra-historisk-pokalfiasko-paa-aeroe-vendte-det-til

PokalturneringenAGF var minutter fra historisk pokalfiasko på Ærø: Vendte det til tenniscifreAGF var bagud 0-2 og måtte i forlænget spilletid for at slå Fynsseriehold fra Ærø 6-2 .
AGF var lige ved at ryge ud af pokalturneringen, men de fik vendt krisen til en storsejr.
(Arkivfoto.
) 11.
sep.
2019 kl.
20.
12Bemærk: artiklen er mere end 30 dage gammelLæs opSuperligaholdet AGF var onsdag på vej mod et pokalchok, der ledte tankerne tilbage til 1987, da Skagen fra Jyllandsserien slog Brøndby ud.
På udebane mod Marstal/Rise fra landets femtebedste række var AGF bagud 0-2 et kvarter før tid og bagud 1-2 tre minutter før tid.
Det lykkedes dog AGF at udligne til 2-2 og sikre forlænget spilletid, og her slap kræfterne op hos holdet fra Fynsserien, og AGF vandt med tenniscifrene 6-2.
Fynsserieholdet tog imod på eget græs.
Og det voldte tilsyneladende AGF store udfordringer, og i første halvleg gik det galt fem minutter før pausen.
Efter et hjørnespark til hjemmeholdet dukkede Martin Grydehøj pludselig op og headede Marstal/Rise foran 1-0.
AGF havde ikke lukket mål ind i fire kampe i den bedste række før opgøret, men superligaholdet stillede med flere unge og mindre kendte spillere.
Andre resultater i PokalturneringenNørresundby-AaB 0-8Vendsyssel-Vejle 1-0FC Sønderborg-Viborg 0-4B1908-Hvidovre 2-5Varde-Thisted 3-4Middelfart-Skive 0-2Kort før kampen måtte rutinerede Jesper Juelsgård melde fra med en skade i AGF-forsvaret.
Han blev erstattet af Mikkel Lassen.
Med en halv time igen begyndte det at dufte af en overraskelse af de helt store, da rutinerede Jakob Ankersen og Patrick Mortensen blev sendt på banen.
Målmanden Aleksandar Jovanovic gjorde comeback for AGF, efter at han blev hentet på en kort lejeaftale sent i transfervinduet.
Og det var et gigantisk gok i nødden, da Jovanovic måtte hente bolden ud af nettet en gang mere efter 67 minutter, da hjemmeholdet øgede til 2-0.
Tankerne gik for en stund tilbage til 1987, hvor Skagen skabte en af de største sensationer i pokalturneringen, da de slog Brøndby.
Nu mere end duftede det af pokalchok.
Men med et kvarter igen sørgede indskiftede Jakob Ankersen for 1-2, da han hamrede en returbold i mål.
AGF skulle helt hen til tre minutter før tid, før det lykkedes at udligne, da Alex Gersbach scorede direkte på et hjørnespark.
2-2 tvang opgøret ud i forlænget spilletid på det lille stadion uden lysanlæg, og her var der spillet to minutter, da Alexander Munksgaard bragte AGF foran 3-2.
Zach Duncan sørgede for 4-2.
Og det blev også 5-2 og 6-2 i slutfasen, inden AGF-spillerne måtte haste i omklædningsrummet for at nå en færge tilbage til fastlandet.
/ritzau/FacebookTwitterKopier linkEmner:AGF|Fyn|Fodbold|Ærø|Marstal




