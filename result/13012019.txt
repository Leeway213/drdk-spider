https://www.dr.dk/sporten/haandbold/vm-herrer/vm-paa-3-minutter-svensk-kongekeeper-og-dansk-mandefald

VM herrerVM PÅ 3 MINUTTER Svensk kongekeeper og dansk mandefaldSverige fortsætter storspillet ved VM i håndbold på en dag, hvor Qatars målmand lavede magi.
Af Niklas Brandt Pedersen13.
jan.
2019 kl.
23.
36Bemærk: artiklen er mere end 30 dage gammelLæs opSøndag blev målmændenes dag ved VM i håndbold.
Hos Sverige stod Andreas Palicka en drømmekamp, mens Islands målmand nok helst vil glemme specielt én situation fra vulkanøens opgør mod Spanien.
Læs også:VM PÅ 3 MINUTTER Dansk gudebold og norsk hovedpineOg så blev søndag også dagen, hvor vi fik VM's nok bedste redning indtil videre i Qatar-målet.
Danmarks måtte til gengæld sige midlertidigt farvel til profilerne Casper U.
Mortensen og Nikolaj Øris.
Læs også:VM PÅ 3 MINUTTER Afrikansk sensation og svenske problemerDu får alt det bedste action og analysefra VM's fjerdedag i videoen øverst i artiklen.
FacebookTwitterKopier linkEmner:Casper U.
Mortensen (håndboldspiller)|Nikolaj Øris (håndboldspiller)|Håndbold|Qatar|Sverige




https://www.dr.dk/nyheder/udland/trump-afviser-han-har-skjult-indhold-af-samtaler-med-putin

UdlandTrump afviser at han har skjult indhold af samtaler med PutinIfølge Washington Post konfiskerede præsidenten tolkens noter fra topmøde i Hamborg.
Donald Trump (th) trykker hænder med Vladimir Putin i Hamborg.
Af Andreas Lindqvist13.
jan.
2019 kl.
22.
00Bemærk: artiklen er mere end 30 dage gammelLæs op- Det var en god samtale.
Jeg holder intet skjult.
Jeg kunne ikke være mere ligeglad.
Sådan siger den amerikanske præsident Donald Trump i dag til Fox News som reaktion på en historie i Washington Post i dag, som bygger på interviews med unavngivne tidligere og nuværende embedsfolk.
Her skriver avisen, at Trump konfiskerede tolkens noter, da han mødtes med den russiske præsident Putin i Hamborg i 2017, og krævede, at han ikke delte indholdet af samtalerne med andre ansatte i administrationen.
Læs også:OVERBLIK 17 sager trækker lige nu tråde til TrumpAvisen skriver, at sagen er del af et mønster, som har medført, at der ikke findes detaljerede noter - ikke engang klassificerede - om fem møder mellem de to mænd over de seneste to år.
Det gælder også sidste års møde i Helsinki, hvor de to gik i enrum sammen med deres tolke.
Den praksis "er ikke kun usædvanlig men skandaløs", siger tidligere viceudenrigsminister under Bill Clinton, Strobe Talbott, som deltog i mere end 10 møder med den daværende russiske præsident, Boris Jeltsin.
Intet kontroversielt på topmødeMen Hamborg-mødet mellem Putin og Trump var helt ukontroversielt, siger Donald Trump til Fox News.
- Jeg havde en samtale, som dem alle præsidenter har.
Man sidder over for præsidenter fra diverse lande.
Jeg gør det med alle lande.
Vi havde en god samtale.
Vi talte om Israel og Israels sikkerhed og mange andre ting, siger Trump til Fox News.
I modsætning til i Helsinki, hvor Trump var alene med Putin bortset fra tolkene, deltog den daværende udenrigsminister Rex Tillerson i Hamborg.
Ifølge Washington Post har tolken senere forklaret, at Trump på mødet sagde til Putin, at han ikke troede på, at Rusland havde blandet sig i det amerikanske valg.
Rex Tillerson har ikke villet fortælle om mødets indhold til avisen.
Men ifølge Donald Trump kan han trygt gøre det.
- Hvem som helst kunne have lyttet til det møde.
Mødet er til rådighed for alle.
Hele Rusland-tingen er et svindelnummer, siger han til Fox News.
Anden Ruslands-sag på to dageDe nyeste skriverier kommer to dage efter, at New York Times skrev - også på baggrund af anonyme kilder - at FBI påbegyndte en efterforskning af, hvorvidt Trump arbejdede for Rusland, da han fyrede FBI's direktør James Comey i 2017.
Trump svarede over flere indlæg på Twitter i går, blandt andet dette:- Wow, har lige læst i den skrantende New York Times, at de korrupte tidligere FBI-ledere, næsten fyret eller presset til at forlade myndigheden af meget alvorlige grunde, påbegyndte en efterforskning af mig, uden grund og uden beviser, da jeg fyrede løgneren James Comey, skrev præsidenten i går.
Donald Trumps forbindelser med Rusland, før han blev valgt i 2016, er del af den såkaldte Mueller-undersøgelse, som har været i gang i 20 måneder.
Den skal klarlægge, om der var hemmelige aftaler mellem Trump-kampagnen og den russiske stat med det formål at få Donald Trump valgt.
FacebookTwitterKopier linkEmner:Bill Clinton (politiker)|Boris Jeltsin (politiker)|Rusland|Fox News|Washington Post




https://www.dr.dk/nyheder/vejret/faergeafgange-aflyst-paa-grund-af-kraftig-blaest

VejretFærgeafgange aflyst på grund af kraftig blæstVinden har igen taget ved Danmark, og flere færgeafgange er blevet aflyst.
Den kraftige blæst får konsekvenser for rejsende mellem Ystad og Rønne i løbet af mandagen.
Af Jens Andersen13.
jan.
2019 kl.
23.
34 | opdateret 14.
jan.
2019 kl.
00.
16Bemærk: artiklen er mere end 30 dage gammelLæs opVinden er igen taget til over Danmark.
Flere steder i landet betyder det, at færgeafgange må aflyses.
Færgen Bitten, der sejler over Als Fjord, ligger stille søndag aften, men det forventes dog, at driften er normal igen mandag morgen.
Det er den til gengæld ikke hos Bornholmslinjen, hvor afgangene fra Rønne klokken 10:30 og fra Ystad klokken 12:30 mandag bliver omlagt.
Det betyder, at rejsende i stedet må vente til afgangene klokken 16:30 og klokken 18:30.
Advarsel om blæst på broerBlæsten rammer også rejsende på landjorden.
Vejdirektoratet fraråder bilister i vindfølsomme køretøjer at krydse både Storebæltsbroen, Øresundsbroen, Farøbroerne, samt Alssundbroen.
I løbet af natten melder DMI om hård vind til kuling fra nordvest med kraftige vindstød, ved kysterne stedvis stormende kuling og vindstød af stormstyrke.
Især ved Vestkysten og over Nordøstsjælland kan der muligvis falde slud eller sne.
Mandag bliver også en dag med meget blæst, hvor den står på frisk vind til kuling omkring nordvest med kraftige vindstød.
Først på dagen kan vindstødene nå op på stormstyrke.
Vinden forventes tidligst at lægge sig i løbet af mandag formiddag.
Læs også:Karins hus er igen truet af oversvømmelser: 'Når det begynder at blæse, bliver vi utrygge'FacebookTwitterKopier linkEmner:Vejret|Als|Rederier|Danmarks Meteorologiske Institut|Bornholmslinjen




https://www.dr.dk/nyheder/regionale/fyn/kunstgraesbaner-bliver-mere-miljoevenlige

FynKunstgræsbaner bliver mere miljøvenligeFlere og flere kunstgræsbaner bliver i dag bygget med foranstaltninger, der gør dem bedre for miljøet.
Simple tiltag som en flisekant rundt om banen og et sluseanlæg ved ind- og udgang, kan mindske spredningen af gummigranulat fra kunstgræsbaner.
Billedet er fra en nyanlagt bane i Bogense.
Af Jonatan Grau Møller13.
jan.
2019 kl.
21.
12Bemærk: artiklen er mere end 30 dage gammelLæs opDu kender det måske.
De små, sorte gummistykker, der klistrer sig til tøj, sko og underbukser.
Måske har du haft det i bilen eller i vaskemaskinen.
Gummiet stammer fra gamle bildæk, der er blevet hakket op, renset og spredt ud på mange af landets kunstgræsbaner.
Derfor kan det karakteriseres som mikroplast.
Tilbage i maj kunne DR fortælle, at der fra banerne spredes mange tons gummigranulat til naturen.
Der har vist sig at værre en øget tendens fra bygherrer og os som rådgivere om at komme spredningen af granulat til livs.
Jørgen HegnerSiden da har kommuner, leverandører og rådgivere oplevet en stor efterspørgsel på at få gjort banerne så miljøvenlige som muligt.
Det forklarer Lars Poulsen, der er salgs- og marketingschef i kunstgræsfirmaet NKI.
- Der har været en lidt større vilje og en større indsats på, hvordan vi kan lave nogle ret lavpraktiske tiltag for at minimere det gummi, der ligger uden for banerne, siger han.
Den tendens kan Jørgen Hegner, der er partner og rådgiver i Dines Jørgensen og co, nikke genkendende til.
- Der har vist sig at værre en øget tendens fra bygherrer og os som rådgivere om at komme spredningen af granulat til livs, forklarer han.
Siden foråret har NKI lavet fem nye baner, hvor der på alle sammen er lavet tiltag, der skal sikre, at granulatet bliver inden på banen.
Derudover har de på tre allerede etablerede baner eftermonteret lignende sikringer.
Simple tiltagEn af de kommuner, der har henvendt sig til NKI, er Tønder Kommune.
Har har man fået lavet to nye baner samt renoveret en tredje.
Det er der en helt særlig grund til, forklarer Arne Petersen, der er servicemedarbejder i Skærbækcentret.
- Det er på grund af naturen, så vi kan holde granulatet på ét sted.
Dér, hvor det hører hjemme - på banen, forklarer Arne Petersen, der er servicemedarbejder i Skærbækcentret.
Da man i Skærbæk skulle have udskiftet græstæppet, valgte man i samme omgang at få sat nogle foranstaltinger op, der skal forhindre, at granulatet bliver spredt til naturen.
- Vi har fået lavet tre meter fliser samt et hegn uden om banen.
På hegnet er der blevet sat 50 centimeter høje akrylplader på.
Det holder granulatet inde på banen, når vi rydder sne.
På den måde kan vi bare feje det ind på banen igen, fortæller han.
Den metode står i stor kontrast til, hvordan det fungerede på den gamle bane.
- Når vi ryddede sne, så fejede man det bare uden for banen.
Der var der ikke noget hegn til at stoppe det.
Så når vi kom til foråret, og sneen smeltede, lå der utrolig meget granulat ved siden af banen, siger Arne Petersen.
Et af de andre tiltag, der er lavet i Skærbæk, er et såkaldt sluseanlæg, som er et område på vej ind og ud fra banen, hvor man kan børste sit tøj og tømme sine sko fra granulat.
På den måde mindsker man risikoen for, at man tager det med hjem eller ind i omklædningsrummet.
På kunstgræsbanen i Skærbæk har man lavet et område med fliser og hegn på hver langside.
Når sneen ryddes, skubbes den op mod hegnet.
På den måde sikrer man, at granulatet bliver på banen, når sneen smelter.
Det ligger over det heleI Skærbæk kender forældrene til byens U10 fodboldhold udmærket til udfordringerne med det sorte mikroplast.
Alternativ til gummigranulatDer findes mere end 350 kunstgræsbaner i Danmark.
De er særligt brugbare i vinterhalvåret, hvor man risikerer at ødelægge en traditionel græsbane, hvis man spiller på den.
Gummigranulatet, også kaldet SBR-gummi, er det mest anvendte materiale, da det giver den bedste spiloplevelse.
Derudover er det også det billigste materiale.
Alternativt kan man bruge kork som indfyldsmateriale.
- Det ligger på gulvet og fliserne, når de tager deres tøj af, forklarer Kim Nissen.
Derfor er han glad for, at man har valgt at gøre noget ved problemet.
- Det er umiddelbart en fin løsning, for man kan se de steder, hvor der ikke er flisebelægning, der ligger det tre-fire meter udenfor banen, så det er en god måde at holde det inde på banen, siger han.
Banen i Skærbæk har været åben i et par måneder, men Kim Nissen mangler dog stadig at se effekten af de nye tiltag.
- Det ligger der stadigvæk, synes jeg.
Så jeg har ikke umiddelbart mærket til det, fortæller han.
Den helt store fordel ved kunstgræsbaner er, at man kan spille på dem året rundt.
Her ses en traditionel græsbane, som den typisk kan se ud om vinteren.
Billedet er fra Bogense Stadion.
 Den helt store fordel ved kunstgræsbaner er, at man kan spille på dem året rundt.
Her ses den nye kunstgræsbane i Bogense.
Billedet er fra december.
1 / 2Den helt store fordel ved kunstgræsbaner er, at man kan spille på dem året rundt.
Her ses en traditionel græsbane, som den typisk kan se ud om vinteren.
Billedet er fra Bogense Stadion.
1 / 2Den helt store fordel ved kunstgræsbaner er, at man kan spille på dem året rundt.
Her ses den nye kunstgræsbane i Bogense.
Billedet er fra december.
2 / 2100.
000 per baneEt andet sted, hvor man er i gang med at se nærmere på muligheden for at lave tiltag på både nye og eksisterende baner, er i Nyborg.
- Vi kan kun være interesseret i, at granulatet er inde på banen.
Derfor har vi aftalt politisk, at på de tre baner, vi allerede har etableret, vil vi sikre, at gummigranulatet ikke forsvinder ud af banen, fortæller Erik Rosengaard (V), der er formand for kultur- og fritidsudvalget i Nyborg Kommune.
Kommunen er nu i gang med at undersøge, hvor meget den manøvre vil koste.
Et estimat fra Erik Rosengaard lyder på 100.
000 kroner per bane.
Foruden de tre baner har man i Nyborg for nylig åbnet en bane i Ullerslev med tiltag, der skal holde granulatet på banen, mens det også er planen for en kommende bane i Vindinge.
Ifølge Erik Rosengaard skyldes det, at der inden for det seneste år har været en kraftig holdningsændring.
- De første baner i kommunen blev etableret omkring 2011-2012.
Dengang havde man ikke fokus på at lave de foranstaltninger, der kan hindre spredningen.
Men det er vi ved at undersøge nu, forklarer han.
FacebookTwitterKopier linkEmner:Skærbæk|Lokalpolitik|Nyborg|Nyborg Kommune|Tønder Kommune




https://www.dr.dk/sporten/haandbold/vm-herrer/video-spanske-europamestre-slaar-island-ved-haandbold-vm

VM herrerVIDEO Spanske europamestre slår Island ved håndbold-VMDe spanske håndboldherrer har sat kursen mod mellemrunden ved VM i Danmark og Tyskland13.
jan.
2019 kl.
20.
50Bemærk: artiklen er mere end 30 dage gammelLæs opI gruppe B hentede Spaniens regerende europamestre søndag holdets anden sejr, da Island blev slået med 32-25 i München.
En stærk kontrafase banede vejen for en spansk pauseføring på 19-14 mod Island, der til VM stiller med en ny generation af talenter krydret med garvede navne som Aron Palmarsson.
Læs også:Den islandske vulkan sprutter forgæves: Kroatien vinder tæt VM-opgørIslændingene fik i begyndelsen af anden halvleg barberet den spanske føring ned på tre mål, og det samme var tilfældet med små ti minutter tilbage af opgøret.
Tekniske fejl i slutfasen fra rutinerede Palmarsson betød, at det aldrig for alvor blev spændende.
Magtesløs tidligere dansk landstrænerIslands landstræner Gudmundur Gudmundsson, der fra 2014 til 2017 var landstræner for Danmark, kunne ikke stille det store op ude fra sidelinjen.
I stedet må Gudmundsson konstatere, at Island har tabt de to første VM-kampe til Kroatien og Spanien.
Tidligere på dagen slog Makedonien Bahrain med 28-23, mens Kroatien bankede Japan med 35-27 i gruppe B.
Det betyder, at Spanien, Makedonien og Kroatien topper gruppen med hver fire point, mens Island, Bahrain og Japan er uden point.
De tre bedste hold går videre til mellemrunden.
/ritzau/FacebookTwitterKopier linkEmner:Gudmundur Gudmundsson (håndboldtræner)|Island|Kroatien|Bahrain-Merida|Håndbold




https://www.dr.dk/nyheder/udland/amerikansk-familie-ramt-af-nedlukning-vi-kan-blive-tvunget-til-tage-laan

UdlandAmerikansk familie ramt af nedlukning: 'Vi kan blive tvunget til at tage lån'Den delvise nedlukning af USA’s statsapparat kan få store konsekvenser for de berørte ansatte og deres familier.
Cher Muzyk, der er mor til to, er bekymret for familiens økonomi under nedlukningen i USA.
Af Lars Lindevall13.
jan.
2019 kl.
22.
30Bemærk: artiklen er mere end 30 dage gammelLæs opRETTELSE: I en tidligere version af artiklen fremgik det ikke, at hovedkilden, Cher Muzyk sympatiserer med Demokraterne.
Den oplysning er relevant i denne sammenhæng, da kilden kritiserer den republikanske præsident.
Artiklen er rettet og opdateret.
På dag 23 er store dele af det amerikanske statsapparatet lukket ned, og omkring 800.
000 offentlige ansatte modtager en løncheck på nul dollars.
Den amerikanske tradition for "shutdowns"21 gange i USA's historie er det amerikanske statsapparat blevet lukket helt eller delvist ned på grund af en budgetkrise.
Der var flest nedlukninger i slutningen af 1970'erne, da Jimmy Carter var præsident.
Her var der seks nedlukninger, som varede mellem 8 og 17 dage.
Jo længere en nedlukning, desto dyrere for samfundet.
En 16 dage lang nedlukning kostede i 2013 den amerikanske økonomi 24 milliarder dollar.
Den længste fandt sted i 1995, da Bill Clinton var præsident og varede tre uger.
Under Trumps administration har der indtil videre været to nedlukninger i januar (tre dage) og februar (1 dag) i år samt den nylige delvise nedlukning.
350.
000 er tvunget på orlov, mens 450.
000 arbejder uden løn.
Blandt den sidstnævnte gruppe er Joseph Longobardo fra Virginia, der i løbet af de seneste uger har arbejdet uden at få noget for det.
Hans hjemmegående kone, Cher Muzyk, fortæller til Reuters, at nedlukningen er en krise for familiens økonomi, der udelukkende er baseret på mandens indtægt.
Sammen har de to børn.
- Min mand er taget afsted hver dag uden at klage.
Men det er utroligt, at man kan arbejde hårdt for at tage en uddannelse og få et arbejde, så man kan tage sig af ens familie - og alligevel er vi i tvivl, om vi kan betale vores regninger, siger Cher Muzyk til Reuters.
Hun fortæller, at det især er udgifterne til børnenes skolegang, der bekymrer hende.
- Det er en stor udfordring.
Det koster os næsten 1000 dollars (svarende til omkring 6.
500 kr.
red.
) om måneden, siger Cher Muzyk.
Læs også:Amerikansk nedlukning er den længste nogensinde: Hvem og hvad er ramt?
Cher Muzyk er især bekymret for, om familien har råd til at betale for børnenes skolegang, hvis nedlukningen fortsætter.
Kritisk hvis nedlukningen trækker udSelv om familien godt kan klare sig i et par måneder uden løn, så frygter hun, at de bliver nødt til at træffe svære beslutninger, hvis nedlukningen varer ved.
- Vi kan blive nødt til at tage lån og bruge vores kredit.
Det er ikke en situation, jeg har lyst til at være i, for vi er en arbejdende familie, som tjener vores løn og betaler vores regninger.
Cher Muzyk, som selv sympatiserer med Demokraterne, har derfor en klar opfordring til den amerikanske præsident, Donald Trump:- Krisen er ikke ved grænsen, krisen er i din baghave.
Amerikanere, der er arbejdende familier, er nødt til at betale deres regninger.
Lad os løse det her.
Nedlukningen, der er den længste i USA’s historie, er opstået som følge af et slagsmål mellem præsident Donald Trump og Demokraterne under forhandlingerne om en ny amerikansk finanslov.
Præsidenten vil kun godkende finansloven, hvis den inkluderer 5,7 milliarder dollar (over 37 milliarder kroner) til at finansiere en mur mod Mexico.
Det afviser Demokraterne, som har flertallet i Repræsentanternes Hus.
FacebookTwitterKopier linkEmner:Donald Trump (politiker)|USA|Økonomi|Repræsentanternes Hus|Mexico




https://www.dr.dk/sporten/haandbold/vm-herrer/video-svensk-plankevaerk-grundlaegger-vm-storsejr

VM herrerVIDEO Svensk plankeværk grundlægger VM-storsejrMålvogter Andreas Palicka viste verdensklasse, da Sverige bankede Argentina med 31-16 ved håndbold-VM.
13.
jan.
2019 kl.
22.
14Bemærk: artiklen er mere end 30 dage gammelLæs opEfter en lidt tvivlsom start på VM-turneringen i håndbold ser det ud som om, at Sveriges håndboldherrer har fundet frem til det spil, der før slutrunden fik holdet udpeget som en outsider til VM-titlen.
Søndag aften vandt svenskerne med 31-16 over Argentina i København.
Særligt målvogter Andreas Palicka viste spil i ren verdensklasse.
Selv om Argentina ikke er regnet som en stor håndboldnation, overraskede holdet ved at spille uafgjort mod Ungarn i den første VM-gruppekamp, mens Sverige samtidig med stort besvær slog Egypten med tre mål.
Læs også:VM PÅ 3 MINUTTER Afrikansk sensation og svenske problemerSøndag var det dog tilbage til normalen i den forstand, at Sverige uden de store problemer løb fra Argentina, som fulgte med frem til 6-6.
Herefter opbyggede svenskerne et forspring på 15-10 ved pausen.
I minutterne efter pausen satte svenskerne de afgørende stød ind ved at udbygge føringen til 19-11, inden Argentina tog en timeout for at standse blødningen.
Opsangen havde ingen effekt.
På banen fortsatte de svenske spillere og det levende plankeværk Andreas Palicka med at dominere, mens de mange svenske fans stod for festen på tribunerne i Royal Arena.
Ikke overraskende kunne de mange fans klædt i blåt og gult hylde Palicka efter kampen, da han officielt blev kåret til kampens bedste spiller.
Læs også:VIDEO Danmarks nordiske naboer får pligtsejr trods vanskelighederMed to sejre i to kampe topper Sverige gruppe D foran Ungarn med tre point og Qatar med to point.
Tidligere søndag vandt Ungarn nemlig med 34-24 over Angola, mens Qatar slog Egypten 28-23.
Mandag skal alle seks hold i gruppe D i aktion igen i den danske hovedstad.
/ritzau/FacebookTwitterKopier linkEmner:Argentina|Sverige|Ungarn|Håndbold|Royal Arena




https://www.dr.dk/nyheder/indland/kristian-jensen-om-s-nej-til-salg-af-radius-et-populistisk-lavpunkt

IndlandKristian Jensen om S-nej til salg af Radius: 'Et populistisk lavpunkt'Finansministeren kritiserer Socialdemokratiet for at sætte en stopper for salget af eldistributionsselskabet.
Finansminister Kristian Jensen (V) måtte her til aften fortælle Ørsted, at der ikke længere er politisk opbakning til salget af elselskabet Radius.
Af Lars Lindevall13.
jan.
2019 kl.
20.
25Bemærk: artiklen er mere end 30 dage gammelLæs opFinansminister Kristian Jensen (V) har modvilligt trukket stikket til det planlagte salg af eldistributionsselskabet Radius.
- Finansministeriet har nu til Ørsteds overraskelse meddelt, at der ikke længere er politisk opbakning til at fortsætte den strukturerede salgsproces, skriver Ørsted i en fondsbørsmeddelelse.
Socialdemokratiet havde alle muligheder for at bede om et møde.
De kunne have indkaldt forligskredsen.
Kristian Jensen (V), finansministerUdmeldingen fra Finansministeriet kommer kort tid efter, at Socialdemokratiets formand, Mette Frederiksen, har gjort det klart, at partiet ikke vil være med til at sælge Radius ud fra de præmisser, som regeringen har skitseret.
Også SF har sagt stop over for salget.
Det aflyste salg ærgrer finansminister Kristian Jensen (V), som især kritiserer Socialdemokratiet for at springe fra et langt stykke inde i salgsprocessen.
- Jeg synes, det er meget ærgerligt, at et salg, der har været forberedt i flere måneder, og hvor partierne har været fuldt informeret omkring vilkårene, nu pludselig stopper.
Salget skulle have givet Ørsted mere kapital til at fortsætte den grønne omstilling, siger finansminister Kristian Jensen (V) til DR Nyheder.
Minister: Frygten er ubegrundetHan mener, at Socialdemokratiet er "faldet for en kampagne om, at et salg ville gøre det dyrere for forbrugerne".
- Sagen er, at der i dag er en meget stærkt sektorlovgivning, der regulerer, hvor meget ejerne af elnettet må tage fra forbrugerne.
Derfor er der ikke grundlag for den frygt, som nogen har skabt om, at et salg af Radius vil betyde højere priser for forbrugerne.
Kristian Jensen kalder det et "populistisk lavpunkt", at Socialdemokratiet trækker sig uden først at gå i dialog med regeringen og forligskredsen.
- Socialdemokratiet havde alle muligheder for at bede om et møde.
De kunne have indkaldt forligskredsen.
Den form, de har valgt i dag, hvor de bare går ud i pressen, uden chance for at gå i dialog med selskabet eller regeringen, er et populistisk lavpunkt, siger finansminister Kristian Jensen.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til RadiusLæs også:Finansministeriet bremser salg af Radius: Mangler politisk opbakningI et brev til Kristian Jensen har Socialdemokratiets formand Mette Frederiksen uddybet, hvorfor partiet ikke kan støtte et salg.
- Det er samtidig Socialdemokratiets princip, at kritisk infrastruktur er uhyre vigtig for os alle sammen, og at det derfor skal være ejet af forbrugerejede selskaber eller i en konstruktion, hvor det offentliges ejerandel er over 50 procent, skriver S-formand Mette Frederiksen.
- Så længe det er opfyldt, kan det være sundt at få privat kapital ind, dansk såvel som udenlandsk.
- Men den proces, som regeringen lægger op til nu, betrygger os ikke i, at det for os afgørende princip vil blive honoreret, skriver Mette Frederiksen til ministeren.
Enhedslisten jublerHos Enhedslisten, der har kæmpet imod et salg af Radius, kalder økonomi- og erhvervsordfører Pelle Dragsted det for en glædelig nyhed, at salget er bremset.
- Det er jo rigtig positivt, for det betyder, at vi nu har undgået, at en million kunder på Sjælland risikerer at ryge i armene på en udenlandsk kapitalfond, siger Pelle Dragsted, økonomi- og erhvervsordfører hos Enhedslisten.
Enhedslistens frygt for et salg af Radius har især handlet om potentielle prisstigninger for forbrugerne.
- Det er klart, at når der kommer en kapitalfond ind for at eje elnettet, så gør de ikke for at være søde ved kunderne.
Så gør de det for at tjene penge.
Det er professionelle kapitalfonde, som søger det højest mulige afkast til deres investorer.
Derfor er det rigtig godt, at vi i hvert fald i denne omgang har undgået, at elnettet bliver solgt, siger Pelle Dragsted.
Ørsted, tidligere Dong, har siden sommeren 2018 arbejdet på at sælge eldistributionsforretningen Radius, der har over en million kunder på Sjælland.
FacebookTwitterKopier linkEmner:Kristian Jensen (politiker)|Mette Frederiksen (politiker)|Socialdemokraterne|Erhverv|Sjælland




https://www.dr.dk/sporten/haandbold/ehfcup/sejr-uafgjort-og-nederlag-blandet-dansk-dag-i-ehf-cuppen

EhfcupSejr, uafgjort og nederlag: Blandet dansk dag i EHF CuppenHerning-Ikast, Team Esbjerg og Nykøbing Falster spillede alle i EHF Cuppen i dag.
Kristina Liscevic og Team Esbjerg var foran med fem mål i EHF Cuppen mod Storhamar, men det endte blot uafgjort i dagens opgør i Norge.
Af Kasper Heide Lund og /ritzau/13.
jan.
2019 kl.
20.
50Bemærk: artiklen er mere end 30 dage gammelLæs opFire danske hold i har i dag været i aktion i gruppespillet i EHF Cuppen.
Håndboldkvinderne fra Herning-Ikast slog søndag det svenske mesterhold Sävehof med 29-22.
På hjemmebane gjorde de midtjyske værter kort proces og afgjorde mere eller mindre affæren før pausen.
Læs også:Flere danske hold klar til gruppespillet i EHF CuppenEfter en jævnbyrdig indledning kunne Herning-Ikast-træner Kristian Kristensen se sine spillere oparbejde et forspring på 15-9 før de sidste 30 minutter.
I slutfasen fik Sävehof-spillerne pyntet lidt på resultatet, så det endte med en dansk sejr på syv mål.
Vestjyder smed stor føringHåndboldkvinderne fra Team Esbjerg tog i dag et lille skridt mod kvartfinalerne i EHF Cuppen.
På udebane spillede vestjyderne 28-28 mod norske Storhamar efter en dansk føring på fem mål midtvejs i anden halvleg.
I stedet for en storsejr til de danske gæster, var det tæt på at ende med et nederlag til Esbjerg-spillerne, der bør være godt tilfredse med det ene point.
Læs også:Flyvende vestjyder banker rumænere med 23 målTeam Esbjerg har tre point efter to kampe i gruppe A, mens Storhamar blot har et enkelt.
I første spillerunde slog Esbjerg rumænske Magura Cisnadie, mens Storhamar tabte til tyske Bietigheim.
De to bedste hold fra gruppen går videre til kvartfinalerne.
Senere søndag tabte Nykøbing Falster på hjemmebane med 24-28 til kroatiske Podravka.
Dermed har det danske hold tabt de to første kampe i gruppe D.
Lørdag vandt Viborg HK hjemme sikkert over Besancon fra Frankrig med 35-26.
Viborg topper gruppe C.
/ritzau/FacebookTwitterKopier linkEmner:European Handball Federation|Team Esbjerg|Herning|Ikast|Håndbold




https://www.dr.dk/sporten/haandbold/vm-herrer/vm-dansker-rejser-hjem-til-hoejgravid-kaereste-tvivlsom-til-naeste-kamp

VM herrerVM-dansker rejser hjem til højgravid kæreste: Tvivlsom til næste kampBagspilleren Nikolaj Øris misser muligvis Danmarks kamp mandag mod Saudi-Arabien.
Af Kasper Heide Lund13.
jan.
2019 kl.
20.
23Bemærk: artiklen er mere end 30 dage gammelLæs opI dag blev venstrefløjen Casper U.
Mortensen meldt ude af Danmarks næste kamp ved VM med en skade.
Han er dog ikke den eneste, som var fraværende ved dagens træning.
Landstræner Nikolaj Jacobsen oplyser til DR Sporten, at bagspilleren Nikolaj Øris er rejst hjem til sin højgravide kæreste.
- Der er kommet nye regler (på grund af persondataloven, red.
) – så jeg håber, I selv kan lægge to og to sammen.
Forhåbentlig er der ved at ske noget positivt i deres familie, siger landstræneren kryptisk.
Det har fra start ligget fast, at Øris' VM kunne blive ramt af en pludselig afbrydelse, fordi hans kæreste er gravid.
Om højrebacken er klar til at spille mandag mod Saudi-Arabien er usikkert.
- Jeg håber selvfølgelig, at det går så hurtigt som muligt, men jeg ved ikke, hvornår Nikolaj er tilbage, lyder det fra Nikolaj Jacobsen.
Med eller uden Nikolaj Øris i truppen så spiller Danmark og Saudi-Arabien mandag klokken 20.
15.
Du se med direkte på DR1 fra 19.
45.
FacebookTwitterKopier linkEmner:Casper U.
Mortensen (håndboldspiller)|Nikolaj Jacobsen (håndboldtræner)|Saudi-Arabien|DR1|Håndbold




https://www.dr.dk/mitliv/en-bombe-i-svoemmehallen-og-hovedet-ud-af-bilvinduet-hvad-kan-dennis-toupe-holde-til

Coming up: Rynker og hårtabSe temaMit LivEn 'bombe' i svømmehallen og hovedet ud af bilvinduet: Hvad kan Dennis' toupé holde til?
Kan andre se, han bruger toupé?
Falder den af i hård vind?
Vi tester det sammen med Dennis.
Af Tilrettelæggelse: Andreas Nygaard Egebo og klip: Eline Jul Jørgensen og redaktør: Steffen M.
Skjærlund13.
jan.
2019 kl.
19.
32Bemærk: artiklen er mere end 30 dage gammelLæs opDennis Stampe Nielsen fra Give har gennem flere år været ked af sine manglende hår på hovedet.
Hans udseende passede ikke med, hvordan han følte sig indvendig.
Han var jo kun midt i 20'erne.
Tankerne kørte rundt.
Kunne han få en toupé?
Hvad ville vennerne, familien og kollegerne sige?
Fuck det, tænkte han til sidst og kontaktede en specialfrisør.
Her fik han en toupé, der passer ham perfekt, og som giver ham et ekstra skud selvtillid, når han har sat den på med dobbeltklæbende tape.
Læs også:Dennis ville gøre noget godt for sig selv: Selvfølgelig kan en 31-årig gå med toupéDennis bruger en dobbeltklæbende tape til at holde toupeen på plads.
Men hvor meget kan den egentlig holde til?
Det har vi testet sammen med Dennis.
Se resultatet i videoen øverst i artiklen.
FacebookTwitterKopier linkEmner:Give




https://www.dr.dk/sporten/oevrig/russisk-stafet-dominans-i-oberhof

Øvrig sportRussisk stafet-dominans i OberhofRuslands skiskytter viste sig bedst hos både mændene og kvinderne i dagens stafet.
Se hvordan det gik til, da de russiske kvinder hev sejren hjem.
Af Mathias Hauge Jacobsen13.
jan.
2019 kl.
19.
16Bemærk: artiklen er mere end 30 dage gammelLæs opDet blev til russisk sejr, da skiskydningens World Cup-afdeling i Oberhof i dag blev afsluttet.
På søndagens fire gange seks kilometer stafet var russerne klart skarpest i skydningen.
De fire russiske kvinder missede kun otte forsøg og var således over et halvt minut hurtigere end forfølgerne fra Tyskland, da Ekaterina Yurlova-Percht kunne køre over stregen i tiden 1.
18.
46.
Tyskland fulgte som nævnt efter, mens Tjekkiet tre sekunder senere kom over stregen på tredjepladsen.
Læs også:Ny italiensk triumf i kvindernes jagtstartDe russiske mænd også bedstDa mændene senere søndag var i aktion på de 7,5 kilometer, var forskellen om muligt endnu større.
Her var det ligeledes til Ruslands fordel, da blot seks af de løsnede skud var forbiere.
Derfor kunne Alexander Loginov som den sidste af fire russere køre over stregen i tiden 1.
20.
54, juble over sejren og vente godt et minut på, at franske Martin Fourcade sikrede Frankrig en andenplads.
Den tredje og sidste podieplads gik til Østrig, der var over to minutter langsommere end de suveræne russiske mænd.
Skiskytterne bliver i Tyskland, men rykker i næste uge til Ruhpolding, hvor der dystes fra onsdag til søndag.
Alt sammen kan ses direkte på DR’s kanaler.
FacebookTwitterKopier link




https://www.dr.dk/sporten/haandbold/vm-herrer/dansk-profil-misser-naeste-vm-kamp-paa-grund-af-skade

VM herrerDansk profil misser næste VM-kamp på grund af skade  Venstrefløjen Casper U.
Mortensen sidder over med skade, når Danmark møder Saudi Arabien mandag.
Samtidig har Nikolaj Øris forladt VM-lejren.
Casper U.
Mortensen (tv.
) har været flyvende for Danmark i de to første kampe.
Af Kasper Heide Lund og /ritzau/13.
jan.
2019 kl.
17.
45 | opdateret 13.
jan.
2019 kl.
20.
19Bemærk: artiklen er mere end 30 dage gammelLæs opFløjspilleren Casper U.
Mortensen har vrøvl med det ene knæ og kan ikke deltage i søndagens træning.
Det ligger fast, at han ikke er med, når Danmark møder Saudi-Arabien mandag aften.
- Casper har fået et lille tryk i knæet, og han er i hvert fald ikke med i morgen (mandag, red.
).
Jeg håber, han er klar til Østrig, men i hvert fald til kampen mod Norge, siger landstræner Nikolaj Jacobsen til DR Sporten.
Læs også:VIDEO Håndboldherrerne fortæller 'sandheden om bagspillere'- Det er ikke bekymrende på længere sigt.
Han er blevet scannet i dag (søndag, red.
), og der er styr på det.
Der er lidt væske i knæet, men ikke mere end det.
Casper U.
Mortensen har spillet på et utroligt højt niveau for Danmark i de to første kampe, hvor han har scoret 13 mål på lige så mange forsøg.
Også bagspilleren Nikolaj Øris er fraværende ved søndagstræningen, fordi hans kæreste er højgravid.
Om højrebacken er klar til at spille mandag er usikkert.
Hør landstræneren forklare situationen med Nikolaj Øris.
Danmark og Saudi-Arabien spiller mandag klokken 20.
15.
Du se med direkte på DR1 fra 19.
45.
FacebookTwitterKopier linkEmner:Casper U.
Mortensen (håndboldspiller)|Nikolaj Jacobsen (håndboldtræner)|Saudi-Arabien|DR1|Håndbold




https://www.dr.dk/nyheder/indland/marie-brixtofte-om-sin-far-alkoholen-kom-foerst

IndlandMarie Brixtofte om sin far: Alkoholen kom førstDen afdøde politiker Peter Brixtoftes datter fortæller i en ny bog, hvordan det var at vokse op med en far, der drak.
© Franne  VoigtAf Lene Koogi13.
jan.
2019 kl.
19.
00Læs op- Jeg husker sjældent min far en aften uden, at han drak.
Det var også derfor, at jeg om sommeren flyttede ud i et telt i haven.
Marie Brixtofte er med ’21 Søndag’ for første gang i 24 år tilbage i sit barndomshjem på Fredtoftevej i Farum, hvor hun først har boet sammen med sine forældre Karen og Peter Brixtofte - og senere med faren og Peters tidligere kone Gertie, og et år kun med faren.
LÆS SVARENE fra Marie BrixtofteMarie Brixtofte har svaret på brugernes spørgsmål Læs hendes svar her.
Peter Brixtofte var Venstre-borgmester i Farum i 17 år.
En meget populær og kontroversiel borgmester, der blandt andet indførte personlige computere til skoleeleverne og charterferier til pensionisterne.
Senere blev han dømt for groft mandatsvig og embedsmisbrug og kom i fængsel.
- Når jeg boede i teltet, kunne jeg være i fred derude.
Jeg havde fred til ikke at være en del af min fars drikkeri.
Fakta om Peter BrixtofteBlev født 11.
december 1949.
Uddannet cand.
polit.
fra Københavns Universitet.
Var medlem af Folketinget for Venstre i tre perioder i tiden 1973 til 2005.
Han var skatteminister i Poul Schlüters sidste regering i 1992-1993.
Borgmester i Farum Kommune fra 1986 til 2002.
Peter Brixtofte fik stor ros for sin alternative tilgang til at drive en kommune.
Her sendte han pensionisterne på charterferie, gav skoleeleverne personlige computere og lod Farum Park og Arena bygge uden at overholde udbudsreglerne i EU.
I 2002 afslørede avisen B.
T.
, at han havde fået Farum Kommune til at betale dyr vin og dyre middage.
Folketinget nedsatte samme år Farumkommissionen, der skulle afdække mulige kritisable forhold i Farum.
Senere kom det også frem, at Peter Brixtofte blandt andet havde givet hemmelige lån og havde indgået ulovlige aftaler med Farum Boldklub, senere FC Nordsjælland.
I 2006 blev han dømt for groft mandatsvig ved Københavns Byret.
Dommen blev stadfæstet ved både Landsretten og Højesteret i 2008.
Peter Brixtofte fik fire års fængsel og blev prøveløsladt i 2011.
Fra 2002-2014 var han i flere forskellige behandlinger for sit alkoholmisbrug, men fik tilbagefald.
Han blev den 8.
november 2016 fundet død i sin lejlighed.
Alkoholen kom førstSelv om farens alkoholmisbrug ofte fyldte meget, så husker hun også gode og tætte stunder med ham.
- Vi var virkelig tætte, og i min teenageår sparrede vi meget sammen.
Han spurgte mig tit om mine tanker om store emner.
Han var også en meget kærlig far.
Både når han var ædru, og når han var fuld.
Sidst Marie var i det store hus med fuld kælder, var hun 17 år og på vej til at flytte for sig selv i en lejlighed i Farum.
- Jeg orkede ikke at bo der mere.
Jeg havde boet hos min far, siden jeg var 13 år.
Året var 1992, og Maries far, Peter Brixtofte var borgmester i Farum.
Han kæmpede med sit alkoholmisbrug og sine mislykkede forsøg på give slip på alkoholen, fortæller Marie.
- Problemet var, at der hele tiden var noget imellem os.
Alkoholen kom først – også selv om han nægtede det.
Alle vidste, han drak hver dag, men samtidig var det en form for tabu.
Da Marie flyttede fra sin mor, hendes nye mand og søskende på Mols og tilbage til Fredtoftevej i Farum, kom hun også tilbage til sin gamle klasse på Marie Kruse Skolen.
Se 21 SøndagDu kan se Marie Brixtofte fortælle mere af sin historie i 21 Søndag.
- Kontrasten mellem en ædru mor, som jeg flyttede fra, til en far, der hver dag drak alt for meget, var enorm.
Men far havde en regel om, at januar var alkoholfri.
Det var hans bevis på, at han ikke var afhængig.
Føltes som at give sin far heroinSelv om teenageren Marie boede sammen med sin far, fra hun var 13 til 17 år, så var hun ofte overladt til sig selv og vennerne.
- Jeg knoklede med skolen og lektierne og brugte meget tid sammen med veninderne.
Det var bedst at være sammen med far om morgenen, der var han mest velfungerende og frisk.
- Når jeg kom hjem, scannede jeg altid, hvilke biler der holdt udenfor.
Jeg havde mit værelse i kælderen, og kunne jeg høre, at far havde møde ovenpå, så ville jeg ikke derop.
For hvis jeg gik derop, skulle jeg hente rødvin.
- Nogle gange blev jeg nødt til det, hvis jeg var sulten.
Det føltes fuldstændig som at give ham heroin.
Jeg følte det virkelig som at overskride alle mine grænser, men som en pæn pige kan du ikke sige nej til noget så uskyldigt som at hente en flaske rødvin.
Marie husker tydeligt møderne, som faren holdt i spisestuen.
Efter Marie Brixtofte var flyttet hjemmefra som 17-årig, så hun jævnligt sin far.
Men det var samvær efter en fastlagt drejebog.
- Det var ofte bare ham og altid på hans præmisser.
Jeg kunne kigge forbi restauranten Tante Maren eller andre restauranter og snakke med ham i fem-ti minutter.
Så fik jeg en Cola light på en separat regning.
Alkoholen kostede Peter Brixtofte livet- Han er død.
Sådan lød det i Maries mobiltelefon, da lillesøster Vibeke ringede 8.
november i 2016.
Her var Peter Brixtofte fundet død i sin lejlighed i Farum.
Dødsårsagen var relateret til alkohol, stod der på hans dødsattest.
Den dag for to år siden står skarpt i Maries hukommelse.
- Jeg var klar over, at alkoholmisbruget kunne koste ham livet.
Vi blev ofte ringet op fra hospitalet, der fortalte, at han igen var indlagt med alvorlig alkoholforgiftning.
Ind imellem var han i behandling for sit misbrug, men han kunne ikke holde sig fra flaskerne.
Ét år blev han indlagt fem gange med alvorlige alkoholforgiftninger.
Sidste gang, Marie så sin far, var til sin farmors 95 års fødselsdag.
Tre måneder senere døde han.
Opvæksten med en alkoholiseret far har haft voldsom indflydelse på hendes selvopfattelse i de første mange år af tilværelsen:- Jeg har haft et meget lavt selvværd.
Som jeg har kompenseret for ved at udvikle høj selvtillid, ved altid at få høje karakterer og overperforme, og ved at udvikle et sygeligt behov for kontrol.
- Sygeligt på den måde at jeg i mine ungdomsår på et tidspunkt led af anoreksi og bulimi.
På et tidspunkt tog jeg også til København og tog alle mulige ting, jeg ikke skulle tage, for at danse hele natten.
En stolt Peter Brixtofte sammen med Marie i 2003, hvor hun fik sin master of science i finans og økonomi.
 privatfoto)Marie Brixtofte har lige fejret sin egen 40 års fødselsdag med en intim middag for de nærmeste venner og sine søskende.
Hun er glad og samtidig også nervøs.
Nervøs fordi hun 21.
januar udgiver sin første bog ’Kun når det regner’.
- Jeg fortæller om den skam, kærlighed, svigt, tabu og også håbefuldhed det er at være barn af en alkoholiker.
Det meste af det er set og hørt med et barns, en teenager og ung kvindes øjne og ører.
- Bogen skrev næsten sig selv, efter han var død.
Jeg havde bare så mange ord, der væltede ud af mig, at jeg måtte skrive dem ned.
Mit håb er, at bogen kan hjælpe andre, der har en forælder, der er alkoholmisbruger.
Fakta om Marie Brixtofte•Marie er politikeren Peter Brixtoftes ældste datter.
•Hun er født 12.
januar 1979 og et ønskebarn, som forældrene Karen og Peter havde ventet på i syv år.
•Forældrene blev skilt, da Marie var tre år.
Hun boede senere sammen med sin mor og lillesøster Signe.
•Marie besøgte sin far, Peter, hver tirsdag og hver anden weekend.
•Som 13-årig flyttede hun hjem til sin far og hans kone, Gertie i Farum.
•Marie blev storesøster igen i 1990, hvor Peter og hans daværende kone får datteren Vibeke.
•I 1992 konfronterede Marie første gang Peter Brixtofte med hans alkoholmisbrug.
•Marie har en kandidatgrad i psykologi, en bachelor i økonomi og en master i finans.
•Hun arbejder pt.
som psykolog hos Børn, Unge og Sorg og har tidligere arbejdet i TUBA, som tilbyder gratis terapi til unge som er børn af misbrugere.
•Er gift med Nikolaj Magne Larsen.
De har tre døtre.
FacebookTwitterKopier linkEmner:Peter Brixtofte (politiker)|Farum|Alkoholforbrug|Afhængighedslidelser|TUBA




https://www.dr.dk/nyheder/vejret/karins-hus-er-igen-truet-af-oversvoemmelser-naar-det-begynder-blaese-bliver-vi

VejretKarins hus er igen truet af oversvømmelser: 'Når det begynder at blæse, bliver vi utrygge'Kraftige vindstød og snebyger kan også genere trafikken flere steder fra i aften.
Af Mette Richardt13.
jan.
2019 kl.
17.
00Bemærk: artiklen er mere end 30 dage gammelLæs opBeredskabet er igen ved at forberede sig på nye oversvømmelser, der truer Jyllinge-Nordmark ved Roskilde Fjord i morgen.
Der er dagen igennem blevet lagt de såkaldte watertubes og sandsække ud for at sikre husene mod vandmængderne.
Men det er efterhånden ved at være en rutineøvelse efter adskillige oversvømmelser i området - senest den 2.
januar.
- Nu er det næsten standard med udlægning af 'watertubes' og sandsække.
Men DMI er kommet med et varsel, der er noget højere, så vi lægger tre gange så meget ud.
Vi regner altid med lidt ekstra margin, for vi vil helst ikke have, at nogen får vand i husene, siger Bo Jensen, indsatsleder hos Østsjællands Beredskab.
Krisen har givet sammenholdSelvom beboerne er blevet hårdt ramt af vandmængderne, så er det med ro i sindet, at Michael Petersen deltager i forberedelserne.
Der er kommet et fantastisk sammenhold, så krisesituationen har også udviklet sig til noget godt.
Michael Petersen, beboer- Jeg er ikke så bekymret, som jeg har været, for beredskabet har ret godt styr på det.
- Der er kommet et fantastisk sammenhold, så krisesituationen har også udviklet sig til noget godt.
Den tid omkring Bodil, hvor mange gik i selvsving, er vekslet til, at vi ved, vi har styr på det.
Vi får hjælp alle steder fra og tror på, at vi kan løse det, siger Michael Petersen.
Karin Neldeberg havde 70 centimeter vand inde i dagligstuen under stormen Bodil, der hærgede i december 2013.
Trods gentagne oversvømmelser i Jyllinge-Nordmark siden da, overvejer hun ikke at flytte fra området.
- Man tænker ikke så meget over det til hverdag, når solen skinner.
Men når det begynder at blæse, bliver vi utrygge.
Denne gang er det dog gået rigtig godt, fordi vi er startet dagen før, siger Karin Neldeberg.
Rammer Isefjord og Roskilde FjordOversvømmelserne truer, da vandet bliver presset ind i Kattegat det kommende døgn.
Det går særligt ud over Isefjord og Roskilde Fjord, hvor vandstanden kan stige til 1,45 meter over daglig vande.
- Vandstanden vil stige langsomt natten igennem og toppe i løbet af eftermiddagen i morgen.
Herefter skulle det værste være overstået, og vandstanden vil falde igen mandag aften og natten til tirsdag, siger vagthavende hos DMI, Steen Rasmussen.
Det er et lavtryk, der passerer over det sydlige Skandinavien, der er årsag til den forhøjede vandstand, der venter nogle steder i morgen.
Trykket giver kraftige vindstød, der kan nå op på stormstyrke i Nordsjælland og ramme den jyske vestkyst i aften.
- Det er allerede begyndt at friske op i vest, og lavtrykket vil give kraftige vindstød natten igennem frem til i morgen middag, siger Steen Rasmussen.
I løbet af mandagen vil det fortsat blæse kraftigt i flere dele af landet.
Udover blæsevejr og forhøjet vandstand, så skal trafikanterne være opmærksomme på risiko for glatte veje særligt på Østsjælland og i Vestjylland.
Der er mulighed for snebyger i løbet af natten og i morgen tidligt, og temperaturen kan nærme sig frysepunktet.
Ifølge Steen Rasmussen vil det ustabile vejr fortsætte efter tirsdag, hvor der ventes snebyger, der går over i regn.
FacebookTwitterKopier linkEmner:Vejret|Sjælland|Danmarks Meteorologiske Institut|Oversvømmelser|Jylland




https://www.dr.dk/sporten/tennis/gigtsygdom-aendrer-wozniackis-tilgang-til-titelforsvar-i-australian-open

TennisGigtsygdom ændrer Wozniackis tilgang til titelforsvar i Australian OpenCaroline Wozniacki fik sidste år konstateret leddegigt.
Det har tvunget hende til at passe bedre på sin krop.
Af Kasper Heide Lund13.
jan.
2019 kl.
19.
11Bemærk: artiklen er mere end 30 dage gammelLæs opEt lille år er gået siden Caroline Wozniacki leverede den største danske tennistriumf, da hun med en sejr i Australian Open-finalen vandt sin første grand slam-turnering.
Mandag er danskeren så tilbage på Rod Laver Arena, der er den største bane på tennisanlægget i Melbourne, hvor hun i 2018 slog Simona Halep i tre sæt i finalen.
Læs også:Wozniacki åbner titelforsvar mod nummer 51 i verden- Det er dejligt at være her som forsvarende mester.
Jeg kan ikke forstå, der allerede er gået et år, men det er skønt at være tilbage i gang, siger Caroline Wozniacki.
Caroline Wozniacki løfter trofæet efter sin sejr i Australian Open i 2018.
Den tredjeseedede dansker møder i første runde belgieren Alison Van Uytvanck.
Her står Wozniacki med rigtig gode chancer for sejr, da hendes modstander aldrig har prøvet at vinde en runde ved den australske grand slam.
- Jeg tager det som alle andre kampe.
Jeg prøver at komme godt i gang med turneringen.
Jeg skal fokusere mere på mig selv, end på modstanderen.
Læs også:Wozniacki lytter bedre efter sin krop: 'Jeg er klar til den nye sæson'Optakten til titelforsvaret har dog været noget anderledes for Caroline Wozniacki på grund af den leddegigtsygdom, hun fik konstateret sidste år.
Det kræver justeringer i hendes forberedelser.
- Det handler om hele tiden at sikre, at jeg får gode massager, gode behandlinger, isbade.
Jeg skal være endnu mere omhyggelig, end jeg har været tidligere.
Læs også:Wozniacki og Federer indleder titelforsvar på den største arena- Jeg tror, det er meget forskelligt fra person til person, hvordan man reagerer på ting.
Jeg er bare ved at lære min krop endnu bedre at kende.
Det er virkelig det, det handler om, siger hun.
Leddegigt er en immunforsvarssygdom, hvor kroppen angriber sig selv.
Caroline Wozniackis første kamp ved Australian Open er planlagt til klokken 9 mandag morgen dansk tid.
FacebookTwitterKopier linkEmner:Caroline Wozniacki (tennisspiller)|Simona Halep (tennisspiller)|Australian Open|Tennis|Australien




https://www.dr.dk/nyheder/indland/regeringen-opgiver-salg-af-radius-mangler-politisk-opbakning

IndlandRegeringen opgiver salg af Radius: Mangler politisk opbakningFinansministeriet har meddelt Ørsted, at der ikke længere er opbakning til salg af Radius.
Ørsteds ledelse mener fortsat, at et salg er vejen frem.
13.
jan.
2019 kl.
17.
16 | opdateret 13.
jan.
2019 kl.
17.
24Bemærk: artiklen er mere end 30 dage gammelLæs opFinansministeriet har meddelt Ørsted, at der "ikke længere er politisk opbakning" til salget af Radius.
Det skriver Ørsted i en fondsbørsmeddelelse.
Ørsted, tidligere Dong, har siden sommeren 2018 arbejdet på at sælge eldistributionsforretningen Radius, der har over en million kunder på Sjælland.
- Finansministeriet har nu til Ørsteds overraskelse meddelt, at der ikke længere er politisk opbakning til at fortsætte den strukturerede salgsproces.
Læs også:Partier stritter imod salg af Radius: Det skal blive på danske hænder- Ørsteds ledelse vurderer fortsat, at det er i selskabets, aktionærernes og kundernes interesse, at eldistributionsforretningen, privatkunde-forretningen for el og gas samt forretningen for udendørsbelysning overgår til et nyt ejerskab.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til Radius- Ørsteds bestyrelse vil nu vurdere situationen og drøfte de næste skridt, skriver Ørsted i en fondsbørsmeddelelse.
I meddelelsen fortæller Ørsted, at man er så langt i salgsprocessen, at man har afgrænset feltet af potentielle købere til "et mindre antal".
Det tæller ifølge meddelelse kun pensionskasser og forsyningsselskaber fra Danmark og vestlige OECD-lande.
Frygt for prisstigningerSalget af Radius, der vil være en privatisering af elnettet for Ørsteds eksisterende kunder, har dog senest mødt hård kritik.
Det frygtes, at en køber vil skrue priserne op for at øge sit afkast på investeringen.
Det har fået Socialdemokratiet, SF og Dansk Folkeparti til at meddele, at de ikke kan støtte et salg.
Staten ejer lige over 50 procent af Ørsted, en andel den beholdt da det daværende Dong under hård kritik blev solgt i 2013 og børsnoteret i 2016.
En af de store købere var den amerikanske investeringsbank Goldman Sachs, og både salgsprocessen og prisen er efterfølgende blevet kritiseret markant.
Det forløb har spillet ind i den nuværende salgsproces for Radius, som Ørsted havde forventet solgt i første halvdel af 2019.
/ritzau/FacebookTwitterKopier linkEmner:Finansministeriet|Erhverv|DONG Energy|Virksomhedsdrift|Sjælland




https://www.dr.dk/nyheder/kultur/film/serieekspert-faelder-dom-over-ny-interaktiv-film-det-kan-i-goere-bedre-netflix

BingeSe temaFilm og serierSerieekspert fælder dom over ny, interaktiv film: Det kan I gøre bedre, Netflix!
Netflix leger med brugerbestemmelse i ny film.
Der er stadig plads til forbedringer, mener serieekspert.
Fionn Whitehead spiller hovedrollen i Netflix' nyskabende og debatskabende film 'Bandersnatch'.
Af Frederik Dirks Gottlieb13.
jan.
2019 kl.
19.
01Bemærk: artiklen er mere end 30 dage gammelLæs opDet lader til, at virkelig mange Netflix-brugere har kastet sig over den interaktive film 'Bandersnatch'.
Internettet har i hvert fald summet med meninger og spekulationer om den interaktive filmoplevelse, hvori man selv via fjernbetjeningen eller markøren på computeren (alt efter hvor man ser den) skal vælge, hvilke beslutninger hovedpersonen skal træffe.
Den 'interaktive' filmoplevelse husker nogen måske i en lidt anden form fra de glade halvfemsere, hvor vi så en række af eksperimenter inden for genren, og hvor man blandt andet skulle ringe via sin fastnet-telefon for sammen med resten af seerne at vælge, hvilken afslutning man skulle se.
Hvad handler 'Bandersnatch' om?
I 1984 er den unge Stefan ved at udvikle et kompliceret computerspil, hvor man selv kan vælge, hvilken form spillet skal tage.
Processen er lang og hård, og der opstår løbende spørgsmål om hans mors pludselige død, da han var barn, Stefans sleske chef og den småskøre kollega Colin.
Gennem valg, som seeren selv træffer, former historien sig derefter, og det siges, at der er mellem fem og ti slutninger, men der dukker hele tiden nye versioner af historien op.
Dog er denne form for interaktivitet med konstante valg og mange mulige slutninger og scenarier, som vi ser i 'Bandersnatch', et stort set ubetrådt territorium, som på mange måder binder film og computerspil sammen, idet brugeren i den grad bliver udfordret på både moralen og tålmodigheden.
Læs også:De skabte den første interaktive Netflix-film.
Hver dag lovede de hinanden aldrig at gøre det igenSå hvad kan vi forvente os af fremtiden inden for interaktive film og serier?
Hvor viser den nyskabende 'Bandersnatch' genrens begrænsninger, og hvor er der grobund for bedre oplevelser?
Jeg kommer her med fem punkter, som jeg håber, de gode folk hos Netflix vil tage kærligt og konstruktivt imod.
1Udnyt crowdsourcing til alle os nysgerrige seere(© Netflix)Alle der ser 'Bandersnatch', når flere gange undervejs at tænke: 'gad vide, om jeg træffer de samme valg som alle andre?
'.
Vi vil alle gerne være unikke, og selvom vi nok har på fornemmelsen, at skaberne bag filmen leger med os præcis, som de ønsker, så kunne det være sjovt at se, hvilke valg andre har truffet filmen igennem.
Det ville kunne inkorporeres på mange kreative måder.
Hvad enten man får svaret, efter man har trykket, ligesom i en meningsmåling på nettet, eller om det er tilgængelig info efter filmen er slut, så kunne det være en fascinerende bonusinfo, og det kunne bidrage til hele den meta-oplevelse, som Netflix i forvejen har skabt med 'Bandersnatch'.
2Større konsekvenser bag valgeneBlack Mirror Season 5 Noget, der lader til at frustrere nogle seere af 'Bandersnatch', er følelsen af, at de valg, man træffer undervejs, ikke har den helt store indflydelse på historien.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Ser man filmen nok gange, vil man før eller siden støde på blindgyder, hvor man enten bliver tvunget til at træffe 'det rigtige valg' eller bliver præsenteret for to næsten ens valg.
Jeg savnede personligt, at der var større konsekvenser bag mine valg, og med få undtagelser føles interaktiviteten i 'Bandersnatch' til tider mere som en fiks ide, end som om man reelt er med til at bestemme hovedpersonens endelige mål.
Konsekvenserne skal kunne mærkes, så oplevelsen bliver endnu mere intens.
3Fortsæt som en anden hovedpersonBlack Mirror Season 5 En konkret måde, hvorpå man kunne gøre valgene mere spændende og forhøje intensiteten, ville være muligheden for at genopstå som en af de andre hovedpersoner i filmen – ligesom det er muligt i computerspillet 'Grand Theft Auto V'.
Det ville være en måde at fortsætte historien uden at underminere de valg, man træffer igennem filmen, og det kunne smelte det bedste fra filmformatet og serieformatet sammen, da et stort karaktergalleri vil give lidt samme følelse som for eksempel dramaserien 'The Affair', hvor man ser de samme scener fra forskellige figurers synspunkt.
4Tilpas film og serier efter din personlige smag(© Netflix)På et tidspunkt i 'Bandersnatch' får man valget mellem at enten at høre popgruppen The Thompson Twins eller opsamlingsbåndet 'Now 2'.
Det valg, man træffer, har ingen historiemæssige konsekvenser, men det er med til at afgøre, hvilken musik der spilles i afsnittet.
De her æstetiske valg åbner for en interessant mellemting mellem interaktive film som 'Bandersnatch' og de konventionelle, lineære fortællinger, hvor de æstetiske valg gør, at man kan optimere filmen eller seriens tilpasning til egne behov, uden at man skal gå på kompromis rent historiemæssigt.
5Mulighed for selv at tilpasse indholdets længde(© Netflix)I forlængelse af det forrige punkt åbner den teknologiske udvikling op for en lang række af måder, hvorpå indholdet kan blive strikket sammen, ligesom brugeren ønsker det.
Nogen er til en kort film, og andre er til 15 timer lange tv-serier, så hvorfor ikke præsentere seeren for muligheden for at vælge længden på den pågældende film eller serie?
Visse af Netflix' serier kunne godt tåle en omgang med hækkesaksen, hvorfor serier som 'Daredevil', 'House of Cards' og 'Bloodline' i midterafsnittene ofte føles håbløst langtrukne og irrelevante for hovedplottet.
Giv os muligheden for selv at 'klippe' det ud!
Læs også:Troldspejlet om hypet Netflix-film: Det er en kopi af 80'er-fænomenFacebookTwitterKopier linkEmner:Netflix|Computerspil




https://www.dr.dk/nyheder/udland/theresa-may-truer-og-trygler-i-aabent-brev-utilgiveligt-ikke-bakke-op-om-brexit

BrexitSe temaUdlandTheresa May truer og trygler i åbent brev: 'Utilgiveligt' ikke at bakke op om brexit-aftalePå tirsdag skal de britiske politikere stemme.
May forsøger til det sidste at lægge pres, siger korrespondent.
Premierminister Theresa May på vej hjem fra kirke i dag.
På tirsdag står slaget om hendes regerings brexit-aftale med EU.
Af Andreas Lindqvist13.
jan.
2019 kl.
19.
30 | opdateret 13.
jan.
2019 kl.
22.
06Bemærk: artiklen er mere end 30 dage gammelLæs opDet vil være et "katastrofalt og utilgiveligt demokratisk tillidsbrud", hvis britiske parlamentarikere ignorerer folkets vilje, og stemmer regeringens brexit-aftale med EU ned.
Sådan skriver den britiske premierminister Theresa May i dag i et åbent brev i Sunday Express, hvor hun, kun to dage før de tirsdag skal give deres mening til kende, indtrængende appellerer til landets lovgivere.
Sammen med sin regering er May i den absolutte slutspurt, når det gælder at redde aftalen med EU, som lige nu står til at blive nedstemt.
Læs også:EU-korrespondent: Svækket May indleder brexit-slutspurt uden nye kaniner i hattenLabour-leder Jeremy Corbyn opfordrer parlamentsmedlemmer til at stemme nej til Theresa Mays brexit-aftale.
I den modsatte lejr har Labour-leder Jeremy Corbyn bedt sine partifæller stemme imod og i øvrigt holde sig klar.
Taber regeringen brexit-afstemningen, vil han straks præsentere et mistillidsvotum.
Samtidig er der opbrud i Mays konservative bagland, hvor en gruppe menige parlamentarikere ifølge flere britiske medier søger at kapre Underhusets forretningsorden og sætte brexit på pause, hvis EU-aftalen ikke vedtages.
Dermed vil de forhindre det såkaldte no-deal scenario, hvor Storbritannien forlader EU uden aftale - en situation som forventes at få store negative følger.
Angriber Labour-lederI sit åbne brev skriver Theresa May, at aftalen med EU er den eneste mulige.
Den sikrer grænserne, finanserne, den frie lovgivningsproces, giver Storbritannien kontrol med handelspolitiken og sørger for det bedst mulige forhold til EU.
Brexit-aftalen med EUTirsdag 15.
januar skal de britiske politikere stemme om Storbritanniens skilsmisseaftale med EU.
Aftalen blev godkendt af EU's ledere i november, men skal også godkendes af det britiske parlament.
Afstemningen skulle have været afholdt for en måned siden, men blev aflyst, da May indså at hun ikke havde flertal.
Særligt aftalens såkaldte backstop har været årsag til stor modstand.
Den skal sikre åbne grænser mellem EU-landet Irland og det britiske Nordirland.
Men mange frygter at Storbritannien derved kan blive bundet til EU-regler i al evighed.
Storbritannien forlader efter planen EU 29.
marts i år.
Samtidig bliver Storbritannien en kyststat i sig selv og kan dermed selv beslutte sin fiskeripolitik.
- På tirsdag skal jeres parlamentsmedlemmer stemme om denne aftale og sammen med den, jeres fremtid.
Det er den største og vigtigste beslutning, som vores generation af parlamentarikere skal tage, skriver hun.
Her handler det ikke om, hvem der er den reneste ideolog, understreger hun, og angriber Labours Jeremy Corbyn for at udnytte situationen til egen vinding.
For uenighed vil føre til en situation, som ikke er til Storbritanniens bedste.
- Hellere end at levere, hvad folket har stemt for, ønsker han at forsøge at presse et valg igennem - skruppelløst søger han at så splittelsens frø i et forsøg på fremme sin egen karriere, mener Theresa May.
Lægger pres på parlamentsmedlemmerDer er ikke meget nyt under solen i opfordringen, men timingen kan alligevel betyde noget, siger DR's korrespondent i Storbritannien, Kim Bildsøe Lassen.
Theresa May håber, at tiden arbejder for aftalen, efterhånden som Storbritanniens udtrædelse af EU 29.
marts nærmer sig hastigt.
© drDR's Storbritannien-korrespondent Kim Bildsøe LassenKim Bildsøe Lassen er DR's korrespondent i Storbritannien.
Han bor i London, og herfra dækker han udviklingen i Storbritannien og internationale begivenheder.
Læs mere- Efterhånden som tiden nærmer sig, er regeringens forhåbninger, at presset på parlamentsmedlemmerne bliver så stort, at de stemmer for aftalen, siger han.
Samtidig spiller May på Labours varslede mistillidsvotum.
Tanken om, at Labour overtager regeringsmagten, er noget, der for alvor skræmmer i hendes konservative bagland.
- Theresa May har meget få muligheder for at få den her aftale igennem, og hun prøver på alle mulige måder at lægge pres på alle parlamentsmedlemmer, siger korrespondenten.
Hun maler i brevet et billede af, at et nej til aftalen risikerer at medføre at der slet ikke kommer et brexit, fordi de, som vil forhindre det, får overtaget.
Eller at Storbritannien ryger ud af EU helt uden aftale.
- Det er noget, som mange parlamentsmedlemmer er nervøse for, og som forretningslivet er rasende over overhovedet er en mulighed, siger Kim Bildsøe Lassen.
- Hun siger grundlæggende, at hvis de stemmer nej til aftalen, risikerer de at få noget, som er meget meget værre, siger han.
Labour vil udsætte udtrædelseSelv om alle stemte for, har de konservative ikke medlemmer nok i parlamentet til at stemme aftalen igennem.
Og regeringens sædvanlige støtteparti, nordirske DUP, har meldt klart ud at det vil stemme imod.
I stedet håber Theresa May at fiske stemmer fra medlemmer af Labour.
At stemme imod partilinjen på den måde er usædvanligt i britisk politik, men i den nuværende situation er der ingen fast drejebog, siger Kim Bildsøe Lassen.
- Hendes håb er, at mange Labour-folk, som har stemt for at forlade EU i sin tid, vil lade sig overbevise sig om, at den her plan er bedre end ingenting, siger han.
Men det er en kamp op ad bakke.
- Der er Labour-folk, som siger, at de vil stemme for hendes plan.
Men det ser unægteligt meget vanskeligt ud, siger han.
Labours Jeremy Corbyn er ifølge BBC under stigende pres fra sit bagland for at afholde en ny brexit-afstemning, hvis han får regeringsmagten.
Han siger, at han vil bede EU udsætte udtrædelsesdatoen, hvis han bliver premierminister, og herefter forhandle en ny aftale på plads.
FacebookTwitterKopier linkEmner:EU|Jeremy Corbyn (politiker)|Storbritannien|The Labour Party|EU-forhold




https://www.dr.dk/sporten/haandbold/vm-herrer/video-egyptisk-keeper-i-fuldt-firspring-forhindrer-qatar-scoring

VM herrerVIDEO Egyptisk keeper i fuldt firspring forhindrer Qatar-scoringEgyptens målmand Karim Handawy diskedede op med lidt af en redning, men kunne ikke forhindre et nederlag til Qatar.
Af Kasper Aleksander Thrane13.
jan.
2019 kl.
16.
59 | opdateret 13.
jan.
2019 kl.
18.
31Bemærk: artiklen er mere end 30 dage gammelLæs opStort set alle hold lukrerer på den relativt nye regel om udskiftninger for målmænd, men det er ikke altid, at udskiftningen sidder lige i skabet.
Det gjorde den heller ikke for Egypten i søndagens kamp ved VM -kamp mod Qatar, og det betød, at egypternes keeper Karim Handawy fik alvorligt travlt med at komme tilbage på målet efter et mislykket nordafrikansk angreb.
Men det lykkedes alligevel Handawy på ekvilibristisk vis at få forhindret en kontrascoring fra Qatar.
Egypten endte alligevel med at tabe kampen med 23-28.
Se den ekvilibristiske redning i videoen oven over artiklen.
FacebookTwitterKopier linkEmner:Qatar|Egypten




https://www.dr.dk/nyheder/indland/statsministeren-udskriver-skolevalg-de-unge-faar-politisk-selvtillid

IndlandStatsministeren udskriver skolevalg: De unge får politisk selvtillidElever fra Kerteminde Efterskole ser frem til at diskutere politik i stedet for matematik.
Af Mette Richardt og (Video) Kasper Duncan Gram13.
jan.
2019 kl.
16.
41Bemærk: artiklen er mere end 30 dage gammelLæs opKnap 80.
000 skoleelever fra 8.
, 9.
og 10.
klasse i hele landet skal torsdag den 31.
januar i stemmeboksen til årets skolevalg.
Det skal de efter en tre uger lang valgkamp, som statsminister Lars Løkke Rasmussen (V) i dag skød i gang.
Målet med skolevalget, som bliver afholdt for tredje gang, er at motivere og ruste de unge til at stemme ved valg, når de fylder 18 år.
Det at have en politisk selvtillid smitter positivt af på, om man stemmer eller ej.
Christian Juul Lentz, projektleder for skolevalg- Jeg tænker, det er et rigtig godt initiativ, også for at få os unge op af stolen i forhold til politik.
For der er rigtig mange, der bare går gennem deres hverdag og slet ikke tænker over det, siger Rasmus Bjerring Ingemann Andersen, der går i 10.
klasse på Kerteminde Efterskole.
Ruster de unge til rigtigt valgChristian Juul Lentz er projektleder for skolevalget og siger, at de unge har været enormt engagerede i skolevalget, og at de faktisk har fået styrket deres politiske selvtillid.
Skolevalg 2019* Skolevalg skydes i gang hvert andet år i januar.
Det er et tre uger langt undervisningsforløb, der er bygget op som en valgkamp.
* Elever i 8.
, 9.
og 10.
klasse har mulighed for at stemme ved valget, der i år afholdes torsdag 31.
januar.
* I år er 769 skoler tilmeldt forløbet, og det betyder, at 78.
502 elever er stemmeberettigede.
* Det er ikke alle skoler, der deltager, og valgresultatet er ikke repræsentativt.
* Eleverne kan stemme på de partier, der er opstillingsberettigede til Folketinget.
* Forud for valgdagen har eleverne valgt mærkesager og lavet kampagner.
Der har desuden været debatter mellem politiske ungdomspartier på de fleste af skolerne.
* Første gang, der blev afholdt Skolevalg, var i 2015, og ved de to valg hidtil er blå blok begge gange løbet med sejren.
* Ved seneste valg fik blå blok 55,3 procent af stemmerne, og Venstre blev med 19,1 procent af stemmerne det parti med størst vælgertilslutning.
Socialdemokratiet blev næststørst med 15,6 procent.
* Det er interesseorganisationen Dansk Ungdoms Fællesråd, der står bag Skolevalg.
* Undervisningsforløbet er udviklet i samarbejde med fagkonsulenter i samfundsfag fra Center for Undervisningsmidler i Danmark.
* Projektet er finansieret af Folketinget og Undervisningsministeriet.
Kilder: Skolevalg.
dk og Undervisningsministeriet.
- På Københavns Universitet har man målt på elevernes politiske selvtillid, og der har de kunnet konkludere, at der er en markant stigning.
Og vi ved, at det at have en politisk selvtillid smitter positivt af på, om man stemmer eller ej, siger Christian Juul Lentz.
Kasper Møller Hansen, der er professor og valgforsker ved Københavns Universitet, siger, at det er vigtigt for de unge at prøve politik på egen krop, inden de skal stemme til et folketingsvalg.
- Der er jo masser af samfundsfag i folkeskolen, og det er et vigtigt fag, men det som skolevalg kan gøre, det er at sætte nogle rammer op for, at man kan prøve politik rigtigt.
- Det afmystificerer det at stemme, og det gør jo, at de bliver fortrolige med at sætte kryds, og at det ikke kræver hverken en helt speciel viden eller bestemte holdninger for at kunne deltage i et valg, siger Kasper Møller Hansen.
Han mener, at skolevalget er med til at engagere de unge politisk og i samfundet tidligere end ellers.
- De tror på, at de kan noget og har noget at byde ind med politisk og er ikke bange for at sige det højt.
- Det at tro på sig selv politisk betyder jo også, at man er villig til at engagere sig, at man har holdninger til tingene, og at man måske er villig til at melde sig ind i et politisk parti, siger Kasper Møller Hansen.
Det sociale er vigtigtChristian Juul Lentz understreger, at det sociale aspekt af skolevalget også får stor betydning for, om de unge stemmer, når de bliver 18 år.
Det at tro på sig selv politisk betyder jo også, at man er villig til at engagere sig, at man har holdninger til tingene, og at man måske er villig til at melde sig ind i et politisk parti.
Kasper Møller Hansen, valgforskerValghandlingen sker på samme tidspunkt på alle skoler.
Her afholdes der valgaften på Christiansborg, hvor resultatet afsløres.
- Vi ved, at det at stemme er en social handling, så jo mere, man er knyttet op på et fællesskab, jo mere sandsynligt er det, at man går ned og stemmer, både til folketingsvalg og til skolevalg, siger Christian Juul Lentz.
De unge, som DR mødte fra Kerteminde Efterskole, glæder sig til den kommende tids valgkamp, hvor der er fokus på noget andet end opgaveafleveringer og karakterer.
- Jeg synes, der burde være meget mere af det, fordi jeg tror, vi også bor i et samfund, hvor der er for meget fokus på, om man får 12 eller 10 i matematik i stedet for at fokusere på noget af det, der er allervigtigst lige nu.
For mig er det ikke matematik, men mere vores klima, kunst og litteratur, hvor jeg tror, man bliver mere dannet, i stedet for de her karakterer, siger Clara Avyaja Helsted Hvid, der går i 9.
klasse.
FacebookTwitterKopier linkEmner:Lars Løkke Rasmussen (politiker)|Venstre|Københavns Universitet|Valg og folkeafstemninger|Kerteminde




https://www.dr.dk/nyheder/udland/de-liberales-partiraad-siger-ja-til-ny-svensk-regering

Valg i SverigeSe temaUdlandDe Liberales partiråd siger ja til ny svensk regeringDe Liberales partiråd siger ja til det nye regeringssamarbejde med 62 stemmer mod 30.
Stefan Löfven har samlet opbakning til at blive statsminister.
13.
jan.
2019 kl.
16.
12Bemærk: artiklen er mere end 30 dage gammelLæs opI Sverige har De Liberales partiråd ifølge TT i dag truffet beslutning om, at partiet vil sige ja til Stefan Löfven som statsminister for en ny regering med støtte fra fire partier.
De Liberales partiråd siger ja til det nye regeringssamarbejde med 62 stemmer mod 30.
Dermed er der banet vej for en regering bestående af Socialdemokraterne og Miljøpartiet med støtte fra Centerpartiet og De Liberale.
Miljøpartiet har også sagt ja til aftalen i dag.
Læs også:Skuffede indvandrerkritiske svenskere om regeringsplaner: 'Idiotisk'Centerpartiet og De Liberale, der fik henholdsvis 8,6 og 5,5 procent af stemmerne ved valget i september, har hidtil været en del af Sveriges borgerlige blok, Alliancen.
- Vores partier har forskellige ideologiske udgangspunkter, men forenes for at forsvare det liberale demokratis grundsten, lyder det i det 16 sider lange udkast til regeringsaftalen.
Liberal politikHos Centerpartiet har Annie Lööf erkendt, at det ikke er den ideelle løsning.
Men at det er den bedste i betragtning af den nuværende situation.
- Som vi alle ved, har vi haft en vanskelig parlamentarisk situation i Sverige.
Vi har målrettet arbejdet på at løse regeringsproblemet.
Sverige gik til valg den 9.
september.
De Liberales partileder, Jan Björklund, mener, at det udkast til en regeringsaftale, som Socialdemokraterne, Miljøpartiet, Centerpartiet og De Liberale fredag enedes om, vil resultere i en mere liberal politik.
- Ja, det må man sige.
Det her er en mere borgerlig politik, end Alliance-regeringen gennemførte på det økonomiske område, siger han.
Ved valget i september blev Socialdemokraterne det største parti, det borgerlige Moderaterne næststørst og Sverigedemokraterne nummer tre.
/ritzau/TTFacebookTwitterKopier linkEmner:Annie Lööf (politiker)|Sverige|Socialdemokraterne|Moderaterna|Valg og folkeafstemninger




https://www.dr.dk/nyheder/udland/rekordlang-shutdown-i-usa-om-uger-vil-den-have-kostet-mere-end-trumps-mur

UdlandRekordlang 'shutdown' i USA: Om to uger vil den have kostet mere end Trumps murSnart har nedlukningen kostet seks milliarder dollar.
Trump vil have 5,7 milliarder til muren mod Mexico.
Det er en dyr fornøjelse for hundredetusindvis af amerikanere, som er ansat i USA’s offentlige sektor, at deres politikere ikke kan blive enige om et nyt statsbudget.
350.
000 er tvunget på orlov, mens 450.
000 arbejder uden løn.
Af sandra Meinecke13.
jan.
2019 kl.
15.
01Bemærk: artiklen er mere end 30 dage gammelLæs opNi ud af femten ministerier i USA’s statsapparat har nu været lukket i 23 dage.
Fortsætter nedlukningen to uger endnu, vil det koste den amerikanske økonomi mere end de 5,7 milliarder dollar, præsident Donald Trump vil have til at bygge den mur mod Mexico, som har startet det historisk lange 'shutdown'.
Det viser en udregning, som det amerikanske kreditratingsbureau Standard & Poor’s (S&P) har lavet.
I et interview med det amerikanske nyhedsmedie cnbc.
com siger S&P's cheføkonom, Beth Ann Bovino, at deres udregning rundt regnet viser, at det koster 1,2 milliarder dollar om ugen at holde regeringen lukket.
'Shutdown' koster mere end en murPræsidenten vil kun godkende finansloven, hvis den inkluderer 5,7 milliarder dollar (over 37 milliarder kroner) til at finansiere muren mod Mexico.
Det afviser Demokraterne, som har flertallet i Repræsentanternes Hus.
Med S&P's udregninger har den rekordlange ‘shutdown’ om to uger kostet seks milliarder dollar.
- Det kan lyde som småpenge for verdens største økonomi, men det betyder meget for de arbejdere, der forsøger at dække deres udgifter uden en lønseddel, siger Beth Ann Bovino og henviser til de hundredtusindvis af offentligt ansatte i USA, som fredag ikke fik udbetalt løn.
Nedlukningen har nu varet i 23 dage og overgår dermed den hidtil længste 'shutdown' i 1995-96 under daværende præsident Bill Clinton, hvor især sundhedspolitikken var skyld i, at Demokraterne og Republikanerne ikke kunne blive enige om en finanslov.
800.
000 er ramt af nedlukningenKreditratingsbureauet er kommet frem til tallene ved at se på omkostningerne ved nedlukningen – herunder tabt produktion, fordi en række arbejdere er tvunget på orlov, så længe der er ’shutdown’.
Den amerikanske tradition for 'shutdowns'20 gange i USA's historie er det amerikanske statsapparat blevet lukket helt eller delvist ned på grund af en budgetkrise.
Der var flest nedlukninger i slutningen af 1970'erne, da Jimmy Carter var præsident.
Her var der seks nedlukninger, som varede mellem 8 og 17 dage.
En 16 dage lang nedlukning kostede i 2013 den amerikanske økonomi 24 milliarder dollar.
Omkostningerne var dengang langt højere, da nedlukningen var mere omfattende.
Den nuværende nedlukning er den historisk længste - I alt er omkring 800.
000 føderalt ansatte ramt af nedlukningen.
350.
000 er tvunget på orlov, mens 450.
000 arbejder uden løn.
I alt er omkring 800.
000 føderalt ansatte ramt af nedlukningen.
350.
000 er tvunget på orlov, mens 450.
000 arbejder uden løn.
Det kan i høj grad mærkes på forbruget, viser analyser fra den amerikanske finans- og bankvirksomhed Wells Fargo.
Her vurderer man, at den delvise nedlukning koster mindst to milliarder dollar om ugen.
De forudser også, at butikker i områder, hvor der bor mange offentligt ansatte, vil være ekstra hårdt ramt, siger de til cnbc.
com.
Uenigheder omkring finansloven i 2013 endte med en 'shutdown', der varede 16 dage, og kostede dengang den amerikanske økonomi 24 milliarder dollar, skriver The Wastington Post.
Trump til Demokraterne: 'Afslut det på et kvarter'Den nuværende nedlukning er en konsekvens af et slagsmål mellem præsident Donald Trump og Demokraterne, og ifølge en række amerikanske medier er der ikke nogen tegn på, at de når til enighed de kommende dage.
Fredag sagde formanden for Repræsentanternes Hus, Nancy Pelosi, at hun venter på et udspil fra præsidenten.
På Twitter skriver præsident Donald Trump, at Demokraterne nemt kan afslutte nedlukningen på et kvarter.
En vej ud af nedlukningen kunne være at erklære landet i undtagelsestilstand, hvilket vil give Donald Trump adgang til hærens ingeniørtropper og deres nødfond, men den udvej afviser han som "den lette løsning"Læs også:Statsansatte må sælge deres ejendele: Nedlukning i USA er nu den længste nogensindeFacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Økonomi




https://www.dr.dk/nyheder/udland/amerikansk-nedlukning-er-den-laengste-nogensinde-hvem-og-hvad-er-ramt

UdlandAmerikansk nedlukning er den længste nogensinde: Hvem og hvad er ramt?
Nedlukningen er nu den længste i USA’s historie.
Få et overblik over, hvor den rammer.
Nedlukningen betyder, at over 800.
000 offentlige ansatte i USA ikke får udbetalt løn.
Af Lars Lindevall13.
jan.
2019 kl.
15.
01Bemærk: artiklen er mere end 30 dage gammelLæs opI 23 dage har store dele af USA’s statsapparat nu været lukket og slukket.
Dermed er det nu den længste nedlukning af den offentlige sektor i USA’s historie.
Det betyder, at hundredtusindvis af offentligt ansatte i USA ikke får udbetalt løn, og flere institutioner er tvunget til at lukke ned midlertidigt.
Årsagen til den rekordlange ‘shutdown’ er et slagsmål mellem præsident Donald Trump og Demokraterne under forhandlingerne om en ny amerikansk finanslov.
Præsidenten vil kun godkende finansloven, hvis den inkluderer 5,7 milliarder dollar (over 37 milliarder kroner) til at finansiere en mur mod Mexico.
Det afviser Demokraterne, som har flertallet i Repræsentanternes Hus.
Men hvad - og hvem - rammer nedlukningen i praksis?
Få et overblik nedenfor.
Ni ministerier ramtDepartment of Homeland security police stand watch as protesters supporting the migrant caravan in Tijuana, Mexico march next to the border crossing with Mexico in the San Ysidro neighborhood of San Diego, California, U.
S.
November 25, 2018.
REUTERS/Mike Blake Ni ud af 15 ministerier i USA's offentlige sektor er ramt af nedlukningen:Department of the Treasury (finansministeriet)Department of Agriculture (landbrugsministeriet)Homeland Security Department (ministerium for indenlandsk sikkerhed)Department of the Interior (indenrigsministeriet)Department of State (udenrigsministeriet)Department of Housing and Urban Development (ministerium for bolig og byudvikling)Department of Transportation (transportministeriet)Department of Commerce (ministerium for økonomisk vækst)Department of Justice (justitsministeriet)800.
000 får ikke udbetalt lønepa07278539 TSA officers are leaving the airport after the closing of the entrance of the Miami International Airport's Terminal G due to the government shutdown, in Miami, Florida, USA, 12 January 2019.
The current partial shutdown of the US federal government has become the longest in US history, on 12 January, surpassing the previous 21-day shutdown of 1995-1996.
Over 800, 000 federal employees are impacted by the shutdown, with around 400, 000 furloughed and being paid later and the rest deemed 'essential', who must work without pay, though retroactive pay is expected, with 11 January marking the first missed paycheck.
EPA/CRISTOBAL HERRERA Nedlukningen betyder, at over 800.
000 offentlige ansatte i USA ikke får udbetalt løn.
350.
000 er tvunget på orlov, mens 450.
000 arbejder uden løn.
Blandt de ansatte, der er blevet bedt om at fortsætte med at arbejde uden løn, er blandt andre fængselsbetjente, lufthavnspersonale, FBI-agenter og narko-agenter.
En terminal i Miami lufthavn har dog været nødsaget til at lukke, fordi adskillige ansatte har meldt sig syge.
Nationalparker og museerThe sun sets at Grand Canyon National Park in northern Arizona, April 14, 2015.
Picture taken April 14.
REUTERS/Jim Urquhart Blandt de cirka 350.
000 ansatte, der er blevet bedt om at blive hjemme uden løn, er mange ansatte i nationalparker og på offentlige museer.
Flere end 80 procent af de ansatte i nationalparker i USA er blevet sendt hjem uden løn.
De fleste parker, heriblandt Yellowstone og Grand Canyon, holder dog åbent med begrænset personale.
En række offentlige museer, som eksempelvis Smithsonian-museerne i hovedstaden Washington, er lukket.
Det samme er dyreparken i Washington, der er en populær turistattraktion.
Sikkerhed og kontrolA US Coast Guard vessel patrols New York Harbor waters off Battery Park on January 5, 2019, in New York, as the US government shutdown enters its third week.
- While most of the US military is unaffected, about 42, 000 Coast Guard members are working without pay.
That branch falls under the Department of Homeland Security, not the Pentagon.
(Photo by DON EMMERT / AFP) Størstedelen af medarbejderne i Homeland Security (USA’s ministerium for indenlandsk sikkerhed) skal også arbejde gratis.
Der er tale om omkring 54.
000 told- og grænsevagter.
Hos USA’s kystvagt er der 42.
000 ansatte, der ikke får løn under arbejde, og derudover omkring 5.
000 brandfolk.
Derudover har miljø- og fødevaremyndigheder reduceret i antallet af inspektioner og tilsyn.
Den økonomiske sektorFILE PHOTO: U.
S.
Internal Revenue Services (IRS) employee holds signs in front of the Federal building at a rally against the ongoing U.
S.
federal government shutdown, in Ogden, Utah, U.
S.
, January 10, 2019.
REUTERS/George Frey/File Photo Skattemyndigheden Internal Revenue Service (IRS) har sendt en del af medarbejderne hjem uden uden løn.
Store dele af de ansatte i Boligministeriet (omkring 90 procent) er også ramt af tvungen orlov, hvilket kan forsinke behandling og godkendelse af lån.
Vigtige funktioner holdes i gangA New York Police Department (NYPD) officer is seen sitting in a police van as the rain falls in Manhattan, New York, U.
S.
, December 16, 2018.
REUTERS/Amr Alfiky Store dele af finansloven er allerede vedtaget i Kongressen.
Derfor vil en lang række funktioner i det amerikanske samfund som retsvæsen, politi, hospitalsvæsen, postvæsen og uddannelsessystemet fortsætte den normale drift.
Det amerikanske forsvar og veteranernes anliggender vil heller ikke blive påvirket af nedlukningen.
FacebookTwitterKopier linkEmner:Donald Trump (politiker)|USA|Museer|Homeland Security|Økonomisk politik




https://www.dr.dk/nyheder/udland/dodstal-stiger-til-fire-efter-gaseksplosion-i-paris

UdlandDødstal stiger til fire efter gaseksplosion i ParisLiget af en kvinde er fundet i ruinerne af bygningen, der i går eksploderede.
Eksplosionen fik i går den parisiske gade til at ligne en krigszone.
13.
jan.
2019 kl.
14.
55Bemærk: artiklen er mere end 30 dage gammelLæs opEndnu en kvinde er fundet dræbt i Paris efter gaseksplosion i bageri, skriver nyhedsbureauet AFP søndag.
Kvinden blev fundet af redningsarbejdere i ruinerne af den delvist destruerede bygning med hjælp fra sporhunde.
Unavngivne kilder fra redningspersonalet udtaler til AFP, at det endnu ikke er bekræftet, om det er liget af en kvinde, der angiveligt boede umiddelbart over bageriet.
Hun er derfor fortsat savnet.
BlomsterTo brandfolk og en spansk turist var i forvejen blevet bekræftet døde i løbet af lørdag aften.
Det skete ifølge AFP, efter at modstridende udmeldinger fra forskellige franske myndigheder var tikket ind på Twitter og nyhedsbureauer.
Omkring 50 mennesker blev såret.
Her til morgen lagde flere franskmænd blomster ved de dræbte brandfolks station i Paris' niende arrondissement.
En kvinde lægger blomster foran brandstationen i det 9.
arrondissement i Paris til minde for ofrene for eksplosionen, der også kostede to brandfolk livet.
En repræsentant fra brandvæsenet udtaler i dag, at dets arbejde på ulykkesstedet kan stå på i op til en uge endnu, da indersiden af bygningen skal forstærkes flere steder.
Ellers er risikoen for kollaps for høj.
/ritzau/FacebookTwitterKopier linkEmner:Paris|Bagerier|Brande|Redningsvirksomhed|Twitter




https://www.dr.dk/nyheder/udland/tre-omkommet-og-en-savnet-efter-lavine-i-oestrig

UdlandTre omkommet og en savnet efter lavine i ØstrigStorm og risiko for laviner gør redningsarbejdet svært.
Flere steder i Østrig har lavinefaren været skruet op til næsthøjeste niveau.
Her er et advarselsskilt nær området Obertauern i Østrig.
Af sandra Meinecke13.
jan.
2019 kl.
14.
54Bemærk: artiklen er mere end 30 dage gammelLæs opTre tyske mænd er fundet dræbt i lavine i de østrigske Alper ved skissportstedet i bjergbyen Lech.
En fjerde mand meldes savnet, skriver det tyske nyhedsbureau dpa.
De tre mænd, som er 32, 36 og 57 år, blev fundet lørdag aften klokken 23.
00, ifølge det lokale politi.
De var sammen med en fjerde mand på 28 år, som er meldt savnet.
Men på grund af snevejret, vind af stormstyrke og risiko for flere laviner, måtte redningsarbejdet indstilles, skriver BBC.
Området var lukketVennegruppen, der var på skitur i området, havde bevæget sig ud på en rute, der egentlig var lukket grundet høj lavinefare og de farlige vejrforhold.
Ifølge myndighederne havde mændene store fysiske skader og udløst rygsække med såkaldte lavine-airbags, der skal forhindre en i at blive begravet i sneen.
Det østrigske politi skriver i en pressemeddelelse, at de tre mænd blev fundet ved at spore deres mobiltelefoner.
Ulykken skete tæt på Langer Zug-skråningen, som er en af de stejleste i verden.
Flere steder har de østrigske myndigheder hævet lavinevarslet til de højeste kategorier, det viser en oversigt på Lawineinfo.
at.
Risikoen for laviner øges desuden af stærk vind, der blæser indover bjergene.
Tøvejr på vejI dag rapporterer flere vejrstationer i Østrig og Sydtyskland om tøvejr.
Lavinefaren er dog fortsat høj i store dele af Alperne, da sneen ufortrødent falder i massive mængder.
I det nordlige Østrig regner man med 50-70 centimer i løbet af i dag.
Tøvejret giver flere problemer, da de flere meter tykke snelag på tage og træer bliver tungere.
Faren for kollaps og væltede træer har allerede lukket adskillige sportshaller og veje i Alperne, skriver Ritzau.
24 mennesker i Europa har mistet livet på grund af vejret den seneste måned, skriver BBC.
I sidste uge måtte den østrigske bjergredningstjeneste redde en 39-årig dansk mand på snowboard ned fra et bjerg nær skisportsstedet Westendorf.
Læs også:I Østrig er faren for laviner nu på allerhøjeste niveauFacebookTwitterKopier link




https://www.dr.dk/nyheder/udland/ikonisk-skyskraber-er-sat-til-salg

UdlandIkonisk skyskraber er sat til salgArabisk konsortium vil af med Chrysler-bygningen i New York.
Et af New Yorks ældste og mest berømte vartegn skal have ny ejer.
Af Kasper Duncan Gram (Video)13.
jan.
2019 kl.
12.
54Bemærk: artiklen er mere end 30 dage gammelLæs opMan kan ikke sige New York-skyline uden at sige Chrysler-bygningen.
Den er et af byens ældste og mest berømte vartegn med sit iøjenfaldende gyldne spir og art deco-stil.
Nu er den 89-årige bygning også blevet udstyret med et ’til salg’-skilt, for den arabiske investorgruppe Abu Dhabi Investment Council vil ud af bygningen, som den ejer 90 procent af, fortæller Associated Press.
Resten ejes af Tishman Speyer, der købte bygningen i 1997.
Læs også:Bank: Her er skyskraberne der varsler ny finanskriseSom interesseret køber kan man forvente et prisskilt på mindst fem milliarder kroner, som Abu Dhabi Investment Council selv måtte spendere i 2008.
Desuden kommer man til at betale yderligere 200 millioner kroner om året til New York's Cooper Union School, der ejer grunden.
Og så skal man ikke lide af mindreværdskomplekser, for Chrysler-bygningen er nu blot den ottendehøjeste skyskraber i New York.
Ved åbningen i 1930 var den verdens højeste med 282 meter, men den måtte se sig slået af Empire State Building blot 11 måneder senere.
FacebookTwitterKopier linkEmner:Chrysler|New York|Abu Dhabi




https://www.dr.dk/nyheder/regionale/syd/skandaleramt-skole-gav-kostbare-fade-i-julegave-til-medarbejdere

VUC SydSe temaSyd- og SønderjyllandSkandaleramt skole gav kostbare fade i julegave til medarbejdereMedarbejdere på den kriseramte skole VUC Syd fik for få uger siden keramiske fade fra skolens kælder i julegave.
VUC Syd med afdelinger flere steder i det sønderjyske har givet sine ansatte 330 fade i julegave.
 DR)Af Ulrik Bang-Mørch13.
jan.
2019 kl.
14.
00Bemærk: artiklen er mere end 30 dage gammelLæs opVUC Syd, der er i store økonomiske vanskeligheder, gav i december sine medarbejderne en julegave af den mere alternative slags.
I kælderen stod nemlig 330 keramiske fade, som alligevel stod ubrugte hen.
Det viser en aktindsigt i skolens forbrug på julegaver til de ansatte, som JydskeVestkysten har fået.
VUC Syd skriver, at fadene stammer fra et julegaveindkøb fra 2015, og at de stod ubrugt hen i skolens kælder.
Indkøbene foregik under den daværende ledelse.
Af fakturaen fremgår det, at de keramiske fade var indkøbt for år tilbage til en pris på 198.
000 kroner eksklusive moms.
Sagen om VUC SydEt massivt brug af offentlige midler, fusk med medarbejdertilfredshedsundersøgelser og mundkurv til de ansatte er bare nogle af en lang række skandalesager, som VUC Syd er blevet kritiseret for.
Det er Styrelsen for Undervisning og Kvalitet, der tidligere har fremsat alvorlig kritik af skolen.
Skolen er blandt andet blevet kritiseret for ødsel brug af offentlige midler efter en række dyre studieture for medarbejdere, bestyrelsen og den øverste ledelse.
Skolen er også blevet kritiseret for leasing af seks BMW'er til medarbejdere, køb af dyre Apple-armbåndsure og køb af designermøbler.
Skolen har oplevet elevflugt, og sidenhen har skolen været ude i store fyringsrunder.
Tidligere på året blev bestyrelsen smidt ud af skolen, og Styrelsen for Undervisning og Kvalitet har indsat et midlertidigt styre for uddannelsesinstitutionen, VUC Syd.
Direktøren på VUC Syd, Asbjørn Nielsen, ved ikke med sikkerhed, hvorfor fadene blev indkøbt i 2015, men han siger til DR, at der er flere årsager til, at medarbejderne har fået fadene i julegave.
- Årsagen er, at vi havde fadene liggende i en kælder.
I den situation, vi er i, ville vi ikke bruge penge på hverken julefrokoster eller julegaver.
Det ville ikke være det rigtige at gøre.
- Vi har fået en vurdering på fadene, og den vurdering var jo ikke i nærheden af den værdi, som de i sin tid var indkøbt for, og som vi så i dag ville kunne få for dem.
Derfor skønnede vi, at det var en ret og rimelig måde at gribe tingene an på, forklarer direktøren.
Direktøren forklarer desuden, at julegaven også skal ses i det lys, at man på skolen har et fantastisk personale, som man gerne vil bakke op omkring.
Flere skandalesagerSkandalen omkring VUC Syd tog for alvor fart i 2017, da det kom frem, at den tidligere ledelse havde haft et massivt overforbrug af offentlige midler.
Antallet af elever er faldet drastisk, og en stor del af driften er derfor forsvundet.
Sidenhen har man været nødt til at massefyre undervisere på stedet af flere omgange.
Skolen er i massive økonomiske problemer med stort underskud, og derfor har man været nødt til at sælge ud af skolens inventar og biler.
Det midlertidige styre på VUC Syd har vurderet, at skolen vil komme ud af 2018 med et underskud på 41,2 millioner kroner.
Og næste år med et underskud på 15 millioner kroner.
Samtidig har man også sat skolen til salg.
Styrelsen for Undervisning og Kvalitet (STUK) er også kommet med en hård kritik af uddannelsesinstitutionen VUC Syd.
Solgt kunst og møbler for 1,6 millioner kronerSkolen har indtil videre solgt kunst og inventar for 1,6 millioner kroner, men direktør Asbjørn Nielsen siger til DR Syd, at det ikke ville give mening at sælge de fade, som medarbejderne netop har fået i julegave for på den måde at få penge ind på kontoen.
For tabet på fadene ville være alt for stort, og derfor var det bedre at give fadene til medarbejderne, siger direktøren.
- Tingene skal jo give mening, og at have dem liggende i kælderen giver jo ikke meget mening for os, siger han.
VUC Syd er fortsat i gang med at sælge ud af inventar og kunst i et forsøg på at sikre økonomien, så skolen kan fortsætte sin eksistens.
- Det er vi fortsat i gang med, og vi tager en portion af gangen, siger Asbjørn Nielsen.
FacebookTwitterKopier linkEmner:VUC Syd|Jul|Arbejdsmarked|Økonomi|JydskeVestkysten




https://www.dr.dk/nyheder/udland/borgerlig-opbakning-til-socialdemokratisk-statsminister-i-sverige-nu-er-der-en






https://www.dr.dk/sporten/atletik/lynhurtig-soenderjyde-slaar-31-aar-gammel-dansk-rekord

AtletikLynhurtig sønderjyde slår 31 år gammel dansk rekordSprinteren Mathilde U.
Kramer kvalificerede sig til inde-EM efter at have sat dansk rekord på 60 meter.
Mathilde U.
Kramer beviste i Lund lørdag, at hun er Danmarks hurtigste kvinde.
(Arkivfoto) 13.
jan.
2019 kl.
11.
24Bemærk: artiklen er mere end 30 dage gammelLæs opSiden 1988 har ingen kvinder i landet kunne få skovlen under den tidligere sprinter Lene Demsitz' danske rekord på 60 meter.
Indtil lørdag.
Ved stævnet Sprinterträffen i den svenske by Lund vandt 25-årige Mathilde U.
Kramer finalen i tiden 7,36 sekunder, og dermed fik hun bugt med den 31 år gamle rekord.
Læs også:Vatikanet, atletik og Helligånden: Paven vil til OLDen tidligere rekord lød på 7,40 sekunder, og allerede i første løb slog Kramer rekorden, da hun klokkede tiden 7,38 sekunder.
Hun skar dog yderligere to hundrededele af tiden i finalen.
- Jeg er selv meget overrasket, for jeg var skadet i efteråret og havde fire-seks uger uden løbetræning,- Derfor har jeg måttet tænke alternativt, og her har jeg fået arbejdet med mine svagheder, siger den 25-årige sønderjyde i en pressemeddelelse fra Dansk Atletik Forbund.
Læs også:95 millioner fra Team Danmark skal hjælpe atleter mod OL i TokyoDanmarksrekorden og sejren var ikke det eneste, Mathilde U.
Kramer tog med hjem fra anstrengelserne i Lund.
Præstationen sikrede hende en adgangsbillet til inde-EM, der afvikles i skotske Glasgow fra 1.
til 3.
marts.
Her var kravet en tid under 7,42 sekunder.
/ritzau/FacebookTwitterKopier linkEmner:Dansk Atletik Forbund|Glasgow|Sverige




https://www.dr.dk/nyheder/udland/italien-far-udleveret-drabsdomt-militant-fra-brasilien

UdlandItalien får udleveret drabsdømt militant fra BrasilienCesare Battisti er dømt for fire mord i Italien i 1970'erne og bliver nu udleveret.
Cesare Battisti, en tidligere militant venstreorienteret fra Italien, der er dømt for drab i sit hjemland, er blevet anholdt i Bolivia.
13.
jan.
2019 kl.
11.
43 | opdateret 13.
jan.
2019 kl.
12.
09Bemærk: artiklen er mere end 30 dage gammelLæs opCesare Battisti, en tidligere militant venstreorienteret fra Italien, der er dømt for drab i sit hjemland, er blevet anholdt i Bolivia.
Han vil blive udleveret til de italienske myndigheder.
- Han ankommer snart til Brasilien.
Han vil herfra blive overført til Italien for at afsone en livstidsdom, hedder det i et tweet fra Filipe G.
Martins, en højtstående rådgiver for den brasilianske præsident, Jair Bolsonaro.
Battisti har længe været eftersøgt af Italien.
Han blev idømt livsvarigt fængsel i sit eget land for fire drab i 1970'erne.
Blandt andet på to politibetjente.
Han flygtede fra fængslet i 1981 og boede i Frankrig, inden han flygtede til Brasilien for at undgå at blive udleveret.
Den nyvalgte præsident i Brasilien, Jair Bolsonaro, reagerede prompte på Italiens krav om at få udleveret Cesare Battisti.
Han har tilbragt flere år i Brasilien som flygtning, hvor han haft støtte fra den venstreorienterede tidligere præsident Luiz Inacio Lula da Silva.
Men den 1.
januar blev den højreorienterede Bolsonaro indsat i præsidentembedet.
"Demokrati er stærkere end terrorisme"Brasiliens højesteret beordrede Battisti anholdt i december.
Det fik Cesare Battisti til at flygte ud af landet.
I en erklæring søndag takker Italiens regering alle, der har bidraget til pågribelsen af Battisti.
Italiens ambassadør i Brasilien, Antonio Bernardini, skriver i et tweet: "Battisti er blevet fanget!
Demokrati er stærkere end terrorisme!
"Brasiliens højesteret har tidligere afvist Italiens krav om udlevering, hvilket gjorde Italien rasende.
Italienske ledere kaldte det for "den ultimative ydmygelse" af Battistis ofre".
Kravet om at få udleveret Cesare Battisti førte i 2011 til protester foran den brasilianske ambassade i Rom.
Dengang var han beskyttet af Brasiliens præsident Luiz Inacio Lula da Silva.
Battisti var i 1970'erne medlem af den radikale gruppe Kommunismens Væbnede Proletarer.
I 1993 blev han dømt in absentia i Rom for firdobbelt drab.
/ritzau/AFPFacebookTwitterKopier linkEmner:Brasilien|Italien|Jair Bolsonaro (politiker)|Mord|Radikale Venstre




https://www.dr.dk/nyheder/kultur/film/troldspejlet-om-hypet-netflix-film-ideen-er-langt-fra-ny

Film og serierTroldspejlet om hypet Netflix-film: Ideen er langt fra nyNy Netflix-film lader seeren bestemme handlingsforløbet.
Men ideen er langt fra ny, siger Jakob Stegelmann.
Som noget nyt har Netflix med deres film 'Bandersnatch' tilbudt seerne at være med til at bestemme handlingen i filmen.
Men dét koncept er faktisk ikke så banebrydende, som man måske skulle tro, siger Jakob Stegelmann.
Her ses Will Poulter, der spiller en af hovedkaraktererne i filmen.
(© Netflix)Af Christian Mejdahl Buhl13.
jan.
2019 kl.
12.
02Bemærk: artiklen er mere end 30 dage gammelLæs opSkal helten gå til højre eller venstre?
Skal de onde kræfter vinde over det godes vogtere?
Skal der stå mælk eller juice på morgenbordet?
Store som små skal der træffes valg i Netflix' hypede, interaktive film 'Bandersnatch', som har fået meget opmærksomhed over de seneste par uger.
Læs også:De skabte den første interaktive Netflix-film.
Hver dag lovede de hinanden aldrig at gøre det igenMen idéen om at kunne bestemme over de fiktive karakterers skæbner er langt fra ny.
Bordrollespillet 'Dungeons and Dragons' var eksempelvis et af de første produkter, der tilgodeså underholdningsbrugere, som gerne ville tage del i fiktionens festligheder på et mere personligt plan.
Det siger Jakob Stegelmann, der er vært på 'Troldspejlet'.
Hvad handler 'Bandersnatch' om?
I 1984 er den unge Stefan ved at udvikle et kompliceret computerspil, hvor man selv kan vælge, hvilken form spillet skal tage.
Processen er lang og hård, og der opstår løbende spørgsmål om hans mors pludselige død, da han var barn, Stefans sleske chef og den småskøre kollega Colin.
Gennem valg, som seeren selv træffer, former historien sig derefter, og det siges, at der er mellem fem og ti slutninger, men der dukker hele tiden nye versioner af historien op.
- Det var med 'Dungeons and Dragons', man begyndte at tage det med brugerindflydelse på historien alvorligt.
Det startede i 1970'erne med de to fyre Gary Gygax og Dave Arneson, der lavede regler for et univers, som kunne udfolde sig forskelligartet for spillerne.
- Det var i modsætning til 'Bandersnatch' et spil, og det drejede sig om at skabe en magisk verden og sende folk ind i den, for at de kunne støde på nogle ting, som udviklerne havde forberedt flere versioner af, forklarer han.
I 'Bandersnatch' følger man Stefan Butler spillet af Fionn Whitehead, som man som seer skal træffe en masse valg for.
Blandt andet hvilken slags morgenmad han skal spise.
(© Netlfix)Du skal bladre til side 71De dengang innovative 'Dungeons and Dragons'-spil blev i 1980'erne efterfulgt af Steve Jackson og Ian Livingstones bogserie 'Sværd og trolddom', der ligeledes gav læseren mulighed for at få indflydelse på handlingsforløbet i historien.
- Her kunne man vælge 'skal jeg gå den ene eller anden vej?
'.
Og så skulle man bladre til enten side 27 eller 71, alt efter hvad man havde valgt.
Og så kunne man jo læse den flere gange med forskellige udfald.
Det gjorde jeg selv, siger Jakob Stegelmann, der dog ikke brød sig om de mange valg og forskellige udfald.
- Der var noget underligt upersonligt over det.
Man kunne ikke fornemme, om forfatteren ville fortælle noget eller bare ville overraske, siger han.
I 'Dungeons and Dragons' skal der træffes valg, som spillet skrider frem.
Små figurer er i den forbindelse meget populære og bliver brugt til at repræsentere spillerne og de personer og væsner, de møder undervejs i spillet.
Bekymrede forældreMen 'Dungeons and Dragons' og 'Sværd og trolddoms' fremmarch var ikke uden problemer, fortæller Jakob Stegelmann.
- I USA var der kristne organisationer, der mente, at børn og unge blev satanister af dyrkelsen af de her universer, der blandede fantasy og virkelighed.
Og pædagoger frygtede, at børn ville få et forkvaklet forhold til virkeligheden og begynde at dræbe hinanden.
- Så det her nye fortællegreb var anset for at være meget farligt.
Der var sågar et indslag i TV Avisen, hvor man videregav informationer om, at mennesker vist nok var døde.
Og det var selvfølgelig forkert.
Men der var en frygt for, at folk levede sig ind i fiktionen og ikke kunne løsrive sig fra det, siger Jakob Stegelmann.
Særligt op gennem 70'erne og 80'erne spillede man 'Dungeons and Dragons', selvom forældre var bekymrede for de unge menneskers virkelighedsopfattelse.
Her er det fra venstre Skage, Poul, Jacob og Kerstin fra forskellige nordsjællandske gymnasier, der hygger sig med huler og drager i 1988.
Danmark har også forsøgtDer har altså været talrige forsøge på at inddrage læsere og seere i fiktionen og bryde med grænserne for, hvad medierne skal kunne.
Og i Danmark har vi også forsøgt os med brugerinddragelse i på tv.
I år 2000 gik DR1, TV2, TV3 og TV Danmark 1 sammen om et projekt, der hed 'D-Dag', der gav seerne kontrol over handlingsforløbet.
Natten mellem 31.
december 1999 og 1.
januar 2000 blev fire forskellige historier optaget af dogmeinstruktørerne Lars von Trier, Thomas Vinterberg, Søren Kragh-Jacobsen og Kristian Levring.
Sådan så de danske tv-skærme ud den 1.
januar 2000.
Om aftenen den 1.
januar kunne seerne så selv vælge, hvordan de ville opleve historien, da der blev sendt forskellige optagelser ud på de forskellige kanaler, som seerne så kunne zappe imellem for at stykke deres egen historie sammen.
Men frygter man, at alle film i fremtiden vil være bundet op på brugernes valg, så skal man ifølge Jakob Stegelmann slå koldt vand i blodet.
- Det er jo en ny udfordring for kunstnere, hvis de skal acceptere det her format.
Der er mange filmfolk, som decideret mener, at man ikke skal lave det her, fordi de ikke vil have, at nogle skal kunne vælge, hvad der skal ske i deres film, som de jo har én vision for, lyder det fra Jakob Stegelmann.
FacebookTwitterKopier linkEmner:Lars von Trier (filminstruktør)|Thomas Vinterberg (filminstruktør)|Netflix|USA|Anden verdenskrig




https://www.dr.dk/nyheder/politik/partier-stritter-imod-salg-af-radius-det-skal-blive-pa-danske-haender

PolitikPartier stritter imod salg af Radius: Det skal blive på danske hænderEn række partier i den såkaldte Dong-forligskreds frygter salg af Radius til udenlandsk kapitalfond.
Mette Frederiksen og Socialdemokratiet vil ikke være med til at sælge Radius, har hun skrevet til Kristian Jensen (V).
13.
jan.
2019 kl.
12.
48 | opdateret 13.
jan.
2019 kl.
16.
24Bemærk: artiklen er mere end 30 dage gammelLæs opSocialdemokratiet vil ikke være med til at sælge Radius, der leverer el til omkring en million kunder på Sjælland, ud fra de præmisser, som regeringen har skitseret.
Det skriver S-formand Mette Frederiksen i et brev til finansminister Kristian Jensen (V).
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til RadiusOgså SF siger stop, oplyser formand Pia Olsen Dyhr i en skriftlig kommentar.
Radius er i dag ejet af Ørsted, tidligere Dong, men Radius er sat til salg.
Men man frygter et salg til en udenlandsk kapitalfond.
Staten solgte en stor del af aktierne i Dong, der altså siden har skiftet navn til Ørsted, i 2013.
Det skabte stor polemik og debat, og det var medvirkende til, at SF forlod regeringen, så kun S og R sad tilbage derefter.
Staten ejer 50,1 procent af aktierne i Ørsted.
Modstand i forligskredsenS og SF er med i den såkaldte Dong-forligskreds, som også består af regeringspartierne samt De Radikale.
I sit brev til Kristian Jensen skriver Mette Frederiksen blandt andet, at et salg af Radius er legitimt.
Men der er et "men".
- Det er samtidig Socialdemokratiets princip, at kritisk infrastruktur er uhyre vigtig for os alle sammen, og at det derfor skal være ejet af forbrugerejede selskaber eller i en konstruktion, hvor det offentliges ejerandel er over 50 procent.
- Så længe det er opfyldt, kan det være sundt at få privat kapital ind, dansk såvel som udenlandsk.
- Men den proces, som regeringen lægger op til nu, betrygger os ikke i, at det for os afgørende princip vil blive honoreret, skriver Mette Frederiksen til ministeren.
Pia Olsen Dyhr tilføjer i sin kommentar:Pia Olsen Dyhr , SF's formand.
- SF har arbejdet for, at Radius enten skulle forblive offentligt eller forbrugerejet.
Det har vi kæmpet for ved forhandlingsbordet.
Det ligner nu, at det kan vi ikke sikre på.
DF også er også imod- Derfor sætter vi nu de videre forhandlinger på hold.
Regeringen har dermed ikke længere et flertal for sin strategi.
Det er de nødt til at lytte til.
- Jeg vil arbejde for, at et flertal kan sikre fortsat enten offentligt eller forbrugerejet elnet.
Dansk Folkepartis formand, Kristian Thulesen Dahl, hilser meldingen velkommen.
DF's Kristian Thulesen Dahl er glad for, at modstanden mod et salg vokser.
- Så er flertallet imod et salg på plads.
En million danskere forsynes med el via selskabet.
Det skal ikke sælges til udlandet, hvorefter dansk kontrol forsvinder, skriver han på Twitter.
Hos Enhedslisten har man indædt strittet imod et salg af Radius.
Derfor er økonomi- og erhvervsordfører Pelle Dragsted (EL) yderst tilfreds.
Han har indkaldt Kristian Jensen i samråd for at høre om regeringens planer for Radius efter S og SF's melding.
- Jeg er meget glad.
For det betyder, at det ser ud til, at vi nu har et flertal i Folketinget mod at sælge vores el-net til udenlandske kapitalfonde, og for at denne kritiske infrastruktur skal være ejet af fællesskabet, siger Dragsted i en skriftlig kommentar.
Det finansielle nyhedsbureau Bloomberg har tidligere meldt om interesse fra en lang række købere, blandt andet flere internationale kapitalforvaltere.
En række danske pensionskasser har også tidligere over for Børsen udtrykt interesse for Radius.
/ritzau/FacebookTwitterKopier linkEmner:Enhedslisten|Kristian Jensen (politiker)|Kristian Thulesen Dahl (politiker)|Investeringsselskaber|Sjælland




https://www.dr.dk/sporten/haandbold/vm-herrer/video-nej-nej-nej-fransk-maalmand-i-kaempe-drop-paa-frikast

VM herrerVIDEO Nej, nej, nej: Fransk målmand i kæmpe drop på frikastSejren vil nok blive husket bedst, men den franske målmand Vincent Gerard vil nok også huske sit drop mod Serbien.
Af Frederik Palle og Video: Kasper Thrane13.
jan.
2019 kl.
11.
55Bemærk: artiklen er mere end 30 dage gammelLæs opVincent Gerard er normalt en virkelig god målmand, men i lørdagens opgør mod Serbien havde han et meget uheldigt øjeblik.
Ivan Mosic scorede nemlig på et frikast med nul sekunder tilbage af første halvleg.
Læs også:Landin hylder Boxen: 'Ikke svært at sætte sig op i den kulisse'Du kan se situationen i videoen ovenover.
Frankrig endte dog med at hente en sikker sejr hjem over Serbien på 32-21.
FacebookTwitterKopier linkEmner:Serbien|Frankrig




https://www.dr.dk/nyheder/indland/laes-marie-brixtoftes-svar-hvordan-var-det-vokse-op-med-en-alkoholiseret-bykonge






https://www.dr.dk/sporten/haandbold/vm-herrer/video-angolansk-akrobatik-grundlaegger-superscoring






https://www.dr.dk/sporten/haandbold/vm-herrer/video-haandboldherrerne-fortaeller-sandheden-om-bagspillere

VM herrerVIDEO Håndboldherrerne fortæller 'sandheden om bagspillere'DR Sporten legede 'sandheden om' med håndboldherrerne frem mod VM i Danmark, og landsholdsspillerne var ærlige.
Håndboldherrerne fortæller sandheden om bagspillereAf Rikke Smed Iversen13.
jan.
2019 kl.
10.
30Bemærk: artiklen er mere end 30 dage gammelLæs opInden VM i herrehåndbold for alvor blev fløjtet i gang, kom de danske håndboldherrer på udebane, da de prøvede kræfter med legen 'sandheden om'.
Her skulle de fortælle sandheden om de forskellige positioner på banen.
Læs også:VIDEO Håndboldherrerne leger 'jeg har aldrig': Kendisfaktor gav særbehandlingFor hvor vigtige er bagspillere egentlig på en håndboldbane?
Se hvilke afsløringer, der kom på bordet i videoen i toppen af artiklen.
Resten af 'jeg har aldrig'-videoerne og 'sandheden om'-videoerne udkommer løbende under VM-slutrunden.
FacebookTwitterKopier linkEmner:Håndbold




https://www.dr.dk/nyheder/udland/john-lever-af-fake-news-der-er-ingen-graense-hvor-dumme-folk-er

UdlandJohn lever af fake news: Der er ingen grænse for, hvor dumme folk erManden bag fake-news-artikler går bevidst efter højrefløjen.
Han hævder, at han vil udstille had og fordomme.
© DR Grafik/Aslak Elias KelkkaAf Af Steffen Kretz- DRs USA-korrespondent og Rasmus Christiansen13.
jan.
2019 kl.
10.
45Læs opJohn Prager ruller dagens første cigaret og klør sig i skægstubbene, inden han går i gang med dagens første løgnehistorie.
Han sidder i halvmørket, bag nedrullede persienner og kigger ind i sine to computerskærme.
På den ene henter han inspiration ved at læse kommentarer, som læserne skriver på ét af højrefløjens mest populistiske medier, Breitbart.
Den anden skærm viser en skabelon til den artikel, han om lidt skriver til sin egen side, kaldet Americas Last Line of Defense.
En side, som giver sig ud for at være konservative amerikaneres sidste bolværk i kampen mod immigranter og socialisme.
Fra det beskedne hus på en bakketop i West Virginia kontrollerer John Prager en række internet-sider, som udspyr en konstant strøm af falske nyheder.
Ofte bruger John Prager kommentarer fra diverse fora, skrevet af rigtige mennesker, når han digter sine kilder.
Han ved, hvad der skal til for at få folk til at klikke på hans historier.
De skal være sensationelle.
De skal bestå af et par drys fakta blandet med absurde påstande, han bare finder på.
Og handler de om kriminelle indvandrere, trusler om våbenkontrol, højrefløjens hadefigurer Barack Obama og Hillary Clinton - eller måske præsident Trumps planlagte mur på den sydlige grænse - så er der sikker gevinst.
- Folk burde ikke kunne lide sådan noget.
Det burde de virkelig ikke.
De burde ikke besøge vores side løbende.
Vi ville ønske, at de var kloge nok til at lukke det ude.
Men - det er de ikke, siger han.
'Fox News er sluppet afsted med det i årevis'John Prager siger, at det ikke er pengene, som får ham til at sprede løgne, selv om hans side hos Facebook på gode måneder har indbragt ham op til 130.
000 kr.
i annonceindtægter.
Han kalder sit motiv for at skrive for 'politisk'.
Jeg tror, at de har brug for at få deres syn på f.
eks.
immigranter bekræftet.
John PragerHan betegner sig selv som venstreorienteret, og fortæller, at han tidligere skrev lange politiske indlæg på forskellige blogs på nettet, men uden at ret mange læste dem.
Samtidig så han, hvordan nyhedssider på højrefløjen satte læsernes sind i brand med artikler, som indeholdt mere holdning end fakta.
- Fox News er sluppet afsted med åbenlyse falske historier i årevis.
Og ingen har forsøgt at stoppe dem.
Det blev bare værre og værre, og til sidst gik det op for dem, at de kan fortælle folk hvad som helst, og de vil tro på det.
Det er der, problemet stammer fra, siger han.
Med over 3000 delinger er denne historie blandt nyere tids topscorere hos John Prager og Co.
Screendump fra Facebook-siden.
Facebook-siden deler også billeder med budskaber - og ofte opfordrer de læserne til at dele billedet, for på den måde at sprede budskabet.
Screendump fra Facebook-siden.
Hillary Clinton er altid garant for at trække læsere til siden.
Screendump fra Facebook-siden.
1 / 3Med over 3000 delinger er denne historie blandt nyere tids topscorere hos John Prager og Co.
Screendump fra Facebook-siden.
1 / 3Facebook-siden deler også billeder med budskaber - og ofte opfordrer de læserne til at dele billedet, for på den måde at sprede budskabet.
Screendump fra Facebook-siden.
2 / 3Hillary Clinton er altid garant for at trække læsere til siden.
Screendump fra Facebook-siden.
3 / 3Sammen med en anden internet-trold, Christopher Blair, har John Prager sat sig for at udstille det, de opfatter som had og fordomme hos deres politiske modstandere.
- Først kastede vi os over konservative generelt, derefter Trump-tilhængere.
Det er en samling af de dummeste mennesker, du overhovedet kan forestille dig, og de er fuldstændigt ligeglade med fakta.
Det er det, jeg vil udstille med mine historier: Jeg ønsker at påpege, at amerikanske konservative generelt er ligeglade med fakta, så længe løgnene bekræfter dem i deres had og fordomme, siger han.
Bliver citeret i andre medierMan kan ganske rigtig læse flere steder på Pragers side, Americas Last Line of Defense, at artiklerne skal opfattes som satire, og at intet på siden er sandt.
Ikke desto mindre bliver artiklerne citeret og delt i vide kredse.
I december nåede siden 1,2 mio.
mennesker via Facebook.
Mange af historierne bliver citeret af andre sider, og nogle af dem ender endda på landsdækkende tv - både Fox News og ABC News har viderebragt løgnehistorier opdigtet i stuen her.
Her kan du høre John Prager fortælle mere om sit arbejde - og sine læsere.
Begrebet “falske nyheder” blev for alvor kendt under præsidentvalgkampen i USA i 2016.
Rusland gennemførte en misinformationskampagne af hidtil uset omfang rettet mod amerikanske vælgere.
Målet var ifølge de amerikanske efterretningstjenester at skabe splid, uro og mistillid til demokratiet - og at hjælpe Donald Trump og skade hans modstander, Hillary Clinton.
Forinden havde russere hacket sig ind hos en række mål, heriblandt det demokratiske partis hovedkvarter.
Materiale herfra blev dumpet i offentligtheden på tidspunkter, hvor det kunne skade Hillary Clinton mest muligt.
Andet materiale blev grundlag for en strøm af mere eller mindre opdigtede historier og konspirationsteorier, der, forklædt som nyheder, blev spredt via sociale medier og nåede ud til millioner af amerikanere.
Penge i løgneNår den russiske misinformationskampagne lykkedes så godt, skyldes det bl.
a.
, at netop de sociale medier er som skabt til den slags, siger efterretningsspecialisten Clinton Watts, som har en fortid hos forbundspolitiet FBI og har fulgt russernes metoder på nærmeste hold.
- Sociale medier er et system, som bygger på klik og på delinger.
Så jo mere sensationel, du gør din information, jo mere sandsynligt er det, at folk klikker på det.
Det har virkeligt givet grobund for epidemien af falske nyheder.
Det har trukket en masse propaganda helt frem.
Og det giver folk et økonomisk motiv for at finde på løgne.
Og de løgne bliver ofte læst mere end de rigtige nyheder, siger han.
John Prager får af og til opkald fra folk, der er overbeviste om, at historierne er ægte - selvom han fortæller dem, at det er ham selv, der er forfatteren.
For John Prager har hele ugen handlet om Donald Trumps mur.
Muren ved grænsen til Mexico, som præsidenten har gjort til et kernepunkt i sit politiske program.
Det er et emne, som i den grad optænder hans tilhængere - og det er der, John Prager tager fat i dagens første løgnehistorie.
- OK - vent lige lidt.
Her er én, som skriver i en kommentar, at bandemedlemmer fra MS13-banden optræder som børn ved grænsen.
Det kan bruges, siger han.
Opfinder kilderFingrene hamrer i tastaturet, mens han opfinder overskriften.
Som altid starter den med ordet, “BREAKING.
” Endnu en sensation er under opsejling.
John Prager læser højt af sin egen tekst og kluk-ler, mens han finder på groteske detaljer:En afsløring af, at fuldvoksne og dybt kriminelle bandemedlemmer fra Mellemamerika blev lukket ind i USA af præsident Obama og sat i skole sammen med 14-årige amerikanske børn.
Nu er de arresteret for alverdens forbrydelser.
- Politiet fandt våben, materiale til at lave bomber, en mængde abortpiller til det sorte marked.
.
.
, skriver han.
John Prager opfinder et par kilder og lægger nogle falske links ind - og klik: Så er “nyheden” send ud i verden.
En verden, som ifølge John Prager vil bedrages, for nogle af hans historier når millioner af amerikanere på højrefløjen, og de mest sensationelle klarer sig oftest bedst.
- Jeg tror, at de har brug for at få deres syn på f.
eks.
immigranter bekræftet, så de finder en historie på vores site, som siger noget dårligt om immigranter.
Så “liker” de den og sender den rundt til deres venner og bekendte, siger han.
- Folk ønsker at tro på det.
Det er problemet.
Og det ser ikke ud til, at problemet bliver løst lige foreløbigt, siger John Prager.
Du kan møde John Prager i 21 Søndag i aften, kl.
21 på DR1.
FacebookTwitterKopier linkEmner:Barack Obama (politiker)|Donald Trump (politiker)|USA|Fox News|Kriminalitet




https://www.dr.dk/nyheder/kultur/film/de-skabte-den-foerste-interaktive-netflix-film-hver-dag-lovede-de-hinanden

Film og serierDe skabte den første interaktive Netflix-film.
Hver dag lovede de hinanden aldrig at gøre det igenCharlie Brooker og Annabel Jones er hjernerne bag Netflix-antologien 'Black Mirror'.
Af Rasmus Meldgaard Harboe13.
jan.
2019 kl.
10.
01Læs opForestil dig, at du vågner til lyden af din clockradio.
Du står op og spiser Frosties til morgenmad, og kort tid efter sidder du i bussen med det britiske 1970'er-orkester Thompson Twins i ørerne.
Du er på vej til jobsamtale.
Men da du får tilbudt noget, der ligner dit drømmejob, beslutter du dig for at sige nej.
Forestil dig så, at det går op for dig, at det ikke er dig selv, som har valgt, at du skal spise Frosties til morgenmad og lytte til Thompson Twins i bussen.
Og at det heller ikke er dig, der har valgt at sige nej til drømmejobbet.
Du bliver kontrolleret udefra af nogen, som du ikke kender.
Nogen, som følger dit liv på Netflix.
Hvis du synes, at det mest af alt lyder som et væmmeligt mareridt, så er det ikke uden grund.
Det er nemlig indledningen på filmen 'Bandersnatch', som er skabt af Charlie Brooker og Annabel Jones – duoen bag den dystopiske Netflix-antologi 'Black Mirror'.
Læs også:Ny Netflix-film lader dig selv vælge slutningenFilmen handler om Stefan.
En ung mand med traumer i bagagen, som bruger alle sine vågne timer på at udvikle videospil på ungdomsværelset.
Fionn Whitehead spiller rollen som Stefan, en dygtig spildesigner, som er hovedkarakter i 'Bandersnatch'.
(© Netflix)'Bandersnatch' er inspireret af (og delvist baseret på) 1980'er-videospil og 'choose your own adventure'-bøger, hvor læseren selv træffer beslutninger for hovedpersonen i et eventyr ved at bladre til en bestemt side.
Oversat til moderne Netflix-teknologi betyder det, at brugeren træffer sine valg ved at klikke på mulighederne, der dukker op på skærmen.
Forskellen er bare, at det i 'Bandersnatch' lige så stille går op for hovedpersonen, at han bliver kontrolleret.
- Vi gør aldrig det her igenDet var Netflix, der på et møde med Charlie Brooker og Annabel Jones foreslog dem at forsøge sig med interaktivt indhold på streamingplatformen.
For første gang nogensinde.
Da Brooker og Jones forlod mødelokalet den dag, var de fuldstændig overbeviste om, at det var en rigtig dårlig idé.
De besluttede sig for at sige nej, fortæller Charlie Brooker.
- Irriterende nok fik vi en idé et par uger senere, som kun kunne fungere på den her måde.
Så rullede snebolden, og vi lærte noget hele vejen, siger han.
Hjernerne bag 'Black Mirror' og filmen 'Bandersnatch': Tv-producerne Charlie Brooker og Annabel Jones.
Det var her, det begyndte at blive udfordrende for Charlie Brooker og Annabel Jones.
Jeg håber, at hver slutning, man ser, bidrager til det store billedeAnnabel Jones, producerDe skulle strikke et plot sammen med et utal af handlingstråde.
De skulle få det hele til at give mening, lige meget hvad seeren valgte på vegne af hovedkarakteren Stefan.
De skulle tegne det, skrive det og senere få skuespillerne og produktionsholdet til at forstå, hvad der var op og ned i de mange handlinger og slutninger på filmen, som seeren kan nå frem til.
- Der var tidspunkter, hvor vi sagde: Vi gør aldrig det her igen!
Det gjorde vi hvert minut, hver dag.
Men da vi nærmede os slutningen, havde vi fået flere idéer til, hvordan man kan bruge det.
Det er en spændende mulighed.
Hovedsagen for mig er, at det faktisk virker meget gnidningsfrit, fortæller Charlie Brooker.
Forvirret hovedrolleÉn af dem, som Brooker og Jones skulle sætte ind i tankerne bag 'Bandersnatch', var skuespilleren Fionn Whitehead.
Han spiller nemlig hovedkarakteren Stefan, som er centrum for fortællingen.
'Bandersnatch' var ikke nogen let udfordring for skuespiller Fionn Whitehead.
Under optagelserne var han nødt til at tænke helt anderledes over, hvad han gjorde foran kameraet, end han tidligere har været vant til.
(© Netflix)Det komplekse, interaktive aspekt af 'Bandersnatch' var bestemt heller ikke nogen let udfordring for ham.
Under optagelserne var han nødt til at tænke helt anderledes over, hvad han gjorde foran kameraet, end han tidligere har været vant til, forklarer han.
- Det var meget forvirrende.
Det er generelt ret forvirrende at optage, fordi man for det meste ikke optager i samme rækkefølge som filmens handling.
Så man skal holde styr på sin karakter, hvor den er, og hvordan den skal reagere, siger Fionn Whitehead og fortsætter:- Men her var der scener, hvor karakteren var mere eller mindre opmærksom på, at han blev kontrolleret af en kraft, han ikke kunne se.
Se interview med Charlie Brooker, Annabel Jones og de to skuespillere Fionn Whitehead og Will Poulter i videoen her.
En anderledes historiefortællingSpørger man Charlie Brooker og Annabel Jones, så har den helt store udfordring selvfølgelig været at navigere i det komplekse plot.
At få puslet om alle de mange stier, som seeren kan havne på, og dermed også de mange forskellige slutninger.
- En stor del af de kreative udfordringer var at give interessante og betydningsfulde valg og stadig skabe et kreativt, sammenhængende hele.
Jeg håber, at hver slutning, man ser, bidrager til det store billede, fortæller Annabel Jones.
Hvad handler 'Bandersnatch' om?
I 1984 er den unge Stefan ved at udvikle et kompliceret computerspil, hvor man selv kan vælge, hvilken form spillet skal tage.
Processen er lang og hård, og der opstår løbende spørgsmål om hans mors pludselige død, da han var barn, Stefans sleske chef og den småskøre kollega Colin.
Gennem valg, som seeren selv træffer, former historien sig derefter, og det siges, at der er mellem fem og ti slutninger, men der dukker hele tiden nye versioner af historien op.
Selvom Charlie Brooker og Annabel Jones var skeptiske og gennem processen lovede hinanden 'aldrig at gøre det igen', så ser de i dag anderledes på den interaktive dør, som Netflix bad dem om at sparke ind.
På godt og ondt, forklarer Annabel Jones.
- Det er endnu et filmisk virkemiddel, som kan bruges, hvis historien virkelig behøver det.
Og det er faren ved det, tror jeg.
At man trækker det ind i en historie, som ikke rigtig nyder fordel af det, siger hun.
Er det en 'game changer' for jer som film- og tv-skabere?
- Det er det på mange måder.
Det er en anden form for historiefortælling.
Men det kommer aldrig til at erstatte almindelig A-Z-historiefortælling, mener Charlie Brooker.
Her er det skuespillerne Asim Chaudhry (tv.
), Will Poulter (i midten) og Fionn Whitehead (th.
) i en scene, hvor Stefan demonstrerer det videospil, han har arbejdet på.
FacebookTwitterKopier linkEmner:Netflix|Fritidsaktiviteter|Teater|Litteratur|Storbritannien




https://www.dr.dk/nyheder/regionale/trekanten/chips-og-fiskestop-skal-faa-torsken-tilbage-i-lillebaelt

TrekantområdetChips og fiskestop skal få torsken tilbage i LillebæltTidligere var der masser af torsk - nu er de næsten vækEn stor torsk på krogen er efterhånden blevet et særsyn i Lillebælt.
Af Jan Laursen og Peter Frandsen Siggaard13.
jan.
2019 kl.
10.
24Bemærk: artiklen er mere end 30 dage gammelLæs opTorsken skal tilbage til Lillebælt.
Naturpark Lillebælt opfordrer derfor fiskerne til at stoppe med at fiske efter torsk flere steder i Lillebælt, og samtidig skal fiskene mærkes, så man kan finde ud af, hvor de forsvinder hen.
Fiskestoppet er helt nødvendigt, lyder det fra sportsfiskerne.
- Lige nu består bestanden af masser af små torsk, siger Kaare Ebert, der er miljøkonsulent i Danmarks Sportsfiskerforbund.
Han er glad for, at Naturpark Lillebælt prøver at få torsken tilbage.
Det sker blandt andet ved at få erhvervsfiskerne i nogle områder af bæltet til at stoppe med at fiske efter torsk.
© ScanpixTorskLængde: Max.
200 cm, normalt 70 cmVægt: Normalt ca.
3 kg, dansk rekord 30 kg, verdensrekord (USA) 95 kgGydeperiode: Januar-aprilAntal æg: 0,5-9 millioner ægLevetid (max): 25 årBestand: Almindelig, men i stor tilbagegangUdbredelse, verden: Nordatlanten, Østersøen til den Botniske BugtUdbredelse, Danmark: Nordsøen, Skagerrak, Kattegat og ØstersøenKilde: Naturhistorisk MuseumDet er vigtigt, at torsken trives, mener man i Naturpark Lillebælt, der er et samarbejde mellem Kolding, Middelfart og Fredericia Kommune.
- Hvis der er mange store torsk, viser det, at vi har et godt økosystem i Lillebælt.
Derfor er det en vigtig art.
Det er også en vigtig art for fiskerne at fange, siger sekretariatskoordinator i Naturpark Lillebælt, Niels Ole Præstbro.
Frivilligt fiskestop for erhvervsfiskereIfølge ham har erhvervsfiskerne i Lillebælt accepteret torskestoppet.
Så længe det vel at mærke er frivilligt, men Kaare Ebert fra Danmarks Sportsfiskerforbund tvivler på, at stoppet er nok til at få torskene tilbage.
- Der er mange andre redskaber, man kunne bruge.
Man kunne for eksempel forbyde trawl i hele Lillebælt, som man har i Øresund, hvor det har virket, siger han.
Stoppet for torskefiskeri bliver indført, hvis Naturpark Lillebælt får penge til også at anlægge stenrev i Lillebælt.
Fisk bliver chippetI dag ved forskerne ikke ret meget om, hvor mange torsk der er i Lillebælt, hvordan de bevæger sig, og hvor de trives bedst.
Derfor vil naturparken have nogle sportsfiskere til at mærke nogle af de fisk, de fanger, og derefter sætte dem fri igen.
Så kan forskerne følge torskenes vandringer, når de bliver fanget en anden gang.
- Det er for at lave en videnskabelig undersøgelse af, hvordan de bevæger sig, og hvordan bestanden har det.
Det kan vi se ved at chippe dem, siger Niels Ole Præstbro.
Det er vigtig viden, for i øjeblikket er det nærmest kun meget små torsk, som fiskerne får i deres net eller på deres kroge.
- Der er et eller andet i Lillebælt, som ikke er i balance.
For eksempel har vi hørt, at der er rigtigt mange krabber i Lillebælt.
Vi tror på, at hvis der kommer store torsk ind, så vil de spise mange af krabberne, så vi kan få en bedre balance, siger Niels Ole Præstbro.
FacebookTwitterKopier linkEmner:Fyn|Jylland|Erhvervsfiskeri|Danmarks Sportsfiskerforbund|Naturbeskyttelse




https://www.dr.dk/sporten/haandbold/vm-herrer/video-hold-da-lauge-syv-flotte-traeffere-af-danmarks-playmaker

VM herrerVIDEO Hold da Lauge!
Syv flotte træffere af Danmarks playmakerRasmus Lauge er kommet rigtig godt fra start ved VM, og han leverede syv mål i lørdagens opgør mod Tunesien.
Af Frederik Palle og Video: Kasper Thrane13.
jan.
2019 kl.
07.
17Bemærk: artiklen er mere end 30 dage gammelLæs op- Det tegner sig til at blive hans turnering.
Sådan var ordene lørdag aften, da DR Sportens håndboldekspert Lars Krogh Jeppesen gav karakterer efter indsatsen mod Tunesien.
Rasmus Lauge er kommet rigtig godt fra start ved VM, og i går leverede han syv mål.
Læs også:KROGHS KARAKTERER Flotte bedømmelser spyttet ud efter dansk magtdemonstrationVi har samlet alle Lauges mål fra kampen i Boxen i Herning.
FacebookTwitterKopier linkEmner:Rasmus Lauge (håndboldspiller)|Jyske Bank Boxen|Tunesien|Håndbold




https://www.dr.dk/mitliv/de-flygter-fra-slatten-hud-og-rynker-med-botox-jeg-foeler-mig-fem-aar-yngre

Coming up: Rynker og hårtabSe temaMit LivDe flygter fra slatten hud og rynker med botox: 'Jeg føler mig fem år yngre'Den ene lammer panden, mens den anden går efter det naturlige look.
Kan du spotte forskellen?
Af Mette Mohr Martensen13.
jan.
2019 kl.
09.
11Læs opTag et spejl.
Prøv at løfte øjenbrynene og slap så af igen.
Bliver dine linjer i panden hængende?
Prøv så at se sur ud.
Bliver bekymringsrynken mellem øjnene dybere end Grand Canyon?
'Ja' har både Camilla og Daniel svaret, før de i 20'erne fik sprøjtet botox ind i ansigtets folder for at bekæmpe de første alderstegn.
Her fortæller de, hvorfor de gør det.
Jeg elsker at blive spurgt om ID i en alder af 28 år, for det betyder: Mission accomplished!
Mit mål med botox var nemlig at se yngre ud - og at få det bedre med mig selv.
Jeg voksede op i et lille samfund, jeg var overvægtig, og jeg blev mobbet.
Hele min ungdom hadede jeg mit udseende, og som 21-årig følte jeg, at jeg lignede en mand på 35 år.
Når jeg kiggede i spejlet, så jeg kun dybe rynker, og når der blev taget billeder af mig og mine venner, så jeg væk eller lavede en grimasse.
Så var der en undskyldning for at se 'grim' ud.
Men jeg tog mig sammen.
Jeg tabte 35 kilo, flyttede til København og fokuserede 100 procent på at få det bedre med mig selv.
Det var her, botox kom på banen.
Jeg har altid været betaget af botox, men jeg kendte det kun fra blade og tv.
Det var eksklusivt for Hollywood-stjerner.
Ikke for sådan én som mig.
Men da et par af mine kammerater fra København fik deres første skud botox, gik jeg også i gang.
I dag får jeg botox i hele panden, mellem brynene og ved øjnene.
Jeg føler mig fem år yngre, når jeg får botox.
Det er blevet et fix for mig.
Jeg elsker 'the power of botox', og at det kan hjælpe mig og andre ved at føle os bedre tilpas.
Al min ansigtsmimik forsvinder, vil nogle sikkert sige, men jeg kan stadig grine, smile og se sur ud.
Der er mange delte meninger om botox, men jeg fortæller altid ærligt, at jeg holder alderstegnene på afstand med botox.
Mange spørger mig til råds, og jeg får altid komplimenter for min hud.
Hvis jeg begynder at tælle, hvor meget botox-behandlinger har kostet mig, kommer jeg over 50.
000 kroner.
Men jeg fortsætter, fordi jeg får det bedre med mig selv.
Rynkerne minder mig om fortiden, og når effekten aftager, har jeg det skrækkeligt.
Det føles som om, ansigtet begynder at hænge.
Det ved jeg godt, det ikke gør, og i dag er jeg også klar over, at jeg ikke så gammel ud som 21-årig.
De dybe rynker i panden var jo egentlig bare mimik, og jeg tror kun, det var mig selv, der så rynkerne.
Alligevel føler jeg mig som den bedste udgave af mig selv med botox.
Jeg fortsætter til den dag, jeg vågner og ikke længere ser et behov.
Men jeg tvivler på, at den dag nogensinde kommer.
Den havde de færreste nok set komme.
Jeg er meget naturligt anlagt, og jeg går sjældent med makeup.
Men den bekymringsrynke var bare vildt hæmmende for mig.
Jeg forsøgte hele tiden at glatte den ud.
'Det kan ikke passe, at jeg allerede skal være irriteret over en rynke', tænkte jeg.
Jeg er atlet og personlig træner, og derfor er jeg tit fysisk presset.
Det kan ses i ansigtets folder.
Det er hårdt for kroppen, og det ændrer muskulaturen i ansigtet.
Derfor fik jeg for et år siden for første gang sprøjtet botox ind i bekymringsrynken - lige mellem øjenbrynene.
Fem prik med nålen.
Jeg var sindssygt nervøs, men effekten ville jo forsvinde efter nogle måneder, hvis det ikke var noget for mig.
Det beroligede mig, da jeg lå på briksen.
I dag ville jeg ønske, at det var permanent.
For helt ærligt: Den bekymringsrynke er decideret grim til mig, hvis der ikke er botox i den.
Derfor har jeg fået botox to gange siden, for jeg skal ikke have så dybe rynker.
Ikke endnu.
Der er mange, der ikke forstår mig.
Da jeg delte mit botox-valg med mine følgere på Instagram, var mange skeptiske.
De kunne ikke forbinde det med mig.
'Jamen, Camilla, du er jo så naturlig', og 'hvis du får lavet bekymringsrynken, vil du have lavet mere og mere.
'Det kan godt ske, jeg får lavet mere end min bekymringsrynke, men jeg får aldrig et unaturligt look.
Jeg mister aldrig min mimik, og jeg får aldrig læber, der står ud til alle sider.
Jeg er glad for mine smilerynker ved øjnene, og jeg har accepteret de vandrette rynker i panden.
Bare ikke rynken lige mellem øjenbrynene.
Min mor har den samme bekymringsrynke, men hun har ingen problemer med den.
Det hører med til hendes alder, siger hun.
Når jeg bliver ældre, kan det sagtens være, jeg også erkender, at det er en del af at ældes.
FacebookTwitterKopier linkEmner:Kosmetiske operationer|København|Instagram




https://www.dr.dk/sporten/haandbold/vm-herrer/lebron-med-harpiks-gary-hines-er-alt-det-amerikansk-haandbold-kunne

VM herrerLeBron med harpiks: Gary Hines er alt det, amerikansk håndbold kunne værePå globalt plan venter håndbold stadig på et gennembrud blandt nogle af verdens største nationer.
I Tyskland underholder en amerikansk showmand, og i Afrika forsøger en dansk træner at forløse kontinentets håndbold-potentiale.
Af Peter Kobbersmed og Grafik: Jens Albæk Aarup13.
jan.
2019 kl.
08.
05Læs opI den lille bayerske by Bad Neustadt an der Saale løber en usandsynlig håndbold-topscorer rundt.
Han er amerikaner, tidligere basketballspiller og venstreback på det lokale håndboldhold i den fjerdebedste tyske række.
Og så kan han hoppe højt.
Meget højt.
Gary Hines - som har givet sig selv mellemnavnet ‘Hangtime’ - er ad omveje havnet midt i den tyske soveby og i håndboldsporten.
For i Atlanta, hvor han er opvokset, eksisterer håndbold normalvis ikke.
Det er den mest amerikanske sportsgren, som vi amerikanere stinker mest tilStefan Fatsis, amerikansk journalistMen en idrætslærer i en fritidsklub introducerede ham til sporten, og den 14-årige Gary var fascineret.
- Det var vildt underholdende, for sporten blander de bedste enkeltdele fra en række sportsgrene.
Der var bevægelser og systemer fra basketball eller fodbold, som gik igen, og et fysisk element, som kan sammenlignes med rugby eller amerikansk fodbold.
Det gjorde ikke noget, om du var stor eller lille: Kunne du score, var du god, siger 180 centimeter høje Gary Hines.
Han er det amerikanske landsholds største stjerne og tog i første omgang til Tenerife for at spille som professionel.
Nu bijobber han som kontorassistent ved én af sin klubs sponsorer, mens han drømmer om at spille HSC Bad Neustadt længere op i rækkerne.
- Det bedste ved at være en amerikansk håndboldspiller i Europa er, at ingen har forventninger til mig.
Gary 'Hangtime' Hines er en vaskeægte showmand og har flere gange deltaget i det store gameshow 'Ninja Warrior Germany' (© Gary Hines) Her skal deltagerne gennemføre en krævende forhindringsbane på tid, og Gary Hines har med sin imponerende fysik to gange fundet vej til finalen.
(© Gary Hines)1 / 2Gary 'Hangtime' Hines er en vaskeægte showmand og har flere gange deltaget i det store gameshow 'Ninja Warrior Germany' (© Gary Hines)1 / 2Her skal deltagerne gennemføre en krævende forhindringsbane på tid, og Gary Hines har med sin imponerende fysik to gange fundet vej til finalen.
(© Gary Hines)2 / 2LeBron på en håndboldbaneUSA er måske det bedste eksempel på det rå og uopdyrkede potentiale, håndbold har på verdensplan.
Som håndboldens fødeland glemmer vi i Danmark tit, at håndbold ikke er en særlig udbredt sportsgren i et globalt perspektiv.
Hjemmesiden “Biggest Global Sports” rangerer sportsgrene på baggrund af webtrafik i hele verden.
Her lander håndbold på en plads som nummer 25 lige foran kunstskøjteløb og efter sportsgrene som snooker og hestevæddeløb.
Den placering ser Stefan Fatsis gerne ændre sig.
Han er amerikansk forfatter og journalist, og han forelskede sig øjeblikkeligt i håndbold, da han som 17-årig så sporten første gang.
- Jeg tænkte: 'Wow, det er sjovt!
' Sporten kombinerer alt, hvad vi er gode til og kan lide at se i USA.
Det er en hurtig og aggressiv banesport, hvor du skal kaste, springe og løbe hurtigt, og lige siden har det undret mig, hvorfor sporten ikke er slået igennem.
Den dag USA beslutter sig for alvor at gå ind i håndbolden, vil de også på sigt kunne konkurrere med de bedste nationerMorten Soubak, landstræner Angola- Det er den mest amerikanske sportsgren, som vi amerikanere stinker mest til.
Forestil dig, hvis vores bedste atleter spillede håndbold.
LeBron James på en håndboldbane, du godeste!
Vi ville være ret gode, siger Stefan Fatsis.
Men hvorfor er håndbold så ikke en sportsgren, som amerikanerne dyrker og kender?
Stefan Fatsis peger på den ikke-eksisterende forhistorie og umulige rekruttering.
Ved OL i Atlanta i 1996 fik sporten en momentant øget eksponering drevet af det amerikanske landshold, men så længe håndbold ikke eksisterer som en naturlig del af det amerikanske skole- og college-system, bliver nye generationer af spillere hverken dyrket eller opdaget.
Og så er kampen for opmærksomhed hård i landet, hvor amerikansk fodbold, basketball og baseball er de store publikumsmagneter.
- Det er svært for nye sportsgrene at bryde igennem i USA - især hvis de minder lidt om andre sportsgrene, som eksempelvis håndbold ligner basketball.
I nyere tid har vi set MMA og e-sport trænge igennem, men det er undtagelserne.
For fodbold tog det nærmest 50 år, før man så et gennembrud - og vi er stadig ikke i nærheden af den absolutte elite, siger Stefan Fatsis og fortsætter:- Det amerikanske sportsmarked er i den grad styret af tv-aftalerne, så en sportsgren, som er mere eller mindre ukendt for amerikanerne, har utroligt svært ved at bryde gennem uden massiv tv-dækning.
Markedskræfterne taler ikke til håndbolds fordel.
Man skal ikke tro, at en skandinavisk model per automatik kan fungere i Kina, USA eller AngolaMorten Soubak, landstræner AngolaTrods sportens trange kår i USA, stiler det amerikanske håndboldforbund højt frem mod OL i 2028 i Los Angeles.
Hjemmebanen skal udnyttes, og derfor hedder den officielle målsætning, at både mænd og kvinder skal slutte i top seks.
Drømmen om at repræsentere den stolte nation ved et OL skal bruges aktivt i rekrutteringen af amerikanske atleter, og måske kan de olympiske ambitioner være motoren for en vækst for håndbold i USA.
Soubaks succeserDen danske træner Morten Soubak har stor erfaring med at arbejde i håndboldmæssige ulande.
Efter trænerjobs i blandt andet GOG og FCK tog han til Brasilien og blev i 2009 landstræner i landet, hvor fodbold er gud og al andet sport sekundært.
I 2013 kulminerede hans karriere med et overraskende sæt VM-guldmedaljer til de brasilianske kvinder.
- Havde man for 15 år siden sagt, at Brasilien ville blive verdensmester, ville folk se skævt til én, siger Morten Soubak.
Han ser et stort potentiale for håndbold på breddegrader, hvor sporten endnu ikke er populær.
Det kunne være i Kina, Afrika eller USA.
- Den dag USA beslutter sig for at gå ind i håndbolden for alvor, vil de også på sigt kunne konkurrere med de bedste nationer.
De har økonomien, atleterne og evnen til at systematisere talentarbejdet.
Men de er langt bagud, for de har ikke strukturen og kulturen på plads, så de skal starte fra nul.
Morten Soubak er både klub- og landstræner i Angola og har tidligere gjort de brasilianske kvinder til verdensmestre i håndbold.
(© Weiss/Eibner - Pressefoto)Morten Soubak er selv klub- og landstræner for kvinderne i Angola, som han i december gjorde til afrikanske mestre.
Og selvom håndbold er en forholdsvis populær sportsgren i Angola, hvilket blot understreges af nationens deltagelse ved det igangværende VM, ser Soubak store muligheder hos kontinentets øvrige nationer.
Men talentarbejdet skal sættes i system.
Foreningsdanmark er en stor del af forklaringsmodellen på dansk håndbolds succes ifølge Morten Soubak.
Unge håndboldspillere flaskes op med boldspillets bevægelser og taktiske dispositioner, men selvom uddannelsen af danske spillere er misundelsesværdig, lader den sig ikke nødvendigvis eksportere 1:1.
- Man skal ikke tro, at en skandinavisk model per automatik kan fungere i Kina, USA eller Angola.
Det gælder om at finde frem til det bedste fra begge verdener.
Mange af mine spillere er ret dårligt skolet rent teknisk og taktisk, men de har nogle store færdigheder i mand-mand-spillet.
For mig handler det så om at få løftet de kvaliteter i et stærkt kollektiv.
Ukendt landGary Hines tror på en lys fremtid for håndbold i USA, og han er ikke i tvivl om, at han har fået flere muligheder i håndbold, end han ville have fået i basketball.
Han har rejst til eksotiske destinationer med landsholdet og fået muligheden for at leve som deltidsprofessionel i Europa.
Og selvom Gary Hines typisk bliver mødt med anerkendelse og skulderklap, når han fortæller om sine bedrifter, ærgrer han sig stadig over det simple og sigende tillægsspørgsmål, som han typisk bliver stillet af sine landsmænd:- Hvad er håndbold?
FacebookTwitterKopier linkEmner:Håndbold|LeBron James (basketballspiller)|USA|Angola|GOG Håndbold




https://www.dr.dk/nyheder/politik/sundhedsreform-kommunale-sundhedshuse-skal-sikre-40000-faerre-indlaeggelser

PolitikSundhedsreform: Kommunale sundhedshuse skal sikre 40.
000 færre indlæggelser Flere behandlinger skal foretages i kommunerne, lyder regeringens udspil.
Inden længe præsenterer regeringen med statsminister Lars Løkke Rasmussen (V) i front et udspil til en sundhedsreform.
REUTERS/Piroschka van de Wouw Af Andreas Nygaard Just og DR's politisk korrespondent Uffe Tang13.
jan.
2019 kl.
07.
05Bemærk: artiklen er mere end 30 dage gammelLæs opHvor supersygehuse og regioner for 15 år siden var svaret på udfordringerne i det danske sundhedsvæsen, er fremtidens udfordring at få skabt mere nærhed for især kronisk syge danskere.
Det mener statsminister Lars Løkke Rasmussen (V), der inden længe præsenterer regeringens udspil til en stor sundhedsreform.
Før det sker, løfter han i dag sløret for en del af reformudspillet: I 2025 skal der være 500.
000 færre sygehusbesøg og 40.
000 færre indlæggelser.
Det gælder især for patienter med diabetes, hjertekarsygdomme, muskel-skelet sygdomme, angst, depression og lungesygdommen KOL.
De kronisk syge patienter skal i langt højere grad behandles hos læger i lokale sundhedshuse landet over.
- Hvis vi ikke får kommunerne ind sammen med almen praksis til at løse hele opgaven med ældre medicinske patienter og kronikere, så kommer læsset til at vælte.
Og så vil de fremskridt, vi har lavet, blive til tilbageskridt.
Det, der ikke er svært, skal være nært, siger Lars Løkke Rasmussen.
Det, der ikke er svært, skal være nært.
Statsminister Lars Løkke Rasmussen (V)I de kommende år kommer der komme flere ældre og flere danskere med kroniske sygdomme.
Især antallet af diabetikere ventes at vokse markant.
Stærkere sammenhæng mellem sygehus og kommuneRegeringen vil med sundhedsreformen styrke kommunerne med både mandskab og økonomi, så de kan hjemtage flere opgaver fra sygehusene.
- Jeg tror, uanset hvilken regering der får magten, at man er nødt til at investere mere år for år i vores sundhedsvæsen.
Så der skal følge penge og mandskab med, siger Lars Løkke.
Ved at tilføre penge og sundhedspersonale til kommunerne og de almene praksisser og på sigt store sundhedshuse i alle kommuner, skal man ifølge regeringens sundhedsudspil blive i stand til at barbere antallet af indlæggelser og besøg på hospitalerne markant ned i 2025.
- Vi tror på, at vi kan reducere antallet af ambulante behandlinger på sygehusene med 500.
000.
Og vi tror, at 40.
000 indlæggelser kan undgås, hvis kommunerne sammen med de almene praksisser bliver klædt bedre på, siger statsministeren.
Han begrunder behovet for at styrke kommunerne og de praktiserende læger med, at samarbejdet mellem regioner, kommuner og de praktiserende læger langt fra fungerer optimalt i dag:- Folk udskrives og er nødt til at blive genindlagt få timer efter, fordi samspillet simpelthen ikke er godt nok.
Der er et kæmpe potentiale i at få bygget en langt stærkere bro mellem sygehus, kommune og almen praksis.
Det er det, sundhedsreformen skal tage hånd om.
Massiv intern kritik af planerne i VenstreAllerede inden udspillet er blevet præsenteret, har der været massiv kritik af forlydenderne om at nedlægge regionerne, som vi kender dem i dag - ledet af folkevalgte regionsrådspolitikkere.
På Venstres gruppemøde i tirsdags var der angiveligt livlig debat om regionernes fremtid, som igen blev debatteret på Venstres hovedbestyrelsesmøde fredag.
Flere af partiets regionalpolitikere og folketingsmedlemmer har offentligt luftet deres bekymringer over en nedlæggelse af regionerne.
Lars Løkke Rasmussen, som tilbage i 2007 som indenrigs- og sundhedsminister var den politiske drivkraft bag skabelsen af de fem regioner, fastholder i dag, at regionerne dengang for 12 år siden var svaret på sundhedsvæsnets udfordringer.
Men han forstår frustrationerne blandt sine partifæller.
- I en situation, hvor vi har meldt, at der kommer en stor sundhedsreform og ikke har fortalt, hvad den går ud på eller vist en samlet tegning, at så kan det give anledning til allehånde bekymringer.
Det er også derfor, det er så vigtigt, at vi får gjort arbejdet færdigt og får lagt den samlede plan frem, siger han.
Jeg har selv opfundet regionerne, og jeg er stolt af det, de har bedrevet.
Statsminister Lars Løkke Rasmussen (V)Statsministeren vil dog stadig ikke svare på, om regionerne, som vi kender dem i dag, består i regeringens sundhedsudspil.
- Jeg har selv opfundet regionerne, og jeg er stolt af det, de har bedrevet.
Dengang var der mange, der sagde, det var en rigtig dårlig idé.
Jeg glæder mig over, at alle nu nærmest synes, at det er perfekt.
Det er nu ikke min egen oplevelse.
Både de to øvrige regeringspartier, Liberal Alliance og De Konservative, og støttepartiet Dansk Folkeparti vil nedlægge regionerne.
Løkke: Jeg er stolt af regionernes resultater- Min oplevelse er, at vi med kommunalreformen tog et meget vigtigt skridt mod et bedre sundhedsvæsen.
Hvor man i gamle dage opererede mod lungekræft 90 steder, gør man det i dag langt færre steder med bedre overlevelse til følge.
Det er jeg stolt af, siger Løkke og tilføjer:- Men ligesom dengang er vi nødt til nu at kigge ind i fremtiden.
Det er mit ansvar ikke bare lige at kigge på i dag, men at kigge ti år ud i fremtiden.
Og kigger jeg ind i fremtiden, så kan jeg se, at vi får flere ældre, vi bliver flere kronikere, og hvis vi skal sikre et fortsat og helst endnu bedre sundhedsvæsen, så er vi nødt til at skubbe mere ud tæt på, hvor folk er – i kommunerne og i almen praksis.
- Der er også steder, hvor vi er nødt til at tage et større nationalt ansvar for at sikre, at patientrettigheder efterleves ensartet i hele Danmark.
Og så rejser det så spørgsmålet om det derinde midt i mellem, og det giver vi selvfølgelig et svar på, når vi kommer med vores oplæg.
Der kan være mange bekymringer, og det reagerer folk på, og det ser jeg som noget helt naturligt.
Statsminister Lars Løkke Rasmussen (V)Og det, der er midt i mellem, er regionerne.
Er de så færdige nu?
- Vi præsenterer vores oplæg, når vi er klar til at præsentere vores oplæg.
Jeg kan godt forstå, når vi er i en situation, hvor vi ikke har en samlet tegning, så er der mange myter, og der kan være mange bekymringer, og det reagerer folk på, og det ser jeg som noget helt naturligt.
- Men helt ærligt: Jeg har arbejdet med sundhedspolitik, siden jeg blev amtsborgmester i Frederiksborg Amt i 1997.
Jeg opfandt regionerne, fordi det var svaret på datidens udfordringer.
Jeg forbeholder mig altså også retten til nu at komme med mit bud på, hvad jeg tror, Danmark har brug for de næste ti år, siger Løkke.
Hvor mange penge kommunerne skal styrkes med vil først fremgå, når regeringen inden for kort tid præsenterer udspillet til en ny sundhedsreform.
FacebookTwitterKopier linkEmner:Lars Løkke Rasmussen (politiker)|Venstre|Hospitaler|Sundhedsvæsen|Sjælland




https://www.dr.dk/nyheder/regionale/oestjylland/boernetelefonen-vil-aabne-i-aarhus-alt-mange-boern-ringer-uden-faa

ØstjyllandBørnetelefonen vil åbne i Aarhus: Alt for mange børn ringer uden at få hjælpNy afdeling skal hjælpe til med, at børn ikke ringer forgæves, samtidig skal børn med akutte problemer hjælpes foran i køen.
Børnetelefonen får så mange opringninger, at man nu vil udvide i Aarhus.
Af Lene Kok og Emma Lichscheidt13.
jan.
2019 kl.
09.
18Bemærk: artiklen er mere end 30 dage gammelLæs opBørnetelefonen har vokseværk og vil nu åbne i Aarhus.
Alt for mange børn ringer nemlig forgæves, når de forsøger at komme igennem til Børnetelefonen, som indtil nu kun har haft til huse i København.
Rasmus Kjeldahl, der er direktør i Børns Vilkår, der står bag telefonen, fortæller, at knap 120.
000 børn i 2017 ringede uden at kunne få hjælp.
Derfor skal en afdeling i Aarhus med et par hundrede frivillige kunne gøre en forskel.
BørnetelefonenAlle børn med problemer kan søge hjælp hos Børnetelefonen.
Man kan ringe eller sende sms til telefon 116111.
Man kan også chatte eller læse gode råd på bornetelefonen.
dk.
- Vi er begyndt at ramme loftet for, hvor mange samtaler og rådgivninger, vi kan lave i København, siger han.
Børnetelefonen er ikke bare hjælp via telefonen – der er også ud-af-huset-teams, der kan tage ud på skoler og holde oplæg og hjælpe med trivselsproblemer.
De får nu også flere kræfter.
Telefonen får en digital overhalingDesuden bliver Børnetelefonen opgraderet med nye digitale redskaber, så de frivillige ikke længere skal rode i fysiske mapper.
Nye digitale systemer skal hjælpe, så tingene går hurtigere.
Desuden vil de digitale systemer også sikre, at børn med akutte problemer kommer forrest i køen.
- Hvis børnene er i gang med noget, der akut kan skade dem, som for eksempel selvskade eller i værste tilfælde selvmord, kan oplysninger fra børnene, som systemet får, sikre, at de ikke ender i en telefonkø, og vi mister kritiske minutter, siger han.
Læs også:Flere børn kontakter redningslinje omkring selvmord- Det er en type henvendelser, vi får en del af, og det vil vi være meget bedre rustet til med det nye system, der er på vej, siger han.
Børn ringer om problemer med jævnaldrendeDer er meget forskelligartede problemer, børn og unge ringer ind med, oplever Børns Vilkår – men mange handler især om relationen til andre børn og unge.
- Det kan være lige fra noget med kærlighed, forelskelse, seksualitet eller ting som mobning, forklarer Rasmus Kjeldahl.
Børnetelefonen i Aarhus er en del af et nyt partnerskab mellem Trygfonden og Børns Vilkår.
Børns Vilkår leder lige nu efter det rette sted at åbne afdelingen i Aarhus, som kan huse de mange frivillige, der skal til.
FacebookTwitterKopier linkEmner:Børnetelefonen|Børns Vilkår|Aarhus|Sundhed og velvære|Rasmus Kjeldahl (erhvervsleder)




https://www.dr.dk/nyheder/viden/kroppen/stiv-som-et-braet-boer-du-straekke-ud-efter-traening

Løj dine forældre, da de sagde.
.
.
Se temaKroppenStiv som et bræt: Bør du strække ud efter træning?
Du får skader, hvis du glemmer at strække ud.
Men er det nu så simpelt?
Der er ikke noget, der tyder på, at strækøvelser mindsker risikoen for skader eller ømhed.
Til gengæld bliver du mere smidig.
Af Allan Nisgaard og Lærke Kromann (grafik)13.
jan.
2019 kl.
07.
02Bemærk: artiklen er mere end 30 dage gammelLæs opEr du en af dem, der er hoppet i løbeskoene eller startet i fitness for at blive sundere i det nye år?
Så skal du huske at strække ud efter træningen.
Ellers bliver du øm i musklerne.
Og måske får du skader.
Sådan har flere af os fået af vide af trænere eller belærende venner.
Men det er videnskaben ikke enig i.
For selvom strækøvelser har en betydning for din krop, så tyder det ikke på, at det hjælper mod hverken skader eller muskelømhed.
Det forklarer Jens Bojsen-Møller, der er lektor ved Institut for Idræt og Biomekanik på Syddansk Universitet:Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
- Man har forsket i det her i mange år.
Og man kan ikke dokumentere, at man får færre skader, eller at man bliver mindre øm, når man strækker ud, siger han.
Læs også:Fakta-knæk: Er det farligt at knække fingre?
I en undersøgelse fra 2010 har forskere fra blandt andet University of Sydney undersøgt sammenhængen mellem udstrækning og skader.
2.
377 motionister blev delt op i to grupper.
I løbet af 12 uger skulle den ene gruppe strække ud i forbindelse med træning, mens den anden ikke skulle.
Konklusionen var, at strækøvelserne har en lille eller ingen effekt på at nedsætte risikoen for skader.
Dog viste undersøgelsen, at udstrækning formentlig kan mindske ømhed.
Imens har en række andre undersøgelser ikke kunnet se denne effekt.
Det er vigtigt at vide, at du kan øge din bevægelighed markant ved jævnlig udspænding.
Jens Bojsen-Møller, lektor ved Institut for Idræt og Biomekanik på Syddansk Universitet.
- Forskellen på disse forskningsresultater kan ligge i, at det er svært at måle på muskelømhed.
Det er meget subjektivt, siger Jens Bojsen-Møller.
Sammen med andre forskere arbejder han i øjeblikket på en undersøgelse i Norge, hvor de måler effekten af udstrækning blandt 25 personer i knap fem måneder.
- Og her har vi altså målt på næsten alt, hvad vi kan måle.
Og vi kan stort set ikke se nogen ændringer, siger Jens Bojsen-Møller.
Du bliver til gengæld smidigMen det betyder ikke, at udstrækning ikke virker på noget.
Det kan nemlig gøre dig mere smidig.
- Det er vigtigt at vide, at du kan øge din bevægelighed markant ved jævnlig udspænding.
Mange forestiller sig, at muskler og sener ændrer karakter eller for eksempel bliver længere ved udstrækning, men det er ikke dokumenteret i forskningen.
Derimod skal årsagen til øget bevægelighed formentlig findes i nervesystemet, som efter udstrækning tillader, at du kan gå længere ud i yderpositioner, siger Jens Bojsen-Møller.
Læs også:Syn for sagen: Ødelægger du øjnene ved at læse i mørke?
- For de fleste mennesker er det generelt godt at være bevægelig.
I hvert fald til en vis grænse.
Og for idrætsfolk som gymnaster og balletdansere er det selvfølgelig afgørende for præstationen.
Et andet eksempel er håndboldspillere, der for eksempel har brug for stor bevægelighed i skulderleddet for at udføre komplekse kast og skudfinter, fortsætter han.
Stræk ud, hvis det føles godtHvis du er almindelig motionsløber og ikke har et behov for at blive specielt smidig, bør du så helt droppe at strække ud?
Ikke nødvendigvis.
Ifølge praktiserende fysioterapeut og underviser på fysioterapeutuddannelsen UCN, Steffan Wittrup Christensen, er det ofte en individuel sag, om udstrækning føles godt eller ej.
- Nogle oplever, at de ikke får noget ud af udstrækning, mens andre synes, det er rart, og at det giver dem følelsen af at kunne bevæge sig friere, siger han og fortsætter:- Kort sagt: Hvis du synes, det gavner, må du endelig gøre det.
Men der er ikke noget, der tyder på, at du mindsker risikoen for skader, blot fordi du strækker ud.
Har du først fået en muskel- eller seneskade, vil jeg ofte fraråde, at du laver strækøvelser.
Læs også:Slå ørerne ud: Er det farligt at rense ører med vatpinde?
Hvis du vil forsøge at mindske risikoen for skader, er det ifølge Jens Bojsen-Møller en god idé at lave noget styrketræning.
Og så bør du variere træningsformerne:- Hvis du for eksempel altid løber og dermed altid laver de samme bevægelser, er der risiko for, at du får overbelastningsskader.
Så du bør variere, siger Jens Bojsen-Møller.
Steffan Wittrup Christensen er enig og tilføjer:- Når du ændrer din træning, er det også vigtigt, at det sker i et tempo, hvor kroppen kan nå at tilpasse sig.
Mange overbelastningsskader sker typisk, når du ændrer eller øger din træningsmængde meget, siger han.
FacebookTwitterKopier linkEmner:Motion|Syddansk Universitet|Videnskab|Norge|Sydney




https://www.dr.dk/nyheder/regionale/syd/spritbilist-anholdt-forsoegte-bestikke-betjente-med-1000-kroner

Syd- og SønderjyllandSpritbilist anholdt: Forsøgte at bestikke betjente med 1000 kronerEn bilist forsøgte at bestikke betjente, efter han blev fanget med en alt for høj promille.
En udenlandsk mand forsøgte at bestikke to betjente, da han var blevet taget med en promille på 2,0.
Af Ulrik Bang-Mørch13.
jan.
2019 kl.
08.
57 | opdateret 13.
jan.
2019 kl.
12.
08Bemærk: artiklen er mere end 30 dage gammelLæs opPolitibetjente i det sydvestjyske fik sig en usædvanlig oplevelse, da de stoppede en 32-årig mandlig bilist fra Letland.
Straffen for spritkørsel1.
gangstilfældePromille mellem 0,5 og 1,2Du får frakendt kørekortet betinget.
Du får en bøde, der ca.
svarer til din netto månedsløn gange med promillenPromille mellem 1,2 og 2,0Du får frakendt kørekortet ubetinget i 3 år.
Du får en bøde, der ca.
svarer til din netto månedsløn gange med promillenPromille over 2,0Du får frakendt kørekortet ubetinget i min.
3 år.
Du får 20 dages betinget fængselDu får en bøde, der ca.
svarer til en netto månedslønDin bil kan blive konfiskeretKilde: Rådet for Sikker Trafik- Vi fik en anmeldelse fra en bilist, der kørte bag den 32-årige.
Bilisten synes, at den 32-årige mand slingrede noget.
- En patrulje fik ham standset ved Korskroen tæt på Varde og bad ham puste i alkometret.
Og den viste så en promille på 2,0, siger vagtchefen hos Syd- og Sønderjyllands Politi, Mads Leervad Dammark til DR.
Ville bestikke betjenteneManden fik øjeblikkeligt inddraget sit kørekort på grund af den høje promille, men her stoppede sagen ikke, for bilisten havde andre planer.
- Vi tog ham så med, så han kunne få taget en blodprøve.
Men i bilen prøvede han så at bestikke betjentene.
Han vil give dem 1000 kroner, hvis de lod ham gå.
Den gik selvfølgelig ikke, for vi kan ikke bestikkes, siger vagtchef Mads Leervad Dammark.
Læs også:Promille-barometer: Sådan påvirker alkohol dine evner til at køre bilAlvorlig sagDet var i går, at det usædvanlige optrin fandt sted, og manden overnattede i arresten, da jurister søndag skulle vurdere, om der var grundlag for at fremstille manden i grundlovsforhør ved retten i Esbjerg.
Dels på grund af den meget høje promille, dels for at have forsøgt at bestikke betjentene.
Anklagemyndigheden kom frem til, at der ikke var grundlag for at fremstille manden, så han blev løsladt igen, men der vil komme et retsligt efterspil.
- Jeg synes, det er en ret alvorlig sag, når man forsøger at bestikke politiet.
Det er sjældent, vi oplever det.
- Og det at køre med så høj en promille er jo dødsensfarligt.
Det kan gå gruelig galt, når man kører i den tilstand, slutter vagtchef Mads Leervad Dammark.
FacebookTwitterKopier linkEmner:Syd- og Sønderjyllands Politi|Biltrafik|Kriminalitet|Jylland|Anklagemyndigheden




https://www.dr.dk/nyheder/udland/foerste-gang-nogensinde-kvinde-foeder-rask-barn-efter-vaere-kureret-ebola






https://www.dr.dk/nyheder/politik/ekspert-om-loekkes-udspil-svaert-fjerne-500000-hospitalsbesoeg






https://www.dr.dk/nyheder/udland/zimbabwe-vil-have-egen-valuta-igen-som-erstatning-dollaren






