https://www.dr.dk/sporten/haandbold/herreligaen/gog-vender-opgoer-paa-hovedet-og-slaar-skjern-i-sidste-sekund

HerreligaenGOG vender opgør på hovedet og slår Skjern i sidste sekundSkjern førte længe, men GOG snuppede sejren med en straffescoring i sidste sekund.
Det lignede længe, at GOG og Niclas Kirkeløkke ville tabe til Skjern.
(Arkiv) 21.
nov.
2018 kl.
22.
58 | opdateret 21.
nov.
2018 kl.
23.
07Bemærk: artiklen er mere end 30 dage gammelLæs opGOG var bagud i det meste af kampen, men da de 60 minutter var færdigafviklet stod fynboerne som vindere med 30-29 ude mod Skjern i herrernes håndboldliga.
Med 13 mål - heraf 11 på straffekast - gjorde Anders Eggert ellers sit til, at Skjern kunne tage sejren, men GOG var bedst i slutfasen og vandt på en straffescoring af 19-årige Frederik Bo Andersen i sidste sekund.
Det var timing af høj klasse af GOG.
Det fynske hold førte 6-5 efter ti minutter, men det skulle også blive den sidste fynske føring, inden kampuret stod på 60 minutter.
Efter en lige indledning fik Skjern større overtag, som første halvleg skred frem, og det kulminerede med føringen på 17-12 kort før pausen.
GOG fik dog tanket lidt selvtillid med to sene mål, der reducerede stillingen til 14-17 halvvejs.
I anden halvleg smuldrede Skjerns føring stille og roligt, selv om Anders Eggert satte den ene bold efter den anden i kassen på straffekast.
Ved stillingen 27-27 efter 50 minutter missede han imidlertid sit forsøg, og det samme skete for ham ved stillingen 28-28 seks minutter senere.
Det skulle blive afgørende i den målfattige slutfase.
Skjern havde bolden i det sidste minut og tog en timeout med 30 sekunder tilbage, men Jesper Konradsson skød på stolpen med 10 sekunder tilbage, da han forsøgte at afgøre kampen.
I stedet slog GOG kontra og fremskaffede et straffekast, som Frederik Bo Andersen udnyttede sikkert.
Med sejren ligger GOG nummer tre i ligaen med 19 point for 13 kampe.
Aalborg og Bjerringbro-Silkeborg, der begge vandt tidligere onsdag, fører an med henholdsvis 22 og 21 point.
TTH Holstebro har 18 point på fjerdepladsen.
Det tabende hold for Skjern betalte endnu en gang prisen for et stramt program med mange Champions League-kampe.
Det forsvarende mesterhold ligger blot nummer syv med 14 point.
/ritzau/FacebookTwitterKopier linkEmner:Anders Eggert (håndboldspiller)|GOG Håndbold|Skjern|Bjerringbro-Silkeborg Elitehåndbold|Håndbold




https://www.dr.dk/nyheder/indland/med-en-hammer-i-haanden-bygger-hjemloese-sig-til-en-bolig

IndlandMed en hammer i hånden bygger hjemløse sig til en boligProjekt i Århus giver hjemløse mulighed for at bygge deres egne træhuse.
En hjemløs sover på en bænk.
Det har Asbjørn Nielsen også måttet gøre, men snart har han sit eget hus at sove i.
Af Magnus Dam Nielsen21.
nov.
2018 kl.
22.
51Bemærk: artiklen er mere end 30 dage gammelLæs opDer bliver hamret og skruet på livet løs i Aarhus for at bygge billige boliger til hjemløse.
For organisationen 'Projekt Udenfor' er i samarbejde med de hjemløse i fuld gang med at bygge små træhuse, hvor de kan bo.
Og sådanne initiativer er der brug for.
En ny undersøgelse fra tænketanken Kraka viser nemlig, at Danmark er det nordiske land, hvor hjemløshed blandt unge breder sig mest.
Det skriver Politiken.
Alene blandt unge hjemløse i aldersgruppen 18 til 29 år er antallet steget med knap 1200 personer i de sidste otte år ifølge hjemløsetællingen fra sidste år.
'Har fået mod på fremtiden'Asbjørn Nielsen er en af de personer, der kan se frem til snart at forlade den negative statistik.
Han er 24 år gammel og har været hjemløs i de seneste to år.
Læs også:Hjemløshed blandt unge breder sig mest i DanmarkPå Projekt Udenfors grund, der ligger lidt uden for Aarhus, står han stolt foran sit knap tyve kvadratmeter store hus, som han er ved at lægge sidste hånd på.
- Det har givet mig en ny livslyst og en stor glæde.
Jeg har lige pludselig fået mod på fremtiden ved at kunne bygge mit eget hjem, forklarer Asbjørn Nielsen.
Husene skal stå indflytningsklar den 1.
december, og Asbjørn Nielsen har selv været med til både at tegne, bygge og indrette de små træhuse.
Der er mobile, så de kan blive rykket rundt på forskellige ubebyggede grunde.
En menneskelig udviklingKlokken har rundet tolv midt på dagen, og derfor er de fem andre hjemløse, der er med i projektet, taget et smut til frokostpause.
Men Asbjørn Nielsens har alligevel givet sig tid til at vise sit lille hjem frem, der mest af alt minder om et lille anneks.
Huset er stadig i gang med at blive gjort færdigt, men han har allerede gjort klar til at sætte ovenlysvinduer i, og derudover er der så småt blevet sat spånplader på væggene.
Om det er boligmangel i den billige prisklasse, der er skyld i, at Danmark ikke har fået nedbragt antallet af hjemløse, kan man ikke sige med sikkerhed.
Jeg går nu med en drøm om at blive tømrer efter, at jeg har fremmet mine kompetencer ved at gå og bygge her.
Andreas NielsenDerfor medgiver Asbjørn Nielsen da også, at han kunne have søgt mod andre kommuner for måske at finde en bolig.
Men den her løsning har været langt mere motiverende for ham.
- Det gode ved det her projekt er, at jeg får et medejerskab i og med, at jeg har bygget huset selv.
Det har givet mig en motivation til at kunne beholde det.
Jeg er klar til at lægge mit liv om, hvis jeg kan få lov til at bo i det her hus, fastslår Asbjørn Nielsen.
Og det har faktisk også været filosofien bag projektet.
Projekt Udenfor tror nemlig på, at det sætter en menneskelig udvikling i gang på en helt anden måde, end hvis man blot tilbyder hjemløse en campingvogn.
Og det er Asbjørn Nielsen enig i.
- Jeg går nu med en drøm om at blive tømrer, efter at jeg har fremmet mine kompetencer ved at gå og bygge her.
Flere mulighederDet er dog langt fra alle de unge hjemløse, der får tilbudt at bygge deres egen bolig.
Men socialminister Mai Mercado mener allerede, at hun gør noget for at bekæmpe det stigende antal af unge hjemløse.
Her henviser hun til den hjemløseplan på 254 millioner kroner, der blev vedtaget sidste år.
Mai Mercado vil gerne have antallet af unge hjemløse ned.
- Vi laver både udslusningsboliger, inklusionsboliger og startboliger.
Så der er en række forskellige ordninger, som allerede findes i dag, og som kommunerne kan søge og gøre brug af.
I Norge har man haft succes med deres Housing First-indsats, der betyder, at en hjemløs som det første i en social indsats skal tilbydes en fast bolig med en fast tidsubegrænset lejekontrakt.
Det ønsker Mai Mercado også, at man får op at køre i Danmark, men det fungerer ikke endnu, for det er svært at få en billig bolig, erkender hun.
- Men jeg har det syn på det, at det kræver en indsats fra kommunerne, slutter hun.
FacebookTwitterKopier linkEmner:Kraka (tænketank)|Mai Mercado (politiker)|Socialforhold|Projekt Udenfor|Aarhus




https://www.dr.dk/sporten/basketball/bakken-bears-vinder-gruppespil-efter-lutter-sejre-i-europe-cup

BasketballBakken Bears vinder gruppespil efter lutter sejre i Europe CupDet danske basketballhold slog onsdag Z Mobile Prishtina fra Kosovo og gik dermed gennem deres europæiske gruppespil med seks sejr.
Bakken Bears slog deres modstander fra Kosovo med 100-77.
(Arkivfoto) Af Kasper Heide Lund21.
nov.
2018 kl.
22.
51 | opdateret 24.
nov.
2018 kl.
09.
49Bemærk: artiklen er mere end 30 dage gammelLæs opDet blev til fuld plade for de danske basketballmestre Bakken Bears, da de onsdag aften spillede det sidste opgør i det indledende gruppespil i FIBA Europe Cup.
I gruppefinalen ude mod Z Mobile Prishtina fra Kosovo vandt Bakken nemlig den sjette kamp ud af lige så mange mulige, da holdet fra Balkan blev slået 100-77.
Læs også:Bakken Bears bankede de ukrainske mestreFør opgøret i Kosovo stod det klart, at vinderen ville tage gruppesejren, og fra start så det ud til at blive Prishtina, da de vandt første periode 27-16.
Herfra dominerede danskerne dog opgøret.
Bakken Bears vandt således de sidste tre perioder, og i sidste ende også opgøret.
Danske Thomas Lærke blev kampens mest scorende spiller med 21 point.
Nyt gruppespil i venteMed gruppesejren går de danske mestre videre til næste rundes gruppespil, hvor de på papiret får en lettere gruppe, end hvis det var blevet til en nederlag mod Prishtina.
Bakken Bears bliver nemlig parret med en enkelt førsteplads fra en anden gruppe og to andenpladser.
De tre hold som det aarhusianske baskethold møder i næste bliver russiske Avtodor Saratov, hollandske ZZ Leiden og finske Kataja.
FacebookTwitterKopier linkEmner:Bakken Bears|Rusland|Basketball|Holland




https://www.dr.dk/nyheder/kultur/overlevende-genskaber-utoeya-med-hammer-og-tape-vi-vil-laere-noget-af-det

KulturOverlevende genskaber Utøya med hammer og tape: Vi vil lære noget af detI ny film får øjenvidner til massakren lov at genfortælle deres oplevelse.
Rakel Mortensdatter Birkell (th.
) og Torje Hanssen vil tackle både psykiske sår og berøringsangst efter at have oplevet nedskydningerne på Utøya.
(© dr)Af Kasper Duncan Gram (Video)21.
nov.
2018 kl.
22.
24Bemærk: artiklen er mere end 30 dage gammelLæs op- Jeg skal fandeme ikke dø i dag!
Det her er ikke slutningen!
De tavse tanker bliver sagt højt og bestemt fra en af de overlevende fra nedskydningen af 69 personer på den norske ø Utøya en sommerdag i 2011.
Han er en af de fire overlevende, som genoplever massakren sammen med en række skuespillere i den nye film ”Rekonstruktion Utøya”.
På et sort gulv markerer en hvid tape både gemmesteder og mødet med gerningsmanden, mens skuespillerne dratter om til lyden af hammerslag mod et metalrør.
Rakel Mortensdatter Birkell oplevede rædslerne som 16-årig:- Jeg føler, at der har været en slags berøringsangst, og når jeg har været med i filmen, har det måske signaleret, at det er i orden for mig at tale om det.
Sådan kan vi lære noget, og den kan måske bidrage til en større forståelse i samfundet og bidrage til debat om emnet, fortæller hun i DR2 Dagen.
Skal bryde med tabu og berøringsangstHvor en anden Utøya-fortælling som Netflix-filmen '22 July’ har en actionpræget tilgang, ville instruktøren af ”Rekonstruktion Utøya” overlade tøjlerne til de overlevende:- For mig er det stærkere at arbejde på den måde, for vi skaber de stærkeste billeder i hovedet på os selv, når vi ser filmen.
Det er også et forsøg på at fjerne fokus fra gerningsmanden og lade historien være hos dem, der skal bære den: de overlevende fra Utøya, forklarer Carl Javér.
- Selv om det ikke er positivt at opleve død og sorg, smerte, angst og sådan noget i så ung en alder, så er jeg taknemlig for, at jeg har åbnet alle de døre og set, hvad der er derinde.
Fordi jeg ved, at jeg skal møde disse ting igen i livet engang.
Så jeg er glad for, at jeg har været der før, forklarer Torje Hanssen, som medvirker i filmen.
Vil komme stærkere ud på den anden sideFor de overlevende har det været hårdt at rive op i gamle sår, fortæller Rakel Mortensdatter Birkell:- Jeg ser på det her som en slags træning, bare psykisk.
Når man træner, nedbryder man kroppen, men efterhånden kommer man højere op.
Det var måske det, jeg håbede på, måske ville ske her.
Hun blev overrasket over, hvordan hun reagerede under optagelserne.
- Jeg troede, at jeg var færdig med at bearbejde det, fordi jeg havde været historien igennem så mange gange og følte mig ret tryg ved den.
Så er jeg måske alligevel ikke færdig med at bearbejde det, konkluderer hun.
Filmen har dansk premiere den 29.
november.
FacebookTwitterKopier linkEmner:Utøya|DR2|Netflix




https://www.dr.dk/nyheder/udland/hojesteretspraesident-modsiger-forste-gang-trump

UdlandHøjesteretspræsident modsiger for første gang TrumpJohn Roberts går for første gang i rette med Donald Trump, der igen har kritiseret en specifik dommer.
John Roberts ses her i samtale med Donald Trump, efter Trump havde givet sin tale til Kongressen om nationens tilstand i januar.
)21.
nov.
2018 kl.
22.
30Bemærk: artiklen er mere end 30 dage gammelLæs opI USA går højesteretspræsident John Roberts for første gang i rette med præsident Donald Trumps kritik af en specifik dommer ved en føderal domstol, skriver Reuters.
Donald Trump er utilfreds med en afgørelse, der blokerede for dele af den immigrationspolitik, som hans regering ønsker.
Ifølge præsidenten indleder hans modstandere altid deres søgsmål mod Trump-regeringen i bestemte retskredse med særligt venstreorienterede dommere.
Om den seneste kendelse afskrev Trump nederlaget for sin regering med, at "det var en Obama-dommer", der havde afsagt kendelsen.
Og den kommentar har fået John Roberts til at gå i rette med præsidenten.
- Der findes ikke Obama-dommere, Trump-dommere, Bush-dommere eller Clinton-dommere, siger John Roberts.
Bør være taknemmelige for uafhængige dommereI anledning af at amerikanerne i morgen fejrer højtiden thanksgiving, er der tradition for, at alle siger, hvad de er taknemmelige for.
I den forbindelse siger John Roberts, at USA burde være taknemmelig for, at domstolene er uafhængige.
Donald Trump har på Twitter skrevet:- Beklager højesteretspræsident John Roberts, men vi har i den grad "Obama-dommere", og de har en meget anderledes opfattelse end de folk, som har til opgave at sikre vores land.
Sidste år kaldte han en føderal dommer for en "såkaldt dommer", da dommeren suspenderede Trumps indrejseforbud, indtil det var prøvet ved højesteret.
/ritzau/FacebookTwitterKopier linkEmner:Donald Trump (politiker)|USA|Twitter




https://www.dr.dk/sporten/oevrig/curlingkvinder-smider-foering-og-glipper-em-semifinalechance

Øvrig sportCurlingkvinder smider føring og glipper EM-semifinalechanceDanmark førte med 4-2, men tabte med 6-7 efter omspil til Italien og har ikke længere chance for avancement.
Madeleine Dupont og kompagni tabte den afgørende kamp ved EM.
21.
nov.
2018 kl.
21.
52Bemærk: artiklen er mere end 30 dage gammelLæs opDanmarks curlingkvinder var pisket til at vinde deres kamp ved EM onsdag aften for at holde liv i chancen for en semifinale, men trods en føring blev det til nederlag på 6-7 mod Italien efter omspil.
Danmark ligger fortsat nummer seks i gruppen, men kan ikke længere nå fjerdepladsen, der udløser avancement.
Otte kampe har givet tre danske sejre og nu fem nederlag, mens Rusland på fjerdepladsen har fem sejre.
Læs også:Curlingkvinder slingrer ind i EM-nederlag mod SchweizNetop russerne venter i den sidste gruppekamp torsdag, og det kunne være blevet en skæbnekamp for danskerne, men efter nederlaget til Italien har kampen knap så megen betydning for danskerne.
Nederlaget til Italien var ekstra skuffende set i lyse af, at Italien blot havde vundet en af sine første syv kampe.
Danmark anført af skipper Madeleine Dupont var på sejrskurs undervejs, men tabte det hele på gulvet.
Efter to indledende ender uden point kom Danmark foran 2-0 i tredje ende, men Italien svarede tilbage ved at tage to point både i fjerde og femte ende til føring på 4-2.
Læs også:44 curlingmedlemmer drømmer om ny ishal til 12 millioner kronerMen så fik danskerne overtaget og vandt de næste tre ender med henholdsvis 1-0, 1-0 og 2-0, og så var stillingen pludselig 6-4 i dansk favør.
Kampen tog dog en ny drejning, og da Italien vandt de to sidste ender med 1-0, sluttede matchen med 6-6.
Så måtte der endnu en ende til, og her var italienerne igen bedst.
/ritzau/FacebookTwitterKopier link




https://www.dr.dk/sporten/oevrig/skak-doedvandet-fortsaetter-magnus-carlsen-spiller-niende-remis-med-fodboldskade

Øvrig sportSkak-dødvandet fortsætter: Magnus Carlsen spiller niende remis med fodboldskadeMagnus Carlsen, der pådrog sig fodboldskade tirsdag, spillede niende VM-remis på stribe mod amerikaner.
21.
nov.
2018 kl.
21.
41 | opdateret 21.
nov.
2018 kl.
21.
59Bemærk: artiklen er mere end 30 dage gammelLæs opDen regerende norske verdensmester i skak, Magnus Carlsen, og den amerikanske udfordrer, Fabiano Caruana, fortsætter med at spille lige op med hinanden i kampen om VM-titlen.
Onsdag aften sluttede det niende parti nøjagtigt som de otte foregående, nemlig med en remis.
Dermed er stillingen 4,5-4,5.
Læs også:Skakgeniet Magnus: Fra udstødt til verdenserobrerMed hvide brikker gik Carlsen i offensiven og forsøgte ifølge nyhedsbureauet NTB at sætte Caruana under pres, men lige meget nyttede det altså.
Carlsen spillede partiet med plaster for det ene øje efter et sammenstød til en fodboldtræning på hviledagen tirsdag, men hans læge Brede Kvisvik fortalte til NRK, at Carlsen ikke var hæmmet af det under partiet.
Nu venter tiende parti torsdag og bliver fulgt op af de næste partier lørdag og mandag.
Er det stadig lige efter 12 partier, skal de i omkamp på onsdag, hvor der spilles hurtigskak.
Her vurderes Carlsen at have en lille fordel.
Læs også:Hvorfor spiller Carlsen og Caruana hele tiden remis i VM i skak?
Norske Carlsen vandt første gang VM-titlen i 2013, da han slog indiske Viswanathan Anand.
Året efter forsvarede Carlsen titlen - igen mod Anand - inden han i 2016 besejrede Sergej Karjakin fra Rusland.
/ritzau/FacebookTwitterKopier linkEmner:NRK|Skak|Rusland




https://www.dr.dk/nyheder/udland/sejr-til-eu-polen-genindsaetter-tvangspensionerede-dommere

EU kritiserer PolenSe temaUdlandSejr til EU: Polen genindsætter tvangspensionerede dommerePolen har været mistænkt for at ville indsætte partiloyale højesteretsdommere.
I sommers demonstrerede polakkerne foran Højesteret i Warzava på grund af tvangspensioneringen af dommere.
Af Andreas Lindqvist21.
nov.
2018 kl.
21.
18Bemærk: artiklen er mere end 30 dage gammelLæs opPolens parlament har i dag føjet EU og vedtaget at tvangspensionerede højesteretsdommere kan vende tilbage på arbejde.
Forslaget blev sendt til afstemning af det national-konservative regeringsparti, Lov og Retfærdighed, på baggrund af et krav i en midlertidig afgørelse fra EU-domstolen i Luxembourg.
Den var blevet bedt om at hastebehandle sagen om de polske dommere af EU-kommissionen.
Læs også:EU-domstolen går imod Polens fjernelse af højesteretsdommereOg selv om det klare krav fra EU-domstolen var, at dommerne skulle genindsættes, imens en endelig afgørelse blev udarbejdet, har der været tvivl, om det ville blive respekteret af Polen.
Men i dag gav landets regeringsparti efter, ifølge AP muligvis blandt andet som følge af lokalvalg i sidste måned, som viste at EU-glade middelklassevælgere var faldet fra.
- Vi opfylder vores forpligtelser, sagde justitsminister Zbigniew Ziobro til parlamentsmedlemmerne før afstemningen, ifølge BBC.
Frygtede for EU's retssikkerhedTvangspensioneringerne var del af en større retsreform som trådte i kraft først i juli, og medførte, at 27 ud af 72 dommere i højesteret kunne tvinges på pension, fordi de faldt for den nye aldersbegrænsning på 65.
En anden del af reformen gav regeringen mulighed for at vælge medlemmer til det råd, der udpeger nye dommere til både Højesteret og andre domstole.
Lovændringen fik kritikere til at frygte, at regeringen ville udpege loyale partistøtter til de ledige poster i Højesteret, som blandt andet godkender polske valgresultater.
Læs også:Polen fjerner dommere: Dommerformand vil møde på arbejde alligevelFra EU's side er der en frygt for den overordnede retssikkerhed i unionen, hvis politisk udpegede dommere skal forholde sig til grænseoverskridende kriminalitet.
Polens regering har for sin part argumenteret at udskiftningen skulle luge ud i den gamle garde fra kommunismens tid.
Polen har måttet give sig for EU-krav før, men dagens u-vending omtales som den hidtil største indrømmelse til unionen, som Polens regering gentagne gang har sagt, ikke skal blande sig i interne forhold.
FacebookTwitterKopier linkEmner:EU|EU-Domstolen|Polen|EU-forhold|Domstole




https://www.dr.dk/nyheder/udland/roeg-fra-californiske-brande-er-naaet-hele-vejen-til-new-york

UdlandRøg fra californiske brande er nået hele vejen til New YorkSolop- og nedgangen blive mere rødlig end normalt, siger meteorolog Mikael Jarnvig.
Røgen fra brandene i Californien er nu nået New York.
Af Mette Richardt21.
nov.
2018 kl.
21.
42Bemærk: artiklen er mere end 30 dage gammelLæs opRøg fra de voldsomme brande i Californien er nu nået hele vejen på tværs af landet til New York.
Røgen har således flyttet sig omkring 4.
800 kilometer fra USA's vestkyst til østkyst.
Et foto taget af meteorolog Kathryn Prociv fra New York City viser en diset himmel over storbyen.
- Wow.
Jeg vidste, at solnedgangen over New York City så anderledes ud.
Jeg skulle have vidst det.
Røg fra naturbrandene er i luften hele vejen fra Californien, skriver hun på Twitter.
Røgen har bevæget sig hele vejen fra brandene i vest til østkysten i USA.
Ses også ved vulkanudbrudDR's meteorolog Mikael Jarnvig fortæller, at partiklerne spreder en del af solens lys, så himlen kommer til at se mere diset ud og solen mere diffus end normalt.
Desuden kan solop- og nedgangen blive mere rødlig, end den plejer at være.
- Årsagen til, at røgen kan række så langt, er den kraftige varmeudvikling.
Den gør, at luften over branden stiger meget højt til vejrs og løfter sodpartiklerne fra branden helt derop, hvor vindene kan transportere partiklerne flere tusinde kilometer væk.
- I de høje luftlag er der ikke så stor vertikal udveksling af luft, så partikelkoncentrationen kan bevares længere, siger Mikael Jarnvig.
Samme effekt kan forekomme ved meget store vulkanudbrud.
Læs også:Californien oplever verdens værste forureningBrandene har kostet over 80 mennesker livet, over 600 savnes, og der er ødelagt over 15.
000 hjem i Californien.
Det er gået værst ud over byen Paradise.
Den ligger nord for San Francisco, hvor brandene også har haft konsekvenser for befolkningen i form af luftforurening.
I sidste uge viste målinger af luftkvaliteten, at røgen havde gjort byen til det mest forurenede sted på Jorden på det tidspunkt.
FacebookTwitterKopier linkEmner:Californien|New York|Twitter|Brande|Vejret




https://www.dr.dk/sporten/haandbold/herreligaen/bsv-tilbage-paa-sejrskurs-landsholdsback-skyder-nordsjaelland-i-saenk

HerreligaenBSV tilbage på sejrskurs: Landsholdsback skyder Nordsjælland i sænkNikolaj Øris Nielsen scorede ti gange, da Bjerringbro-Silkeborg vandt stort over Nordsjælland i håndboldliga.
Nikolaj Øris var afgørende i BSV's sejr.
21.
nov.
2018 kl.
20.
47 | opdateret 21.
nov.
2018 kl.
23.
25Bemærk: artiklen er mere end 30 dage gammelLæs opEfter to uafgjorte kampe i træk fandt Bjerringbro-Silkeborg (BSV) onsdag aften tilbage på sejrssporet i herrernes håndboldliga.
På udebane vandt BSV med 33-23 over Nordsjælland og har nu 21 point for 13 kampe i toppen af ligaen.
Læs også:VIDEO Nikolaj Øris' lange tå fik temperamenterne i kogLandsholdsbacken Nikolaj Øris Nielsen gik forrest og scorede 10 gange på 11 forsøg og blev dermed kampens topscorer.
Johan Meklenborg tegnede sig for ni mål for det tabende hold.
Nordsjælland fulgte godt med i kampens første halvdel, men til sidst foldede BSV klasseforskellen ud.
BSV førte igennem hele første halvleg, men føringen var aldrig større end to mål, og hjemmeholdet nåede lige at bringe fuld balance ved 16-16 kort før pausen.
I anden halvleg satte gæsterne sig på opgøret fra start og kom på 20-16.
Da føringen blev øget til 25-18, var der reelt tale om en afgørelse.
Læs også:VIDEO Dramatik til sidste sekund i BSV-nederlagBSV slækkede ikke på tempoet og endte altså med at vinde med ti overskydende mål.
Hverdagen er kommet til SkanderborgI den anden tidlige kamp onsdag aften vandt TTH Holstebro med 29-24 ude over Skanderborg.
Her var kampbilledet nogenlunde det samme.
TTH førte igennem hele kampen, men fik først slået det afgørende hul i det sidste kvarter.
TTH vekslede 18-16 til 28-20, inden Skanderborg pyntede lidt på stillingen i de sidste minutter.
Med sejren ligger TTH på fjerdepladsen med 18 point for 13 kampe, mens Skanderborg har 15 point.
BSV havde faktisk førstepladsen til låns i en time onsdag aften, men Aalborg tog den tilbage med udesejren på 30-27 over Sønderjyske efter 15-13 ved pausen.
Sønderjyske førte 23-23 omkring midtvejs i anden halvleg, men nordjyderne slog tilbage og var bedst i slutfasen.
Omar Ingi Magnusson scorede otte gange for Aalborg, mens Oliver Nøddesbo Eggert leverede samme antal på for det tabende hold.
Med sejren fører Aalborg ligaen med 22 point for 13 kampe.
/ritzau/FacebookTwitterKopier linkEmner:Bjerringbro-Silkeborg Elitehåndbold|TTH Holstebro|Sjælland|Skanderborg|Håndbold




https://www.dr.dk/nyheder/udland/spillet-om-cdu-hvem-skal-erstatte-merkel

UdlandSpillet om CDU: Hvem skal erstatte Merkel?
En partisoldat, en millionær og en ambitiøs, ung konservativ står klar til at overtage efter Angela Merkel.
Af Louise Brodthagen Jensen og Grafik: Malene Hald21.
nov.
2018 kl.
22.
33Bemærk: artiklen er mere end 30 dage gammelLæs opI Tyskland bliver der for tiden spillet højt spil, for kun en ud af flere kandidater snupper trumfen, tager stikkene hjem og ender med formandskabet i det tyske regeringsparti CDU.
Efter 18 år som partileder meddelte forbundskansler, Angela Merkel, nemlig, at hun ikke har tænkt sig at tage en femte periode i 2019, og spillet om formandsskabet er allerede i fuld gang.
I aftes i byen Idar-Oberstein fandt den anden ud af i alt otte debatter sted, hvor tre af kandidaterne, som kæmper om at stå i spidsen for partiet, blandt andet diskuterede pension og FN's migrationspagt.
Siden 1973 har CDU kun været i hænderne på tre ledere: Helmut Kohl, Wolfgang Schäuble (gennem 15 måneder) og Angela Merkel.
Til sammenligning har det tyske socialdemokratiske parti SPD i samme periode haft flere end 15 forskellige formænd.
Læs også:5 spørgsmål og svar: Derfor forlader Merkel formandspostenDe seneste år er ”Mutti” Merkel blevet anklaget for at have trukket partiet for langt ind mod midten og den stålfaste kansler har taget mange tæv for sin flygtningepolitik fra 2015, som blev foreviget med ordene "Wir schaffen das".
Angela Merkel meddelte for tre uger siden, at hun ikke fortsætter som partiformand.
Nu står valget mellem to - måske tre - mænd og en kvinde, som skal tegne det ideologiske fundament, det kristne konservative parti fremover skal bygge på.
Men hvem skal tage kampen op og hente vælgere tilbage fra både det højrepopulistiske parti Alternative für Deutschland og det fremadstormende parti De Grønne og måske endda sikre sig kanslerposten, når Merkel som annonceret træder tilbage efter 16 år på kanslerposten i 2021?
Vi har taget et kig på de mest fremtrædende kandidater, som CDU's delegerede kan vælge mellem, når de 7.
december skal stemme på en ny formand på partikonventet i Hamborg.
Partisoldaten: Annegret Kramp-Karrenbauer DR Nyheder)Den 56-årige “AKK”, som hun også kaldes, er det tætteste, man kommer på en partisoldat.
Hun bliver af nogle betragtet som Merkels opfindelse, idet kansleren i februar udnævnte den daværende ministerpræsident i Saarland til CDU’s generalsekretær.
Stemplet som “Mini Merkel” af hendes kritikere har Kramp-Karrenbauer dog forsøgt at lægge lidt afstand til Angela Merkel for ikke blot at fremstå som en forlængelse af kanslerens politiske kurs.
Hun har forsøgt at tale den kritiserede flygtninge - og migrationspolitik ind på en anden vej, blandt andet ved et forslag om at en straffet asylansøger ikke bare skal forbydes indrejse til Tyskland men hele Schengen-området, og så har hun udtrykt bekymring over øget fattigdom i landet.
Angela Merkel sammen med Annegret Kramp-Karrenbauer, der i februar blev valgt som partiets generalsekretær.
Hun har understreget, at det store C (christlich ) skal tilbage i CDU, og den 56-årige mor til tre lægger ikke skjul på, at hendes tro er væsentlig for hende.
Samtidig har hun talt for, at en fornyelse af partiet er nødvendig - dog ikke alene for fornyelsens skyld.
- Vi skal komme til ny styrke.
Vi er nødt til at overbevise flere af os igen, har det tidligere lydt fra Annegret Kramp-Karrenbauer med henvisning til de historisk lave 26 procent, som flere meningsmålinger har vist, at partiet står til.
Hun er afholdt blandt de partidelegerede, hvilket kan gavne hendes kampagne, og hendes tilhængere er både at finde blandt CDU’s ungdomsparti, familier, kvinder og katolikker, lyder vurderingen fra Handelsblatt Global.
Kramp-Karrenbauer er desuden selverklæret feminist og stemte i 2012 for SPD’s forslag om kønskvote i bestyrelser, men har til gengæld udtrykt skepsis over for homoseksuelles ret til at blive gift.
Middelklassemillionæren: Friedrich Merz DR Nyheder)Han er en gammel kending, der vender tilbage til tysk politik.
Og måske - vil nogen mene - er det passende, hvis netop han kan tage over fra den selvsamme kansler, der for mange år siden udmanøvrerede ham som partiets parlamentariske leder tilbage i begyndelsen af 00’erne.
I 2009 trak Friedrich Merz sig helt fra tysk politik og har siden tjent millioner i den private finansielle sektor som del af et internationalt advokatfirma og flere investeringsselskaber.
Angela Merkel sammen med Friedrich Merz tilbage i 2001, da begge havde fremtrædende roller i partiet.
Hans private formue er dog blevet genstand for debat.
Særligt efter han i et interview fik beskrevet sig selv som en del af den øvre middelklasse, er han blevet kritiseret for at være ud af kontakt med virkeligheden, og diskussionen om, hvorvidt en millionær med privatfly kan blive partiformand har kørt i flere tyske medier.
Med sine økonomisk liberale og socialkonservative værdier ses han af nogle som Merkels modpart.
Sammenholdt med kritikken af, at Angela Merkel ikke fik mandat fra Forbundsdagen til at holde grænserne åbne i 2015, kan hans nyfundne interesse for det politiske liv vække genklang blandt partiets Merkel-kritikere.
Ved det første debatmøde i sidste uge understregede han, at partiet hverken skulle trækkes til højre eller venstre, men at det med ham i spidsen kunne få opbakningen tilbage på 40 procent.
Den unge komet: Jens Spahn DR Nyheder)Med Jens Spahn i spidsen er der lagt op til en ny start, ikke bare for CDU men også for Tyskland.
Sådan lyder det med den nuværende sundhedsministers egne ord, der er klar til overtage formandsskabet i det, han betegner som hjertet i det tyske demokrati.
- Vi har tilladt, at hjertet er blevet svagere, lød det fra nylig fra Spahn i en video, hvor han understreger, at han vil lette presset på familier, og at han vil sikre en kontrolleret globalisering i et stærkt Europa samt at øge sikkerheden i landet.
Sundhedsminister Jens Spahn sammen med sin mand, Daniel Funke, ved Wagner Festivalen i Bayreuth i sommer.
Han var en af de første til i 2015 til åbent at kritisere Merkel for at have etableret en “velkomstkultur” og opfordrede til en anden politisk kurs.
Derfor har han heller ikke lagt skjul på, at hans fokus er et opgør med flygtninge - og migrationspolitikken, som han ser som den væsentligste grund til, at hans parti har mistet så stor tillid blandt vælgerne.
Vi har tilladt, at AfD er i 16 statslige parlamenter.
Men vi er også dem der kan få dem væk igen.
Jens Spahn, sundhedsministerHan er modstander af dobbelt statsborgerskab, men selvom han fuldt ud støtter et burkaforbud modsætter han sig, at hans liberalkonservative politik bliver misforstået som en højredrejning i CDU.
- Jeg er klar til bekæmpe højreorienterede ekstremister og deres slogans, ligeså meget som jeg er imod højreorienteret Islam.
Hans profil er yderligere blevet skærpet af, at han flere gange er mødtes med en anden af Europas konservative unge darlings, nemlig den østrigske kansler Sebastian Kurz.
I en alder af bare 38 år har han allerede været i Forbundsdagen i 16 år og har siden marts været landets sundhedsminister - et område der ikke betragtes som meget eftertragtet blandt de tyske politikere.
Den skarpe retoriker har efterlyst flere åbne debatter og betegnes som en målrettet, utålmodig og ambitiøs politiker, der blandt andet sammen med sin mand har kæmpet for homoseksuelles ret til at blive gift.
Han skabte overskrifter i Tyskland, da han poserede med den kontroversielle amerikanske ambassadør i Berlin, Richard Grenell, og deres respektive partnere efter en fælles middag.
Veteranen: Armin Laschet DR Nyheder)Som en af næstformændene i CDU er den politiske veteran Armin Laschet ikke helt til at komme udenom - også selvom han endnu ikke har meldt sit kandidatur til formandsposten.
Laschet har tjent som minister under Merkel og bakket op om hendes mere moderate kurs.
Af det liberale parti FDP's leder, Christian Lindner, er Armin Laschet blevet betegnet som “manden, der har, hvad der skal til for at blive kansler” - hvilket kan blive en fordel, hvis CDU eventuelt skal forme en såkaldt "Jamaica-koalition" med De Grønne og FDP.
Armin Laschet har længe været en af Angela Merkels allierede i CDU.
Som ministerpræsident i Nordrhein-Westfalen, hvor en tredjedel af alle de stemmeberettigede CDU-medlemmer hører til, vil det være svært at komme udenom hans stemmer til partikonventet.
Indtil videre har han dog haft rollen som moderator i kampen om formandsskabet og understreget vigtigheden af, at partiet ikke splittes over valget, men forsøgt at fremhæve forenelige interesser.
Kilder: Zeit.
de, Tagesschau.
de, The Guardian, Tagesspiegel.
de, welt.
de, Deutsche Welle, sueddeutsche.
de og Spiegel Online.
FacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Tyskland|Socialdemokraterne|Flygtninge og asylansøgere




https://www.dr.dk/nyheder/indland/paa-gaatur-med-borgmesteren-i-en-moerk-ghetto-vil-du-lade-din-datter-gaa-her-paa-vej

Regeringens ghettoudspilSe temaIndlandPå gåtur med borgmesteren i en mørk ghetto: Vil du lade din datter gå her på vej hjem fra byen?
Peter Sørensen (S) har et af landets 16 hårdeste ghetto-områder i sin kommune.
- Jeg har altid sagt, at lovgivningen på ghettoområdet i mange retninger er fin.
Men det med at rive boliger ned… Det vil gøre ondt ind i knogler og marv, hvis vi skal rive boliger ned, fortæler Horsens borgmester Peter Sørensen (S) .
Af Mads Korsager Nielsen21.
nov.
2018 kl.
20.
51Bemærk: artiklen er mere end 30 dage gammelLæs opMørket har sænket sig over Sundparken i Horsens.
Siden 2010 har de gule murstensblokke været fast inventar på ghettolisten.
Dermed er Sundparken blandt landets 16 hårdeste ghettoområder og en af de bebyggelser, hvor der måske skal rives ned ifølge regeringens ghettoplan.
Byens borgmester kommer her tit, fortæller han.
Også efter mørkets frembrud.
Placeringen på ghetto-listen er for mange af de lokale en smule komisk.
Selv låser socialdemokraten Peter Sørensen ikke sin bil, hver gang han parkerer på Hybenvej, som adressen lyder.
Han er aldrig blevet bestjålet.
Faktisk er der slet ikke noget at være bange for i Sundparken, forsikrer han.
De 577 boliger er hverken beboet af røvere, voldsmænd eller bandekriminelle.
Men her er for mange, der ikke har et arbejde.
Helt nøjagtigt 133 for mange, ifølge den seneste ghettoliste.
DR Nyheder skriver fra SundparkenDR Nyheder skriver om livet i Sundparken i Horsens, indtil Folketinget torsdag stemmer om regeringens ghettoplan.
Sundparken i Horsens er blandt de 16 ‘hårde ghettoområder’, der ifølge planen står til at skulle rive boliger ned.
Der bor 1.
482 mennesker i Sundparkens 577 familieboliger.
For at opfylde ghettoplanen, skal der rives op mod 347 familieboliger ned i boligområdet.
En ny tillægsaftale åbner dog for, at det tal kan blive mindre.
Sundparken optræder på ghettolisten, fordi for mange af beboerne i forhold til ghetto-kriterierne står uden for arbejdsmarkedet (133 personer for mange), har grundskolen som uddannelse (121 for mange), og der bor for mange af ikke-vestlig oprindelse (282 for mange).
Der står 839 mennesker på venteliste til en bolig i Sundparken.
Kilde: Danmarks Almene Boliger, AB Odinsgaard.
DR Nyheder tog Peter Sørensen (S) med på en aftentur ind i Sundparken for at se, om Horsens-borgmesteren kender sin ghetto.
Vi går en tur i en hård ghetto efter mørkets frembrud.
Er du sikker på, at det er en god ide?
- Ja, hundrede procent.
Jeg kommer her både om aftenen og i weekenden.
Og det er ikke altid, jeg låser bilen, når jeg går fra den.
Sundparken er et fantastisk sted.
Lige så fint som Egebjerg, som er den lille by, jeg selv bor i.
Jeg har både pung, kamera og telefon med.
Er det klogt?
- Det eneste du skal være bekymret for er, om der er dækning nok.
Det kniber med 4G-dækningen visse steder i kommunen.
Jeg kan med sikkerhed sige, at her er ikke mere kriminalitet end gennemsnitligt i Horsens Kommune.
Faktisk er der i perioder mindre kriminalitet her.
Ser man på gennemsnittet over flere år, lyser Sundparken overhovedet ikke op hvad angår kriminalitet.
Sundparken må være din største hovedpine som borgmester i byen?
- Der er nogle, der kalder det en ghetto.
Det er ikke os.
Men her er for mange, der er uden for arbejdsmarkedet, og det forsøger vi at fokusere på.
Ellers adskiller det her boligområde sig ikke i forhold til kriminalitet eller tryghed.
Men her er et problem og det er, at for mange er uden for arbejdsmarkedet.
Ville du turde lade dine børn gå igennem Sundparken en nat på vej hjem fra julefrokost?
- Ja.
En af min datters bedste veninder bor her.
Der har min datter overnattet et hav af gange - også efter julefrokost - fordi det her er tættere på byen, end der hvor vi bor.
Så ja, jeg tør bestemt lade hende stå af en taxa og gå igennem her sammen med veninderne.
Mine døtre er kommet meget her i kvarteret.
Bliver du ked af det, hvis bulldozerne rykker ind i Sundparken?
- Jeg har altid sagt, at lovgivningen på ghettoområdet i mange retninger er fin.
Men det med at rive boliger ned… altså, Sundparkens lejligheder er gode, de er fint sat i stand og vi mangler boliger overalt i kommunen.
Det vil gøre ondt ind i knogler og marv, hvis vi skal rive boliger ned.
- Derfor er vores plan, sammen med boligforeningen, først og fremmest at gå efter at sælge familieboliger og dermed nedbringe andelen, så den følger lovgivningen.
Nu ser det ud til, at der er en åbning i lovgivningen, så man kan reducere mængden og det har vi sat os for.
- Men selv om vi får flere i arbejde, så kommer vi ikke af ghettolisten og det er synd for de mennesker, der bor her.
Du er socialdemokrat.
Er det ikke svært for dig at sluge, at dit moderparti stemmer for lovforslaget, der kan medføre nedrivning?
- Nej, egentlig ikke.
Selve intentionen bag lovgivningen er jeg tilhænger af et langt stykke hen ad vejen.
Ikke mindst for børnenes skyld.
Som samfund kan vi ikke acceptere, at børn vokser op i familier med en større risiko for et ringere liv end dem, der bor 500 meter herfra.
- Det jeg opponerer mod er værktøjerne.
Mange af værktøjerne er stærke, men at rive boliger ned alle steder giver ikke mening.
Omvendt må jeg anerkende, at det er svært at acceptere, at der er områder, hvor politi og brandvæsen ikke kan komme frit.
Bare ikke her.
Sundparken har et butikstorv med syv lejemål.
Borgmester Peter Sørensen (tv) bliver inviteret indenfor hos den nyåbnede slagter, der gerne vil have borgmesteren med på et billede.
Pizza Town ligger på Sundparkens butikstorv.
Det samme gør Rema 1000, Røde Kors samt et fitness-torv for kvinder.
Ejeren af Pizza Town spørger, om han må tage et billede sammen med borgmesteren.
1 / 2Sundparken har et butikstorv med syv lejemål.
Borgmester Peter Sørensen (tv) bliver inviteret indenfor hos den nyåbnede slagter, der gerne vil have borgmesteren med på et billede.
1 / 2Pizza Town ligger på Sundparkens butikstorv.
Det samme gør Rema 1000, Røde Kors samt et fitness-torv for kvinder.
Ejeren af Pizza Town spørger, om han må tage et billede sammen med borgmesteren.
2 / 2FacebookTwitterKopier linkEmner:Bolig|Socialforhold|Socialdemokraterne|Horsens|Peter Sørensen (politiker, Horsens)




https://www.dr.dk/nyheder/indland/tidligere-bandemedlem-og-rocker-svarede-paa-spoergsmaal-deres-had-til-en-forsvinder






https://www.dr.dk/sporten/fodbold/bendtner-fortsaetter-i-rosenborg-trods-faengselsstraf

FodboldBendtner fortsætter i Rosenborg trods fængselsstrafRosenborg står fortsat bag Nicklas Bendtner, der onsdag opgav at anke sin fængselsdom på 50 dage.
Rosenborg støtter Nicklas Bendtner på trods af voldsdommen.
21.
nov.
2018 kl.
20.
07 | opdateret 21.
nov.
2018 kl.
20.
54Bemærk: artiklen er mere end 30 dage gammelLæs opFodboldspilleren Nicklas Bendtner er stadig ansat i den norske klub Rosenborg, selv om han onsdag accepterede sin fængselsstraf for vold og har udsigt til at skulle afsone en dom på 50 dages fængsel.
Det slår Rosenborg fast i en udtalelse på klubbens hjemmeside.
- Nicklas har beklaget hændelsen, og han tager sin straf.
Når vi begår fejl, er det vigtigt, at vi tager ansvar for vores handlinger.
Nicklas Bendtner er stadig ansat hos os i Rosenborg Ballklub.
Læs også:Bendtner dropper at anke voldsdom- Det ændrer dommen i Danmark ikke på.
Vi er støttende og tager vare på vores ansatte, lyder det fra Rosenborgs daglige leder, Tove Moe Dyrhaug, på klubbens hjemmeside.
Bendtner valgte i første omgang at anke sin dom, men onsdag ændrede Bendtner holdning og gennem sin forsvarer, advokat Anders Németh, valgte han at frafalde anken.
- Nicklas er ikke enig i afgørelsen fra byretten, men har besluttet at lægge sagen bag sig og fokusere på sin klub og familie.
- Det er en beslutning, jeg har fuld forståelse for, og jeg har derudover ikke yderligere kommentarer, skrev Anders Németh i en sms til Ritzau.
Læs også:Landstræner: 'Bendtner er velkommen på landsholdet efter afsoning'Lørdag 8.
september havde Bendtner været i byen med modelkæresten Philine Roepstorff, og ud på natten satte parret sig ind på bagsædet af en taxi i det centrale København.
Da chaufføren ifølge Bendtner kørte en uhensigtsmæssig rute, valgte parret at forlade vognen.
Vel at mærke uden at betale regningen på 52 kroner.
Det gjorde chaufføren vred, og da han nogle minutter senere kastede en dåse efter Bendtner og kæresten, gik den kendte fodboldspiller til angreb.
Læs også:DBU: Bendtner kan stadig spille på landsholdet efter afsoningBendtner slog chaufføren, så han faldt, og mens chaufføren lå ned, blev han sparket af Rosenborg-spilleren, vurderede retten.
Sammenstødet medførte, at chaufføren brækkede sin kæbe.
Bendtner kom til Rosenborg i marts 2017 og har siden været med til at vinde to mesterskaber med klubben.
/ritzau/FacebookTwitterKopier linkEmner:Nicklas Bendtner (fodboldspiller)|København|Anklagemyndigheden|Twitter




https://www.dr.dk/sporten/fodbold/dribler-med-datoer-derfor-giver-det-mening-bendtner-droppe-ankesag-nu

FodboldDribler med datoer: Derfor giver det mening for Bendtner at droppe ankesag nuFodboldspilleren kan nå at spille pokalfinale og være med i sæsonopstarten.
(ARKIV) Nicklas Bendtner (tv.
) og hans forsvarer Anders Nemeth ankommer til Københavns Byret, fredag den 2.
november 2018.
 Af Kasper Duncan Gram (Video)21.
nov.
2018 kl.
19.
42Bemærk: artiklen er mere end 30 dage gammelLæs opFodboldspilleren Nicklas Bendtner har i dag opgivet at anke den dom, som han blev idømt i byretten for at have overfaldet en taxachauffør.
Dermed skal han afsone 50 dages fængsel, som tvinger ham væk fra hverdagen i sin norske klub, Rosenborg.
- En fængselsdom på 50 dage vil ikke blive overført til Norge, så han kommer til at afsone på dansk grund, fortæller Henning Fuglsang Sørensen, der er lektor ved Juridisk Institut på Syddansk Universitet.
Rosenborg har allerede slået fast, at dommen ikke får konsekvenser for den danske angribers fremtid i klubben.
Og ved at vælge at tage sin straf frem for at føre en ny retssag, kommer Bendtner til at afsone, mens der er sæsonpause i Norge.
Rammer lige i den norske pauseRosenborg spiller sæsonens sidste kamp ude mod tyske RB Leipzig den 13.
december.
De nykårede norske mestre ligger dog sidst i Europa Leagues gruppe B og kan ikke kvalificere sig til turneringens første vind-eller-forsvind-runde den 14.
februar 2019.
Derfor er årets sidste vigtige kamp pokalfinalen mod Strømsgodset søndag den 2.
december, mens den norske turnering først begynder den nye sæson den 31.
marts 2019.
Her burde Bendtner for længst have afsonet sin dom, for han vil formentlig snart blive indkaldt af Kriminalforsorgen, vurderer Henning Fuglsang Sørensen:- Når det er en voldsdom har man bestemt, at man skal indkaldes med et forkortet varsel.
Så fra han får besked om, at han skal påbegynde afsoning, til han skal møde op, får han kun ti dage.
Det normale varsel er mindst 30 dage.
Iværksættelsesbekendtgørelsen§ 11.
Den dømte skal indkaldes med en frist på mindst 1 måned før datoen for fremmøde, jf.
dog stk.
2-5.
Stk.
2.
Indkaldelse kan ske med en frist på mindst 10 dage før datoen for fremmøde, hvis1) hovedforholdet i dommen er en overtrædelse af straffelovens § 119, stk.
1 (for så vidt angår vold) § 123 (for så vidt angår vold), § 192 a, stk.
1, nr.
1, jf.
stk.
3, § 216, § 225, jf.
§ 216, eller §§ 244-246, eller lov om knive og blankvåben m.
v.
§ 7, stk.
1, jf.
§ 1 (for så vidt angår besiddelse af kniv på offentligt tilgængeligt sted).
Kilde: RetsinformationFodlænke kan holde Bendtner ude af fængsletEn dom på 50 dage afsones i et åbent fængsel eller arrest.
Men der kan være en tredje mulighed:- Længden på hans dom opfylder de formelle betingelser omkring, hvor lang en straf skal være, for at man kan bruge en fodlænke, oplyser Henning Fuglsang Sørensen, der dog ikke kan vurdere, hvorvidt Bendtner kvalificerer sig til ordningen.
Afsoning med fodlænke må ikke ske i et midlertidigt hjem som et hotel eller herberg, så fodboldspilleren vil i så fald skulle indlogere sig i en bolig, hvor han kun vil kunne bevæge sig uden for i nogle skemalagte tidsintervaller.
Ud over de 50 dages fængsel skal Nicklas Bendtner også betale retssagens omkostninger samt en erstatning på 11.
000 kr.
til taxachaufføren.
FacebookTwitterKopier linkEmner:Nicklas Bendtner (fodboldspiller)|Fodbold|Norge|Kriminalitet|Europa League




https://www.dr.dk/nyheder/regionale/sjaelland/bandidos-nabo-glaeder-sig-til-rockerne-flytter-den-bedste-julegave-man

SjællandBandidos’ nabo glæder sig til, rockerne flytter: Den bedste julegave, man kan forestille sigMens Bandidos rømmer huset i det indre Holbæk glæder naboerne sig.
Dorte Lund Nielsen bor meget tæt på Bandidos' klubhus i Østerstræde i det indre Holbæk.
Det glæder hende, at rockergruppen måske flytter.
 DR)Af Sten Jørgensen og Ann Smed Madsen21.
nov.
2018 kl.
20.
09Bemærk: artiklen er mere end 30 dage gammelLæs opI snart fem et halvt år har beboere på Østerstræde i Holbæk haft en uønsket nabo.
Rockergruppen Bandidos’ tilstedeværelse har i flere år betydet slagsmål i gaden, mere politi og utryghed blandt naboerne.
- Det har jo altid været en meget stille, rolig og hyggelig gade, hvor folk kom hinanden ved og kendte hinanden.
Så det har altid været meget trygt at bo her, siger Dorte Lund Nielsen, der har boet i Østerstræde i 40 år.
Men da rockerne for fem år siden flyttede ind i nummer fire i den lille gade, Østerstræde blev beboerne i gaden i det indre Holbæk ekstra nysgerrige på, hvem der flyttede ind.
- Man blev først rigtig opmærksom på, hvem det var, da vinduerne blev lukket til og der blev sat en stor jernport op.
Så var rygterne der, at det var Bandidos, og det kunne vi også hurtigt se.
Siden har der været slagsmål, der er blevet smidt molotovcocktails og senest blev der for knap en måned siden detoneret en håndgranat i Østerstræde nummer fire.
- Det har været meget utrygt.
Det har især været om aftenen efter mørkets frembrud, at det har foregået.
Det har ikke været spændende.
Der har været råb og skrig og slåskampe hernede, fortæller Dorte Lund Nielsen.
Hun siger også, at rockerne ikke har generet beboerne i gaden personligt, men en konflikt mellem Bandidos og en gruppe unge fra en anden del af byen har eskaleret balladen.
Turbulent tid slutterMen nu ser det ud til, at Bandidos er på vej ud af deres klubhus.
I weekenden var det store-flytte-dag i huset.
Rockerne havde bedt politiet om tilladelse til at tømme deres hus på Østerstræde, hvor der ellers er både opholdsforbud og visitationszone.
- De har tilkendegivet, at de er i gang med at flytte, og der står stadig et enkelt flyttelæs tilbage.
Derved fortsætter vi vores indsats i området, sagde politiinspektør ved Midt- og Vestsjællands Politi Michael Flemming Rasmussen i mandags.
- Jeg blev selvfølgelig rigtig glad, og jeg tror generelt over hele linjen på vejen, at folk er lettede over, at det er lykkedes, fordi det er en landskendt problematik, at det er svært at få sådan nogle grupper ud, når de først er kommet ind, siger Dorte Lund Nielsen i dag.
Og selvom hun glæder sig til, at Østerstræde ikke længere skal være præget af rockerborg og konstant politiovervågning, så kommer hun alligevel til at savne politiets tilstedeværelse bare en lille smule:- Det er da rart, at man ikke skal føle sig overvåget, men samtidig har det også haft en positiv effekt, for vi har følt os mere sikre specielt om natten, siger hun og fortsætter:- Det er både med smil, men også med lidt tårer, for politiet har virkelig gjort en stor indsats, det har de.
Hun tror, de andre beboere i gaden er ligeså glade for, at rockerne er på vej ud.
- Det har været rigtigt dejligt for os alle sammen.
Generelt her på vejen er det nok den bedste julegave, man kan forestille sig, man kan få - i år i hvert fald.
Torsdag udløber betingelserne for opholdsforbuddet på og visitationszonen omkring ejendommen.
- Jeg håber, der bliver stille og roligt hernede igen, at vi kan få den gamle idyl tilbage, og få det grimme rygte vendt til noget positivt igen, siger Dorte Lund Nielsen.
Læs også:Håndgranat detoneret i boligkvarter i Holbæk: 'Angsten skal ikke styre det'FacebookTwitterKopier linkEmner:Bandidos|Midt- og Vestsjællands Politi|Holbæk|Sjælland|Politi




https://www.dr.dk/nyheder/indland/draebt-eks-bandeleder-var-igennem-exit-program-saadan-fungerer-det

Nedim Yasar dræbtSe temaIndlandDræbt eks-bandeleder var igennem exit-program: Sådan fungerer detSiden 2011 har staten tilbudt et program, der kan få personer væk fra rocker- og bandemiljøet.
Efter drabet på Nedim Yasar vil justitsminister Søren Pape Poulsen (K) havde undersøgt, om exit-programmerne og beskyttelsen af tidligere kriminelle fungerer godt nok.
Af Christina Nordvang Jensen21.
nov.
2018 kl.
19.
22Bemærk: artiklen er mere end 30 dage gammelLæs opEt farvel til rocker- eller bandemiljøet kan blandt andet ske gennem statens såkaldte exit-programmer, som politi, kommuner og Kriminalforsorgen står for.
Det skete også for den afdøde Nedim Yasar, der blev skudt mandag aften efter en reception for hans nye bog 'Rødder'.
Han døde i går af sine kvæstelser.
Han var tidligere leder af banden Los Guerreros, der var støttegruppe til Bandidos, men i 2012 valgte han at blive en del af et exit-program, da han sad i fængsel.
Både i hans nye bog og i interviews har han beskrevet sit forløb.
Ifølge ham var det exit-programmet, der fik ham til at tage skridtet ud af kriminalitet.
Justitsminister Søren Pape Poulsen (K) og statsminister Lars Løkke Rasmussen (V) vil efter drabet på den 31-årige Nedim Yasar undersøge, om der bliver gjort nok for de personer, der vil ud af kriminalitet.
Men hvad går et exit-program egentlig ud på?
Neden for kan du få et overblik over, hvilke faser man overordnet går igennem.
Læs også:Tidligere bandeleder er dræbt af skud i KøbenhavnTilmeldingenTilmeldingen til et exit-program kan enten foregå ved, at man selv henvender sig til den lokale exit-enhed i en politikreds, eller at politiet henvender sig og spørger, om den pågældende person kunne være klar på at komme ud af det kriminelle miljø.
Ifølge Allan Aarslev, politikommissær ved Østjyllands Politi, sker det ofte, hvis personen er i fængsel og afskåret fra sin omgangskreds, hvilket var tilfældet med Nedim Yasar.
Den lokale exit-enhed består af repræsentanter fra både politiet, de relevante kommuner og Kriminalforsorgen.
Motivationen testesInden en person for alvor kan køres ind i et exit-program, testes personens motivation for at forlade det kriminelle miljø.
Ifølge Allan Aarslev er motivationen altafgørende.
- Derfor er der en lang fase, hvor vi kigger på, om de er motiverede til at forlade kriminalitet, og også om vi kan tilbyde dem de rigtige ting.
Motivationen er faktisk det eneste, vi kræver af dem.
De skal ikke fortælle os om, hvad der er foregået i de kriminelle bandemiljøer, de går ud af, fordi det er en væsentlig del af sikkerheden.
Læs også:Pape og Løkke efter drab på tidligere bandeleder: Vil se exit-programmer efter i sømmeneI Nedim Yasars tilfælde blev motivationen blandt andet testet ved, at han blev sat i isolation i ti dage, da han sad fængslet.
- Efterfølgende blev jeg rykket til et andet fængsel, der var mere sikkert for mig.
Jeg sad jo i en bandeafdeling, så man var bange for, at de ville hævne sig på mig, fordi jeg havde trukket mig ud af miljøet.
Da jeg rykkede fængsel, begyndte mit exit-program, fortalte han til P1 Eftermiddag sidste år.
Nedim Yasar var leder af banden Los Guerreros, der var støttegruppe til Bandidos, inden han forlod den kriminelle løbebane.
SamarbejdsaftalenNår en person er vurderet egnet af den lokale exit-enhed i politikredsen, bliver der lavet en såkaldt samarbejdsaftale.
Den beskriver, hvilke tiltag der skal iværksættes, hvilke myndigheder der har ansvaret for at gennemføre dem, og hvilke krav der stilles til den pågældende person, der er i programmet.
Det varierer fra person til person, men der bliver blandt andet set på hjælp til uddannelse, bolig, arbejde, misbrugsbehandling, identitetsskifte mm.
SikkerhedsvurderingenI forbindelse med exit-programmet laver politiet en sikkerhedsvurdering for at finde ud af, hvilke trusler der kan være, og hvordan de skal håndteres, når den tidligere kriminelle skal ud i samfundet igen.
I Nedim Yasars tilfælde vurderede politiet, at han skulle gemmes væk.
Ifølge Nedim Yasar havde politiet aflyttet flere telefoner, hvor der direkte blev hentydet til, at man ville likvidere ham, når han kom ud af fængslet.
Derfor blev han sendt i sommerhus i en periode, efter hans afsoning var afsluttet.
- Jeg måtte ikke kontakte min familie eller min daværende kæreste, som jeg har en søn med.
De eneste, jeg talte med, var kommunen og politiet, fortalte Nedim Yasar til P1 Eftermiddag sidste år.
Læs også:Ekspert om drab på forfatter: Nogen har ment, at han har snakket for megetEnsomhedenNår en kriminel kommer ind i et exit-program, bliver personen forberedt på, at det kan blive et meget ensomt forløb.
Personen går fra at være en del af et fællesskab til at sidde alene og have sagt farvel til en stor del af sit liv.
For Nedim Yasar var ensomheden en de sværeste ting, fortalte han sidste år til P1 Eftermiddag.
Det var i sommerhuset, at ensomheden for alvor ramte ham.
I første omgang tænkte han, at det lød dejligt at komme i sommerhus.
Så kunne han gå ture, slappe af og sole sig.
- Men efter fire dage var jeg ekstremt ensom.
Det blev en psykologisk kamp for mig.
Om jeg kunne klare det, eller om jeg skulle vende tilbage til mit gamle miljø.
Det var en kamp, jeg skulle kæmpe alene.
Og det havde min exit-koordinator også sagt til mig.
At jeg skulle vide, at hvis jeg sagde ja til programmet, ville jeg mærke en ensomhed, som jeg aldrig havde mærket før.
En ensomhed, der måske ingen ende ville få, forklarede han til P1 Eftermiddag sidste år.
VarighedenDet kan svinge meget, hvor lang tid et exit-forløb varer alt efter, hvor meget hjælp og sikkerhed, der er behov for.
De fleste forløb er ifølge Rigspolitiet afsluttet efter 12 til 24 måneder.
Tal fra Rigspolitiet viser, at 60 personer i 2014 og 2016 gennemførte et exitforløb udenfor fængslet.
30 blev afbrudt.
Allan Aarslev, politikommissær ved Østjyllands Politi, fortæller, at succeskriteriet for ordningen er, at personerne holder sig fra kriminalitet.
- Det her er ikke et program, hvor vi skal have dømt folk for kriminalitet.
Det er kun et spørgsmål om at få hjulpet dem ud af det, siger han.
Læs også:Politiet søger motiv og vidner til drabet på Nedim YasarFacebookTwitterKopier linkEmner:Det Konservative Folkeparti|Lars Løkke Rasmussen (politiker)|Søren Pape Poulsen (politiker)|Kriminalitet|Jylland




https://www.dr.dk/nyheder/regionale/nordjylland/valgt-ind-i-byraadet-praecis-et-aar-siden-nye-politikere-er-glade

NordjyllandValgt ind i byrådet for præcis ét år siden: Nye politikere er glade for deres indflydelseDR har bedt en række nyvalgte politikere gøre status et år efter kommunalvalget.
Socialdemokratiet i København holder valgfest på valgdagen under Kommunalvalget 2017 i Amager Bio.
Af Klaus Videbæk, Martin Møller Geertsen og Bendt Godtberg21.
nov.
2018 kl.
19.
17Bemærk: artiklen er mere end 30 dage gammelLæs op- Jeg skal være ærlig at sige, at jeg ikke havde regnet med at blive valgt ind.
Og da jeg så mit navn på listen over de valgte kandidater på valgnatten, blev jeg mildest talt ligbleg.
Sådan lyder det fra Tobias Dinesen - 20 år og byrådsmedlem for Venstre i Lolland Kommune.
Han er en af de 816 personer, der for præcist et år siden fik at vide, at de for første gang havde fået stemmer nok til en plads i en landets 98 kommuner.
Nogle af de valgte havde aldrig prøvet at stille op før – andre havde kæmpet for det i årevis.
Det er vokset på mig, og jeg elsker det mere og mere.
Tobias Dinesen - 20 år (V), Lolland KommuneMen fælles for de ni kandidater DR har talt med her et år efter er, at de er glade for, at de stillede op.
Det gælder også 20-årige Tobias Dinesen, der ovenpå chokket over at være valgt hurtigt fik ansigtskuløren tilbage igen.
- Det er vokset på mig, og jeg elsker det mere og mere.
Jeg har fundet ud af, at det at være med til at gøre Lolland til at bedre sted at være, betyder meget for mig, siger han.
Også indflydelse til de nyeSelvom han blot er 20 år og ikke nyder godt af en post som hverken borgmester eller formand for et politisk udvalg eller parti, føler han også, at der bliver lyttet til det, han siger i byrådssalen.
- Jeg har haft indflydelse, slår han fast.
- I vores budgetforhandlinger har jeg blandt andet være med til at føre penge til skoleområdet og ældreområdet, og det kan man ikke andet end være stolt af som politiker, siger Tobias Dinesen (V), der også nævner et erhvervsfremstød på Lolland som en politisk succes.
Samme oplevelse af indflydelse har 31-årige Lisbeth Torfing (Ø) fra Horsens.
Hun er som medlem af Enhedslisten den eneste repræsentant for sit parti blandt de 27 byrådsmedlemmer i den østjyske kommune.
Men det betyder ikke, at hendes rolle er ligegyldig, siger hun.
- På en måde betyder det, at jeg er alene, at jeg har mindre indflydelse.
Men jeg synes også, at det gør en stor forskel, at der er nogen, der er kritiske.
Og der er også masser af sager, hvor jeg stemmer for.
Dem er der faktisk langt flest af, siger Lisbeth Torfing.
FAKTA: Det tjener politikerne i kommunalpolitikSom kommunalpolitiker får man et fast vederlag på mindst 89.
314 kroner årligt.
Hvis du bor i en kommune med over 80.
000 indbyggere er beløbet dog 107.
178 kroner, mens man i Københavns Kommune får 125.
039 kroner.
Derudover kan man få tillægsvederlag, hvis man for eksempel har børn under ti år eller sidder med i et særligt udvalg eller er udvalgsformand.
Kilde: Retsinformation.
dkForsker: Godt nyt for alle os andreSpørger man kommunalforsker ved Syddansk Universitet Ulrik Kjær er det positivt, at mange af de nyvalgte politikere tilsyneladende er glade for deres arbejde i byrådene.
- Det er godt for alle os andre, at dem der er valgt ind, gerne vil, siger han.
Udefra set kan en uge spækket med dagsordener, bilag og timelange møder i byrådet og politiske udvalg nemlig godt virke lidt tørt for de fleste.
- På papiret er vilkårene jo ikke altid så gode, siger Ulrik Kjær.
Læs også:Et halvt år efter kommunalvalget: 21 politikere har søgt om orlov- Mange af politikerne bruger op mod 20 timer om ugen, og de løber tit og ofte ind i at skulle træffe upopulære beslutninger, hvor de borgere, der vinder, ikke altid roser dem, mens de borgere, der taber, ikke holder sig tilbage for at give kommunalpolitikerne kritik.
- Så umiddelbart er der meget bøvl og meget brok, men man har jo indflydelsen og muligheden for at påvirke det samfund, man bor i.
Derfor er kommunalpolitikerne generelt glade for at være med.
Arbejdspuklen skal ikke blive for storDer er dog ingen tvivl om, at arbejdsbyrden for kommunalpolitikerne er steget over de seneste år, og derfor bør man også holde øje med, at opgaverne ikke bliver uoverstigelige for de mennesker, vi vælger ind.
I dag er rundt regnet otte ud af ti politikere klar til at stille op igen, når deres periode udløber, men det kan ændre sig, hvis politikerne føler sig for pressede, siger Ulrik Kjær.
- Arbejdspresset er vokset over de seneste par årtier, og det skal man nok være opmærksom på.
Som kommunalpolitiker vil man gerne træffe et valg om at lukke en skole for eksempel på et så oplyst et grundlag som muligt, så mange bruger rigtig meget tid på at sætte sig ind i tingene, lyder det.
Danskerne skal senest til stemmeurne igen den 26.
maj, hvor der er valg til Europa-Parlamentet.
Inden da kan der dog blive udskrevet folketingsvalg.
FacebookTwitterKopier linkEmner:Europa-Parlamentet|Lokalpolitik|Lolland|Lolland Kommune|Valg og folkeafstemninger




https://www.dr.dk/nyheder/udland/red-barnet-85000-boern-i-yemen-kan-vaere-sultet-ihjel-paa-under-fire-aar

UdlandRed Barnet: 85.
000 børn i Yemen kan være sultet ihjel på under fire årHalvdelen af Yemens befolkning er i risiko for at blive ramt af hungersnød.
Mange af Yemens mindste sulter.
85.
000 kan være døde af sult på under fire år.
Af Andreas Lindqvist21.
nov.
2018 kl.
18.
45Bemærk: artiklen er mere end 30 dage gammelLæs opDe seneste års borgerkrig er gået hårdt ud over befolkningen i Yemen, ikke mindst den halvdel der udgøres af børnene.
Men den helt store dræber blandt de allermindste er ikke skud og bomber, ifølge organisationen Red Barnet.
Det er underernæring.
Ifølge et nyt estimat fra organisationen er anslået 85.
000 børn under fem år således døde af sult eller afledte sygdomme, siden borgerkrigen tog fart i april 2015.
Krigen i YemenSiden foråret 2015 har der været krig i Yemen mellem houthi-oprørerne og den internationalt anerkendte regering ledt af præsident Hadi.
Houthioprørerne kontrollerer hovedstaden Sanaa og de folkerige provinser i den nordlige og vestlige del af landet og får støtte af Iran.
Den anden part udgøres af regeringstropper støttet af en saudiarabisk ledet koalition.
Ifølge FN har borgerkrigen udviklet sig til den største humanitære krise i verden.
Mere end tre millioner mennesker er internt fordrevne, og titusindvis af civile er blevet dræbt.
Red Barnet har været aktive i landet siden 1965 og har ifølge egne tal leveret mad til 140.
000 børn og behandlet mere end 78.
000 børn for underernæring siden krisens begyndelse.
Det er flere end antallet af 0-5 årige i København, Århus og Aalborg lagt sammen.
Udregningen af dødsofre bygger Red Barnet på Unicef-tal, som viser at 1.
314.
679 børn under fem år led af behandlingskrævende underernæring i perioden.
Af dem er 85.
000 sandsynligvis sultet ihjel, vurderer organisationen ud fra et gennemsnit af dødeligheden i fire forskellige videnskabelige studier.
- Omkring 100 børn mister livet hver dag af sult.
Infrastrukturen er smadret, der kommer for lidt mad ind og sikkerhedssituationen er elendig for familier og børn.
De tre faktorer spiller sammen og går hårdt ud over de mindste, siger Red Barnets katastrofechef Kristine Mærkedahl Jensen.
Samtidig medfører vandforsyningens sammenbrud, at børnene bliver syge af eksempelvis kolera og har mindre at stå imod med.
- Når de er svækket i forvejen og samtidig er sultne, ser vi de her ret høje dødstal blandt de helt små, siger Kristine Mærkedahl Jensen.
Kampene fortsætter ufortrødentIntet tyder desværre på, at situationen er i bedring.
Den vigtige havneby Hodeida, hvorigennem størstedelen af fødevareimporten kommer, blev sidste år blokeret af den saudiarabisk-ledede koalition, som kæmper med Houthioprørerne.
Siden har kampe om byen medført, at der ifølge Red Barnet kommer 55.
000 ton færre madvarer ind i landet hver måned.
Det havde været nok til at brødføde over fire millioner mennesker.
En soldat fra Yemens regeringsstyrker går gennem et krigshærget industrikvarter i Hodeida.
Mandag forlød det, at houthioprørerne ville gå med i en våbenhvile, men i går fortsatte kampene ufortrødent i Hodaida, og rapporteres til at være de værste hidtil.
Læs også:Yemens houthi-oprørere melder stop for angrebMange er allerede flygtet ud af byen, men Red Barnet anslår at 150.
000 børn stadig er fanget i krigshelvedet.
14 millioner mennesker, halvdelen af befolkningen, vurderes af FN til at være truet af hungersnød i Yemen.
Derfor forbereder Red Barnet sig også på det værste.
- Jeg ville ønske, at vi var i en position til at sige, at vi kan se tingene ændre sig.
Men det kan vi ikke, som det er lige nu, så vi forholder os derefter, siger katastrofechefen.
Forbereder sig på hungersnødDet store spørgsmål nu er, hvornår der bliver tale om en egentlig hungersnød i landet.
At udråbe sådan en kræver at nogle bestemte formelle kriterier er opfyldt.
Problemet er, at landets sundhedsvæsen er så meget i knæ, at det er svært at få data og statistik om situationen, som skal ligge til grund.
- Vi forbereder os på en fuld hungersnød, men det er også ret politisk at erklære sådan en, siger Kristine Mærkedahl Jensen.
Læs også:Organisationer i fælles opråb om konflikt i Yemen: Vi står foran en brutal eskaleringOm en formel hungersnød er deklareret eller ej, er situationen dog lige desperat for Yemens borgere.
I løbet af næsten fire års krig har de brugt alle de muligheder de havde, deriblandt at sælge hvad de kunne af ejendele for at købe mad, der er blevet dobbelt så dyr siden 2015.
- Om der er hungersnød eller ej, er sådan set ligegyldig for de enkelte familier og specielt de forældre, som skal se deres børn i øjnene, imens de sulter ihjel, siger katastrofechefen.
Alvorlig underernæring er særligt farligt, når barnet i forvejen er svækket af sygdom.
FacebookTwitterKopier linkEmner:Red Barnet|Yemen|København|Krige og væbnede konflikter|Forenede Nationer




https://www.dr.dk/nyheder/politik/mette-frederiksen-politiet-skal-ikke-give-forbud-til-danske-hjemloese-0

Hjemløse-lejreSe temaPolitikMette Frederiksen: Politiet skal ikke give forbud til danske hjemløseS-formand vil have justitsministeren til at indskærpe zoneforbud over for politiet.
Formanden for Socialdemokratiet, Mette Frederiksen, vil have justitsministeren til at indskærpe over for politiet, at zoneforbuddet for bekæmpe utryghedskabende hjemløse-lejre.
Kravet kommer efter at danske hjemløse er blevet ramt og bortvist fra deres kommune.
Af Rasmus Lindegård Hansen21.
nov.
2018 kl.
20.
07Bemærk: artiklen er mere end 30 dage gammelLæs opDe danske hjemløse skal kunne sove i fred uden at frygte, at de bliver smidt ud af kommunen.
Det mener socialdemokraternes formand, Mette Frederiksen, efter at flere danske hjemløse er blevet ramt af det udvidede zoneforbud.
- Det er helt uholdbart, at zoneforbuddet rammer danske hjemløse.
Nu nærmer vinteren sig, og jeg vil som socialdemokrat ikke være med til, at danske hjemløse, som er tvunget til at sove på gaden, fordi de ikke har en bolig, kan blive smidt ud af deres egen by.
Det er helt uholdbart, siger Mette Frederiksen (S).
Læs også:Politiet har sigtet knap 400 personer for at lave "utryghedsskabende lejre"Derfor vil hun have justitsminister Søren Pape Poulsen (K) til at give politiet klar besked om, hvordan zoneforbuddet skal fortolkes.
- Politiet skal afdække, om der er tale om permanente lejre.
Og fordi et par danske hjemløse lægger sig på noget pap sammen, fordi det er koldt at sove der, er det jo ikke en lejr, og da slet ikke en permanent lejr, siger Mette Frederiksen.
Kravet kommer efter at flere danske hjemløse er blevet ramt af zoneforbuddet.
Hjemløse Morten blev bortvist fra KøbenhavnFor tre uger siden blev Morten Normann Jacobsen, der er hjemløs, en morgen vækket af politiet.
Han havde i fællesskab med en anden hjemløs sovet på gaden ved Rundetårn.
De fik begge en bøde på 1.
000 kroner og tre måneders zoneforbud mod at opholde sig i Københavns kommune.
- Jeg fået tre måneders forbud mod at opholde mig i København.
Jeg må godt komme her, hvis jeg skal til lægen, men jeg må ikke stå her og nyde en kop kaffe eller købe et par sko, siger Morten Normann Jacobsen, da DR Nyheder taler med ham.
Læs også:Hundredvis tændte fakler imod bortvisning af hjemløse: 'Det er jo fuldstændig hjernedødt'I sagen om Morten Normann Jacobsen og hans kammerat vurderede politiet, at de havde slået lejr i det offentligt rum.
Men det har ifølge Mette Frederiksen aldrig været sådan loven skulle fortolkes.
- Det blev faktisk sagt, dengang vi lavede loven, at det ikke var med henblik på at straffe helt almindelige hjemløse som Morten eller andre, som har været fremme i pressen, siger hun.
- Mit råd til regeringen er at få tydeliggjort over for politiet, at man skal sætte ind over for permanente lejre, ikke nogle danske hjemløse, som ligger og sover sammen, siger Mette FrederiksenPape: Politiet kender godt lovenJustitsminister Søren Pape Poulsen mener dog ikke, at politiet har brug for at få forklaret, hvordan loven skal fortolkes.
- Udfordringen er jo, at hvis du tager nok med dig, så kan det blive defineret som en lejr.
Alt efter hvordan man installerer sig, kan det også være et menneske, der udgør en lejr.
Man kan ikke differentiere mellem udlændinge og danskere, og det er jo der den går galt.
Så kunne man bare lægge sig med lidt mellemrum, siger Søren Pape Poulsen (K).
- Jeg kan godt forstå, at Mette Frederiksen gerne vil sige det, som er populært.
Nu har vi lige fået sendt signalet om, at det er svært at komme hertil og tigge og indtage vores offentlige pladser.
Så hvis man vil lave noget for at undgå, at danskerne bliver ramt, åbner man også op for, at flere udlændinge vil komme hertil.
Men det er ikke det hun vil.
Hun vil bare sørge for, at folk der ikke har etableret en lejr, de ikke bliver ramt.
- Det er muligt, at det ikke er det, hun vil, men det bliver resultatet af det hun siger.
Der er ikke tale om at lempe, men om at præcisere.
- Jo mere man præciserer, jo mere åbner man op, siger justitsminister Søren Pape Poulsen.
Seks hjemløse var danskeEt politisk flertal bestående af regeringen, Dansk Folkeparti og Socialdemokratiet besluttede i april sidste år, at politiet skulle slå ned på hjemløselejre i det offentlige rum.
Utryghedsskabende lejre skulle straffes med bøde.
Og i juli fulgte så et udvidet zoneforbud, så en hjemløs nu kan bortvises fra den kommune, hvor vedkommende har sovet i en lejr.
Stramningerne var tilsigtet de store grupper af tilrejsende østeuropæere, som i sommeren 2016 søgte til fortrinsvis København.
Læs også:Nu kan det udløse fængselsstraf at sove på gaden i UngarnI et svar til Folketinget i august fremgik det, at 389 personer fra 1.
april 2017 til udgangen af juli 2018 var blevet sigtet for overtrædelse af ordensbekendtgørelsen.
Kun seks personer var danske.
Dansk Folkepartis udlændingeordfører, Martin Henriksen, mener ikke, at det kan komme bag på socialdemokraterne, at danske hjemløse kunne komme i klemme som følge af stramningen.
- Man kan ikke med den nuværende lovgivning sige, at der må politiet ikke gå efter danske hjemløse, og det ved Socialdemokratiet godt.
Vi har jo vidst fra start af, at den lovgivning, som ligger bag, ikke giver mulighed for forskelsbehandling mellem danske hjemløse og udenlandske hjemløse.
- Men hvis det er, at Socialdemokratiet gerne vil lave den forskelsbehandling, så synes vi det er en rigtig god ide, siger Martin Henriksen.
FacebookTwitterKopier linkEmner:Det Konservative Folkeparti|Mette Frederiksen (politiker)|Socialdemokraterne|Socialforhold|København




https://www.dr.dk/sporten/golf/dansk-golfpar-jagter-world-cup-titelforsvar-det-bliver-sjovt-men-rigtig-svaert

GolfDansk golfpar jagter World Cup-titelforsvar: 'Det bliver sjovt, men rigtig svært'Thorbjørn Olesen og Sørensen Kjeldsen er forsvarende vindere af World Cup of Golf, som starter torsdag.
Søren Kjeldsen (tv.
) og Thorbjørn Olesen (th.
) sammen med det trofæ, som de vandt for to år siden, som de første danskere.
Af Kasper Heide Lund21.
nov.
2018 kl.
19.
10Bemærk: artiklen er mere end 30 dage gammelLæs opGolfspillerne Søren Kjeldsen og Thorbjørn Olesen gjorde noget, som ingen andre danskere havde klaret før, da de i 2016 vandt World Cup of Golf.
Natten til torsdag er makkerparret på jagt efter at gentage bedriften, når de tager hul på deres titelforsvar ved turneringen, der også er kendt som golfsportens uofficielle verdensmesterskab for tomandshold.
Læs også:Dansk golfpar skriver historie med sejr i World Cup- Det var fantastisk for to år siden.
Det er var utrolig specielt, at vi var i stand til at vinde World Cuppen.
At det så også var første gang Danmark vandt, gjorde det kun endnu mere specielt, siger Thorbjørn Olesen til Europa Tourens hjemmeside.
Hvis Danmarks bedste golfspiller sammen med sin makker Søren Kjeldsen genvinder World Cup of Golf, så vil det være første gang siden 1995, at det samme par forsvarer den uofficielle VM-titel.
Den gang vandt Fred Couples og Davis Love III fra USA turneringen for fjerde gang i træk.
- Det bliver ikke let, men vi glæder os til det, siger Thorbjørn Olesen.
Læs også:Søren Kjeldsen kalder holdtitel karrierens højdepunktDet giver hans landsmand ham ret i.
- Det bliver rigtig svært.
Jeg synes, der er mange stærke par i år, men jeg glæder mig til det.
Det var sjovt sidste gang, så det tror jeg også, det bliver igen, siger Søren Kjeldsen.
World Cup of Golf bliver i år spillet i Melbourne i Australien, og hvis det bliver til nok en sejr for danskerne, får Kjeldsen og Olesen godt syv millioner kroner hver.
Hvor det i 2016 var første gang nogensinde Danmark vandt, så har USA vundet imponerende 24 gange – nummer to på listen er Australien og Sydafrika, som begge står noteret for fem sejr.
FacebookTwitterKopier linkEmner:Golf|Australien|USA|Søren Kjeldsen (golfspiller)|Thorbjørn Olesen (golfspiller)




https://www.dr.dk/nyheder/politik/minister-vil-have-havbrug-gennemgaet-grundigt

PolitikMinister vil have havbrug gennemgået grundigtJakob Ellemann-Jensen (V) vil sætte gang i en grundig gennemgang af havbrug efter store problemer på området.
I sommeren 2019 forventer miljø- og fødevareministeren at kunne præsentere en status på havbrugsområdet (arkivfoto) 21.
nov.
2018 kl.
18.
37Bemærk: artiklen er mere end 30 dage gammelLæs opManglende miljøgodkendelser, gamle havbrugstilladelser og kritik fra tilsynet er blandt problemerne på havbrugsområdet, men nu skal det være slut, mener miljø- og fødevareminister Jakob Ellemann-Jensen (V).
Han vil sætte gang i en grundig gennemgang af hele området, hvor "alt om havbrug skal på bordet".
- Der er for mange ubesvarede spørgsmål på havbrugsområdet.
Det bekymrer mig, og jeg kan ikke leve med, at der er så meget usikkerhed omkring hele dette område.
Vi er nødt til at have alt frem.
Hverken miljøet eller erhvervet kan være tjent med denne tvivl, siger Jakob Ellemann-Jensen.
Brancheforening vil samarbejdeHos brancheforeningen Dansk Akvakultur er holdningen, at man har en meget miljøvenlig, ressourceeffektiv og klimavenlig fødevareproduktion.
- Vi tager ministerens udmelding til efterretning, og vi vil gerne samarbejde med myndighederne om, at vi får miljøforholdene klarlagt, siger Niels Dalsgaard, der er formand for Dansk Akvakultur.
En kulegravning af havbrugenes placeringstilladelser blev offentliggjort i oktober, og den viste, at flere havbrug ikke har den nødvendige tilladelse.
Miljø- og fødevareministeren bad i den forbindelse Kammeradvokaten om at gennemgå hvert enkelt havbrugs placeringstilladelse for at få et komplet overblik.
Ministeren forventer at kunne præsentere en status på området midt i 2019.
Derefter vil han indkalde til drøftelser om resultaterne.
/ritzau/FacebookTwitterKopier linkEmner:Jakob Ellemann-Jensen (politiker)|Venstre|Dambrug|Erhverv|Kammeradvokaturen




https://www.dr.dk/sporten/fodbold/uefa-praesident-glaeder-sig-over-nations-league-en-stoerre-succes-end-ventet

FodboldUefa-præsident glæder sig over Nations League: 'En større succes end ventet'Aleksander Ceferin vurderer, at både store og små nationer har haft glæde af at spille Nations League.
Aleksander Ceferin mener, at Nations League fra første færd har overgået forventningerne.
21.
nov.
2018 kl.
17.
47Bemærk: artiklen er mere end 30 dage gammelLæs opTirsdag aften blev gruppespillet færdigafviklet i den første udgave af Nations League, og præsidenten for Det Europæiske Fodboldforbund, Aleksander Ceferin, tøver ikke med at kalde turneringen en succes.
- Nations League er en endnu større succes, end vi troede, det ville blive, siger Aleksander Ceferin.
Han fremhæver, at alle nationer i turneringen er blevet matchet med lande på deres eget niveau, da nationerne er inddelt i fire lag.
Læs også:Vejen til EM i fodbold går lige nu gennem Ukraine- Vi hørte altid de store fodboldlande beklage sig over, at de skulle møde små nationer frem for at spille mod hinanden, og de små lande beklagede sig over, at de aldrig vandt.
- Nu er alle kampe interessante, siger Ceferin.
Fra alle niveauer er det muligt at bane sig vej til EM-slutrunden i 2020 via Nations League, og det har inspireret de små nationer.
- Det er godt for landene i League D, at de kan kvalificere sig til EM.
Noget de ikke har kunnet før, påpeger Uefa-præsidenten.
Danmark vandt sin gruppe på næsthøjeste niveau og rykker dermed op på det bedste niveau i næste udgave af turneringen.
Læs også:Skuffet Vestergaard: ’Mit landsholdsår har ikke været tilfredsstillende’Samtidig rykker Tyskland den anden vej, da stormagten sluttede som nummer tre i sin gruppe efter Holland og Frankrig.
- Jeg ved, at nogle store lande er skuffede, fordi de rykker ned.
Men sådan er sport.
Det er det, der gør den interessant, lyder det fra Ceferin.
Som gruppevinder har Danmark en ekstra livline, hvis det næste år ikke lykkes at kvalificere sig til EM igennem den egentlige EM-kvalifikationsturnering.
/ritzau/APFacebookTwitterKopier linkEmner:Aleksander Ceferin (idrætsleder)|Fodbold|UEFA|Frankrig|Holland




https://www.dr.dk/nyheder/udland/amerikaner-draebt-med-bue-og-pil-af-isoleret-indisk-oe-stamme

UdlandAmerikaner dræbt med bue og pil af isoleret indisk ø-stammeManden, som ifølge lokale medier var missionær, blev fragtet til forbudt ø af fiskere.
John Allen Chau forsøgte over flere omgange af komme i kontakt med en oprindelige befolkning på North Sentinel Island.
Han endte med at blive dræbt.
(Foto: Sarah Prince © Copyright 2018 The Associated Press.
All rights reserved.
) Der er adgang forbudt på North Sentinel Island, både fra de indiske myndigheders og den isolerede stamme som bor på dens side.
1 / 2John Allen Chau forsøgte over flere omgange af komme i kontakt med en oprindelige befolkning på North Sentinel Island.
Han endte med at blive dræbt.
(Foto: Sarah Prince © Copyright 2018 The Associated Press.
All rights reserved.
)1 / 2Der er adgang forbudt på North Sentinel Island, både fra de indiske myndigheders og den isolerede stamme som bor på dens side.
2 / 2Af Andreas Lindqvist21.
nov.
2018 kl.
18.
23Bemærk: artiklen er mere end 30 dage gammelLæs opEn amerikansk mand menes ifølge flere medier at være blevet dræbt af en stamme som lever i selvpålagt isolation.
Stammen, som modsætter sig enhver kontakt med omverdenen, lever på den lille indiske ø North Sentinel Island 25 kilometer vest for Andamanerne i havet mellem Indien og Myanmar.
BBC skriver at den dræbte, 27-årige John Allen Chau fra Alabama, ifølge lokale rapporter var missionær, og var rejst til øen for at omvende øboerne til kristendommen.
North Sentinel Island ligger mellem Indien og Myanmar.
John Allen Chau fik hjælp til at komme frem af fiskere.
Da han vendte tilbage til deres båd senere på dagen, var han såret af pile.
Men dagen efter tog han tilbage til øen, hvor de lokale ødelagde hans kano, så han måtte svømme tilbage til fiskerne.
På tredjedagen kom han slet ikke tilbage, men fiskerne så hans livløse krop blive slæbt rundt på stranden.
Hans død er endnu ikke endeligt bekræftet, men de indiske myndigheder går ikke længere ud fra at han er i live.
Endnu har de dog ikke regnet ud, hvordan de skal hente hans lig tilbage fra øen, skriver CNN.
Fiskere bliver retsforfulgtDe indiske myndigheder vil nu retsforfølge de fiskere, som fragtede John Allen Chau ud til øen.
Indien har nemlig gjort ethvert forsøg på at komme i kontakt med stammen ulovligt, og det gælder også forsøg på at tage billeder og film.
Øboerne vil derimod ikke blive slæbt i retten.
- Det er en svær sag for politiet.
Man kan slet ikke arrestere sentineleserne, siger journalisten Subir Bhaumik, som har beskæftiget sig med området i årevis, til BBC.
Det er meget lidt som vides om stammen, som har modstået kontakt med omverdenen i 60.
000 år, og sandsynligvis tæller under 50 medlemmer.
I 2004 beskød de en indisk helikopter, som ville undersøge stammens velbefindende.
I 2006 var der forlydender om at de havde dræbt to fiskere.
USA's konsulat i Sydindien har endnu ikke villet udtale sig om dødsfaldet, ifølge The Guardian.
En af øens beboere sigter mod en indisk helikopter, da dens mandskab ville undersøge om stammen havde overlevet tsunamien i december 2004.
FacebookTwitterKopier linkEmner:BBC|Indien|CNN|Kriminalitet|Kristendom




https://www.dr.dk/nyheder/indland/forfatter-til-bog-om-nedim-yasar-han-foelte-sig-ikke-truet

IndlandForfatter til bog om Nedim Yasar: Han følte sig ikke truetFortiden fyldte meget lidt i Nedim Yasars liv, siger Marie Louise Toksvig.
Marie Louise Toksvig arbejdede sammen med Nedim Yasar på radioprogrammet 'Politiradio' på Radio24syv.
Det er også hende, der har skrevet bogen 'Rødder', som netop er udkommet om hans liv.
Af Sally Frydenlund Larsen og Emma Toft21.
nov.
2018 kl.
18.
28Bemærk: artiklen er mere end 30 dage gammelLæs opDa Marie Louise Toksvig trillede forbi Nedim Yasar i sin bil mandag aften, var han glad, overvældet og "næsten barnligt stolt".
Han havde lige fejret udgivelsen af bogen om hans liv, 'Rødder', som Marie Louise Toksvig er forfatteren bag.
Hun vinkede til ham gennem ruden.
Cirka et kvarter senere blev han skudt af en endnu ukendt gerningsmand.
Stil spørgsmål til tidligere rockerpræsidentDen tidligere rockerpræsident og bandemedlem Lars Toxværd Olesen svarer i aften på spørgsmål om at bryde ud af det kriminelle miljø.
Stil spørgsmål til ham her.
Siden debattøren og radioværten Nedim Yasar døde, har spørgsmålene stået i kø.
Hvorfor blev bogreceptionen holdt i Københavns nordvestkvarter?
Hvorfor havde Nedim Yasar ikke sin overfaldsalarm på sig?
Og hvorfor var der ikke politi til stede ved arrangementet?
Svaret er ret simpelt, ifølge Marie Louise Toksvig, som udover at være kvinde bag bogen om Nedim Yasar, var hans medvært på radioprogrammet Politiradio på Radio24syv og hans ven:Nedim Yasar følte sig sikker på, at hans fortid som bandeleder var et afsluttet kapitel.
Sagen kortDebattør, radiovært og tidligere bandemedlem Nedim Yasar blev skudt den 19.
november.
Dagen efter døde han af sine kvæstelser.
Den 19.
november var han på vej hjem fra en bogreception for bogen ’Rødder’.
Bogen er skrevet af Marie Louise Toksvig og fortæller Nedim Yasars historie.
Nedim Yasar indledte i 2013 et forløb i et exitprogram i Ballerup Kommune.
Før det var han leder af banden Los Guerreros, som var en støttegruppe til Bandidos.
Nedim Yasar var 31 år gammel ved sin død.
Han var ved at læse til pædagog.
Københavns Politi søger fortsat hjælp og vidner i sagen.
Lod sig ikke skræmmeMarie Louise Toksvig mødte Nedim Yasar første gang, da hun inviterede ham ind som medvirkende i radioprogrammet 'Politiradio'.
Det var i 2016, ikke lang tid efter han havde afsluttet sit bandeexitprogram.
Han var nervøs.
Ikke på grund af sin fortid, men fordi han skulle i radioen.
Han ville gerne gøre det godt.
Det gjorde han, og siden blev han medvært på programmet.
Sammen fik de idéen til at skrive en bog om hans liv.
Nedim Yasar fortalte åbent og ærligt om sit liv.
Om sin vej ind i kriminaliteten og om vejen ud igen.
Undervejs diskuterede de, om bogen kunne sætte Nedim Yasars sikkerhed over styr.
- Nedim kendte de kriminelle bandemiljøer bedre end de fleste.
Han var udmærket godt klar over, at der kunne være nogen, der blev provokeret over, at han valgte at tale åbent om sin fortid og om miljøet, fortæller Marie Louise Toksvig.
Undervejs i arbejdet med bogen blev Nedim Yasar overfaldet i sit hjem.
Det skete i august 2017.
Men det skræmte ham ikke fra at fortælle sin historie.
- Efter overfaldet talte vi om, hvad det betød i forhold til bogen og radioprogrammet, men han ville ikke drømme om, at vi skulle stoppe.
Han ville ikke finde sig i, at der var nogen, der prøvede at få ham til at tie stille, siger hun.
Nedim Yasar var stolt af bogen om hans liv, fortæller Marie Louise Toksvig, som er forfatter til bogen.
- Det han kaldte det 'normale samfund'I løbet af den tid Marie Louise Toksvig kendte og samarbejdede med Nedim Yasar, gennemgik han en forandring.
En forandring, han allerede tog hul på i 2012, da han først besluttede sig for at forlade bandemiljøet.
Da de to mødtes, var trusler og fortidens skygger stadig en del af Nedims liv.
Han var 'tidligere bandemedlem'.
;Men i tiden op til bogudgivelsen fyldte hans kriminelle fortid derimod næsten ingenting for ham, fortæller hans kollega.
- Jeg oplevede ikke, at trusler eller forbindelsen til hans fortid fyldte ret meget i hans hverdag.
Vi kan godt kalde ham tidligere bandemedlem, men vi kan også kalde ham pædagogstuderende, for det var han også.
Han havde lige fået en ny kæreste, han var glad for.
Han syntes ikke altid, han fik passet sin træning nok.
Han var optaget af at lave god radio og af, at hans bog skulle komme ud, siger hun.
Nedim Yasar var med andre ord blevet en del af det, han selv kaldte 'det normale samfund', fortæller Marie Louise Toksvig.
Og når man er det, forventer man at kunne sige, hvad man vil og dele sin viden, uden at det skal koste livet.
Derfor havde hverken Nedim Yasar, Marie Louise Toksvig eller nogen som helst andre overvejet at bede om politibeskyttelse til bogreceptionen på Hejrevej i Københavns Nordvestkvarter for to dage siden.
Flaget var på halvt hos Radio24syv dagen efter Nedim Yasar blev skudt.
Nægtede at tieDet var også derfor, Nedim Yasar ikke havde den overfaldsalarm, han havde fået af politiet på sig.
- Jeg har ikke hørt ham udtrykke behov for, at politiet skulle passe på ham.
Han så det som fuldstændig naturligt, at han talte, om det han ville, når han ville.
Han gik ikke rundt og ventede på farer bag hvert et gadehjørne.
Han levede ikke i et højspændt konfliktscenarie, paranoia eller frygt for at noget kunne ske, siger Marie Louise Toksvig.
Hun fortæller, at der blandt gæsterne til bogreceptionen forleden var personer, der er ansat i politiet.
De havde heller ikke overvejet, at der kunne være behov for beskyttelse.
- Du og jeg forventer heller ikke, at det kan koste os livet, hvis vi siger noget, der provokerer nogen.
Det er jo ikke sådan, vi lever, konstaterer Marie Louise Toksvig.
Lige efter receptionen blev Nedim Yasar skudt, og dagen efter blev han erklæret død.
Politiet ved endnu ikke, hvem der står bag mordet, eller hvad motivet kan have været.
Marie Louise Toksvig kalder det absurd, hvis drabet har noget at gøre med bogen eller Nedim Yasars offentlige optræden.
Men én ting ved forfatteren:- Jeg er fuldstændig sikker på, at Nedim aldrig nogensinde ville acceptere en præmis om, at man skulle afholde sig fra at sige, hvad man mener, fordi nogle idioter kan finde på at gøre en ondt.
Selv er hun ked af det, chokeret og rasende.
- Jeg tror ikke helt, jeg har forstået det endnu.
Jeg har en følelse af, at hjertet græder, blodet koger, og hjernen spinder, og det gør mig ondt for Nedim og for alle dem, der har kendt ham, siger hun.
FacebookTwitterKopier linkEmner:Kriminalitet|Litteratur|Radio24syv|København|Organiseret kriminalitet




https://www.dr.dk/nyheder/regionale/nordjylland/byraadet-giver-travlhed-der-er-ikke-et-ledigt-minut-foer-jeg-sover

NordjyllandByrådet giver travlhed: 'Der er ikke et ledigt minut før jeg sover' Jesper Greth nyder indflydelsen som nyvalgt kommunalpolitiker, men posten giver en travl tilværelse.
Af Klaus Videbæk og Michael Strandfelt21.
nov.
2018 kl.
19.
17Bemærk: artiklen er mere end 30 dage gammelLæs opDet er en travl dag, vi møder Jesper Greth på.
- På skala fra 1-10, er det lige før, det er en 10'er.
For der er ikke mere tid at gøre med, før jeg ligger i min seng, fortæller han ved tankstationen, hvor han tanker bilen op til den lange dag, som de begge to skal igennem.
De lange dage er der blevet mange af siden Jesper Greth blev valgt til byrådet for et år siden.
Han er valgt for Venstre i Rebild Kommune.
Han bor i Støvring og arbejder i Energi-Net med kontor i både Fredericia, Tjele og Vester Hassing ved Aalborg.
I dag betyder det, at han skal op klokken 5.
00.
Han skal oplyse nogle af sine medarbejdere om, at de skal afskediges.
Men inden da, skal han til møde i kommunens børn og unge-udvalg om tvangsfjernelser af børn.
Altså en dag, der både tidsmæssigt og mentalt kommer til at trække på ressourcerne.
Læs også:Et halvt år efter kommunalvalget: 21 politikere har søgt om orlov- Og det er jo ikke fordi, jeg synes, at det er fedt i dag.
Men det er en del af det, siger han.
- Når man har sådan nogle dage som dem her, og det har jeg nogle stykker af, så skal man huske at få skabt noget luft de dage, hvor der er mulighed for det, lyder det fra Jesper Greth.
Det er indtil videre lykkedes, så han ikke har tabt motivation trods travlheden.
- Det er jo en prioritering.
Både med sin faktiske tid, men også mentalt.
Man skal have styr på, hvornår man får ladet op, siger Jesper Greth.
Vil have indflydelsePå trods af den store arbejdsbyrde, som han har fået med byrådsposten heller ikke fortrudt, at han stillede op, for han nyder at have noget at sige i kommunen.
- Hvis man ikke kan tie stille, så bliver man som regel involveret.
Og det har været kendtegnet for mit voksenliv, for jeg kan ikke tie stille, og jeg vil gerne have indflydelse, siger han.
Læs også:Kommunalpolitikere har for travlt i Folketinget til byrådsmøderDet er da også det, der holder hans motivation oppe.
- Det er jo et ønske om at kunne komme til at gøre en forskel.
Det er i hvert fald ikke for pengenes skyld.
Det er ene og alene for at kunne gøre noget for de andre borgere, siger Jesper Greth.
FacebookTwitterKopier linkEmner:Jylland|Rebild Kommune|Venstre|Lokalpolitik|Forældre og børn




https://www.dr.dk/nyheder/udland/svenske-vaelgere-skal-kunne-skjule-hvem-de-stemmer-pa

UdlandSvenske vælgere skal kunne skjule hvem de stemmer påDe svenske vælgeres mulighed for at skjule, hvem de stemmer på, skal styrkes, har Riksdagen vedtaget.
Når svenskerne går til valg i fremtiden, skal de kunne vælge stemmesedler, uden at andre kan kigge med (arkivfoto) 21.
nov.
2018 kl.
18.
27Bemærk: artiklen er mere end 30 dage gammelLæs opSvenske vælgere skal have bedre muligheder for at skjule, hvem de stemmer på.
Et forslag fra regeringen er vedtaget i Riksdagen skriver nyhedsbureauet TT.
Under det svenske valg i september sendte Organisationen for Sikkerhed og Samarbejde i Europa, OSCE, for første gang valgobservatører til Sverige, og de kritiserede, at de svenske vælgere ikke i tilstrækkelig grad kunne hemmeligholde, hvem de stemmer på.
Læs også:Svenske partier følger vælgerne helt til stemmeboksenI stedet for en lang stemmeseddel med alle partierne på har hvert parti i Sverige sin egen stemmeseddel.
Den er markeret med forskellige farver og partilogo.
Da vælgerne i september ankom til stemmestederne, tog de en stemmeseddel fra det parti, de ønskede at stemme på, og afleverede den.
Forsvaret for systemet lød, at vælgerne havde lov til at tage flere partiers stemmesedler med sig ind i stemmeboksen, hvis de ville skjule, hvad de stemte.
Så længe de kun afleverede én.
Med den ændring som Riksdagen har sagt ja til, skal svenske vælgere nu kunne vælge fra partiernes stemmesedler, uden at andre vælgere kan se, hvad de vælger.
/ritzau/FacebookTwitterKopier linkEmner:Sverige|Valg og folkeafstemninger|OSCE




https://www.dr.dk/nyheder/indland/fem-bud-kan-vi-loese-manglen-paa-grus

IndlandFem bud: Kan vi løse manglen på grus?
Det er nødvendigt at finde andre kilder til grus - men det kan komme til at koste.
Der skal både tænkes i alternativer til grus og i andre former for udvinding.
Arkivfoto.
Af Casper Lykkegaard21.
nov.
2018 kl.
17.
04 | opdateret 21.
nov.
2018 kl.
21.
23Bemærk: artiklen er mere end 30 dage gammelLæs opFlere steder i landet er de danske grusgrave ved at løbe tør for den grus, som bliver brugt til at lave asfalt og beton til byggeri af veje og huse.
Det viser en ny fremskrivning, ingeniørvirksomheden Niras har lavet for Danske Regioner.
Grusmanglen kan komme til at koste danskerne, fordi eksempelvis et husbyggeri bliver dyrere.
Samtidig kan det komme til at gå ud over miljøet, når det vigtige råstof skal transporteres langvejs fra.
Nedenfor kan du se fem mulige løsninger på problemet:1Hiv mere grus op fra havetLigesom man kan hente sand op fra havbunden til sandfodring af kysterne, kan man også hente grus op fra havbunden.
For: Formand for Danske Regioners miljøudvalg, Heino Knudsen, mener, at man i højere grad skal kigge på, om man kan suge grus op fra havet.
Lige nu er det regeringen, der varetager alt opsugning af grus i havene, mens regionerne tager sig af grusgravene.
- Der er behov for at spørge os selv, om vi kan udvinde mere grus på vand.
Man kan ikke efterkomme efterspørgslen alene ved indvinding på land, siger Heino Knudsen.
Imod: Sandsugning kan have negative konsekvenser for havmiljøet.
For bare en uge siden besluttede regeringen, at man skulle stoppe sandsugningen i Øresund.
Miljø- og fødevareminister Jakob Ellemann-Jensen (V) har fremsat en ny bekendtgørelse i Folketinget, der sætter en stopper for nye tilladelser til at indvinde råstoffer i Øresund.
Lige nu indvindes 11 procent af de danske råstoffer på havet.
2Importer grus fra andre landeArkivfoto.
For: Så sent som i går besluttede regionsrådet i Region Hovedstaden at gå videre med et forslag om at åbne op for import af grus fra tredjelande.
Anne Ehrenreich fra Venstre, der fremsatte forslaget, mener, at det er en god løsning.
- Vi vil ødelægge vores naturliv i hovedstaden, hvis vi skal udvinde det hele her.
Vi mener, at vi skal overveje at importere fra udlandet i stedet, siger Anne Ehrenreich.
Imod:At øge importen vil umiddelbart betyde en øget miljøbelastning og dyrere byggerier.
Det koster nemlig store penge at fragte grus fra udlandet til Danmark.
Per Kalvig, der er geolog og leder af Videnscenter for Mineralske Råstoffer og Materialer, mener ikke, at det er en bæredygtig løsning.
- At importere er en nem løsning.
Men er det også en bæredygtig løsning?
Man flytter vores problem et andet sted hen, siger han.
Lige nu importerer Danmark fem procent af vores råstoffer.
3Byg i træ i stedet for betonArkivfoto.
For:Ifølge Emil Thybring, der er postdoc ved skov, natur og biomasse ved Københavns Universitet, er vi bagud med at tænke i træbyggeri i Danmark.
Man er nået længere med at tænke i at bygge træhuse i udlandet.
- Træ er et væsentligt mindre klimabelastende materiale.
Hvis du erstatter beton med træ, så sparer du på grus, sand og cement, siger Emil Thybring.
Imod:Man kan ikke bygge veje, broer og fundamenter i huse af træ.
Og derfor vil mere brug af træ ikke for alvor kunne sænke efterspørgslen på grus, lyder vurderingen fra Lars Damkilde, professor ved Institut for Byggeri og anlæg på Aalborg Universitet.
- Så tror jeg mere på, at vi skal genanvende nogle af de uhyggeligt store mængder byggeaffald, vi producerer hvert år, siger Lars Damkilde.
4Flere grusgrave på landArkivfoto af Vandel Grusgrav.
For: Der er stadig et stort uforløst potentiale for at grave grus i Danmark.
Derfor bør man skynde sig at kortlægge systematisk, hvor der er potentiale til at grave råstoffer op i fremtiden.
Det mener Per Kalvig, der er geolog og leder af Videnscenter for Mineralske Råstoffer og Materialer.
Imod: Det er ikke rart for borgerne at bo op og ned af grusgrave.
Det er ødelæggende for landskabers struktur og er problematisk for naboskab.
Det mener Anne Ehrenreich fra Venstre i Region Hovedstaden.
Samtidig er grusgravene en begrænset ressource, der på et tidspunkt løber tør for råstoffer, og dermed må man hele tiden anlægge nye grusgrave for at efterkomme efterspørgslen.
Lige nu indvindes 80 procent af de danske råstoffer fra grusgrave på land.
5GenbrugArkivfoto.
For: Der er er et stort potentiale i at skrue op for genanvendelsen af råstoffer i fremtiden.
Man kan for eksempel bruge knust cement og gamle jernbaneskinner til genbrug.
Det mener Heino Knudsen, der er miljøformand i Danske Regioner.
Imod: Selvsamme Heino Knudsen medgiver, at der er behov for at forske mere, for at vi kan nå længere med genanvendelsen.
- Det er er vigtigt, at vi bliver bedre til at genbruge materialer, men det løser ikke den samlede opgave de næste år, og derfor skal det indgå i en samlet plan.
Lige nu hentes fem procent af de danske råstoffer gennem genbrug.
Fakta: Sådan gør vi lige nu•Det danske forbrug af råstoffer kommer fra følgende kilder:•80 % af råstofforbruget hentes fra råstofgrave på land•11 % hentes fra indvinding på havet•5 % hentes gennem genbrug•4 % er nettoimportKilde: Danske RegionerFacebookTwitterKopier linkEmner:Anne Ehrenreich (politiker)|Heino Knudsen (politiker)|Venstre|Danske Regioner|Råstofindustri




https://www.dr.dk/nyheder/penge/korrespondent-fem-ting-vi-laerte-af-hoeringerne-med-danske-banks-whistleblower

Hvidvask i Danske BankSe temaPengeKorrespondent: Fem ting vi lærte af høringerne med Danske Banks whistleblowerHoward Wilkinson er blevet udspurgt i Folketinget og Europa-Parlamentet.
Mandag talte Howard Wilkinson ved en høring i Folketinget.
Og onsdag gik turen så til Europa-Parlamentet, hvor han blev udspurgt af politikere fra hele EU om hvidvaskskandalen i Danske Bank.
Af DR’s erhvervskorrespondent Jakob Ussing21.
nov.
2018 kl.
18.
30 | opdateret 21.
nov.
2018 kl.
19.
26Bemærk: artiklen er mere end 30 dage gammelLæs opHoward Wilkinson, der i brede kredse nu er kendt som whistlebloweren, advarede flere gange ledelsen i Danske Bank om omfattende hvidvask i bankens estiske filial.
Men som halvandet års mediedækning og bankens egen advokatundersøgelse har vist, var banken sen til at reagere.
I denne uge har den tidligere handelschef i Danske Banks estiske filial, Howard Wilkinson, talt ved høringer i både Folketinget og Europa-Parlamentet.
Wilkinson havde denne centrale stilling i Danske Banks estiske filial fra 2007 til april 2014.
Han sendte den første advarsel til Danske Banks ledelse i København i december 2013.
Her er de fem vigtigste ting, der er kommet frem under høringerne - og perspektiverne.
1Påstår at have modtaget 150.
000 kroner for tavshedsklausulHoward Wilkinson påstår at have modtaget 150.
000 kroner for at underskrive en aftale om fortrolighed med Danske Bank.
Men beløbet fremgår ifølge Danske Bank ikke af fratrædelsesaftalen.
Whistlebloweren brugte en stor del af høringen i Folketinget mandag på at forklare, hvordan han oplevede at blive modarbejdet af Danske Banks ledelse med falske forsikringer om, at hans advarsler blev taget seriøst.
Han fortalte om aflytning af hans samtaler med bankens interne revision om problemerne, og at han til sidst fik en ekstra pose penge for at skrive under på en tavshedsklausul.
I dag fortalte Wilkinson så i Europa-Parlamentet, at han blev tilbudt 20.
000 euro ekstra – 150.
000 kroner - for at skrive under på tavshedsklausulen ved et møde i slutningen af april 2014, hvor en højtplaceret chef – som Wilkinson ikke navngav – var fløjet ind fra København for at få ham til at skrive under.
Han kaldte det skandaløst, at Storbritannien gennem den selskabsstruktur stadig giver mulighed for omfattende svindel verden over.
Fra artiklenWilkinson valgte ifølge eget udsagn at skrive under.
Det gjorde han, fordi denne chef kiggede ham i øjnene og lovede, at han nok skulle få styr på problemerne med bankens hvidvaskkontrol.
Men også fordi 150.
000 kroner oven i seks måneders løn i aftrædelsesgodtgørelse var udmærket for Wilkinson, som havde en lille familie at tænke på, som han formulerede det.
Danske Bank oplyser, at det ikke fremgår af aftalen, at Wilkinson skulle have fået yderligere 20.
000 euro for at skrive under med det samme.
- Jeg kan ikke gå konkret ind i den dialog, der har været, men det er ikke noget, der fremgår af den aftale, vi har indgået.
Og hvis der er nogen, som har givet det indtryk, så er det selvfølgelig helt uacceptabelt, hedder det i et skriftligt citat fra Danske Banks midlertidige topchef, Jesper Nielsen, der også deltog ved høringen i Bruxelles i dag.
Han kommenterede dog ikke den del under selve høringen.
2Uvist om fortrolighedsaftalen bliver lagt fremWhistleblower Howard Wilkinson flankeret af sin advokat  Stephen Kohn (til højre) i forbindelse med høringen i Europa-Parlamentet onsdag.
Fra den nok så omtalte fortrolighedsaftale fremlagde Wilkinson to centrale paragraffer på dagens høring i Bruxelles.
Han sagde, at han i 2015 fik juridisk rådgivning, om hvorvidt klausulen forhindrede ham i at tale med myndighederne, og at der ikke kunne drages en klar konklusion.
Derfor turde han ikke gå til myndighederne på grund af risikoen – igen måtte han tænke på sin familie, sagde Wilkinson.
Danske Bank har gennem hele forløbet sagt, at fortrolighedsaftalen ikke forhindrede Wilkinson i at tale med myndighederne, men alene forhindrede ham i at dele oplysningerne med andre end myndighederne.
Wilkinson har dog holdt fast i, at han ville have en skriftlig garanti fra banken herom, hvilket han har fået over sommeren og efteråret, så han nu også har på skrift, at han må tale med myndighederne i Danmark og i USA.
Om fortrolighedsaftalen nogensinde offentliggøres, er stadig uvist.
Wilkinsons advokat sagde på høringen i dag, at Danske Bank stadig ikke har bekræftet på skrift, at Wilkinson må offentliggøre den, og at det ikke kan ske før.
Danske Bank har sagt, at banken vil give den tilladelse, hvis Wilkinson ønsker det, men at Wilkinson ikke har anmodet om det endnu.
Wilkinson sagde dog på høringen, at de nu offentliggjorte paragraffer om fortroligheden, var de vigtigste, og at han ikke var sikker på, at han ønskede at lægge det hele frem med alle økonomiske detaljer om den samlede aftrædelsespakke, som han fik i april 2014.
3Europæisk storbank i central rolleTirsdag bad det tyske finanstilsyn ifølge Reuters Deutsche om oplysninger i forbindelse med sin rolle som samarbejdsbank for Danske Bank.
Wilkinson gjorde også meget ud af, at mindst ti banker har været involveret i de mange pengeoverførsler, der er strømmet ind og ud af Danske Bank i Estland.
Pengeoverførsler for samlet 1.
500 milliarder kroner over en niårig periode, hvoraf en stor del ifølge bankens egen advokatundersøgelse foreløbigt ser ud til at være mistænkelige.
Især to store amerikanske banker og en europæisk storbank, som Wilkinson ifølge sin advokat ikke må navngive, har spillet helt centrale roller som samarbejdsbanker for Danske Bank i Estland.
Wilkinson sagde på dagens høring i Bruxelles, at han estimerede, at 80-90 procent af pengene var røget videre gennem disse tre bankers afdelinger i USA og derfra videre i skjul.
Han sagde også, at den europæiske banks filial i Rusland også havde stået for en meget stor andel af de penge, som kom fra Rusland til Danske Bank i Estland.
Selv om Wilkinson ikke vil navngive den europæiske bank, så er det velkendt, at Danske Bank i Estland havde tyske Deutsche Bank som en vigtig samarbejdsbank.
Tirsdag bad det tyske finanstilsyn ifølge Reuters Deutsche Bank om oplysninger i forbindelse med dens rolle som samarbejdsbank for Danske Bank.
Nyhedsbureauet Bloomberg har desuden tidligere fortalt, at de amerikanske myndigheder har bedt Deutsche Bank samt de to amerikanske banker JP Morgan og Bank of America om lignende oplysninger.
4Myndigheder har svigtetHoward Wilkinson har været hård i kritikken af det danske finanstilsyn, som ifølge Wilkinson først og fremmest har forsøgt at redde Danske Bank.
På billedet er det Finanstilsynets direktør, Jesper Berg, som også deltog i høringen i Folketinget mandag.
Wilkinson uddelte drøje hug til det danske finanstilsyn ved begge høringer.
Ved høringen i Europa-Parlamentet i dag lagde han især vægt på, at en embedsmand i det danske finanstilsyn skulle have sagt til en person, der har viderefortalt det til Wilkinson, at han ikke gik op i, hvad der foregik i Estland, men alene i at beskytte Danske Bank.
Wilkinson opfordrede derfor igen de danske politikere til at iværksætte en uafhængig undersøgelse af det danske finanstilsyn.
Det danske finanstilsyn har erkendt, at det har stolet for meget på forklaringer fra Danske Bank, som viste sig at være forkerte, men har ellers fastholdt, at der ikke har været fejl i tilsynet med Danske Bank.
Finanstilsynet har i øvrigt genåbnet sin undersøgelse af, hvordan Danske Banks ledelse i København agerede, blandt andet for at undersøge, om Danske Bank bevidst har løjet over for tilsynet.
Wilkinson opfordrede på samme måde de estiske politikere til at iværksætte en uafhængig undersøgelse af det estiske bagmandspolitis rolle.
Wilkinson kunne nemlig fortælle, at det estiske bagmandspoliti blev underrettet om en af de allerstørste kunders mistænkelige pengeoverførsler helt tilbage i februar 2013, uden at det førte til, at der blev grebet ind.
Og Wilkinsons eget hjemland gik heller ikke fri, for muligheden for at oprette stråmandsselskaber – de såkaldte LLP'er - i Storbritannien har spillet en helt central rolle i sagen.
Han kaldte det skandaløst, at Storbritannien gennem den selskabsstruktur stadig giver mulighed for omfattende svindel verden over.
Faktisk var der kun én myndighed, som fik ros, nemlig det estiske finanstilsyn, der fra 2014 begyndte at gå meget kritisk til værks over for Danske Bank i Estland, hvilket ifølge Wilkinson var den egentlige årsag til, at afdelingen for de udenlandske kunder i Estland blev lukket ned ved udgangen af 2015.
5Stor forskel på beskyttelse af whistleblowere i USA og EuropaDanske politikere er nu gået i gang med at kigge på vilkårene for whistleblowere i Danmark, efter der er rejst hård kritik af whistleblowerens advokat Stephen M.
Kohn.
Den sidste pointe fra Wilkinson – og ikke mindst fra hans amerikanske advokat, Stephen M.
Kohn – har været, at lovgivningen i Europa er alt for dårlig, når det kommer til beskyttelse af whistleblowere, og at det forhindrer svindel i at blive opdaget og stoppet.
Ikke mindst den danske lovgivning er helt utilstrækkelig, hvilket politikere fra et bredt udsnit af de danske partier derfor ville se nærmere på efter mandagens høring i Folketinget.
Kohn anbefaler lovgivning som i USA, hvor whistleblowere ikke bare opfordres til at dele deres viden, men også belønnes med penge, hvis oplysningerne fører til bøder.
Skulle Danske Bank ende med at få en bøde fra de amerikanske myndigheder, kan der derfor også muligvis vente en klækkelig kontant belønning til Wilkinson, hvis Wilkinsons oplysninger ender med at spille en afgørende rolle.
I første omgang er der ikke lagt op til, at de europæiske politikere vil gå så langt, men EU-Kommissionen har allerede foreslået en bedre beskyttelse af whistleblowere i EU.
Et forslag, der nu skal forhandles mellem Europa-Parlamentet og EU-landene.
FacebookTwitterKopier linkEmner:Pengeinstitutter|Estland|Finanstilsynet|Storbritannien|Folketinget




https://www.dr.dk/nyheder/indland/naesehornet-mandela-kan-godt-blive-stamfar-til-nye-naesehorn

IndlandNæsehornet Mandela kan godt blive stamfar til nye næsehorn  De fem sorte næsehorn fra Europa, der skal sættes ud i Rwanda, har pæne chancer for at formere sig.
Hunnæsehornet Jasmina i dyreparken i Dvur Kralove i Tjekkiet.
Sammen med fire andre næsehorn - blandt andre Mandela fra Ree Park - skal hun videre til  Akagera park i Rwanda.
(AP Photo/Petr David Josek) Af Elle Kindt21.
nov.
2018 kl.
16.
19Bemærk: artiklen er mere end 30 dage gammelLæs opNår turen i en transportkasse fra dyreparken Ree Park på Djursland til en zoologisk have i Tjekkiet er overstået for næsehornet Mandela, skal det videre til Rwanda engang i maj eller juni 2019.
Men først skal det gå sammen med fire næsehorn fra andre zoologiske haver, som også skal sættes ud, så de kan vænne sig til hinanden.
Udover Danmark kommer dyrene ifølge AP fra Storbritanien og Tjekkiet.
Mandela bliver det første næsehorn født i Skandinavien, som sættes ud i naturen oplyser Ree Park.
Den lille flok på fem europæisk fødte næsehorn har gode chancer for at kunne formere sig, hvis der er et ordentligt levested, og der bliver passet ordentlig på dem, så man sikrer dem mod krybskytter.
Det vurderer biolog Maj Friis Munk fra Miljøstyrelsen.
Det er styrelsens opgave at sikre, at Washington-konventionen, som skal beskytte truede, vilde dyr, overholdes.
Fordi de fem næsehorn samles i Tjekkiet, bliver det også tjekkernes opgave at stå for eksporttilladelsen.
I korte træk: Gavner det artens overlevelse og bevarelse?
Og har dyrene en lovlig oprindelse?
Man skal altså vide, hvor deres forældre er kommet fra, og at dyrene vitterligt er opdrættet i fangenskab.
Det er der ingen tvivl om i Mandelas tilfælde.
Det kom til verden nytårnat 2015 i Ree Park.
Pæne chancer for, de falder til- De sorte næsehorn er ekstremt truede.
Det vil sige, at de er på den strengeste liste under Washington-koncentionen.
Der må ikke foregå andet med dem end noget, der er artsbevarende, siger biolog Maj Friis Munk.
Læs også:Næsehornet Mandela rejser fra Danmark til Rwanda for at sikre artens overlevelseSelvom fem næsehorn måske ikke batter af meget i forhold til at forny genpuljen, så er det bedre end ingenting.
- Der er ikke noget problem med at få næsehorn til at reproducere sig i naturen, hvis de ellers har de forhold, de skal bruge, siger biolog Maj Friis Munk.
Det har man set med de hvide næsehorn, hvor der nu ifølge WWF Danmark er en pæn bestand, efter at arten har været næsten fuldstændig forsvundet.
Og Maj Friis Munk forventer, at Mandela og de andre næsehorn falder til ro i Rwanda, når der er gået et par måneder efter den lange rejse.
En lang rejseNetop den uvante rejse - i første omgang til Tjekkiet - har man forberedt sig grundigt på i Ree Dyrepark.
Gennem flere måneder er det knap fire-årige næsehorn blevet trænet til at gå ind i en pansertransportkasse, hvor den hver gang er blevet belønnet med foder.
I kassen er der mørkt og trangt, hvilket ifølge direktør Jesper Stagegaard fra dyreparken Ree Park er med til at sikre, at dyret falder til ro, fordi der bliver lukket af for synssansen, så det er ikke den værste del af rejsen, siger han.
- Den del, der virkelig bliver vigtig, det er efter de mange timers flyvning fra Tjekkiet til Rwanda, hvor dyrene skal udsættes i Akagera Park i Rwanda, siger direktøren for dyreparken.
Her kommer dyrene i første omgang ud i et stort indhegnet område i en nationalpark på en halvø, hvor bevogtede vagter holder øje med, at der ikke kommer krybskytter i nærheden af dem.
- De vil blive fodret til en start, for de er vant til, at der bliver lagt mad foran næsen på dem.
Men i området er der al den naturlige vegetation, de har brug for.
Og så vil de langsomt blive fodret mindre i takt med, at de bliver bedre til selv at opsøge føden.
Derefter vil man lave huller i hegnet, siger Jesper Stagegaard.
Han forventer, at de i begyndelsen vil vende tilbage til hegnet, men at det bliver sjældnere og sjældnere, indtil de har etableret deres territorier.
Gode erfaringer med at sætte dyr ud i det friIfølge Jesper Stagegaard har man ret gode erfaringer med at sætte næsehorn ud i naturen.
Og så har danske Mandela en fordel fremfor de andre:- Han er som én af de ret få næsehorn i Europa vant til at gå sammen med andre dyr som giraffer, antiloper og strudse.
Så han kender til andre dyrs lugte, lyde og bevægelser, som næsehorn reagerer ret kraftigt på, siger han.
FacebookTwitterKopier linkEmner:Dyr|Ree Park - Ebeltoft Safari|Rwanda|Tjekkiet|Dyreparker




https://www.dr.dk/nyheder/indland/hjemloshed-blandt-unge-breder-sig-mest-i-danmark

IndlandHjemløshed blandt unge breder sig mest i DanmarkDe seneste otte år er antallet af hjemløse steget med knap 1200 blandt de 18 til 29 årige.
En hjemløs mand ligger i sin sovepose på Axeltorv i København.
21.
nov.
2018 kl.
16.
36Bemærk: artiklen er mere end 30 dage gammelLæs opDanmark er det nordiske land, hvor hjemløshed blandt unge breder sig mest, viser en ny undersøgelse fra tænketanken Kraka, skriver Politiken.
Alene blandt unge hjemløse i aldersgruppen 18 til 29 år er antallet steget med knap 1200 personer i de sidste otte år ifølge hjemløsetællingen fra sidste år.
Dermed er der dobbelt så mange unge uden hjem som i 2009, da Folketinget bevilgede en halv milliard kroner til en fireårig særlig indsats for hjemløse.
Siden da er der samlet set blevet godt 1600 flere hjemløse i Danmark, en stigning på over en fjerdedel til over 6600.
Har ikke mange penge til huslejeDet er meget bekymrende, fastslår Vibe Klarup, direktør i Hjem til Alle, som er en alliance af organisationer, der arbejder boligsocialt.
- Det handler dels om, at der nogle unge mennesker i Danmark, der vokser op i nogle lidt kaotiske opvækster.
Men det handler også om et boligmarked, som er meget presset.
De har ikke så mange penge at betale husleje for, siger Vibe Klarup.
I Norge er hjemløsegruppen skrumpet med mere end en tredjedel, og Finland har oplevet et fald på 13 procent.
I Sverige er der en opbremsning i tallene, skriver Politiken.
Vibe Klarup peger på, at man i lande som Finland og Norge har mere fokus på boligerne.
/ritzau/FacebookTwitterKopier linkEmner:Kraka (tænketank)|Klarup|Socialforhold|Finland|Folketinget




https://www.dr.dk/nyheder/politik/skatteminister-om-naese-det-er-ikke-helt-rimeligt

PolitikSkatteminister om næse: Det er ikke helt rimeligtUrigtige oplysninger til Skatteudvalget koster Karsten Lauritzen en 'næse'.
Skatteminister Karsten Lauritzen (V) får kritik og en 'lille næse' af Folketinget for at have videregivet forkerte oplysninger.
Af Johan Blem Larsen og Rasmus Lindegård21.
nov.
2018 kl.
16.
33Bemærk: artiklen er mere end 30 dage gammelLæs opFolketinget bestemmer altid.
Derfor tager skatteminister Karsten Lauritzen (V) da også den næse, han står til at få efter at have givet Folketinget urigtige oplysninger, ”til efterretning”.
Men selvom skatteministeren erkender, at de oplysninger, han gav til Folketingets Skatteudvalg på et samråd den 27.
september 2018, ikke var korrekte, så mener Lauritzen ikke, at han kunne have handlet anderledes.
Læs også:Karsten Lauritzen får næse for at tale usandt i FolketingetMinisteren videreformidlede blot oplysninger fra sit embedsværk, som både han og embedsmændene troede var rigtige, lyder forklaringen.
- Efter 11 år i Folketinget har jeg lært, at politik ikke handler om at have ret.
Det handler om at få ret.
Og hvem der får ret i sådan en sag, det er et flertal i Folketinget.
Derfor tager jeg kritikken til efterretning, siger Karsten Lauritzen.
- Men generelt kan jeg sige, at det er svært – både som minister, politiker og borger - at sige andet end det, man ved, på det tidspunkt man ved det.
Man kan jo ikke spå om, hvad der sker i morgen, ligesom man midt i en fodboldkamp heller ikke kan fortælle, hvad resultatet bliver.
Man kan kun sige, hvad stillingen er lige nu, siger skatteministeren.
'Ikke helt rimeligt'Sagens kerne er, at Karsten Lauritzen på samrådet i Skatteudvalget hævdede, at Skatteministeriet ikke var blevet rykket af Undersøgelseskommissionen om Skat i forbindelse med udlevering af det materiale, som kommissionen skal undersøge.
Men ministeriet var rent faktisk blevet rykket af kommissionen, og derfor har et flertal i Folketinget i dag bebudet, at skatteministeren i næste uge får en ’lille næse’.
Karsten Lauritzen understreger, at de embedsmænd, som gav ham de forkerte oplysninger, er ”lige så kede af” sagen som ministeren selv.
Sagen får dog ingen konsekvenser for de pågældende embedsmænd.
Det ville ifølge skatteministeren ikke være ”rimeligt.
” De var, ligesom ministeren, i god tro, lyder det.
- De fortalte mig, hvad de vidste på daværende tidspunkt.
Det er der i øvrigt et klart papirspor omkring.
Så kan man selvfølgelig sige, at det er for dårligt, at de ikke var mere oplyste eller havde undersøgt det grundigere, siger Karsten Lauritzen.
- Det kan man kritisere, og det kan man også kritisere mig for.
Men det synes jeg faktisk ikke er helt rimeligt i denne sag.
Men det er flertallet, der bestemmer, siger han.
NæseEn politisk næse vedtages af et flertal i Folketinget eller udstedes af et af de politiske udvalg i form af en beretning, der udtrykker kritik.
I denne sag er der tale om en såkaldt 'lille næse'.
Skatteminister Karsten Lauritzen (V) modtager formelt næsen på et møde i Folketingets Udvalg for Forretningsorden i næste uge.
Nu er det også dig, der får kritikken fra Folketinget.
Har du selv overvejet at tage en konsekvens og gå af som minister?
- Hvis et flertal i Folketinget ønsker det, så må jeg jo overveje det, men det er ikke mit indtryk, at sagen har den kaliber.
Det jeg gør er at sørge for, at Skatteministeriet arbejder så hurtigt som muligt med at få afleveret materialet til kommissionen, så man kan komme i gang med afhøringerne, siger Karsten Lauritzen.
Læs også:Jurister: Undersøgelse af SKAT risikerer at ende som skandaleramt TibetkommissionPå et samråd i Udvalget for Forretningsorden den 8.
november 2018 kom det frem, at der har været afholdt en lang række møder mellem Skatteministeriet og undersøgelseskommissionen.
Her har udleveringen af materiale været et tilbagevendende tema.
Og af en mailkorrespondance mellem Skatteministeriet og kommissionen, som er blevet oversendt til Folketinget fremgår det, at embedsmænd i Skatteministeriet forsøgte at slette en passus fra et mødereferat fra oktober, hvor kommissionen havde skrevet ned, at den omtalte rykkerprocedure havde været diskuteret.
Ministeren har medgivet, at embedsværket i Skatteministeriet er gået fejl af kommissionen.
Karsten Lauritzen regner nu med, at Skatteministeriet har afleveret al relevant materiale fra ministeriet til Undersøgelseskommissionen om Skat inden den nye deadline, som kommissionen har sat til den 2.
december.
FacebookTwitterKopier linkEmner:Folketinget|Karsten Lauritzen (politiker)|Skatteministeriet|Offentlig forvaltning|Skattepolitik




https://www.dr.dk/nyheder/indland/efter-drab-paa-eks-bandeleder-politiet-efterlyser-vidner-med-billeder-paa-telefonen

Nedim Yasar dræbtSe temaIndlandEfter drab på eks-bandeleder: Politiet efterlyser vidner med billeder på telefonenIngen er anholdt efter drab på radiovært og eks-bandeleder Nedim Yasar.
Bogen "Rødder - en gangsters udvej" udkom i går - dagen efter at Nedim Yasar blev dræbt.
Her fortæller Nedim Yasar sin historie til journalist og forfatter Marie Louise Toksvig.
Af Emma Toft21.
nov.
2018 kl.
16.
17Bemærk: artiklen er mere end 30 dage gammelLæs opPolitiet vil stadig gerne høre fra vidner, der kan have set noget, som kan føre til opklaring af sagen om drabet på den tidligere bandeleder og radiovært Nedim Yasar.
Han blev skudt for to dage siden, efter at han havde deltaget i en reception i anledningen af udgivelsen af en bog om hans fortid i bandemiljøet.
Stil spørgsmål til tidligere rockerpræsidentDen tidligere rockerpræsident og bandemedlem Lars Toxværd Olesen svarer i aften på spørgsmål om at bryde ud af det kriminelle miljø.
Stil spørgsmål til ham her.
For som tingene står nu, er der ingen anholdte i sagen.
Det siger Torben Svarrer, politiinspektør ved Københavns Politi.
- Det er begrænset, hvor meget nyt vi har at sige om efterforskningen i sagen.
Der er efterforsket meget massivt lige siden drabet, og vi har også fået flere henvendelser fra borgere, fordi vi har efterlyst vidner, siger han.
Politiet vil særligt gerne høre fra vidner, der har været i området omkring Hejrevej i Nordvest mandag aften fra lidt i 19:30 og femten minutter frem.
For nogle vidner har set en fyr klædt i mørkt, som politiet er interesserede i, fordi han kunne ligne en på flugt - også selvom mange går klædt i mørkt tøj.
Efterlyser folk med billeder eller video på telefonen- Der kan også være nogen, som ligger inde med optagelser af film eller billeder på telefonen.
Der kan ligge noget på det, vi måske kunne bruge.
Vi er interesseret i al hjælp, siger Torben Svarrer.
Han fortæller, at gerningsmanden efter politiets vurdering er flygtet til fods ad Hejrevej via Glentevej og så videre til Vibevej i retning mod Borups Allé.
- Vi ved ikke, hvordan flugten er foregået videre.
Om han er fortsat til fods, på cykel eller i bil, siger Torben Svarrer.
Politiet oplyser, at manden har været iført mørk tøj, men at politiet endnu ikke kan sige mere om et signalement, fordi det ikke ligger 100 procent fast.
Om drabet udspringer af Nedim Yasars offentlige ytringer, hans fortid i rocker-bandemiljøet eller noget helt tredje er alt for tidligt at sige noget om.
- Alt er åbent.
Der kan være mange ting, der spiller ind, og vi er nødt til at være helt åbne for, hvad der kan være motivet her, lyder det fra politiinspektøren.
FacebookTwitterKopier linkEmner:Politi|Mord|Københavns Politi|Borup|København




https://www.dr.dk/nyheder/udland/tiltalt-overgreb-mod-hundredvis-af-boern-kun-en-dreng-alarmerede-sine-foraeldre

UdlandTiltalt for overgreb mod hundredvis af børn: Kun én dreng alarmerede sine forældreMindst ti danske drenge er del af Norges mest omfattende overgrebssag.
En norsk mand er tiltalt for voldtægt og andre former for seksuelle overgreb samt trusler og medvirken til produktion af en stor mængde overgrebsmateriale af børn.
(Arkivbillede: Reuters/Steve Marcus) Af Kasper Duncan Gram (Video)21.
nov.
2018 kl.
16.
11Bemærk: artiklen er mere end 30 dage gammelLæs opEn norsk fodbolddommer i 20’erne er tiltalt for seksuelle overgreb mod 300 drenge.
Ifølge anklageskriftet har han udgivet sig for at været en pige på nettet og efterfølgende truet drengene til at dele intime videoer af sig selv og mødes med ham.
På trods af at sagen omhandler i alt 460 børn, har blot en enkelt dreng betroet sig til sine forældre.
- Der er kun to anmeldelser i sagen, og kun ét af børnene har fortalt det til forældrene.
I den anden har en mor opdaget, hvad der skete på nettet, fortæller Guro Hansson Bull, der er statsadvokat i Oslo.
Mindst ti danske drenge er berørtFodbolddommeren har angiveligt også haft kontakt med børn fra Danmark og Sverige, fortæller Guro Hansson Bull:- Der er ti danske drenge ud af de 460 unge involveret i alt.
Af dem er 300 taget med i tiltalen, som skal for en norsk tingret.
- De 160 resterende forhold er den tiltalte allerede fundet skyldig i, og otte af de danske drenge er i den kategori, forklarer hun og afviser ikke, at der kan være flere danske børn involveret i sagen.
De danske drenge er født fra 2003 til 1998, og tiltalen omhandler hovedsageligt overgreb i 2015.
Største overgrebssag i norsk retshistorieSagen har været efterforsket i to år og er historisk omfattende, fortæller Guro Hansson Bull.
- Det er Norges hidtil største overgrebssag.
Vi tror, at der vil komme flere af denne slags, fordi én person kan begå adskillige netovergreb, forklarer hun og understreger, at kontakten især er foregået på nettet:- Han har kun i mindre grad - hvis nogen - brugt sin rolle som fodbolddommer til at møde børnene, og det er ikke tilfældet for de danske drenge.
Strafferammen er 15 års fængsel i de groveste tilfælde, men den kan øges op til 20 år ved flere forhold.
Der kan dog blive tale om en forvaringsdom, hvor en række fagpersoner skal godkende, om en indsat kan løslades efter minimumsafsoning.
Retssagen indledes 22.
januar 2019, og stafferammen bliver afgjort i september.
Dommen falder formentlig nogle måneder efter det, vurderer Guro Hansson Bull.
FacebookTwitterKopier linkEmner:Norge|Kriminalitet|Fodbold|Oslo|Sverige




https://www.dr.dk/nyheder/indland/mand-anholdt-millionsvindel-med-offentlige-midler

IndlandMand anholdt for millionsvindel med offentlige midlerTre foreninger er mistænkt for bedrageri over for Socialstyrelsen.
Det var Socialstyrelsen, der i oktober havde bedt Københavns Politi undersøge, om der var grundlag for at rejse tiltale for svindel mod de tre frivillige foreninger.
Af Mette Richardt21.
nov.
2018 kl.
17.
33Bemærk: artiklen er mere end 30 dage gammelLæs opKøbenhavns Politi har i dag anholdt en person, som er mistænkt i flere sager for at have bedraget sig til udbetaling af et større millionbeløb af offentlige midler.
Anmeldelsen omhandler tre foreninger, der i flere tilfælde har fået tilskud til projekter på Socialstyrelsens område.
Det skriver Københavns Politi i en pressemeddelelse.
Der er anmeldt cirka 30 forhold om bedrageri til en værdi af cirka 4,5 millioner kroner.
Derudover er der mistanke om forsøg på svindel for foreløbig omkring 9,5 millioner kroner, hvor der dog ikke er lykkedes at få bevilget midler.
Læs også:Socialstyrelsen politianmelder tre foreninger for svindelPersonsammenfald i foreningerneDet var Socialstyrelsen, der i oktober bad Københavns Politi undersøge, om der var grundlag for at rejse tiltale for svindel mod de tre frivillige foreninger.
Disse puljer er der tale om• Ansøgningspuljen til frivilligt socialt arbejde er målrettet projekter for socialt udsatte eller personer i en svær livssituation.
Det kan være selvhjælpsgrupper, væresteder, rådgivning, sociale aktiviteter med etniske mindretal og sociale aktiviteter målrettet truede unge.
• Udlodningspuljen til særlige sociale formål er målrettet blandt andet krisecentre, sociale aktiviteter i boligområder og projekter for sindslidende, hjemløse og misbrugere.
• Ansøgningspuljen til sommerferiehjælp er målrettet aktiviteter for udsatte familier i forbindelse med sommerferieophold.
Kilde: Socialstyrelsen- I forbindelse med en udbetaling til en af foreningerne opdager vi en uregelmæssighed, der fører til en nærmere undersøgelse af tilskud betalt til denne og to andre foreninger, hvor der tilsyneladende er nogle fællestræk.
Vi beder derfor foreningerne om at dokumentere, at projekterne er gennemført korrekt.
Da vi ikke har kunnet få det bekræftet, har vi nu indgivet en politianmeldelse, lød det dengang fra Birgitte Anker, direktør for Socialstyrelsen.
Efterforskningen viste, at der var personsammenfald bag de tre foreninger.
På den baggrund har afdelingen for økonomisk kriminalitet anholdt en mand, som fremstilles i grundlovsforhør i morgen.
- Der er foretaget ransagninger på to adresser og yderligere anholdelser kan ikke udelukkes, oplyser Københavns Politi.
Bedrageriet skulle være sket i perioden 2014-2018.
I oktober oplyste Socialstyrelsen, at man ikke har kunnet finde en sammenhæng mellem denne sag og sagen mod Britta Nielsen, der er sigtet for at have overført mindst 111 millioner kroner i offentlige tilskudsmidler til sig selv gennem sit arbejde i Socialstyrelsen.
FacebookTwitterKopier linkEmner:Københavns Politi|Socialstyrelsen|Kriminalitet|Økonomisk kriminalitet|København




https://www.dr.dk/nyheder/regionale/syd/46-kilo-tung-sten-kvaestede-dansk-kvinde-ved-motorvejsbro-saadan-har-sagen

Syd- og Sønderjylland46 kilo tung sten kvæstede dansk kvinde ved motorvejsbro: Sådan har sagen udviklet sigFølg her, hvad der skete i stenkastsagen, hvor en dansk kvinde blev hårdt kvæstet.
I maj kvæstede to unge mænd en 58-årig dansk kvinde, da de kastede en granitsten ud fra en motorvejsbro.
 Scanpix)Af Sofie Lewring21.
nov.
2018 kl.
16.
05Bemærk: artiklen er mere end 30 dage gammelLæs opI dag begynder retssagen mod to teenagere, der i maj kvæstede en dansk kvinde ved at kaste en granitsten ned fra en motorvejsbro tæt ved Flensborg.
Kvinden blev hårdt kvæstet, og begge unge mænd er tiltalt for mordforsøg.
Læs mere om sagen herunder.
Læs også:Teenagere i retten for mordforsøg: Ramte kvinde med granitsten fra motorvejsbro8.
maj 2018Omkring klokken 22.
00 bliver en 58-årig kvinde hårdt kvæstet, da en granitsten flyver direkte gennem forruden, rammer hende og flyver videre ud gennem bagruden.
Hun bliver ramt på overkroppen, men er uden for livsfare.
Efterfølgende bliver hun indlagt på hospitalet i Flensborg.
Den 58-årige kvinde er dansk, men bor i Flensborg.
Granitstenen målte 25 gange 25 centimeter og vejede 46 kilo og blev kastet fra en motorvejsbro ved Ellund tæt ved Flensborg.
Efterfølgende blev stenen fundet i midterrabatten.
12.
maj 2018Tysk politi har ingen spor efter gerningsmænd og begynder at efterlyse vidner, der har kørt på motorvejen mellem klokken 21.
00 og 23.
00.
Politiet forsøger at komme i kontakt med bilister og især lastbilchauffører, der har videooptagere installeret i førerhuset.
Granitstenen fløj gennem forruden og ramte den 58-årige kvinde.
7.
juni 2018To unge mænd på dengang henholdsvis 18 og 19 år fra Nordtyskland bliver anholdt af politiet i Flensborg.
Politiet mistænker dem for at stå bag i alt 19 stenkast fra motorvejsbroer siden februar, hvor stenkastet den 8.
maj fik de største konsekvenser.
8.
juni 2018De to unge mænd bliver fremstillet for en dommer i grundlovsforhør og efterfølgende varetægtsfængslet.
Begge tilstår at stå bag flere stenkast.
7.
oktober 2018Udover drabsforsøg bliver begge unge mænd også tiltalt for grov legemsbeskadigelse, indgreb i trafikken og for at have udøvet skader på ejendom, oplyser den ledende statsadvokat i Flensborg, Ulrike Stahlman-Liebelt.
- Strafferammen for mordforsøg i Tyskland er livsvarigt fængsel.
For de to unge mænd er det afgørende, om retten beslutter, om de skal for en ungdomsdomstol eller ej.
Da begge er under 21 år, kan de dømmes efter ungdomsretten, hvor de maksimalt kan få 10-15 års fængsel.
I dag starter retssagen mod de to unge mænd.
 DR)21.
november 2018Retssagen mod de to unge mænd begynder i Retten i Flensborg.
Begge er anklaget for drabsforsøg og for i flere andre tilfælde at have bragt andre menneskers liv i fare ved i mindst 11 tilfælde at have kaste sten ned på motorvejen.
FacebookTwitterKopier linkEmner:Flensborg|Kriminalitet|Mord|Tyskland|Vejanlæg




https://www.dr.dk/nyheder/indland/bendtner-dropper-anke-voldsdom

IndlandBendtner dropper at anke voldsdomFodboldspillerens dom på 50 dages fængsel for vold mod en taxachauffør er dermed endelig.
Nicklas Bendtber har trukket sin anke tilbage.
Dermed står dommen på 50 dages fængsel ved magt.
Af Magnus Dam Nielsen21.
nov.
2018 kl.
15.
33Bemærk: artiklen er mere end 30 dage gammelLæs opFodboldspilleren Nicklas Bendtner skal i fængsel i 50 dage for vold mod en taxachauffør.
Det står klart efter, at han i dag har opgivet at anke sagen og dermed få den prøvet ved landsretten.
Det oplyser Statsadvokaten i København på Twitter.
Nicklas Bendtner blev den 2.
november idømt 50 dages fængsel for vold imod en taxachauffør, og han ankede dommen til frifindelse.
Læs også:Bendtners forsvarer efter fængselsdom: Nicklas havde hellere set en frifindelseAnklagemyndigheden kontraankede med krav om en hårdere straf.
Men efter at fodboldspilleren har valgt at frafalde sin anke, så har anklagemyndigheden også valgt at frafalde sin kontraanke.
Dermed står dommen på 50 dages fængsel ved magt.
Fodboldspillerens forsvarer, Anders Nemeth, skriver i en SMS, at han har forståelse for Nicklas Bendtners valg:- Nicklas er ikke enig i afgørelsen fra byretten, men har besluttet at lægge sagen bag sig og fokusere på sin klub og familie.
Det er en beslutning, som jeg har fuld forståelse for, og jeg har derudover ikke flere kommentarer.
Brækkede taxachaufførs kæbeEpisoden skete natten til den 9.
september i det indre København, efter Bendtner havde været med sin kæreste til middag på Café Victor og siden i byen på natklubben Lusso.
Her hoppede de sammen ind i en taxi og bad om at blive kørt til HC.
Andersens Boulevard.
Men kort tid efter, at de havde sat sig ind i taxien, opstod der uoverensstemmelser om ruten mellem parret og chaufføren, hvorefter Nicklas Bendtner og kæresten valgte at forlade taxaen før tid uden at betale.
Chaufføren blev, efter parret havde forladt taxaen, så vred, at han kastede en dåse eller flaske mod dem - dog uden at ramme.
Læs også:Nicklas Bendtner afviser chauffør-spark: Ville bare se, om han var okI retten kom det frem, at Bendtner derefter blev ophidset og slog chaufføren.
Ifølge fodboldspilleren selv reagerede han i selvforsvar, fordi han følte sig utryg.
Dyr tur i byen30-årige Nicklas Bendtner, der til dagligt optræder for den norske fodboldklub Rosenborg, blev foruden de 50 dages ubetinget fængsel også dømt til at betale sagens omkostninger samt en erstatning på 11.
000 til taxachaufføren i byretten.
De penge skal fodboldspilleren dermed også fortsat betale.
FacebookTwitterKopier linkEmner:Nicklas Bendtner (fodboldspiller)|Anklagemyndigheden|Vold|København|Fodbold




https://www.dr.dk/nyheder/regionale/bornholm/grise-og-koeer-skal-aede-tang-fra-oestersoeen-i-stedet-sojaboenner-fra

BornholmGrise og køer skal æde tang fra Østersøen i stedet for sojabønner fra BrasilienGaffeltangen kan erstatte en del sojaprotein og er bedre for både smågrise og køer.
Gaffeltang kan meget mere end lægge sig klamt om vores fødder en sommerdag på stranden.
Det kan sandsynligvis erstatte en del sojaprotein i dyrefoder.
Af Jørgen Jensen og Lis Eilsøe21.
nov.
2018 kl.
16.
45Bemærk: artiklen er mere end 30 dage gammelLæs opTang fra Østersøen kan gøre smågrisenes maver mere veltilpasse og få køerne til at prutte mindre.
Samtidig kan tangen erstatte en del af det sojaprotein, som vi importerer fra tropiske lande og bruger som proteinkilde i dyrefoder.
Det er i hvert fald sådan, det ser ud på papiret - og nu skal det efterprøves i virkeligheden.
Der er store mængder af gaffeltang i farvandet omkring Bornholm.
Udover at være meget proteinrigt, indeholder det stoffer, som sjældnere vil give smågrisene diarré, ligesom kvæg ikke vil danne så meget metan.
Tang i DanmarkI Danmark vokser der især blæretang, savtang, grønne alger og gaffeltang.
I Østersøen er der meget gaffeltang - ikke mindst i farvandet mellem Bornholm og Sverige.
Det ser ud til, at man kan høste gaffeltang i store mængder, uden at havmiljøet tager skade.
Gaffeltang er en rødalge med små grene, der bliver sort og klasker helt sammen, når det tørrer.
Arter som sukkertang og vingetang kan dyrkes.
Det sker blandt andet i Kattegat og Limfjorden.
Alt tang kan spises.
Men der er flere fordele for både dyr og miljøet, hvis vi bruger tang i dyrefoderet.
Det siger antropolog Ole Hertz fra Gudhjem.
Han har i en årrække beskæftiget sig med tangproduktion i Danmark og Grønland - blandt andet som projektleder i forsknings- og erhvervsudviklingsprojektet Nordic Seaweed Project.
- Hvis vi kan erstatte soja fra Brasilien med tang, skal der bruges mindre penicillin og zink i svinestalden, og mindre metan i luften har en gavnlig indvirkning på drivhuseffekten.
Vi slipper for at transportere soja den halve jord rundt, og så vil vi faktisk også fjerne en del af den fosfor og kvælstof, der er i Østersøen, hvis vi høster gaffeltang, siger Ole Hertz.
Fiskerne høster - bonden tørrer tangenHan vil i første omgang lave et småskala-forsøg med tang som protein i dyrefoder i samarbejde med Tejn Trawl, Bornholms og Christiansøs Fiskeriforening og viceformand i Landbrug og Fødevarer, Thor Gunnar Kofoed, der skal levere tørringsanlægget til tangen.
Sideløbende er forskere på Aarhus Universitet i gang med forsøg, der skal vise, om tang kan bruges som tilskudsfoder til smågrise, mens DTU skal undersøge, hvor meget tang, vi egentlig kan hente op af havet uden problemer for miljøet.
Vi kender godt de småstikkende, meget sprøde tangruller på stranden.
Det er gaffeltang.
Det er på ingen måde nyt at bruge tang til fødevarer og en række andre produkter.
I dag bruges der tang i mere end 2.
000 forskellige produkter - fra softice og øl til tandpasta.
På den anden side af Østersøen udnytter en fabrik i Estland gaffeltang til både kosmetik og vingummi, ligesom man lige nu eksperimenterer med at bruge tang som brændsel på Sjælland.
Inden forsøget kan gå i gang, skal den sidste del af finansieringen på plads.
Det forventer Ole Hertz sker lige efter nytår.
FacebookTwitterKopier linkEmner:Svineproduktion|Bornholm|Brasilien|Aarhus Universitet|Danmarks Tekniske Universitet




https://www.dr.dk/nyheder/vejret/pyh-vinden-loejer-af-i-morgen

VejretPyh!
Vinden løjer af i morgenTemperaturen bliver den samme som i dag, men mindre blæst vil få det til at føles mildere.
Billedet her er taget i dag uden for Gårslev ved Fredericia.
”Det viser, at der var godt gang i blæsten, og godt gang i vindmøllen,” som fotografen Kaj Nielsen skriver.
I morgen får vindmøllen lov til at geare lidt ned.
Af Louise Gade Sig21.
nov.
2018 kl.
15.
39Bemærk: artiklen er mere end 30 dage gammelLæs op"Brrr.
.
.
Hvor er det koldt!
" Den sætning har vi hørt mange gange på DR Vejret de seneste dage.
Og det er der ikke noget at sige til, for når max-temperaturerne typisk har ligget omkring fem grader, og der samtidig har været en hård østenvind, ja så er den god nok: Det føles altså koldt!
Kold nat mod sydKoldt bliver det også i nat - i hvert fald i de sydlige landsdele.
Her er nemlig færrest skyer på himmelen, så udstrålingen vil få termometrene ned omkring frysepunktet, lokalt måske en enkelt eller to minusgrader.
I resten af landet vil skyerne holde på "varmen" og kun tillade et temperaturdyk ned omkring to-tre plusgrader.
Tak til vindenHvor vi nogle steder i dag har haft en østenvind af kulingstyrke, vil vi i morgen kun opleve en jævn til frisk vind.
Så selvom temperaturerne bliver stort set det samme som i dag - omkring fem grader som det højeste- så vil det alligevel føles mere mildt i morgen, fordi vinden løjer af.
Lidt opklaring over middagIgen i morgen er det skyerne, der kommer til at spille hovedrollen på himmelen.
Der vil også være små kig til solen i ny og næ, og tendensen i de nyeste prognoser er, at det generelt klarer mere op i løbet af eftermiddagen.
Men nogen bragende solskinsdag er der absolut ikke udsigt til.
On the bright side, så holder det tørt hele dagen.
FacebookTwitterKopier link




https://www.dr.dk/nyheder/politik/forste-kvindelige-ambassador-sendes-til-usa

PolitikFørste kvindelige ambassadør sendes til USALone Dencker Wisborg skal fra 1.
april være Danmarks ambassadør i USA.
Den nuværende bliver departementschef.
Lone Dencker Wisborg overtager stillingen som ambassadør fra Lars Geert Lose, der skal være departementschef i Udenrigsministeriet.
(Arkivfoto).
21.
nov.
2018 kl.
15.
02Bemærk: artiklen er mere end 30 dage gammelLæs opDanmark får sin første kvindelige ambassadør i USA, oplyser Udenrigsministeriet.
Hun hedder Lone Dencker Wisborg og kommer fra en stilling som direktør for Ressourcer og Organisationsudvikling i Udenrigsministeriet.
52-årige Lone Dencker Wisborg var indtil 2017 direktør for udenrigspolitik, og inden da var hun i fire år ambassadør i Madrid.
Hun overtager stillingen i april næste år fra den nuværende ambassadør, Lars Geert Lose.
Han skal fra 1.
januar være ny departementschef i Udenrigsministeriet.
Udskiftningen er en del af en større rokade i ministeriet.
Danmark skifter ambassadøren ud i Tanzania, Afghanistan, Uganda, Filippinerne, Frankrig, Letland, Indien, Sydkorea, Sverige, Japan og Litauen.
Iran-ambassadør bliver på sin postDesuden bliver Erik Laursen ny ambassadør i Strasbourg, hvor han skal være Danmarks faste repræsentant ved Europarådet.
Ministeriet oplyser desuden, at Danny Annan, der er ambassadør i Iran, bliver på posten.
PET gik i oktober offentligt ud med en anklage mod iransk efterretningstjeneste om at planlægge et attentat mod iranere i Danmark.
Efterfølgende hjemtog udenrigsminister Anders Samuelsen (LA) Danny Annan til konsultationer.
Torsdag vender han dog tilbage.
Det skyldes ifølge ministeriet, at han skal være med til at koordinere eventuelle sanktioner mod landet.
/ritzau/FacebookTwitterKopier linkEmner:Udenrigspolitik|USA|Iran|Sydkorea|Lone Dencker Wisborg (embedsmand)




https://www.dr.dk/nyheder/viden/klima/115-plast-kopper-og-par-klip-klappere-doed-kaskelothval-har-maven-fuld-af

Klima115 plast-kopper og to par klip-klappere: Død kaskelothval har maven fuld af plastik Plastik i havet udgør en stigende trussel mod dyr, der risikerer at blive kvalt, forstoppede eller sulte ihjel på grund af vores affald, siger havbiolog.
Kaskelothvalen er fredet og listet som sårbar.
Mannekeskeskabte problemer om klimaforandringerne, plastikforurening og overfiskeri truer hvalerne - og andre havdyr - i stigende grad.
 Kaskelothvalen er fredet og listet som sårbar.
Mannekeskeskabte problemer om klimaforandringerne, plastikforurening og overfiskeri truer hvalerne - og andre havdyr - i stigende grad.
(Foto: LA ODE M.
SALEH HANAN © Scanpix)1 / 2Kaskelothvalen er fredet og listet som sårbar.
Mannekeskeskabte problemer om klimaforandringerne, plastikforurening og overfiskeri truer hvalerne - og andre havdyr - i stigende grad.
1 / 2Kaskelothvalen er fredet og listet som sårbar.
Mannekeskeskabte problemer om klimaforandringerne, plastikforurening og overfiskeri truer hvalerne - og andre havdyr - i stigende grad.
(Foto: LA ODE M.
SALEH HANAN © Scanpix)2 / 2Af Maria Lise Behrendt21.
nov.
2018 kl.
15.
05Bemærk: artiklen er mere end 30 dage gammelLæs opFire plastikflasker, 25 plastikposer, 115 plastikkopper, 3,3 kilo plastiksnor, 19 stykker hård plastik og to par klip-klappere.
I alt 5,9 kilo plastik.
Det var, hvad forskere fra WWF og medarbejdere fra Wakatobi National Park fandt i maven på en rådnende kaskelothval, der mandag aften blev fundet nær den indonesiske nationalpark.
Alle dyr, der er i kontakt med havet, har plast på menuen.
Malene Møhl, havbiolog WWF.
Om plasten er direkte årsag til hvalens død, ved vi ikke.
Det understreger Malene Møhl, der er havbiolog og plast-ekspert ved WWF Danmark.
Men at stigende mængder plast i havene udgør en trussel mod dyrelivet, kan vi ikke komme udenom:- Alle dyr, der er i kontakt med havet, har plast på menuen.
Fra plankton til fugle og store hvaler.
Og plasten påvirker dyrene på flere måder: Den kan give dem forstoppelse eller ophobe sig i deres maver, så de føler sig mætte og bliver under- eller fejlernærede.
Dyrene risikerer også at blive viklet ind i plasten og dø som følge af kvælning eller drukning, siger hun.
Flere dyr er skyllet op med plast i kroppenDen 9,5 meter lange kaskelothval er langt fra den første hval, som skyller op på land med en mave fuld af plast.
Hver timeudledes der, ifølge World Economic Forum, 900 tons plastikaffald til verdenshavene.
I sommer strandede en grindehval i en thailandsk kanal.
Efter at have gylpet fem plastikposer op døde den.
Og i 2017 måtte biologer i Norge aflive en næbhval, der blev ved at gå på grund.
Læs også:Grindehval havde slugt 80 plastikposer - kunne ikke reddesI næbhvalens mave fandt biologerne både plastikposer, chokoladepapir og mikroplast.
Også havskildpadder, delfiner, fisk, albatrosser og andre havfugle kommer ofte i karambolage med vores plastikaffald.
Ifølge Malene Møhl er det vigtig, at vi fortæller historierne om, hvordan vi påvirker naturen med plast:- Når hvalen bliver dissekeret og dens maveindhold lagt ud, bliver det tydeligt for os, at det er vores produkter, der er endt i kroppen på det her dyr.
Jeg tror, at det er med til at gøre en forskel, at vi ser, hvordan vores hverdag direkte påvirker naturen.
Plastproduktionen stiger, men infrastruktur følger ikke medSiden 1950 er produktionen af plastik steget fra 1,5 millioner tons årligt til 335 millioner tons i 2016.
Kurven stiger støt år for år.
Det gør kurven for, hvor meget plastikaffald, der havner i havet også.
Vi skal væk fra en verden, hvor det er okay at sælge enkelt-portioner shampoo i små plastikposer og købe vandmeloner indpakket i plast.
Malene Møhl, havbiolog WWF.
- Der er ikke noget at sige til, at vi oftere ser tilfælde af dyr med store mængder plastik i kroppen.
Jeg håber ikke, at det er noget, vi skal vænne os til, men der skal ske noget med måden, vi håndterer plastik på, siger Malene Møhl.
Ifølge hende er det største problem, at infrastrukturen til blandt affaldsindsamling, sortering og genanvendelse ikke er fulgt med den voldsomt stigende produktion af plast.
Læs også:Både plastindustri og naturforening efterlyser flere plast-tiltag fra regeringenDerfor er det vigtigt, at organisationer, politikere og plastproducenter samarbejder for at få politik og produktion på plads, så begge dele understøtter bæredygtig forbrug af plast.
- Vi mener blandt andet, at der skal være et udvidet producentansvar, sådan at producenten ikke må sende et plastikprodukt på markedet uden at have en plan for, hvad der skal ske med det, når det er blevet brugt, siger Malene Møhl.
En del af indholdet fra hvalens mave.
Du kan godt undvære vandmeloner pakket i plastKigger vi fem år ud i fremtiden, tror Malene Møhl ikke, at der findes en dansk virksomhed uden en plastik-strategi.
Men samtidig er det vigtigt, at forbrugerne bliver både oplyst og tager ansvar for deres plastforbrug.
- Vi skal væk fra en verden, hvor det er okay at sælge enkelt-portioner shampoo i små plastikposer og købe vandmeloner indpakket i plast.
Det kan vi godt undvære uden at gå på kompromis med vores levestandard, siger Malene Møhl.
Læs også:Her er jeres råd: Sådan bekæmper vi overforbrug af plastikOg så er det vigtigt at huske på, at plastikaffald i naturen er et internationalt problem.
Det er ikke bare indiske floder, thailandske kanaler og indonesiske nationalparker, der har problemet.
- På papiret kommer en stor del af plastikaffaldet i havene fra Sydøstasien, men vi i den vestlige verden er ansvarlige for at eksportere store dele af vores affald dertil og efterspørge plastikprodukter produceret i Asien, siger Malene Møhl.
FacebookTwitterKopier linkEmner:Dyr|WWF Verdensnaturfonden|Affald|Miljø og natur|Norge




https://www.dr.dk/nyheder/udland/gyldne-heste-og-freskomalerier-romerske-mafiavillaer-beslaglagt-i-stor-politiaktion

UdlandGyldne heste og freskomalerier: Romerske mafiavillaer beslaglagt i stor politiaktionVillaer, der tilhører den berygtede Casamonica-familie i Italien, skal jævnes med jorden.
Af Louise Brodthagen Jensen21.
nov.
2018 kl.
14.
11Bemærk: artiklen er mere end 30 dage gammelLæs opMeterhøje dyrestatuetter og imponerende freskomalerier pryder nogle af de villaer, som ligger i udkanten af den italienske hovedstad Rom og tilhører den berygtede Casamonica-klan.
Tirsdag morgen slog politiet til i en storstilet aktion med mere end 600 betjente, hvor man beslaglagde både indholdet og husene, der ligger i det såkaldte Quadraro-kvarter.
De er opført i strid med lovgivningen, og dele af den historiske akvædukt Acqua Felice var endda blevet inkorporeret i nogle af strukturerne, skriver britiske bbc.
com.
Husene skal nu jævnes med jorden.
- Det er en historisk dag for Rom og for romerne, lød det fra Roms borgmester, Virginia Raggi, der sammen med indenrigsminister Matteo Salvini var til stede under aktionen, som hun har lagt en video op af på Facebook.
Aktionen har været planlagt i ti måneder og ifølge den italienske avis Corriere Della Serra befandt 35 personer sig på adresserne, alle direkte relateret til enten Casamonica og Di Silvio-familierne, som dannede klanen tilbage i 70'erne.
De fleste forlod stedet enten til fods eller i bil, beretter avisen.
- Det er slut med 30 års manglende respekt for loven og er et stærkt signal imod kriminalitet og Casamonica-klanen, sagde borgmesteren med hentydning til, hvornår villaerne er blevet opført.
- De gyldne tider for kriminelle er forbiBorgmesteren, der er medlem af Femstjerne-bevægelsen, blev suppleret af Lega-leder og indenrigsminister Matteo Salvini, der kaldte det et godt tegn for Rom, at lov og orden igen bliver håndhævet.
- De gyldne tider for kriminelle er forbi, sagde han ifølge nyhedsbureauet Ansa.
I den italienske hovedstad har man længe forsøgt at slå ned på de lokale mafiafamilier, der er anklaget for korruption, afpresning og som har tætte forbindelser til den organiserede kriminalitet i landet.
Læs også:Historisk mafiasag: Nu falder der dom over Roms enøjede kongeDerfor vakte det også stærk forargelse, da øverste medlem, Vittorio Casamonica, i 2015 blev lagt i jorden efter et stort anlagt sørgeoptog, hvor en guld - og sortmalet ligvogn trukket af seks heste kørte i procession til temamusikken fra Francis Ford Coppolas gangsterfilm "The Godfather", mens blomsterblade blev drysset ud over de hundredevis af sørgende.
Adskillige politikere fordømte optoget, heriblandt byens daværende borgmester, Ignazio Marino, der slog fast, at det var uacceptabelt, at begravelserne kunne bruges til at sprede mafiabudskaber.
FacebookTwitterKopier linkEmner:Francis Ford Coppola (filminstruktør)|Matteo Salvini (politiker)|Rom|Italien|Kriminalitet




https://www.dr.dk/nyheder/udland/brite-idomt-livsvarigt-faengsel-i-dubai-spionage

UdlandBrite idømt livsvarigt fængsel i Dubai for spionage31-årige Matthew Hedges fra Durham Universitet blev anholdt i maj i Dubai.
Nu har han fået en livstidsdom.
Matthew Hedges er dømt for at have kompromitteret De Forenede Arabiske Emiraters militære, økonomiske og politiske sikkerhed.
21.
nov.
2018 kl.
13.
51Bemærk: artiklen er mere end 30 dage gammelLæs opEn domstol i De Forenede Arabiske Emirater har onsdag idømt den britiske akademiker Matthew Hedges livsvarigt fængsel, efter at han i sidste måned blev fundet skyldig i spionage.
Det oplyser hans familie og en erklæring fra retten i emiraterne.
Den 31-årige Matthew Hedges fra Durham Universitet blev anholdt 5.
maj i Dubai efter en to uger lang researchrejse.
Retsmødet onsdag, hvor dommen blev afsagt, varede mindre end fem minutter, og hans advokat var ikke til stede.
Den britiske udenrigsminister, Jeremy Hunt siger, at han er dybt chokeret og skuffet over dommen.
Han tilføjer, at sagen får følger for relationerne mellem de to lande.
Den britiske ph.
d.
-studerende var anklaget af De Forenede Arabiske Emirater for spionage på vegne af en fremmed magt.
Han blev tilbageholdt, da han var på vej hjem fra lufthavnen i Dubai.
Hedges var angiveligt i Dubai på studietur.
Ifølge Justitsministeriet i De Arabiske Emirater var studieturen et dække, har britiske medier tidligere rapporteret.
Han er dømt for at have kompromitteret De Forenede Arabiske Emiraters militære, økonomiske og politiske sikkerhed.
En livstidsdom for en udlænding indebærer maksimum 25 års fængsel.
Hedges blev løsladt mod kaution sent i oktober, men han havde inden da siddet isolationsfængslet i fem måneder, siger hans familie.
/ritzau/ReutersFacebookTwitterKopier linkEmner:Dubai|Forenede Arabiske Emirater|Storbritannien|Justitsministeriet|Spionage




https://www.dr.dk/nyheder/regionale/hovedstadsomraadet/hver-femte-billige-bolig-er-forsvundet-i-hovedstadsomraadet

KøbenhavnHver femte billige bolig er forsvundet i hovedstadsområdetDet er blevet markant sværere at finde en billig lejebolig i hovedstadsområdet.
Laura Høvring Møller er en af de studerende, der har oplevet manglen på billige boliger i København.
 DR)Af Kristoffer Poulsen og Marcel Mirzaei-Fard21.
nov.
2018 kl.
13.
50 | opdateret 22.
nov.
2018 kl.
15.
01Bemærk: artiklen er mere end 30 dage gammelLæs opCirka hver femte udlejningsbolig til under 4.
000 kroner om måneden er forsvundet fra København, Frederiksberg, Lyngby og Roskilde.
Og det er alene de seneste tre år.
I andre studiebyer som Aarhus, Odense og Aalborg er langt færre billige boliger forsvundet i samme periode, slår en opgørelse fra Transport-, Bygnings og Boligministeriet fast.
Udviklingen kommer ikke bag på Curt Liliegreen, der er direktør hos Boligøkonomisk Videnscenter.
- I hovedstadsområdet ser vi, at det er attraktivt at slå små lejligheder sammen; det har især været inden for andelsboliger, men det har også været andre typer af boliger, siger han.
Læs også:Boligøkonom: Der er ikke pladsmangel i KøbenhavnSamtidig er mange af de ældre udlejningsboliger blevet renoveret de seneste par år, og det har også været med til at hæve prisen, mener Curt Liliegreen.
Ifølge ham går det især ud over to grupper:- Det går ud over de studerende, der ikke har velhavende forældre i ryggen.
Og det går ud over personer på kontanthjælp på grund af kontanthjælpsloftet, siger han.
For tre år siden var der knap 33.
000 boliger i København til en pris, der lå under 4.
000 kroner om måneden.
I dag findes der omkring 26.
600 udlejningsboliger med en husleje under 4.
000 kroner.
Studerende har det sværtEn af de studerende, der har oplevet at måtte punge ekstra ud for at få tag over hovedet, er Laura Høvring Møller.
Hun er lige nu i ulønnet praktik og betaler cirka 5.
000 kroner om måneden for en lejlighed på 41 kvadratmeter.
Hun bruger næsten hele sin SU på husleje.
Men det giver nogle ekstra usikkerheder, mener hun og giver et eksempel:- Hvis man ikke er helt sikker på, at man har råd til at komme hjem til fars fødselsdag, begynder man at overveje, om man skal spise havregryn i en uge, for at det overhovedet kan lade sig gøre, siger hun.
Laura Høvring Møller anerkender, at hun muligvis kunne finde noget billigere længere uden for København end den lejlighed på Vesterbro, hun bor i nu.
- Alle ved, at det kan være utrolig svært overhovedet at finde noget i København og i områderne omkring byen, siger hunSamtidig fremhæver hun, at det ikke nødvendigvis vil gøre det til en billigere fornøjelse.
- Hvis man flytter længere væk fra sit studie eller praktiksted, skal man også til at betale mere for transport, og så skal man gøre op med sig selv, om det overhovedet kan betale sig, siger hun.
Læs også:Boligmangel i hovedstaden får flere unge til at flytte under samme tagMen at de studerende skal bruge hele SU’en på husleje er ikke i orden, mener Sana Mahin Doost, der er formand for Danske Studerendes Fællesråd.
Tallene fra Boligministeriet kommer dog ikke bag på hende.
Men det ryster hende, at der ikke bliver gjort noget ved problemerne.
- Det spørgsmål, vi jo stiller os hver gang, det er jo: 'Hvor skal de studerende så bo henne?
', siger hun.
Spørgsmål har hun faktisk selv et svar på.
Nemlig at der skal bygges langt flere små, billige og betalelige boliger.
Og så peger hun på, at man skal udnytte det almene boligmarked bedre.
- Der er lavet nogle planlove, der gør, at de store kommuner skal forpligte sig på at bygge mere alment, siger hun.
Flere billige boliger er på vejMen der er faktisk flere billige boliger på vej, lover overborgmester i Københavns Kommune, Frank Jensen (S).
- Vi har sat turbo på byggeriet af ungdomsboliger, som ellers var gået i stå, og her de seneste par år har vi bygget 3.
300 nye ungdomsboliger, og yderligere 4.
400 er på vej, siger han.
Frank Jensen gik blandt andet til valg på at bygge 9.
000 almene boliger inden for ti år.
Og det løfte står han stadig ved.
Også selvom antallet af almene boliger til under 4.
000 kroner er faldet de seneste tre år i hovedstaden.
- Jeg har haft et valgløfte om, at hver fjerde nye bolig i København skal være en almen bolig, men jeg har ikke haft et valgløfte om, at det skal være til en bestemt pris, siger han.
Læs også:Socialdemokratiet støver forslag af: Billigere byboliger skal modvirke social eksportFacebookTwitterKopier linkEmner:Frank Jensen (politiker)|København|Socialdemokraterne|Bolig|Transport-, Bygnings- og Boligministeriet




https://www.dr.dk/sporten/oevrig/hvorfor-spiller-carlsen-og-caruana-hele-tiden-remis-ved-vm-i-skak

Øvrig sportHvorfor spiller Carlsen og Caruana hele tiden remis ved VM i skak?
Otte partier af i alt 12 partier er spillet i VM-finalen i skak.
Alle er endt remis.
Magnus Carlsen og Fabiano Caruana under VM-finalen i skak.
Af Johan Haarløv21.
nov.
2018 kl.
14.
37Bemærk: artiklen er mere end 30 dage gammelLæs opFinalen ved verdensmesterskaberne i skak er i fuld gang, men alligevel kommer det ikke rigtig nogen vegne.
Træk for træk, parti for parti har Magnus Carlsen og Fabiano Caruana annulleret hinanden.
Otte udmarvende partier er spillet i VM-finalen, hvor der spilles bedst af 12 partier.
Alle er endt uafgjort, eller ’remis’ som det hedder i skak-lingo.
Det er farligt at komme bagud i sådan en match.
Så når man ikke taber, så er man stadig med, og derfor spiller de måske mere forsigtigt, end de normalt ville gøre.
Sune Berg Hansen, stormester i skakBåde Caruana og Carlsen har haft åbninger til at vinde flere partier, men hver gang har modstanderen formået at forsvare sig og få et halvt point ud af partiet.
Læs også:Skakgeniet Magnus: Fra udstødt til verdenserobrerMen hvorfor har VM-finalen udviklet sig til en kamp om ikke at tabe?
Og hvorfor ender alle partierne uafgjort?
For den syvdobbelte danmarksmester og stormester Sune Berg Hansen ligger svaret ligefor:- Det er verdens to bedste spillere, der spiller på et højt niveau, og det betyder, at de virkelig skal udnytte enhver lille chance for at vinde, for man får ikke meget mere end det.
- Det er meget svært at vinde partier, når man spiller på det her niveau.
Så hvis de ikke er super skarpe, får modstanderen reddet situationen, og så bliver det bare remis, siger Sune Berg Hansen.
FinalisternePå den ene side af bordet sidder amerikanske Caruana og er lykkedes med sit spil.
Sune Berg Hansen kalder ham en sand regnemaskine, der nøje vurderer for og imod ethvert træk, før han beslutter sig for at rykke en brik.
Carlsen er sublim i de hurtige discipliner.
Han har en intuitiv fornemmelse for, hvor brikkerne skal flyttes hen, og det får han meget mere glæde af i hurtige partier, for så kan de andre ikke nå at regne så meget.
Sune Berg Hansen, stormester i skakPå den anden side sidder Carlsen.
Humørspilleren fra Tønsberg i Norge, der har verdenshistorien mest veludviklede intuition, når det kommer til det sorte og hvide bræt med de 32 brikker.
Sportens Mozart bliver han kaldt.
Men den 27-årige nordmands fornemmelse for skak er blevet holdt i ave af Caruanas neutraliserende taktik, fortæller Sune Berg Hansen:- Det er farligt at komme bagud i sådan en match.
Så når man ikke taber, så er man stadig med, og derfor spiller de måske mere forsigtigt, end de normalt ville gøre.
- Carlsen er ikke bange for Caruana, og han er ikke bange for spille.
Men han kan ikke komme til det, fordi hans åbninger med hvid ikke har været gode nok til at presse amerikanerenCarlsen og Caruana grubler midt i et parti i VM-finalen.
- Caruana spiller bare sit spil.
Han forsøger at neutralisere med sort, og så forsøger han at vinde med hvid.
Og indtil videre har han haft mest succes med sin taktik, og Carlsen har ikke fået vist det, han kan.
Carlsen vil være favorit i hurtigskak27-årige Carlsen har vundet VM tre gange.
Sidste gang, han forsvarede sin titel, var i 2016, hvor de første syv partier mod Sergey Karjakin endte med remis.
Efter 12 partier var stillingen stadig lige, og derfor skulle kampen ud i fire partiers hurtigskak, hvor spillerne samlet har 25 minutter hver til deres træk.
Carlsen vandt nemt.
Og hvis 2018-udgaven af VM-finalen også ender i hurtigskak, vil Carlsen endnu engang være favorit, vurderer Sune Berg Hansen.
- Carlsen er sublim i de hurtige discipliner.
Han har en intuitiv fornemmelse for, hvor brikkerne skal flyttes hen, og det får han meget mere glæde af i hurtige partier, for så kan de andre ikke nå at regne så meget.
- Og det er Caruana store problem, for han regner virkelig meget, men det kan han ikke i hurtigskak, hvor han ikke engang er i top fem i verden.
Magnus Carlsen har vundet verdensmesterskabet i skak i 2013, 2014 og 2016.
Caruana er i sin første VM-finale.
Du kan se den fascinerende dokumentar – Magnus, det norske skakgeni – om den unge Carlsen på DRTV her.
FacebookTwitterKopier linkEmner:Skak|Norge|Magnus Carlsen (skakspiller)




https://www.dr.dk/nyheder/regionale/syd/teenagere-i-retten-mordforsoeg-ramte-kvinde-med-granitsten-fra-motorvejsbro

Syd- og SønderjyllandTeenagere i retten for mordforsøg: Ramte kvinde med granitsten fra motorvejsbroTo unge mænd har indrømmet at stå bag talrige stenkast fra motorvejsbroer.
En 46 kilo tung granitsten fløj ind igennem forruden på en 58-årig dansk kvindes bil, da hun passerede en motorvejsbro syd for den dansk-tyske grænse.
Af Louise Mandrup (interview) og Per Vinter21.
nov.
2018 kl.
16.
05Bemærk: artiklen er mere end 30 dage gammelLæs opTo 19-årige tyskere sidder fra i dag på anklagebænken i Retten i Flensborg tiltalt for mordforsøg, efter de angiveligt kastede en 46 kilo tung granitsten ned på motorvejen lige syd for grænsen en sen aften i maj i år.
Ifølge talsmanden for Landgericht Flensburg, Stefan Wolf, kan anklagen få alvorlige konsekvenser for de to unge mænd.
Men først skal retten tage stilling til, om de to unge mænd skal behandles ved en ungdomsdomstol eller en voksendomstol.
Og det har afgørende betydning, fortæller han.
- Ved mord er dommen altid livsvarigt fængsel i Tyskland.
Mordforsøg kan give en lempelse af straffen.
Men ved en ungdomsdomstol er maksimumstraffen 10 år - i særligt grove tilfælde maksimalt 15 år, siger Stefan Wolf.
Læs også:TIDSLINJE: To teenagere tiltalt for mordforsøg efter stenkast fra motorvejsbroDansk kvinde blev hårdt kvæstetDen 8.
maj i år kastede de to unge mænd angiveligt en granitsten på størrelse med en fodbold ud over kanten fra en motorvejsbro syd for den dansk-tyske grænse.
En 58-årig dansk kvinde kørte under motorvejsbroen i det øjeblik, den tunge granitsten styrtede mod jorden.
Stenen fløj gennem forruden af hendes bilen, ramte kvinden og fortsatte ud gennem bagruden.
Kvinden overlevede, men var hårdt kvæstet.
De tiltaltes forsvarer har bedt om, at dørene blev lukket til retssagen.
Dommerne krævede længere tid til at beslutte sig, og derfor blev retten hævet kort efter og sagen bliver først genoptaget d.
30 november, hvor det bliver meddelt om sagen fortsætter for lukkede døre eller ej.
 DR)Sagen blev efterfølgende efterforsket som et mordforsøg.
De to mænd er udover tiltalen for mordforsøg også tiltalt for grov legemsbeskadigelse, indgreb i trafikken og for at have udøvet skader på ejendom.
Forsvarerne vil have lukket døreneDe to tiltalte mænd har efter anholdelsen i juni kendt sig skyldige i mindst 11 stenkast fra motorvejsbroer syd for den dansk-tyske grænsen.
Om episoden med den 58-årige danske kvinde er en af dem, er endnu ikke kendt af offentligheden.
De tiltaltes forsvarer har ved retssagens første dag bedt om, at dørene blev lukket - det skal der nu tages stilling til indtil sagens anden retsdag den 30.
november.
Sagen forventes at fortsætte til ind i januar.
Der er ingen kendt forbindelse til stenkastene i Danmark, hvor det alvorligste var på Fyn, hvor en 33-årig tysk kvinde omkom, og hendes 36-årige mand blev svært kvæstet.
FacebookTwitterKopier linkEmner:Ulykker|Flensborg|Mord|Broer og tunneller|Tyskland




https://www.dr.dk/nyheder/regionale/midtvest/landboformand-advarer-mod-sortsyn-husk-mange-landmaend-har-en-fin

Midt- og VestjyllandLandboformand advarer mod sortsyn: Husk at mange landmænd har en fin økonomiErhvervet mister arbejdskraft, hvis der kun er fokus på landmænd, der har det svært, mener vestjysk landboformand.
I 2017 regnede høsten væk og i år har tørke presset økonomien hos mange landmænd.
Søren Christensen, formand for Vestjysk Landboforening minder dog om, at halvdelen af landmændene stadig har en robust økonomi.
Af Peter Stephansen og Mette Skov-Jensen21.
nov.
2018 kl.
14.
05Bemærk: artiklen er mere end 30 dage gammelLæs opVi skal passe på, at vi ikke graver landbrugserhvervet ned i et sort hul, selvom det går dårligt for en del landmænd.
Sådan lyder det fra formanden for Vestjysk Landboforening Søren Christensen, der selv ejer en økologisk kødkvægsbedrift nær Skjern.
Hans advarende udsagn kommer i kølvandet på nye tal fra Landbrugets Videncenter, Seges, der viser, at hver femte landbrug er presset på økonomien efter en knastør sommer.
1.
853 landmænd kan kun blive på deres gårde, hvis banken bakker dem op.
- Selvfølgelig skal vi hjælpe dem, der har det svært, men det er vigtigt at se på helheden.
50 procent af de danske landmænd har en robust økonomi, siger Søren Christensen.
Læs også:Hver anden landmand er presset på økonomien efter knastør sommerDårlige historier skræmmer unge vækHan frygter, at hvis der kun er fokus på de negative historier i dansk landbrug, vil det blive endnu sværere at få arbejdskraft til erhvervet.
- Vi oplever allerede nu, at det er svært at få unge danskere ind i erhvervet, så vi i stedet må bruge udenlandsk arbejdskraft.
Vi er afhængige af at få fortalt de gode historier, siger den vestjyske landboformand.
Han bakkes op af Søren Behrmann, der er chef for økonomiafdelingen i Vestjysk Landboforening.
- Der er nogle landmænd, som er udfordret, ja.
Men omvendt er der mange, som gør det godt.
Faren er, at taler man negativt om erhvervet generelt, jo sværere bliver det at tiltrække arbejdskraft, siger Søren Behrmann.
Mælkeproducent er optimistDet er især svine og mælkebønderne, der er blandt de 20 procent, hvor økonomien er uholdbar.
Rick van Heesch fra Skive er næstformand i Landsforeningen Danske Mælkeproducenter.
Han fortæller, at de seneste år har været hårde, men han er også optimist.
- Mælkeprisen er stabil i øjeblikket, og lige nu synes jeg ikke, at jeg kan mærke i mit netværk, at nogen er presset.
Hvis mejeriet kan levere stabile priser, så skal vi nok klare os, siger Rick van Heesch.
FacebookTwitterKopier linkEmner:Landbrug|Vestjysk Landboforening|Mælkeproduktion




https://www.dr.dk/nyheder/indland/danmark-kan-loebe-toer-grus-men-hvad-bruger-vi-det-egentlig-til

IndlandDanmark kan løbe tør for grus - men hvad bruger vi det egentlig til?
Grus er fundamentet for næsten alt byggeri.
Arbejde i NCC's grusgrav ved Reerslev.
Af Casper Lykkegaard Pedersen21.
nov.
2018 kl.
13.
29Bemærk: artiklen er mere end 30 dage gammelLæs opGravemaskinerne har snart nået bunden af de danske grusgrave.
Det viser fremskrivninger fra ingeniørvirksomheden Niras.
Alle de danske regioner ser ud til at løbe tør for grus.
Frem mod 2040 vil efterspørgslen efter grus ifølge Niras stige med mere end 50 procent.
Værst ser det ud i Region Hovedstaden, der i 2027 løber tør for råstofferne.
Og så sent som i går aftes besluttede regionen sig for at åbne op for import af grus.
Men hvorfor er det egentlig, at grus er så vigtigt?
Læs også:Danmark er ved at løbe tør for grus: 'Et af de vigtigste råstoffer, verden har'Det mest anvendte byggematerialeArkivfoto.
Beton er det suverænt mest anvendte byggemateriale i verden.
90 procent af de byggematerialer, vi anvender, er beton.
Og det beton starter ved grus.
Når man laver en blanding beton, består 75 procent nemlig af grus.
Gruset bliver nemlig limet sammen af cement og vand.
Og i cement indgår der også: Ja, gæt selv, grus.
Afgørende for vores infrastrukturArkivfoto.
Grus bruges til at bygge veje.
Både stabilgrus under vejene og asfalt indeholder grus.
Det betyder, at en stor del af verden i realiteten er dækket af grus.
Faktisk viser en opgørelse fra Dansk Beton, at der hvert år produceres 1,5 tons beton per indbygger.
Alle vores bygninger består af grusBeton bruges til at bygge.
Det gælder både i private hjem og de store offentlige bygninger.
Fundamentet, søjlerne, væggene og gulvene indeholder næsten alle sammen grus.
Stort set alt byggeri i Danmark bruger beton.
Kilde: Ole Mejlhede, Professor i byggematerialer ved i DTU.
FacebookTwitterKopier linkEmner:Niras Gruppen|Danmarks Tekniske Universitet|Danske Regioner|Byggematerialeindustri|Ingeniørvirksomhed




https://www.dr.dk/nyheder/politik/troels-lund-indkalder-til-hastemoede-om-kraeftfremkaldende-krom-stof

PolitikTroels Lund indkalder til hastemøde om kræftfremkaldende krom-stofBeskæftigelsesministeren lagde sig fladt ned på samråd.
Beskæftigelsesminister Troels Lund Poulsen (V) ankommer til samråd om arbejdsmiljøreglerne vedrørende anvendelse af krom-6, på Christiansborg.
Af Nicolas S.
Nielsen21.
nov.
2018 kl.
16.
06Bemærk: artiklen er mere end 30 dage gammelLæs opTrist.
Sløset.
En fejl.
Jeg beklager.
Ordene, der er ganske usædvanlige for en minister, var blandt de mest brugte, da beskæftigelsesminister Troels Lund Poulsen (V) her til eftermiddag deltog i et samråd i Folketingets beskæftigelsesudvalg.
Samrådet handlede om brugen af stoffer krom-6 og de afledte risici.
Samrådet var indkaldt efter, at det har vist sig, at Det Nationale Forskningscenter for Arbejdsmiljø (NFA) og Arbejdstilsynet ikke reagerede tids nok, da en EU-rapport advarede om krom-6-stoffets var mere kræftfremkaldende end hidtil antaget.
- Det er en trist dag for Beskæftigelsesministeriet, fordi i den sag vi diskuterer i dag, har der været tale om et meget utilfredsstillende forløb i Beskæftigelsesministeriets koncern.
Det vil jeg på ingen måde lægge skjul på.
Jeg tager det meget alvorligt, når jeg bliver præsenteret for beregninger, der peger på, at grænseværdien for krom6 er for høj, sagde Troels Lund Poulsen indledningvist på samrådet.
Læs også:Ny forskning: Forkromede vandhaner kan give svejsere lungekræftOverså advarsler i over et årI mere end et år overså de to instanser under Beskæftigelsesministeriet advarsler om problemer med de danske grænseværdier i forhold til den forøgede kræftrisiko.
Først den 11.
oktober blev ministeren orienteret i sagen, forklarer han.
- Jeg overvejer i øjeblikket, hvordan man kan sikre, den her fejl ikke kommer til at ske igen, forklarede Troels Lund Poulsen.
Senere slog han fast, at han nu vil mødes med arbejdsmarkedets parter i næste uge:- Jeg vil foranstalte et møde med arbejdsmarkedets parter, således at vi hurtigst muligt taler med dem om, hvad de måtte synes, der er behov for på den korte bane.
Læs også:Kræftfremkaldende gift afspærret med rafter og trådhegnFarligt stof bruges i industrienKrom-6 bliver af metal- og industriarbejdere blandt andet brugt til at overfladebehandle metal, for eksempel på vandhaner og motorcykler.
Cirka 200 ud af 10.
000 personer i Danmark, som er blevet udsat for den nuværende grænseværdi gennem et arbejdsliv, vil ende med at få lungekræft.
Berlingske har den seneste tid afdækket, hvordan Arbejdstilsynet og NFA ikke handlede på væsentlig viden om krom-6.
Troels Lund Poulsen har varslet en række initiativer, blandt andet et øget fokus på arbejdet med grænseværdierne for kemiske stoffer.
- Vi kommer til at drøfte indgående, hvordan vi i en ny arbejdsmiljøindsats kan opprioritere hele kemiområdet.
Det er tydeligt for mig, at det bliver vi nødt til at gøre, sagde Troels Lund Poulsen.
/ritzau/DR Nyheder/FacebookTwitterKopier linkEmner:Troels Lund Poulsen (politiker)|Venstre|Beskæftigelsesministeriet|Arbejdsmarked|Kræft




https://www.dr.dk/sporten/fodbold/landsholdet/vejen-til-em-i-fodbold-gaar-lige-nu-gennem-ukraine

LandsholdetVejen til EM i fodbold går lige nu gennem UkraineDet danske herrelandshold i fodbold står til at skulle møde Ukraine på udebane i playoff-runden i Nations League.
Landsholdet ser ud til at skulle til Ukraine i 2020.
Af Johan Haarløv21.
nov.
2018 kl.
11.
59Bemærk: artiklen er mere end 30 dage gammelLæs opDet bliver lidt teoretisk nu, det medgiver vi.
Men teori kan hurtigt blive praksis, og hvis det bliver det, skal det danske fodboldlandshold en tur til Ukraine i én afgørende Nations Leagues play off-kamp.
Der bliver altså ikke noget med en returkamp på hjemmebane.
Det er sådan, landet ligger, efter at gruppespillet i Uefas nye turnering blev afsluttet tirsdag aften.
Men landsholdet har selv mulighed for at kunne strege turen til Ukraine og blive hjemme.
Læs også:Danmark sikrer sig oprykning i ny fodboldturneringFormår Åge Hareides tropper at kvalificere sig direkte til EM gennem den regulære kvalifikation, der går i gang næste forår, går pladsen i Nations Leagues play off-runde i stedet til en anden nation.
Samme scenarie gør sig gældende for Ukraine, så reelt set kan danskerne stå over for en helt anden modstander, når det bliver Nations League play off-tid i 2020.
Her skal du så lige være opmærksom på, at der i selve EM-kvalifikationen ikke længere er nogen play off-runde.
Den er slet og ret blevet erstattet af play off-kampene i Nations League.
Læs også:LISTE Ingvartsen overgår Møller: Her er de mest scorende på U21-landsholdetForhåbentlig er du ikke alt for forvirret, for nu bliver det endnu mere teknisk.
I det scenarie, at landsholdet slår Ukraine i play off-kampen på udebane, skal Danmark nemlig spille endnu en runde, før omvejen til EM kan være sikret.
Og lige nu går den vej enten gennem Bosnien eller Sverige, som vi vel at mærke i dette meget teoretiske scenarie skal møde både på ude- og hjemmebane.
FacebookTwitterKopier linkEmner:Åge Hareide (fodboldtræner)|Fodbold|Ukraine|UEFA|Bosnien-Hercegovina




https://www.dr.dk/musik/det-blev-kaldt-userioest-larm-nu-bliver-dansk-hiphop-hyldet-ved-stor-koncert

Den nye stil - historien om dansk hiphopSe temaMusikDet blev kaldt useriøst larm: Nu bliver dansk hiphop hyldet ved stor koncertDer blev solgt masser af hiphop-plader i 90'erne, men rap var bare aldrig fint nok dengang.
Det har ændret sig, og nu bliver den ældre, danske hiphop hyldet.
Hiphop-artister som Malk de Koijn, MC Einar og Den Gale Pose har kæmpet en hård kamp for at blive anerkendt.
Af Marie Søndergaard21.
nov.
2018 kl.
12.
27Bemærk: artiklen er mere end 30 dage gammelLæs op'Det er larm.
Det er useriøst.
Det er ikke rigtig musik'.
Sådan lød det fra anmelderne i 80'erne og 90'erne, hvor det altså ikke var helt nemt at udgive hiphopmusik.
Artisterne skulle nemlig kæmpe en hård kamp for at blive spillet i radioen og generelt at blive anerkendt.
Mit indtryk er, at redaktører på radiostationer og magasiner dengang har set på den her underlige, nye genre og tænkt, at det ville aldrig blive til noget, og at det var useriøst.
Pelle Peter Jensen, P3-værtDen nye musikgenre blev nemlig ikke rigtig taget seriøst, og selv om der blev solgt masser af hiphopplader både i Danmark og i resten af verden, var det bare aldrig godt nok eller fint nok, når kategorien var 'rap'.
Det mener Pelle Peter Jensen, som er vært på P3 og podcasten 'Den nye stil – historien om dansk rap' og står i spidsen for koncerten 'Den nye stil live', hvor man den 26.
december hylder ældre dansk rap.
Den nye stil liveOnsdag den 26.
december inviterer P3 til en aften i Store Vega i København, der hylder dansk raps historie.
Med udgangspunkt i podcasten 'Den nye stil – historien om dansk rap' vil vært Pelle Peter Jensen præsentere en tidslomme af live rap-musik med flere af de danske artister og grave de bedste anekdoter frem fra en tid, hvor dansk rap spirede for første gang.
Indtil videre er MC Einar, Humleridderne​​​​​​, Østkyst Hustlers, Karen Mukupa, DJ Tue Track​​​​​​​, DJ Static​​​​​​​, Dj Phase 5 bekræftet som optrædende.
Du kan købe billetter her.
- Mit indtryk er, at redaktører på radiostationer og magasiner dengang har set på den her underlige, nye genre og tænkt, at det aldrig ville blive til noget, og at det var useriøst.
Sådan var det også, da rock and roll kom frem, og det var jazz og klassisk musik, der dominerede.
Alle nye genrer har en fase, hvor der er nogle, der ikke mener, at genren er rigtig musik, siger Pelle Peter Jensen.
Ældre hiphop bliver hyldetVi spoler frem til 2012, hvor den danske hiphopgruppe Malk de Koijn stod på Orange Scene på Roskilde Festival.
Hør nummeret 'Å åå mæio' med Malk de Koijn herunder, mens du læser videre:Malk De Koijn - Å åå mæioDe blev hyldet på festivalens største scene, men det var der ikke mange, der havde forudset tyve år tidligere.
Dengang skrev Information nemlig i en anmeldelse: 'Malk de Koijn bruger sproget som en uerfaren brandmand holder et stort strålerør.
Pumper bullshit ud over alt og alle'.
Læs også:Malk de Koijn bragte lort, kaos og et helt nyt sprog ind i dansk hiphopDet er altså først i retrospekt, man har set værdien, for dengang i 80'erne og 90’erne var rap for provokerende.
Pelle Peter Jensen, P3-værtMen festen ved Orange Scene i 2012 er ikke et enestående tilfælde, for der er nemlig en bølge af ældre hiphop, der nu bliver hyldet med koncerter, podcasts, serier og dokumentarer på diverse streamingtjenester og ikke mindst filmen 'Straight Outta Compton' fra 2015.
- Der skulle lige gå 20-30 år, og nu er der så folk, der kan se værdien i hiphopgenren og i de historier og budskaber, der fortjener at komme ud.
Eksempelvis var N.
W.
A.
's budskab jo også 'black lives matter', men fordi det var rap og indeholdt gadens sprog, blev det slet ikke taget seriøst.
Det er altså først i retrospekt, man har set værdien, for dengang i 80'erne og 90’erne var rap for provokerende, siger Pelle Peter Jensen og nævner mærkatet 'Parental Advisory: Explicit Lyrics', der blev sat på de fleste hiphopplader, fordi de indeholdt bandeord eller budskaber, man ikke mente var passende for børn og unges ører.
Danske rappere klarede sig godt i USAHan mener især, at de danske rappere gennem tiden fortjener anerkendelse, for, som man kan høre i podcasten 'Den nye stil', har de gennem de sidste 30 år forsøgt at ændre den generelle holdning til rap – hvad det er, og hvad det ikke er – og genren er flere gange blevet genopfundet.
Læs også:Yo?
!
Her er 6 af de ældste danske rapnumre - med nogle ret overraskende navneDen Gale Pose - Den dræbende jokeOg så har mange danske rappere altså klaret sig rigtig godt gennem tiden.
Også i udlandet.
- De her unge mænd og kvinder kom fra et lillebitte land, og rigtig mange af dem fik mod alle odds lavet og indspillet musik uden et rigtigt studie eller udstyr, og pludselig endte nogle af dem i USA, hvor de arbejdede med de største stjerner.
Det er jo sådan noget, der kun sker i film – og så i dansk rap, fortæller Pelle Peter Jensen og nævner danske hiphopnavne som Madness 4 Real og Soulshock som nogen, der klarede sig godt i USA.
Det er en forholdsvis ny genre, så de fleste rappere er stadig i live og kan selv fortælle om dengang, de for eksempel opfandt et breakdance-trick.
Pelle Peter Jensen, P3-værtDet er bare nogle af de historier, der nu kommer frem om den ældre hiphop, og når det gælder serier, podcasts eller dokumentarer, hvor de nu bliver hyldet, er der en helt klar fordel, når historierne skal fortælles.
- Det er en forholdsvis ny genre, så de fleste rappere er stadig i live og kan selv fortælle om dengang, de for eksempel opfandt et breakdance-trick.
Det er en kæmpe gave for os, der gerne vil formidle deres historie, siger Pelle Peter Jensen.
Du kan høre de tre første sæsoner af podcasten 'Den nye stil – historien om dansk rap' her.
Fjerde sæson, der handler om dansk hiphop op gennem 00’erne, har premiere den 10.
december.
FacebookTwitterKopier linkEmner:Pop og rock|Roskilde Festival|USA|Roskilde|Carsten Soulshock (musiker)




https://www.dr.dk/nyheder/udland/russisk-favorit-taber-afstemning-i-interpol-efter-advarsler

UdlandRussisk favorit taber afstemning i Interpol efter advarsler  Politisamarbejde får sydkoreansk præsident efter kampagne mod Ruslands kandidat.
Russeren Alexander Prokopchuk var favorit til at overtage posten som præsident for Interpol.
Af Jakob Busk Olsen21.
nov.
2018 kl.
12.
15Bemærk: artiklen er mere end 30 dage gammelLæs opDet bliver en sydkoreaner, som skal stå i spidsen for Interpol, efter at den hidtidige præsident for det internationale politisamarbejde er blevet anholdt i Kina.
Kim Jong Yang fra Sydkorea vandt med 60,5 procent af stemmerne over sin modkandidat, russeren Alexander Prokoptjuk, ved Interpols generalforsamling i Dubai.
Alexander Prokoptjuk var ellers favorit til at overtage posten, men en lobbykampagne mod hans kandidatur fra blandt andet USA og EU har tilsyneladende båret frugt, skriver nyhedsbureauet AP.
InterpolInternationalt politisamarbejde med 192 medlemslande.
Hovedkvarteret ligger i Lyon i Frankrig.
Organisationen er mest kendt for på medlemmers initiativ at udstede de såkaldte "Red Notices" - anmodninger om at finde og varetægtsfængsle mistænkte, man ønsker udleveret.
En Red Notice er ikke en arrestordre.
Interpols præsident har en overordnet rolle, mens samarbejdets generalsekretær står for den daglige, operationelle ledelse.
Kilde: InterpolPutins mandAlexander Prokoptjuk, der er nuværende vicepræsident i Interpol, har haft en lang karriere i Ruslands indenrigsministerium.
Han menes at have tætte forbindelser til præsident Vladimir Putin og var i mange år landets forbindelsesofficer til Interpol.
En tidligere rådgiver i Storbritanniens udenrigsministerium anklager direkte Prokoptjuk for at være manden, som var ansvarlig for at sende fabrikerede anmodninger - de såkaldte "Red Notices" - fra Rusland til Interpol.
Kritikere beskylder lande som Rusland, Kina, Egypten, Iran og Tyrkiet for at udnytte politisamarbejdet til at få fat på systemkritikere, der er flygtet til andre lande.
Kritikerne frygtede, at denne praksis ville blive blive blåstemblet med Alexander Prokoptjuk som præsident.
I et åbent brev tidligere på ugen sagde en tværpolitisk gruppe af amerikanske senatorer, at det ville være det samme som at "give en ræv ansvaret i et hønsehus".
Efter afstemningen i dag har Vladimir Putins talsmand anklaget senatorerne for utidig indblanding i valghandlingen.
To af Vladimir Putins største kritikere, forretningsmændene Bill Browder (tv) og Mikhail Khodorkovsky (th), holdt en pressekonference i går, hvor de advarede Interpol mod at vælge Alexander Prokoptjuk.
Tidligere præsident forsvandtValget i Interpol blev kun aktuelt, fordi politisamarbejdets hidtidige præsident, kineseren Meng Hongwei, pludselig forsvandt under en rejse i Kina.
Det kom senere frem, at han er blevet anholdt af de kinesiske myndigheder, som anklager ham for korruption.
Da Meng Hongwei fik posten som Interpols præsident,blev der i øvrigt udtrykt de samme bekymringer, som Alexander Prokoptjuks kandidatur udløste.
Sydkoreaneren Kim Jong Yang skal sidde det resterende af sin forgængers mandat, som udløber i 2020.
FacebookTwitterKopier linkEmner:Vladimir Putin (politiker)|Rusland|Kina|Politi|EU




https://www.dr.dk/nyheder/viden/teknologi/amnesty-soeger-detektiver-undersoeg-krigsforbrydelser-med-din-smartphone

TeknologiAmnesty søger detektiver: Undersøg krigsforbrydelser med din smartphoneOp mod 5000 frivillige skal gennemse flere tusinde billeder fra den syriske by Raqqa for at undersøge om den internationale koalition begik krigsforbrydelser.
Dette satellitfoto forestiller Shayrat-flyvepladsen, der blev angrebet af det amerikanske luftvåben i 2017.
Samme type fotos, men af byen Raqqa, skal bruges i Amnesty International-projektet.
Af Esben Hardenberg21.
nov.
2018 kl.
12.
30Bemærk: artiklen er mere end 30 dage gammelLæs opBlev den syriske by Raqqa udsat for krigsforbrydelser af den internationale koalitition under en række luftangreb sidste år?
Det vil Amnesty International finde ud af.
Derfor starter organisationen i dag projektet Strike Tracker.
Med hjælp fra en digital platform håber den internationale menneskerettighedsbevægelse at finde svaret ved at få frivillige - i blandt andet Danmark - til at se tusindvis at satellitfotos igennem.
Frivillige skal kortlægge ødelæggelserDe frivillige, såkaldte Decoders (afkodere), skal på deres smartphone eller computer kigge på en lang række satellitfotos af byen Raqqa i Syrien.
Hver Decoder skal gennemse en lang række billeder med et lille udsnit af Raqqa indeholdende en bygning.
Billederne skal undersøges for ændringer, for hvis bygningen har ændret udseende fra et billede til et andet, kan det være resultatet af en bombning.
Amnesty International vil engagere op mod 5.
000 Decoders blandt deres medlemmer og andre frivillige, for hver af de over 10.
000 helt eller delvist ødelagte bygninger skal undersøges flere gange.
Når billederne er undersøgt af de frivillige, skal det eftertjekkes af uddannet personale.
Informationen fra billederne sammenholdes så med anden viden, for eksempel om overflyvninger fra bombefly eller vidneudsagn.
På den måde vil menneskerettighedsbevægelsen klarlægge, om der er begået krigsforbrydelser af den internationale koalition med USA i spidsen og med blandt andet Danmark, Frankrig og England som medlemmer.
Amnesty mistænker koalitionen for at underdrive mængden af civile tab i forbindelse med luftangrebene og det er denne mistanke de med projektet vil underbygge.
Tilgangen til at uddelegere arbejdet på denne måde kaldes crowdsourcing og de frivillige kan deltage fra deres egen smartphone eller computer.
Læs også:Gemte 300.
000 klenodier for Islamisk Stat: Syriens nationalmuseum er genåbnetHar tidligere haft succes med metodenDet er første gang Amnesty International bruger crowdsourcing til den slags opgaver i Danmark, men metoden har de tidligere brugt med succes i andre lande.
Blandt andet har 3.
534 frivillige tidligere doneret i alt 1.
300 arbejdstimer bag skærmen på at undersøge fotos og dokumenter omkring store olieudslip i Niger Deltaet.
De ting, de frivillige fandt frem til, blev efterfølgende undersøgt af Amnesty Internationals egne researchere i landet.
Et vigtigt værktøj i fremtidenAmnesty International forventer, at den digitale platform, der håndterer projektet kommer til at spille en stor rolle i fremtiden.
- Det er ofte kæmpestore datamængder, der skal analyseres.
Og det her er en måde vi kan få hjælp til at gøre det, så de mandetimer, vi har med erfarne researchere, kan bruges på at analysere det, som de frivillige finder frem til, fortæller Dan Hindsgaul, Kommunikations- og policychef hos Amnesty International, til DR.
Rapporten med resultaterne fra Raqqi-projektet skal være klar i løbet af 2019.
FacebookTwitterKopier linkEmner:Amnesty International|Syrien|Krige og væbnede konflikter|Forbrydelser mod menneskeheden|England




https://www.dr.dk/sporten/oevrig/video-kegleformede-gulddroemme-dansk-medaljemagnet-rejser-til-vm-i-bowling

Øvrig sportVIDEO Kegleformede gulddrømme: Dansk medaljemagnet rejser til VM i bowlingJesper Agerbo er en af verdens bedste bowlere, og han håber at komme hjem fra VM i Hong Kong med en guldmedalje.
Af Johan Haarløv og indslag: Tobias Boldt21.
nov.
2018 kl.
11.
23Bemærk: artiklen er mere end 30 dage gammelLæs opOm to dage begynder VM i bowling, og det bliver danske Jesper Agerbos 25.
mesterskab i sine to årtier på landsholdet.
Den 37-årige bowler er en af de bedste i verden, og han har både EM- og VM-guldmedaljer på samvittigheden.
Læs også:Danske bowlingherrer tager bronze ved VM i Las VegasNu rejser han til Hong Kong, hvor VM skal afholdes fra den 23.
november til den 5 december, med et mål om at vinde guld med det danske 5-mandshold.
- Når man har vundet en del medaljer, så er ens forventninger også høje, selvom det er VM, og det er tordnende svært, siger Jesper Agerbo.
Se og hør ham fortælle om sin målsætning forud for VM i indslaget over artiklen.
FacebookTwitterKopier linkEmner:Hong Kong




https://www.dr.dk/nyheder/penge/ikea-i-kaempe-global-omlaegning

PengeIkea i kæmpe global omlægningIkea skal omstilles til en mere digital fremtid.
7500 stillinger nedlægges, mens man vil skabe 11.
500 nye job.
På verdensplan er der 422 Ikea-varehuse, hvoraf de 50 er franchise.
Samlet arbejder der mere end 200.
000 i Ikea i hele verden.
21.
nov.
2018 kl.
12.
07Bemærk: artiklen er mere end 30 dage gammelLæs opDen svenske møbelkoncern Ikea foretager nu en stor global omlægning af forretningen.
Globalt nedlægger Ikea 7.
500 stillinger.
De fleste stillinger er administrative, skriver det svenske nyhedsbureau TT.
Planen betyder desuden, at Ikea vil åbne 30 nye varehuse i verdens storbyer - herunder et i København - og satse på at blive bedre digitalt.
De nye varehuse skal supplere de større, eksisterende varehuse, og de kan til gengæld måske skabe 11.
500 job på sigt.
Derudover vil Ikea styrke sig digitalt og tilbyde flere services - herunder hurtig levering.
Ikea Danmark oplyser, at omkring 25 stillinger muligvis vil blive nedlagt på det danske marked.
Der er omkring 2700 Ikea-ansatte i Danmark.
- Vi vokser og har gjort det i mange år, samtidig har vi opbygget en stærk position i Danmark.
Den udvikling vil vi selvfølgelig fortsætte, samtidig med at vi for alvor træder ind i fremtiden, siger Johan Laurell, direktør for Ikea Danmark.
Planen om et varehus i København kom allerede frem i 2016, og dengang var meldingen, at det skulle stå klar i 2018.
Siden er byggeriet blevet forsinket, og størrelsen på varehuset bliver mindre end først udmeldt.
Byggeriet af varehuset, der skal ligge ved Fisketorvet, er endnu ikke gået i gang.
Ikeas fem varehuse i Danmark er i Taastrup, Gentofte, Odense, Aarhus og Aalborg.
Indtil for nylig var der også planer om et varehus i Esbjerg, men det er sat på pause.
På verdensplan er der 422 Ikea-varehuse, hvoraf de 50 er franchise.
Samlet arbejder der mere end 200.
000 i Ikea i hele verden.
/ritzau/FacebookTwitterKopier linkEmner:IKEA|Detailhandel|København|Møbelhuse|Aalborg




https://www.dr.dk/nyheder/regionale/hovedstadsomraadet/ny-fejl-i-sundhedsplatformen-446-ordinationer-kan-vaere

SundhedsplatformenSe temaKøbenhavnNy fejl i Sundhedsplatformen: 446 ordinationer kan være forkerteFejl, man troede kun omfattede Panodil, har ramt alle typer af medicin.
Nu kontaktes flere patienter i Region Hovedstaden, fordi de kan have fået en forkert dosis medicin.
Af Marcel Mirzaei-Fard og Line Gudnitz Baun21.
nov.
2018 kl.
11.
24 | opdateret 21.
nov.
2018 kl.
12.
51Bemærk: artiklen er mere end 30 dage gammelLæs opTidligere på måneden kom det frem, at it-systemet Sundhedsplatformen, som bliver brugt i Region Hovedstaden og Region Sjælland, har udskrevet forkerte doser medicin til patienterne.
Læs også:Ingen opdagede fejl i 2,5 år: Udskældt sundhedsplatform har sat forkerte doser på pilleglasOg nu rammer endnu en sag det udskældte it-system.
Denne gang har en it-fejl ført til 446 mulige fejldoseringer i Region Hovedstaden og Sjælland, som man kigger nærmere på.
Det meddelte regionsrådsformand Sophie Hæstorp Andersen (S) på regionsrådsmødet i Region Hovedstaden tirsdag aften.
Sagen bliver bekræftet af sundhedsfaglig chef i Region Sjælland, Preben Cramon, som også er leder for det team, der lige nu undersøger fejldoseringerne.
Ændrer automatisk pille-styrkeFejlen skyldes en automatisk funktion i Sundhedsplatformen, som skal sørge for, at patienten får udskrevet så få tabletter som muligt.
Problemet er, at Sundhedshedsplatformen ikke nødvendigvis tager højde for den styrkeforskel, der er på tabletterne.
Læs også:Sundhedsplatformen: Region advaret om receptfejl knap fire måneder, før den blev rettetDet betyder, at en patient risikerer at få udskrevet, færre tabletter, men stærkere dosis, end det var meningen.
- Den her funktion, som sikrer, at patienterne skal tage færrest mulige tabletter, har lavet lidt ulykker i forhold til udvalgte ordinationer, siger Preben Cramon.
Han forklarer desuden, at den funktion, der var skyld i fejlen, nu er taget ud af systemet.
Kan have ramt alle typer medicinFejlen kom første gang frem i september, hvor flere end 3.
000 patienter i Region Sjælland og Hovedstaden måtte undersøges for, om de var blevet overdoseret med lægemidlet paracetamol på grund af fejlen.
Læs også:DF om fejl i Sundhedsplatformen: Hvorfor er det ikke blevet opdaget?
Men nu viser det sig, at fejlen også har ramt helt andre typer af medicin end blot de smertestillende piller.
- I princippet kan det være alle typer af medicin, der er ramt af det her, siger Preben Cramon.
Derfor skal en lang række yderligere patienter nu kontaktes.
Og der er tale om ambulante patienter, det vil sige patienter, der ikke er indlagt på hospitalet.
"Fejl dukker op, når man kradser i overfladen"Sagen vækker hovedrysten hos Region Hovedstadens politikere.
Jacob Rosenberg, der er overlæge på Herlev Hospital og medlem af regionsrådet for Liberal Allliance, kalder det rystende:- Jeg synes, det er dybt bekymrende.
Der er ikke styr på Sundhedsplatformen generelt, og specielt ikke med medicinmodulet.
- Jeg synes, vi er nået til et punkt, hvor vi må se os om efter noget andet.
Læs også:Sygeplejerske siger op på grund af Sundhedsplatformen: Kroppen begynder at gå i stresstilstandFejlen kommer ikke bag på Line Ervolder, der er sygeplejerske og medlem af sundhedsudvalget i Region Hovedstaden (K):- Desværre overrasker det mig ikke.
Hele medicinmodulet i Sundhedsplatformen har været behæftet med fejl længe, siger hun.
- Fejlene er virkelig dukket op her på det sidste, hvor man er begyndt at kradse i overfladen, siger hun.
Styrelsen for Patientsikkerhed oplyser til DR P4 København, at de er blevet orienteret om sagen og nu følger den tæt.
Det har ikke været muligt at få en kommentar fra Sophie Hæstorp Andersen (S), som er regionsrådsformand i Region Hovedstaden.
FacebookTwitterKopier linkEmner:Socialdemokraterne|Sophie Hæstorp (politiker)|Region Hovedstaden|Sjælland|Medicin




https://www.dr.dk/nyheder/politik/karsten-lauritzen-faar-naese-tale-usandt-i-folketinget

PolitikKarsten Lauritzen får næse for at tale usandt i FolketingetSkatteministeren får en ’lille næse’ for at give ukorrekte oplysninger.
Ministeren har allerede undskyldt.
Skatteminister Karsten Lauritzen (V) får en 'lille næse' efter at have givet Folketinget ukorrekte oplysninger.
Af Johan Blem Larsen og Rasmus Lindegård21.
nov.
2018 kl.
11.
07Bemærk: artiklen er mere end 30 dage gammelLæs opEt flertal i Folketinget har i dag besluttet at udtale kritik af skatteminister Karsten Lauritzen (V) og dermed give ham en såkaldt næse.
Det var ganske enkelt forkerte oplysninger, skatteministeren gav til Folketingets Skatteudvalg på et samråd den 27.
september 2018.
Her hævdede ministeren, at Skatteministeriet ikke var blevet rykket af Undersøgelseskommissionen om Skat i forbindelse med udleveringen af det materiale, som kommissionen skal undersøge.
Men det var forkert, og derfor får Karsten Lauritzen nu en næse.
- Det har simpelthen ikke været korrekt, når skatteministeren har sagt til Folketinget, at Skatteministeriet ikke var blevet rykket for at udlevere de informationer, siger Socialdemokratiets skatteordfører, Jesper Petersen.
- Det var Skatteministeriet blevet, og der er enighed om at udtrykke kritik og give en lille næse til skatteministeren for det her forløb og understrege, at de nødvendige ressourcer skal afsættes for, at man hurtigst muligt kan komme i gang med at lave det arbejde fra kommissionens side, siger han.
DF: Der er ingen tvivlNæsen gives formelt til Karsten Lauritzen på et møde i Folketingets Udvalg for Forretningsorden i næste uge.
Allerede nu er der dog et flertal bag kritikken af skatteministeren.
Det er regeringens eget støtteparti, Dansk Folkeparti, som sammen med Socialdemokratiet, Enhedslisten, Alternativet, SF og Radikale Venstre sikrer flertallet for kritikken af skatteministeren.
- Der er ingen tvivl om, at vi må udtale en kritik af, at der er sagt ting i et af Folketingets udvalg, som ikke er korrekte.
Så kan man diskutere, om skatteministeren var bevidst om det og havde viden om det fra embedsmændene, siger Dansk Folkepartis gruppeformand, Peter Skaarup.
- Men sagen er, at vi som folketing er meget afhængig af, at de oplysninger, vi får, på alle tidspunkter er korrekte.
Og der må man bare sige, at der er sagt nogle ting i Skatteudvalget fra skatteministerens side, hvor man bliver stillet i en situation, hvor man bagefter kan konstatere, at de oplysninger, ministeren kom med, ikke var helt korrekte.
Og det går ikke, siger Skaarup.
NæseEn politisk næse vedtages af et flertal i Folketinget eller udstedes af et af de politiske udvalg i form af en beretning, der udtrykker kritik.
I denne sag er der tale om en såkaldt 'lille næse'.
Skatteminister Karsten Lauritzen (V) modtager formelt næsen på et møde i Folketingets Udvalg for Forretningsorden i næste uge.
Skatteminister Karsten Lauritzen beklagede allerede tidligere på måneden, at han til Folketinget har oplyst, at Skatteministeriet ikke var blevet rykket af Undersøgelseskommissionen om Skat for at udlevere materiale.
- Det er jeg ked af, og det vil jeg gerne undskylde for, lød det fra Karsten Lauritzen.
S tror på, at ministeren var i god troSkatteministeren understregede samtidig, at han ikke var bevidst om, at ministeriet var blevet rykket af kommissionen.
Tværtimod forklarede han, at Skatteministeriets egne embedsmænd ikke havde en ”opfattelse” af, at ministeriet var blevet rykket.
Socialdemokratiet og Dansk Folkeparti tager den forklaring for gode varer, men finder det ikke desto mindre nødvendigt at udtale en kritik.
Dog en mild en af slagsen.
- Jeg tror egentlig, at han har været i god tro, da han troppede op til det samråd i Skatteudvalget.
Ikke desto mindre var det altså ikke korrekt, det han oplyste til Folketingets Skatteudvalg om, at Skatteministeriet ikke var blevet rykket, siger Jesper Petersen (S).
- Faktisk var der jo tale om, at der havde været holdt en lang række møder mellem kommissionen og Skatteministeriet, fordi kommissionen ikke var tilfreds med hastigheden i udleveringen af de dokumenter, de skal bruge for overhovedet at komme i gang med deres arbejde.
Der skal ministeren altså sige, hvad der er korrekt til Folketinget.
- Men havde vi haft en tro om, at det var et bevidst forsøg på vildledning af Folketinget, så havde kritikken selvfølgelig været i et andet leje, siger den socialdemokratiske skatteordfører.
Dansk Folkeparti er helt på linje.
- Det her er en af de mindre næser af slagsen, for meget tyder jo på, at skatteministeren ikke selv har vidst, at han gav forkerte oplysninger, men at nogen i hans apparat har givet ham forkerte oplysninger, som han så viderebringer.
Det ændrer bare ikke ved, at vi skal have de korrekte oplysninger, siger gruppeformand Peter Skaarup (DF).
DR Nyheder forsøger at få en kommentar fra skatteminister Karsten Lauritzen til næsen.
FacebookTwitterKopier linkEmner:Dansk Folkeparti|Folketinget|Jesper Petersen (politiker)|Karsten Lauritzen (politiker)|Skattepolitik




https://www.dr.dk/nyheder/kultur/boeger/ny-game-thrones-bog-bliver-kaldt-en-mager-ventepoelse-men-karin-skal-helt

BøgerNy Game of Thrones-bog bliver kaldt en ''mager ventepølse" - men Karin skal helt sikkert læse denGeorge R.
R.
Martins nye bog ’Ild og blod’ kritiseres af anmelderne, men afskrækker det bogseriens fans?
Karin Hald glæder sig til at læse den nye 'Ild og Blod'-bog, der giver forhistorien til 'Game of Thrones'-universet.
Også selvom anmelderne er temmelig lunkne.
Af Andrea Lundstrøm21.
nov.
2018 kl.
11.
00Bemærk: artiklen er mere end 30 dage gammelLæs opMens fans desperat hungrer efter den næste bog i 'Game of Thrones'-universet, har forfatteren George R.
R.
Martin nu givet dem en luns i form af bogen ’Ild og blod’.
Der er ingen ungmøer i nød, og det er simpelthen en fornøjelse.
Karin HaldDen udkom tirsdag på engelsk - og i dansk oversættelse samtidig.
En af dem, der har ventet i spænding på bogen, er den 35-årige bogblogger Karin Hald, der længe har været fan af George R.
R.
Martins forfatterskab.
Især på grund af de komplekse karakterer.
- Hans karakterer er menneskelige, der er ikke nogen, der kun er gode eller onde.
Nogle gange ender man med at sidde og heppe på karakterer, som man i starten slet ikke kunne udstå, siger hun til dr.
dk.
- Jeg kan rigtig godt lide alle de stærke kvindelige hovedpersoner.
Der er ingen ungmøer i nød, og det er simpelthen en fornøjelse.
Ifølge Karin Hald er George R.
R.
Martin blandt andet kendt for at nakke sine hovedpersoner, og du kan aldrig vide dig sikker om netop din yndlingsridder overlever.
- Når man har læst mange fantasybøger, kan man ofte forudse meget af handlingen, men det kan man ikke i George R.
R.
Martins bøger, siger Karin Hald.
Bogbloggeren Karin Hald roser George R.
R.
Martin for hans komplekse kvindelige karakterer.
Her ses Emilia Clarke som Daenerys Targaryen fra tv-serien 'Game of Thrones'.
 Scanpix)En mager ventepølse’En sang om is og ild'-bogserien blev verdenskendt som tv-serien 'Game of Thrones' i 2011 på HBO.
Tv-serien boostede bogseriens popularitet, og tusindvis af fans venter utålmodigt på den næste bog i serien.
Men anmeldelserne af den nye 'Ild og blod' er ligeså frosne som de hvide vandrere, man kender fra serien: Hvis de mange fans havde håbet at kunne stille deres sult med denne baggrundshistorie for Targaryen-klanen, kan de godt tro om igen.
Læs også:Vinteren kommer: Sidste sæson af Game of Thrones på vejDe engelske aviser The Independent og The Times er ikke imponerede.
The Independent skriver, at bogen føles som lektier, mens The Times kalder bogen 'et gab'.
Dele af den er faktisk så lidt læsværdig, at jeg er fristet til at tro, at det som udgangspunkt ikke var meningen, det skulle udgivesDagbladets anmeldelse af 'Ild & Blod'Den norske avis Dagbladet mener, at forfatteren har skabt 'en mager ventepølse', som kan gøre selv blod og ild til en kedelig omgang.
En ventepølse er sådan en man spiser, mans man venter på bøfferne på grillen.
Den beskrives som en endeløs række af begivenheder med enkelte nedslag i handlingen, som desværre ikke kan redde, at det hele flyder sammen for læseren.
Politikens anmelder Anne-Marie Vedsø Olesen giver to hjerter og kalder bogen en tørvetrillende krønike:- Hvorfor skal jeg læse en tør historiebog med opremsninger af årstal og slag og hærstørrelser og giftermål og udnævnelser og samfundsreformer om en fiktiv verden?
Derudover mener hun, at et historisk værk om en imaginær verden slet ikke giver mening, og kun kan bruges som baggrundsviden for forfatteren selv.
Karin Hald skriver på bogbloggen Skrivepulten.
(© Karin Hald)Kærlighed til universetMen de dårlige anmeldelser skræmmer ikke Karin Hald:'Ild og blod' er en prequel til ’Game of Thrones’, så jeg skal læse den!
Karin Hald- Når man bliver glad for en historie og dens univers, så føler man sig hjemme, når man læser om det univers.
Og jeg er så meget fan, at jeg synes, at det er sjovt at nørde baggrundshistorien.
Læs også:Vinterabstinenser?
Fortvivl ej, HBO har bestilt ny Game of Thrones-serie- Jeg har mest koncentreret mig om ’Game of Thrones'-bogserien og hver gang, der kommer en ny bog, der ikke var en del af serien, tænker jeg: Hvorfor er det ikke den nye ’Game of Thrones'-bog?
Men 'Ild og blod' er en prequel til ’Game of Thrones’, så jeg skal læse den!
, siger Karin Hald.
Den sidste sæson af tv-serien ’Game of Thrones’ får premiere til april 2019, mens George R.
R.
Martins næste bog endnu ikke har fået udgivelsesdato.
FacebookTwitterKopier linkEmner:George R.
R.
Martin (forfatter)|Litteratur|The Times




https://www.dr.dk/nyheder/regionale/oestjylland/naesehornet-mandela-flytter-fra-djursland-redde-truet-art

ØstjyllandNæsehornet Mandela flytter fra Djursland for at redde truet artRee Park Safari sender næsehorn mod Rwanda for at sikre bestanden af sorte næsehorn.
Det er følelsesladet for dyrepasser Niklas Bjerregaard Gotfredsen at sende det sorte næsehorn Mandela afsted på sin rejse fra Djursland til Rwanda.
Af Kristian Pedersen21.
nov.
2018 kl.
11.
23 | opdateret 21.
nov.
2018 kl.
14.
17Bemærk: artiklen er mere end 30 dage gammelLæs opI dag kører en lastbil fra Djursland med en særlig og sjælden last.
For det sorte næsehorn Mandela flytter nemlig fra Ree Park til en zoologisk have i Tjekkiet.
Her skal den samles med fire artsfæller, men det er bare en mellemstation.
For næste år skal flokken så tilbage i den vilde natur i Rwanda i Afrika, og her skal de gøre en forskel for den truede art.
Direktør i Ree Park, Jesper Stagegaard, forklarer, at det handler om at redde det truede sorte næsehorn.
-Mandela indgår som en del af en verdensbestand af sorte næsehorn, som jo desværre er blevet afsindigt sjældne.
Når de dyr er blevet så få, som de er, så tæller hvert evigt eneste individ og de gener, de repræsenterer.
Han er født på Djursland som det første sorte næsehorn nogensinde, men det betyder meget at kunne give ham tilbage til Afrika.
Nicklas Bjerregaard, dyrepasserFørste store flytning nogensindeDet er ikke hverdagskost for de europæiske zoologiske haver at genudsætte så mange store dyr i Afrika.
- Det er første gang nogensinde, at så stor en transport som fem næsehorn skal flyttes fra Europa til genudsætning i Afrika.
De gange, det er sket, har det oftest været et enkelt dyr eller to, siger Jesper Stagegaard.
De seneste måneder er den tonstunge basse blevet boks-trænet i Ree Park.
Det betyder, de har øvet sig i at få næsehornet til at gå ind i sin kasse og dermed kunne transporteres.
Dyrepasserne følger medMed tårer i øjnene og knæk i stemmen fortæller dyrepasseren Nicklas Bjerregaard om kulminationen på fire års arbejde med at opbygge tilliden til Mandela.
- Vi er vanvittig stolte, og jeg havde ikke regnet med at skulle opleve det her i min levetid.
Han er født på Djursland som det første sorte næsehorn nogensinde, men det betyder meget at kunne give ham tilbage til Afrika, hvor han hører til, siger Nicklas Bjerregaard.
Dyrepasseren skal ikke sige farvel til næsehornet endnu, da han følger transporten og opholdet i Tjekkiet i den første uge.
Derudover vil han også besøge ham i Afrika, fastslår han.
Dyrepark for bevarelseFlytningen af næsehornet Mandela er et udtryk for en ny rolle for Europas dyreparker, hvor det handler mere om bevarelse og udvikling af bestande, end det handler om udstilling af eksotiske dyr.
- Det er årsagen til, at vi overhovedet har en safaripark på Djursland.
For at være med i bevarelsen af truede dyrearter og kunne bevare en reserve, siger han.
Det sorte næsehorn var tidligere vidt udbredt i især Rwanda i Afrika.
Opdateret med video 21/11/2018 14:16.
Læs også:VIDEO Nårh: Nuttet næsehorn født i zoologisk haveFacebookTwitterKopier linkEmner:Afrika|Dyr|Dyreparker|Ree Park - Ebeltoft Safari|Jylland




https://www.dr.dk/nyheder/regionale/oestjylland/haardt-foerste-aar-nye-byroedder-visionerne-druknede-da-norddjurs

ØstjyllandHårdt første år for nye byrødder:  Visionerne druknede, da Norddjurs skulle spare 400 millionerPræcis et år efter kommunalvalget er valgløfter druknet i grumme besparelser.
Der har ikke været meget at grine af, siden Michael Vejlstrup og seks andre nye byrådsmedlemmer blev valgt ind i Norddjurs Kommune for et år siden.
Af Kristian Pedersen21.
nov.
2018 kl.
10.
04 | opdateret 21.
nov.
2018 kl.
17.
20Bemærk: artiklen er mere end 30 dage gammelLæs opOpdateret 21/11/2018 17:19: Chef-fyringer i Norddjurs præciseret.
For et år siden stod mere end 800 nyvalgte byrådsmedlemmer i hele landet med håb og visioner, men flere steder ramte den barske hverdag efter et halvt år.
De syv nyvalgte medlemmer af kommunalbestyrelsen i Norddjurs Kommune var nok forberedt på udfordringer, da de satte sig i byrådssalen for første gang efter valget for et år siden, men det var værre end det.
Kommunens økonomi var i opløsning, og de skulle spare over 400 millioner over de næste fire år.
Læs også:Kommune i dyb krise: Skal skære 115 millionerDet har været svært, siger SF´s nyvalgte kommunalbestyrelsesmedlem Aleksander Myrhøj.
- Jeg er normalt ikke en type, der har let til tårer, men jeg har ikke kunnet holde mig helt fra det, når vi har læst dagsordener og været med til processer om nedskæringer på plejecentre og i børnehaver.
Det er noget af det, der gør rigtigt ondt, siger han.
Telefonen ringede uafbrudtKristina Hvid fra Venstre var også nyvalgt, da hun blev kastet ud i det, hun kalder et stormvejr.
Hun bor selv i Ørum, der kæmper for at bevare folkeskolens overbygning, men der var ikke hul igennem til et politisk flertal, og nu er overbygningen væk.
- Der var et intenst pres på sociale medier, og min telefon ringede uafbrudt.
Jeg har skulle sluge nogle store kameler, og sige ja til ting, jeg ikke troede, jeg kunne sige ja til, fortæller hun.
Derfor har hun også måtte støtte sig til mere garvede kolleger i byrådet.
Tøver om politisk fremtidMichael Vejlstrup blev valgt for Liberal Alliance og er far til en dreng med autisme.
Han ville i byrådet for at sikre hjælp til andre pårørende, men virkeligheden var besparelser på de svageste.
Selv stod han og Liberal Alliance udenfor budgetaftalen i Norddjurs Kommune.
Der var mange, der gik i valgkamp med nogle løfter, og der er ikke en af os, der kommer til at kunne indfri de løfter, for vi var jo ikke klar over den bombe, der lå under økonomien og lurede.
Michael Vejlstrup, byrådsmedlem Liberal Alliance- Jeg har respekt for, at de kunne finde 20 mand i byrådet med det her standpunkt.
Men det kunne jeg bare ikke se mig selv i, og jeg kan ikke fjerne forældrebrillerne, når jeg kigger på det her, siger han.
Han understreger, at han også vil tage ansvar for politikken i kommunen i de næste tre år, han er valgt for.
- Men der var mange, der gik i valgkamp med nogle løfter, og der er ikke en af os, der kommer til at kunne indfri de løfter, for vi var jo ikke klar over den bombe, der lå under økonomien og lurede, siger han.
Hverken han eller venstres Kristina Hvid kan svare på, om de har mod på en ny periode i politik om tre år.
Flere chefer fyretSF’s Aleksander Myrhøj sammenligner det første år med at skulle gå op ad en rulletrappe, der kører nedad.
Han siger, arbejdet med besparelserne har påvirket både nyvalgte og garvede politikere.
- Det er rigtigt hårdt at skulle se på, hvordan det har ramt vores medarbejdere og borgere rundt omkring.
Og det har faktisk også været hårdt at se på, at nogle af de etablerede politikere har været tydeligt mærkede af det her, siger han.
Norddjurs Kommune er nummer 92 ud af 98 kommuner målt på beskatningsgrundlaget per indbygger.
Det økonomiske rod førte for nyligt til, at flere chefer blev opsagt i kommunen.
FacebookTwitterKopier linkEmner:Michael Vejlstrup (politiker)|Lokalpolitik|Liberal Alliance|Norddjurs Kommune|Jylland




https://www.dr.dk/nyheder/indland/839-staar-i-koe-en-bolig-som-adisas-nu-skal-den-maaske-rives-ned

Regeringens ghettoudspilSe temaIndland839 står i kø for en bolig som Adisas: Nu skal den måske rives nedSundparken i Horsens er en 'hård ghetto' - men et eftertragtet sted at bo.
© (C) DR NyhederAf Mads Korsager Nielsen21.
nov.
2018 kl.
10.
10Læs opHun har boet her i 16 år.
Fejret fødselsdage og højtider.
Rejst familien efter en hovedkulds afrejse fra Bosnien.
Set pigerne vokse op og gennemlevet en skilsmisse.
Hun har drukket sin morgenkaffe ved bordet i køkkenet, inden hun tidligt om morgenen er taget på arbejde.
Først i Statsfængslets kantine.
Senere på McDonald’s halvanden kilometer oppe ad Langmarksvej.
Det er tidlige morgenvagter, så hun er altid den første, der smækker opgangsdøren.
DR Nyheder skriver fra SundparkenDR Nyheder skriver om livet i Sundparken i Horsens, indtil Folketinget torsdag stemmer om regeringens ghettoplan.
Sundparken i Horsens er blandt de 16 ‘hårde ghettoområder’, der ifølge planen står til at skulle rive boliger ned.
Der bor 1.
482 mennesker i Sundparkens 577 familieboliger.
For at opfylde ghettoplanen, skal der rives op mod 347 familieboliger ned i boligområdet.
En ny tillægsaftale åbner dog for, at det tal kan blive mindre.
Sundparken optræder på ghettolisten, fordi for mange af beboerne i forhold til ghetto-kriterierne står uden for arbejdsmarkedet (133 personer for mange), har grundskolen som uddannelse (121 for mange), og der bor for mange af ikke-vestlig oprindelse (282 for mange).
Der står 839 mennesker på venteliste til en bolig i Sundparken.
Kilde: Danmarks Almene Boliger, AB Odinsgaard.
Adisa Besics hjem ligger i en ‘hård ghetto’ og er måske blandt dem, der skal rives ned, hvis regeringens ghettoplan føres igennem.
- Jeg er glad for at bo her.
Min yngste datter bor stadig hjemme, og vi har det godt.
Her er fællesskab og hjælpsomhed.
Det passer ikke, når de siger, vi bor i en hård ghetto, siger Adisa Besic, 43 år.
To pigers barndomshjemAmna på 13 år bor med sin mor i lejligheden.
Hun går til gymnastik, men ikke længere håndbold, for det blev hun træt af.
På døren ind til værelset hænger billeder af veninder og familie.
Den ældste datter, Amira på 23, læser til pædagog i Aalborg nu.
Det er seks måneder siden, hun fødte Ella og gjorde Adisa Besic til bedstemor.
I køkkenet står en højstol fra Ikea.
- Entreen kunne godt være udnyttet bedre.
Men køkkenet er fint, og toilet og bad er nyrenoveret.
Det er en billig og god lejlighed, konstaterer hun.
839 på ventelisteAdisa Besic er ikke den eneste, der synes, Sundparken er et godt sted at bo.
Ifølge direktøren for Andelsboligforeningen Odinsgaard står der lige nu 839 mennesker på venteliste til en af Sundparkens 577 lejligheder.
Fakta om ghettoplanenTorsdag den 22.
november stemmer Folketinget om regeringens ghettoplan, der skal medvirke til at afvikle hårde ghettoområder i Danmark.
Lovforslaget er en del af en større indsats mod parallelsamfund.
Ifølge lovforslaget bliver et boligområde klassificeret som en ‘hård ghetto’, hvis det fire eller fem år i træk har optrådt på ghettolisten.
Loven definerer et boligområde som en ghetto, hvis andelen af indvandrere og efterkommere fra ikke-vestlige lande overstiger 50 procent.
Dertil kommer en række andre kriterier som beskæftigelse, kriminalitet, uddannelsesniveau og indkomst.
Hvis et boligområde bliver til en hård ghetto, skal mængden af almene familieboliger nedbringes til højst 40 procent inden 2030.
Det kan blandt andet ske ved at sælge de almene boliger til private investorer, omdanne dem til ungdoms- eller ældreboliger eller rive dem ned.
Ifølge interesseorganisationen Danmarks Almene Boliger er der reelt kun én løsning i områder, der ikke er interessante for private investorer: Nedrivning.
Sundparken i Horsens er blandt de områder, hvor op mod 347 familieboliger skal rives ned, for at opfylde målsætningen.
En ny tillægsaftale åbner dog for, at mindre områder, hvor kriminaliteten ikke er for høj, kan nøjes med at rive færre boliger ned.
Præcis hvor mange afgør boligministeren.
Bag ghettoplanen står regeringen, Dansk Folkeparti, Socialdemokratiet samt SF.
Bliver det vedtaget træder lovforslaget i kraft den 1.
december.
Kilde: Regeringen.
dk, Danmarks Almene Boliger, ft.
dk.
Han fortæller, at udsigterne til nedrivning ‘næsten føles som et overgreb’.
- Der er i forvejen ikke mange almene boliger i Horsens.
Kommunen vokser, og reelt er der mangel på boliger, så genhusning af de berørte personer bliver meget svært, ja nærmest umuligt, siger direktør Michael Meldgaard.
Selv om en tillægsaftale giver mulighed for, at der i visse områder måske kan ses bort fra nedrivningskravene, er det ikke et løfte, som Michael Meldgaard tør give videre til sine beboere.
- Som jeg forstår det, så kan tillægsaftalen betyde, at der skal rives et sted mellem nul og hundredvis af boliger ned.
Det er meget uvist, konstaterer Michael Meldgaard.
Nedrivning er ikke vejen fremAdisa Besic betaler knap 6.
000 kroner inklusiv varme for lejligheden på tre værelser, der er 90 kvadratmeter stor.
Hvad gør du, hvis din lejlighed skal rives ned?
- Det ved jeg ikke.
Jeg kan ikke finde noget til samme pris nede i byen.
Det vil sandsynligvis betyde, at jeg mister mit arbejde, for nu arbejder jeg så tæt på, så jeg kan klare mig med en cykel.
Jeg er i fleksjob på grund af min ryg, og det er ikke nemt at finde et nyt.
Hvordan synes du, man skal bekæmpe parallelsamfund?
- Man skal i hvert fald ikke rive ned.
Det er spild af penge.
Og hvor skal folk bo?
Problemet forsvinder ikke med bygningerne.
Brug i stedet kræfterne på de arbejdsløse eller dem, der har brug for ekstra hjælp.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Der bor 1.
482 mennesker i Sundparken i Horsens.
Sundparken er fra 1972, men blev facaderenoveret i år 2000.
Alle badeværelser blev renoveret i 2015.
Sundparken består af 577 familieboliger.
Netop den type, der ifølge regeringens ghettoplan skal reduceres i antal.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
1 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
1 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
2 / 12Der bor 1.
482 mennesker i Sundparken i Horsens.
3 / 12Sundparken er fra 1972, men blev facaderenoveret i år 2000.
Alle badeværelser blev renoveret i 2015.
4 / 12Sundparken består af 577 familieboliger.
Netop den type, der ifølge regeringens ghettoplan skal reduceres i antal.
5 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
6 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
7 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
8 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
9 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
10 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
11 / 12Adisa Besic har boet i Sundparken i Horsens i 16 år.
Lejligheden er barndomshjem for hendes to piger: Amira på 23, der nu er flyttet hjemmefra, samt 13-årige Amna.
12 / 12FacebookTwitterKopier linkEmner:Bolig|Horsens|Socialforhold|IKEA|Aalborg




https://www.dr.dk/nyheder/regionale/fyn/blodsugende-dyr-fra-fortiden-er-fundet-i-havet-ved-langeland

FynBlodsugende dyr fra fortiden er fundet i havet ved LangelandEn fisker fik sig noget af en overraskelse, da et dyr, der mest af alt mindede om noget fra en gyserfilm, sad fast på en af hans torsk.
Af Cindie Madsen og Tonny Schnoor21.
nov.
2018 kl.
10.
04Bemærk: artiklen er mere end 30 dage gammelLæs opEt forhistorisk dyr, der mest af alt minder om noget fra Netflix-serien Stranger Things.
Det var, hvad en fisker fra Bagenkop på Langeland mandag fik i nettet.
- Den sad på en af mine torsk og havde efterladt et stort hvidt mærke, fortæller den overraskede fisker Robert Pihl.
HavlamprettenDen var tidligere udbredt i danske farvande, men nu lever den primært i den vestlige og nordlige del af Jylland.
Den har en åleagtig krop med plettet hud og en rund sugemund.
Den bliver omkring 60-75 centimeter lang.
Han kontaktede Fjord&Bælt i Kerteminde, der med det samme hoppede i bilen og drog til Bagenkop for at hente det, der skulle vise sig at være en havlampret - ét af de mest sjældne former for hvirveldyr.
Det er altså ikke hverdagskost sådan lige at finde en havlampret på de kanter, fortæller Ditte Bølle Jespersen, der er biolog ved Fjord&Bælt.
- Det er meget sjældent, at vi finder den i havet her ved Langeland.
Generelt lever den mest i ferskvand, og hvis den bliver fundet i havvand, sker det oftest på vestkysten, fortæller hun.
En værre snylterHavlampretten er en del af sin egen dyregruppe kaldet rundmunde.
Den adskiller sig fra fisk, de den hverken har lemmer eller en kæbe, som tænderne sidder på.
Den lever af at suge sig fast og spise blodet fra sit bytte uden at dræbe det.
Den, som kom i nettet i Bagenkop, bor nu hos Fjord&Bælt i Kerteminde, hvor den svømmer rundt i et akvarium fyldt med torsk og lyssej.
Det er ikke tilfældigt, at det netop er dette akvarium, den er havnet i, fortæller Ditte Bølle Jespersen.
Biolog Ditte Bølle Jespersen var mere end begejstret, da hun så, at det var en havlampret, som en fisker fra Langeland havde fået i nettet.
- Den sad jo fast på en torsk, da fiskeren fangede den.
Derfor ved vi, at den godt kan lide at spise det.
De her fisk er store nok til at kunne klare at have sådan en snylter hængende en gang imellem, siger Ditte Bølle Jespersen.
Selv om havlampretten ligner noget, der kunne have været hovedkarakter i filmen 'Alien', skal man dog ikke være bange for at møde dyret på en svømmetur.
- Altså, jeg har hørt om en tysk turist, der skulle være blevet angrebet af den engang, men ellers er det et meget tilforladeligt dyr, siger biolog Ditte Bølle Jespersen.
FacebookTwitterKopier linkEmner:Fjord&Bælt|Kerteminde|Langeland|Netflix|Dyr




https://www.dr.dk/nyheder/penge/hver-anden-landmand-er-presset-paa-oekonomien-efter-knastoer-sommer

PengeHver anden landmand er presset på økonomien efter knastør sommerTørketab får korthuset til at vakle hos landmænd med høj gæld.
Tørken i sommer gav dårlig høst.
Nye tal viser, at høsttabet har givet de mest gældstyngede landmænd et ekstra stød, så korthuset nu vakler hos mere end 1800 bedrifter.
Af Ole Ørskov21.
nov.
2018 kl.
07.
30Bemærk: artiklen er mere end 30 dage gammelLæs opBankerne kan være nødt til at lukke for kreditten eller kræve salg og omlægninger hos 1.
853 landbrug.
Høj gæld og pengemangel kombineret med lav effektivitet betyder, at de mange landmænd efter tørken lige nu er afhængige af bankens velvilje.
Sådan er konklusionen af de tal for landbrugets øjeblikkelige økonomi, som Landbrugets Videncenter, Seges, som er en del af Landbrug og Fødevarer, har trukket til DR Nyheder ovenpå sommerens tørke.
- Den dårlige høst har drænet landmændenes pengebeholdning, og tørken er kommet som et ekstra stød.
Vores opgørelse viser, at der er brug for, at landbrugets økonomi bliver mere robust, siger Klaus Kaiser, der er cheføkonom hos Seges.
Læs også:Efter varm og tør sommer: Hver femte landmand er truet af konkursMange i det røde feltLandbrugets marker dækker 62 procent af Danmarks areal, men ovenpå en dårlig høst har store dele af landmændene dårlig økonomisk dækning.
Seges tal viser, at bundlinjen er presset på halvdelen af bedrifterne indenfor de tre hovedgrene mælke-, svine- og planteproduktion.
Kun halvdelen af de danske landbrug har en robust økonomi.
30 procent af landbrugene er i kategorien med ’sårbar økonomi’, mens 20 procent er i det røde felt med en ’uholdbar økonomi’ fremadrettet.
'Uholdbar økonomi' betyder, at det nu er op til banken, om 1.
853 landmænd kan blive på deres gårde.
Hos cirka 1.
300 af dem er der akutte problemer, forklarer Seges cheføkonom, Klaus Kaiser,- Hos de 1.
300 kan der være lagt op til et ejerskifte.
Enten ved at banken indgår en aftale om, at landmanden sælger ejendommen eller i værste fald ved konkurser, siger cheføkonomen.
Frygt for blodigt forårI praksis betyder sommerens dårlige høst, at mange bønder i løbet af foråret kommer til at mangle foder i laden.
Den situation er alt for mange ikke forberedt på, mener Kurt Skovsted, der til daglig arbejder med økonomisk rådgivning til landmænd.
Han forudser, at navnlig svineproducenter, der for tiden får lave priser for deres dyr, kan blive nødt til at gå fra gården.
- Jeg frygter, at der allerede i det tidlige forår vil være især svineproducenter, som vil stå med hatten i hånden og bede om endnu flere penge til foder.
De får kun kredit, hvis de har en god og troværdig plan for fremtiden, og det kan blive svært at leve op til, siger Kurt Skovsted.
Landbruget ønsker skattelettelserLandbrugets gælds- og vækstkrise kommer samtidigt med, at der ellers er kommet godt gang i dansk økonomi.
Men ti år efter finanskrisen i 2008, så er det stadig kun halvdelen af landmændene, der har en robust økonomi.
Netop i landbruget er det nødvendig med økonomisk modstandskraft, fordi høstudbytter og afregningspriser altid går op og ned.
Men gældsposter på tocifrede millionbeløb betyder, at der ikke er penge at stå imod med.
Landbrugets cheføkonom peger på, at skatteborgerne skal være med til at løse problemet, ved at politikerne giver skattelettelser til landbruget.
- Hvis jordskatterne blev afskaffet, og politikerne samtidig gav mere lempelige forhold, når landbrug skal sælges, så ville det på hjælpe på sigt, siger Klaus Kaiser.
Landbrugets økonomi betyder mindreMens selvom situationen er benhård for de gældstyngede bønder, så har den skrantende økonomi på landet ikke længere nogen afgørende betydning for samfundet samlede økonomi.
For to til tre generationer siden tid levede en stor del af befolkningen af landbruget og dens følgeerhverv.
Men sådan er det ikke mere.
Landbrugets problemer gør derfor ikke så ondt på samfundsøkonomien længere, selvom landbruget stadig dækker 62 procent af landets areal.
Det forklarer Jesper Sølver Schou, der er sektionsleder på Institut for fødevarer og ressourceøkonomi ved Københavns Universitet- Landbrugets samfundsøkonomiske betydning er faldende.
Hvis man ser på vores samlede økonomi her i Danmark, så står branchen nu kun for to procent af bruttonationalproduktet.
Så den nuværende situation går ud over de ramte landmænd og nogle banker, men ikke samfundslagkagen, siger Jesper Sølver Schou.
FacebookTwitterKopier linkEmner:Landbrug|Økonomi|SEGES|Samfundsøkonomi




https://www.dr.dk/sporten/fodbold/landsholdet/liste-ingvartsen-overgaar-moeller-her-er-de-mest-scorende-paa-u21

LandsholdetLISTE Ingvartsen overgår Møller: Her er de mest scorende på U21-landsholdetMed sit mål mod England tirsdag aften blev Marcus Ingvartsen den mest scorende i U21-landsholdets historie.
Marcus Ingvartsen er nu den mest scorende i U21-landsholdstrøjen foran blandt andre Peter Møller og Thomas Kahlenberg.
Af Johan Haarløv21.
nov.
2018 kl.
09.
51Bemærk: artiklen er mere end 30 dage gammelLæs opDer var ikke meget mindeværdigt over U21-landsholdets nederlag på 5-1 til England tirsdag aften.
Og så alligevel.
Danmarks enlige målscorer, Genk-angriberen Marcus Ingvartsen, blev nemlig den mest scorende spiller i U21-landsholdets historie, da han gjorde det til 2-1.
Ingvartsen overgår dermed Peter Møller, der i mange år havde titlen alene.
Herunder har vi kigget på, hvem der ellers har været usædvanligt skarpe i den røde og hvide ungdomslandsholdstrøje.
5.
Thomas Kahlenberg – 10 målThomas Kahlenberg nåede at spille 47 kampe for A-landsholdet og var blandt andet med til VM i 2010.
Kun få spillere har optrådt flere gange på U21-landsholdet end Thomas Kahlenberg.
Hele 26 gange repræsenterede den mangeårige Brøndby-spiller U21-landsholdet og formåede – måske lidt overraskende – at score hele 10 mål på vejen.
De mange mål gav i 2004 Kahlenberg titlen som årets spiller på U21-landsholdet.
Samme år fik Kahlenberg debut på ’de voksnes landshold’, hvor han siden nåede at spille 47 kampe, dog med en væsentligt lavere målfrekvens.
Kahlenberg scorede 5 mål for A-landsholdet.
4.
Tommy Bechmann – 11 målTommy Bechmann scorer her et af sine 11 U21-landsholdsmål i en kamp mod Bosnien.
Hvis der var noget, Tommy Bechmann fik vist frem på U21-landsholdet, var det angriberens målnæse.
Bechmann var simpelthen forrygende kørende på U21-landsholdet, hvor han næsten scorede, hver gang han trak landsholdstrøjen over hovedet.
11 mål blev det til i 15 kampe.
Bechmann er imidlertid også en af mange eksempler på spillere, der har vist endog meget lovende takter på U21-landsholdet, blot for aldrig at slå igennem på A-landsholdet.
Faktisk lykkedes det ’kun’ for Bechmann at få tre kampe på Liga-landsholdet, men aldrig på ’det rigtige landshold’.
3.
Nicolai Brock-Madsen – 12 målNicolai Brock-Madsen, i midten, var i 2015 med U21-landsholdet til EM i Tjekkiet, hvor holdet nåede semifinalen.
Hvad er der egentlig blevet af Nicolai Brock-Madsen?
Den tårnhøje angriber med den rimeligt raffinerede teknik røg fra Randers til den engelske klub Birmingham for tre år siden.
Skiftet kom på baggrund af de gode takter, som Brock-Madsen havde vist i Randers, men ikke mindst de mål, han bankede i kassen for U21-landsholdet.
Her lykkedes det ham at score 12 mål i 22 kampe.
Opholdet i Birmingham er dog aldrig blevet nogen succes, og han er nu for tredje sæson i træk blevet udlejet.
I denne omgang til den skotske klub St.
Mirren, hvor han endnu ikke har scoret.
2.
Peter Møller – 16 målPeter Møller jubler efter en scoring af Christian Poulsens i sejren over Kazakhstan i VM-kvalifikationen i 2003.
I alt nåede Møller at spille 20 A-landskampe.
I starten af 90’erne var Peter Møller usædvanligt hot for det danske U21-landshold.
16 kasser fik Møller hamret i buret i 22 optrædener.
I samme periode viste Møller sig som en af de fremmeste målscorere i den danske række, hvor han efter mål for AaB, FC København og Brøndby skiftede til hollandske PSV.
Møller lykkedes dog aldrig på samme måde i udlandet, som han gjorde herhjemme, hvor han til dato er den tredje mest scorende spiller i Superligaen med 135 mål.
På A-landsholdet spillede Møller 20 kampe og scorede 5 mål.
1.
Marcus Ingvartsen – 17 målArvtageren og den tidligere rekordholder i fin forening.
Det kører ikke for Ingvartsen i den belgiske klub Genk, men på U21-landsholdet er han stadig skarp.
Målet mod England tirsdag aften gjorde ham til den mest scorende spiller på U21-landsholdet, hvor han nu har scoret 17 mål i 24 kampe, og den oplevelse kan man håbe, vil sparke noget livskraft ind i hans ophold i Belgien.
Ingvartsen, der blev kåret til årets talent på U21-landsholdet i 2016, blev efter flotte præstationer i FC Nordsjælland og på U21-landsholdet købt af Genk for to år siden for et beløb, som anslås til at være i underkanten af 40 millioner kroner.
Men Ingvartsen har endnu ikke slået igennem, men blot scoret otte mål i 32 optrædener.
FacebookTwitterKopier linkEmner:Fodbold|Tommy Bechmann (fodboldspiller)|England|FC København|FC Nordsjælland




https://www.dr.dk/nyheder/penge/svineproducenter-faar-haarde-taev-af-toerke-og-faldende-priser

PengeSvineproducenter får hårde tæv af tørke og faldende priserLandbrugsrådgiver frygter blodigt forår, når foderet slipper op.
581 af landets svineproducenter er så økonomisk trængte, at de må ændre deres forretning radikalt, sælge bedriften eller i sidste ende gå konkurs.
Af Oliver Batchelor og Ole Ørskov21.
nov.
2018 kl.
09.
17Bemærk: artiklen er mere end 30 dage gammelLæs opHver fjerde af landets svineproducenter har så svært ved at få økonomien til at hænge sammen, at bedriften kun lever videre på bankens nåde.
Det viser nye tal fra interesseorganisationen Landbrug og Fødevarers videncenter, Seges, der har taget den økonomiske temperatur på knap 10.
000 af landets heltidsbedrifter.
Læs også:Hver anden landmand er presset på økonomien efter knastør sommer- Mange svineproducenter står i en sårbar situation.
Oven i en konjunkturnedgang med lave priser, er de særligt ramt af tørken i sommer, siger erhvervsøkonomisk chef Klaus Kaiser.
Hvor hver femte af landets mælke-, plante- og svineproducenter får stemplet deres forretning som ”økonomisk uholdbar”, drejer det sig om hver fjerde blandt svineproducenterne isoleret set.
(© DR Nyheder)’Gentagne stød’ mod landmændeneSommerens dårlige høstudbytte som følge af tørken har ramt svineproducenterne særligt hårdt, fordi de nu er tvunget til at betale høje priser for svinefoder, når deres egne lagre slipper op.
Dertil kommer, at prisen på svinekød er faldet med 3,4 procent på et år og kan falde yderligere, fordi risikoen for svinepest, der senest er konstateret i Belgien, får aftagere af smågrise til at tøve med at fylde staldene op.
Det er hård kost for landets svineproducenter, hvis egenkapital er faldet som følge af lave priser, finansielle tab og et fald på 40 procent på jordprisen siden finanskrisen, fortæller Klaus Kaiser.
- Det, der gør den aktuelle situation rigtig vanskelig, er de gentagne stød til landmændenes økonomi, uden at de har haft mulighed for at bygge tilstrækkelig egenkapital op.
Svineproducent: Det har været et vanskeligt årEn af de svineproducenter, der har mærket de økonomiske stød, er Hans-Jørgen Boel Nielsen fra Snevre mellem Hirtshals og Hjørring.
Han er både ramt på sin svineproduktion og sin markdrift, der har tabt omkring 30 procent som følge af tørken.
- Det har været et meget vanskeligt år.
For det første er vi jo ramt af de lave smågrispriser, og så får vi så et tørkeår oveni.
Det gør det selvfølgelig ikke bedre, siger han.
Hans-Jørgen Boel Nielsen har været tvunget til at gå til banken for at få forhøjet sin kassekredit, så han kan betale sine regninger.
- Den likviditet, jeg havde, da jeg lagde budget for 2018, den slår jo ikke til, så vi har bedt om yderligere likviditet.
Og det påvirker jo mine renteudgifter fremover, fortæller han.
Landbrugsrådgiver: Blodigt forår i venteDen knastørre sommer kostede ifølge Landbrug og Fødevarer 6,4 milliarder kroner i tab for landbruget.
Og det kan blive endnu værre, fordi der også til næste år ventes et ringere høstudbytte end normalt.
Derfor holder mange svineproducenter vejret ind til foråret, hvor de typisk skal i banken for at låne penge til svinefoder, fortæller Kurt Skovsted, økonomisk rådgiver i landbruget.
- Når man står med lave afregningspriser og beder om flere penge, så frygter jeg, at mange landmænd vil få at vide, at de skal se sig om efter et andet arbejde.
De 581 hårdest trængte landmænd skylder til sammen over 25 milliarder kroner væk.
Og derfor er rentestigninger endnu en risiko, der kan koste bedrifterne livet, vurderer Kurt Skovsted.
- Selv om vi har meget lave renter, så kan bare en lille stigning kvæle rigtig mange af landmændene.
De har kun deres grise, deres køer og deres korn.
Der er ikke nok til at betale en større rentebyrde.
FacebookTwitterKopier linkEmner:Svineproduktion|Økonomi|SEGES|Belgien|Hirtshals




https://www.dr.dk/nyheder/penge/politiet-tiltaler-16-personer-i-svindelsag-til-en-halv-milliard

Skatte- og momssvindelsagSe temaPengePolitiet tiltaler 16 personer i svindelsag til en halv milliardPolitiet kræver 16 personer og tre selskaber straffet i den såkaldte Operation Greed-sag.
Politiet har beslaglagt 1,5 millioner kroner i kontanter.
Og otte luksusbiler.
Af Mathias Sommer21.
nov.
2018 kl.
08.
09 | opdateret 21.
nov.
2018 kl.
09.
01Bemærk: artiklen er mere end 30 dage gammelLæs op16 personer og 3 selskaber er blevet tiltalt i en af danmarkshistoriens største svindelsager, som politiet har døbt 'Operation Greed'.
Sagen handler om enorme beløb, som ifølge DR's oplysninger er genereret ved lavt betalt sort arbejde fra især nedbrydning, rengøring og transport på Sjælland.
Men i stedet for at betale skat og moms, er pengene kørt igennem skraldespandsselskaber, ud i vekselbureauer og tilbage i hænderne på bagmændene, som især kommer fra et dansk-pakistansk netværk, hvoraf flere har udenlandske pas.
- Der er tale om en meget omfattende og alvorlig sag om grov organiseret økonomisk kriminalitet.
Gennem knapt tre år er der blevet ført op mod 500 millioner kroner gennem kæden af selskaber.
En stor del af pengene skulle have været indbetalt til statskassen, siger specialanklager Maria Cingari.
I billedserien herunder kan du se billeder fra politiets beslaglæggelser.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 6 / 6Fiktive fakturaerI oktober sidste år blev 18 personer anholdt og varetægtsfængslet ved en stor politiransagning på 39 adresser.
I den forbindelse beslaglagde politiet værdier for over 70 millioner kroner.
Samlet set er Københavns Politis opfattelse, at der er tale om et organiseret kriminelt netværk, der har begået såkaldt kædesvig.
Gennem en kæde af selskaber har bagmændene ifølge politiet udstedt fiktive fakturaer mellem selskaberne med det formål at hive penge ud af statskassen.
En række personer har siddet varetægtsfængslet siden anholdelsen i 2017.
Fem personer er fortsat varetægtsfængslede, hvoraf flere af personer kommer fra den samme pakistanske familie.
Sagen er berammet til 77 retsdage og indledes den 19.
december 2018 i Københavns Byret og forventes at løbe frem til starten af 2020.
Mandag den 14 januar 2019 er der forelæggelse af sagen.
Midtsjællands ServiceDR Nyheder har tidligere fortalt, hvordan to af selskaberne i svindelkomplekset over et halvt år kørte over 120 millioner kroner gennem en konto hos Københavns Andelskasse, som tidligere år på året blev overtaget af Finansiel Stabilitet.
Selskabet, som DR Nyheder kalder Midtsjællands Service, brugte lavt betalt udenlandsk arbejdskraft i servicebranchen og kunne dermed underbyde lovlydige selskaber ved at udbetale sorte lønninger til sine ansatte og fifle med momsindberetningerne til Skat.
Læs også:Politianmeldt bank spiller vigtig rolle i kæmpe svindelsagVirksomheden havde en stor omsætning, men betalte hverken skat eller moms.
GældssaneretI 2017 kunne DR Nyheder også fortælle, at den hovedmistænkte i sagen, en 45-årig dansk-pakistaner, mens svindlen mod den danske statskasse stod på, samtidig ansøgte om at få sin gæld slettet hos Sø- og Handelsretten.
Trods store protester fra kreditorerne fik dansk-pakistaneren i januar 2016 saneret sin gæld på over 115 millioner kroner.
Samtidig var han ifølge Københavns Politi i fuld gang med at svindle den danske statskasse for mindst en halv milliard kroner.
DR Nyheder har talt med flere af de tiltaltes advokater, og de tiltalte afviser anklagerne og nægter sig skyldige.
FacebookTwitterKopier linkEmner:Politi|Kriminalitet|Sjælland




https://www.dr.dk/nyheder/udland/republikanere-gaar-i-rette-med-trump-i-khashoggi-sag

Khashoggi-sagenSe temaUdlandRepublikanere går i rette med Trump i Khashoggi-sagLedende republikanere lægger op til hårde sanktioner mod Saudi-Arabien efter drab.
Saudi-Arabiens kronprins Mohammed bin Salman har opbygget et nært forhold til Donald Trump.
Af Jakob Busk Olsen21.
nov.
2018 kl.
09.
13Bemærk: artiklen er mere end 30 dage gammelLæs op"Måske gjorde han, måske gjorde han ikke.
"Sådan affærdiger USA's præsident, Donald Trump, i en udtalelse spørgsmålet om, hvorvidt Saudi-Arabiens reelle leder, kronprins Mohammad bin Salman, kendte til planerne om at myrde journalisten Jamal Khashoggi.
Sagen kortDen saudiarabiske journalist Jamal Khashoggi gik 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
Khashoggi, der levede i eksil og havde skrevet kritisk om det saudiarabiske regime, kom ikke ud igen.
I første omgang afviste Saudi-Arabien tyrkiske meldinger om, at Khashoggi var blevet dræbt.
Saudiaraberne påstod, at han havde forladt konsulatet.
Senere erkendte Saudi-Arabien, at Khashoggi var blevet dræbt ved en uautoriseret aktion.
Elleve personer er blevet tiltalt for drabet af Saudi-Arabien.
Men det svar er ikke godt nok for politikere i den amerikanske Kongres - heller ikke Trumps egne partifæller.
Jamal Khashoggi blev myrdet på Saudi-Arabiens konsulat i Istanbul i Tyrkiet 2.
oktober, da han skulle hente nogle dokumenter for at kunne gifte sig med sin forlovede.
Amerikanske medier skriver, at efterretningstjenesten CIA har konkluderet, at kronprinsen beordrede mordet, selvom man mangler det endegyldige bevis.
Læs også:Trump: Saudisk kronprins kan 'meget vel' have kendt til drabAlvorlige sanktionerDen republikanske senator Lindsey Graham, som normalt er en nær allieret af præsidenten, forudser, at begge fløje i Kongressen vil bakke op om "alvorlige sanktioner" mod Saudi-Arabien - inklusiv mod "relevante medlemmer af kongehuset".
Samtidig har Senatets udenrigskomite bedt Trump om at lave en ny undersøgelse af drabet på Jamal Khashoggi.
Både Republikanere og Demokrater står som afsendere på anmodningen, der siger, at undersøgelsen specifikt skal handle om kronprinsen for at afgøre, om han er ansvarlig for "mord, tortur eller andre alvorlige krænkelser" af menneskerettighederne.
Anmodningen tager afsæt i den såkaldte Magnitsky-lov, som giver præsidenten 120 dage til at svare, skriver BBC.
Loven er opkaldt efter den russiske revisor Sergei Magnitsky, som døde, mens han var fængslet i Rusland i 2009.
"The Magnitsky Act" giver USA's regering mulighed for at indføre sanktioner mod udenlandske regeringer overalt i verden, hvis de er involveret i krænkelser af menneskerettighederne.
Trump er forberedtI sin seneste udtalelse gør Donald Trump klart, at han er forberedt på en reaktion fra Kongressen.
Præsidenten skriver: "Jeg kan forstå, at der er medlemmer af Kongressen, som, af politiske eller andre grunde, ønsker at gå i en anden retning - og det har de ret til.
"Trump siger, at han vil lytte til alle indlæg i sagen, men han vil kun handle, hvis det er "i overensstemmelse med den absolutte sikkerhed for Amerika.
"USA indførte i sidste uge økonomiske sanktioner mod 17 saudiarabere, der menes at være involveret i drabet på Jamal Khashoggi.
Flere af dem menes at være en del af kronprins Mohammed bin Salmans inderkreds, men kronprinsen selv blev ikke ramt.
FacebookTwitterKopier linkEmner:Donald Trump (politiker)|Jamal Khashoggi (journalist)|Saudi-Arabien|Mord|CIA




https://www.dr.dk/sporten/video-hemmeligheden-bag-de-sorte-tal-i-soenderjyske-vi-saetter-taering-efter-naering

SportVIDEO Hemmeligheden bag de sorte tal i Sønderjyske: 'Vi sætter tæring efter næring'Den bundsolide filosofi har ført til sorte tal i Sønderjyske for ottende gang i træk.
Af Jens Andersen21.
nov.
2018 kl.
07.
30 | opdateret 21.
nov.
2018 kl.
17.
40Bemærk: artiklen er mere end 30 dage gammelLæs opDet er ikke nemt at drive en sund håndboldforretning i Danmark.
Eller en sund ishockeyforretning for den sags skyld.
Mange fodboldklubber kæmper også med at gøre de røde tal sorte.
I Sønderjyske har man formået at lave sorte tal på det hele.
- Vi har den filosofi, at vi sætter tæring efter næring.
Sagt på en anden måde, så bliver der den sport, som der er økonomi og opbakning til, siger administrerende direktør Klaus B.
Rasmussen, der noterer sig, at man samtidigt formår at levere den sportslige succes.
Læs også:Økonomisk trængte Hvidovre får sejr på isen- Vi har vundet ishockeymesterskaber, vi har vundet sølvmedaljer i Superligaen, hvilket er naturstridigt med vores rammer og budget, siger Klaus B.
Rasmussen, der kan notere sig et samlet overskud på lige under 1,3 millioner kroner for ishockey-, fodbold- og håndboldafdelingen.
- Det betyder rigtig meget for mig, det betyder meget for organisationen, for hele klubben og forhåbentligt for hele regionen, at vi kan levere det ottende regnskab i træk som er positivt, siger Klaus B.
Rasmussen.
Kan ikke fungere overaltAnalyse og forskningsleder ved Idrættens Analyseinstitut, Ramus Klarskov Storm, har kun ros til overs for det solide arbejde i Sønderjyske, men understreger samtidigt, at andre klubber ikke nødvendigvis bare kan kopiere den sønderjyske model.
- Det er vigtigt, at de enkelte områder i landet finder deres egen melodi.
Følger alle den samme metode, så vil fordelene forsvinde.
Der er forskel på, hvilken formel der skal bruges i Sønderjylland, og hvilken formel der skal bruges i København, siger Rasmus Klarskov Storm.
Læs også:Sønderjyske nærmer sig et årti med overskud- Men Sønderjyske skal have ros for at levere et overskud.
At de kan have en hel årrække med økonomisk overskud viser rettidig omhu, og det budskab bør gå ud til alle klubber: ’Der skal satses på det langsigtede træk’.
Sønderjyskes fodboldhold, ishockeyhold og herrehåndboldhold ligger alle til at komme i slutspillet i denne sæson.
Håndboldkvinderne kæmper med om oprykning til den bedste række.
FacebookTwitterKopier linkEmner:SønderjyskE|København|Fodbold|Idrættens Analyseinstitut|Håndbold




https://www.dr.dk/nyheder/udland/demokrater-vil-undersoge-ivanka-trumps-brug-af-privat-e-mail

UdlandDemokrater vil undersøge Ivanka Trumps brug af privat e-mailHar Ivanka Trump overholdt loven, når hun har sendt arbejdsmails fra sin private konto, vil Demokraterne vide.
En undersøgelse fra Det Hvide Hus har konkluderet, at Ivanka Trump har brugt sin private e-mailkonto til sit arbejde i administrationen.
21.
nov.
2018 kl.
07.
15Bemærk: artiklen er mere end 30 dage gammelLæs opNår Demokraterne til januar overtager flertallet i Repræsentanternes Hus, vil partiet indlede en efterforskning af Ivanka Trumps e-mailkommunikation.
Det oplyser Elijah Cummings, der er medlem af tilsyns- og reformudvalget i Repræsentanternes Hus, via sit kontor tirsdag.
- Vi planlægger at fortsætte vores undersøgelse.
Vi vil vide, om Ivanka har overholdt loven, lyder det i en erklæring fra topdemokraten Cummings' kontor.
Udtalelsen kommer, efter at avisen The Washington Post mandag kunne afsløre, at Ivanka Trump, præsident Donald Trumps datter og rådgiver, har brugt sin private e-mailkonto til regeringsarbejde.
Ifølge The Washington Post er det en intern undersøgelse fra Det Hvide Hus, der viser, at Ivanka Trump sidste år brugte sin private e-mailkonto op mod 100 gange til at kontakte andre embedsmænd i administrationen.
Læs også:Ivanka Trump brugte privat mailkonto i Det Hvide HusThe Washington Post citerer kilder bekendt med undersøgelsen.
Undersøgelsens resultat er opsigtsvækkende, ikke mindst fordi at Donald Trump i flere år har omtalt sin præsidentrival, demokraten Hillary Clinton, som en "korrupt skurk", der burde "sættes bag tremmer", netop af samme årsag.
Under hele præsidentkampen i 2016 kritiserede Trump nådesløst Clinton for at have kastet nationen ud i fare, fordi hun havde anvendt sin private e-mailserver i sit arbejde som udenrigsminister.
Trump kaldte igen og igen Clintons handlinger for "ulovlige" og "en trussel mod den nationale sikkerhed".
Han mente, at skandalen med hendes private e-mailkonto var "større end Watergate".
På valgmøder sagde Donald Trump, at Hillary Clinton burde fængsles på grund af e-mailsagen, og han opmuntrede tilhængere til taktfast at råbe "bur hende inde".
Efter undersøgelser konkluderede FBI, at der ikke var grundlag for en retssag mod Hillary Clinton, men forbundspolitiet vurderede, at hun havde været "ekstremt skødesløs" med klassificerede oplysninger.
/ritzau/ReutersFacebookTwitterKopier linkEmner:Donald Trump (politiker)|Hillary Clinton (politiker)|USA|Washington Post|Repræsentanternes Hus




https://www.dr.dk/nyheder/indland/efter-arbejdsnedlaeggelse-forsinkelser-i-hele-landet

IndlandEfter arbejdsnedlæggelse: Forsinkelser i hele landetDSB oplyser, at medarbejderne er vendt tilbage til arbejdet.
(Arkiv) Flere fjern- og regionaltog i hele landet vil i dag være aflyst eller forsinket.
Af Christina Nordvang Jensen21.
nov.
2018 kl.
07.
09 | opdateret 21.
nov.
2018 kl.
08.
33Bemærk: artiklen er mere end 30 dage gammelLæs opEfter en kortvarig arbejdsnedlæggelse er medarbejderne nu vendt tilbage på arbejde, og fjern- og regionaltogene kører igen - dog med forsinkelser og enkelte aflysninger.
Det oplyser DSB.
Man forventer, at togtrafikken vil være normal efter klokken 10.
Tidligere på morgenen meldte DSB ud, at der var aflysninger og forsinkelser på flere togstrækninger i hele landet på grund af en overenskomststridig arbejdsnedlæggelse blandt en gruppe medarbejdere.
Ifølge DSB er der tale om en mindre gruppe lokomotivførere i København.
Hos Dansk Jernbaneforbund, der er i gang med at forhandle overenskomst med DSB, ved man endnu ikke, hvad årsagen konkret er.
- Vi er ved at undersøge omfanget, og vi opfordrer kraftig vores medlemmer til straks at normalisere arbejdet, sagde formand Henrik Horup tidligere på morgenen.
Det er ikke mere end et par uger siden, at DSB måtte aflyse tog på grund af en arbejdsnedlæggelse.
Her var det s-togs-trafikken i Storkøbenhavn, der blev lammet, fordi lokomotivførere havde nedlagt arbejdet i forbindelse med igangværende overenskomstforhandlinger.
Lokomotivførerne er utilfredse med de krav, de er blevet mødt med fra arbejdsgiverside.
Hvis du skal med toget i dag, kan du holde dig opdateret her.
Læs også:Forstå konflikten: Derfor får strid S-togene til at holde stilleFacebookTwitterKopier linkEmner:DSB|Togtrafik|Kollektiv trafik




https://www.dr.dk/sporten/haandbold/em-kvinder/haandboldtalent-er-endelig-klar-til-landsholdet-efter-mentalt-haard

EM KvinderHåndboldtalent er endelig klar til landsholdet efter mentalt hård periodeEfter flere afbud har Odense-spilleren Mie Højlund fundet overskuddet til at spille slutrunde for landsholdet.
Af Jens Andersen21.
nov.
2018 kl.
06.
05Bemærk: artiklen er mere end 30 dage gammelLæs op- Der kommer ikke noget afbud.
Så meget tør en grinende Mie Højlund godt slå fast før VM i Frankrig.
Baggrunden er nu ellers ikke videre munter, da den unge Odense-spiller i 2016 måtte melde fra til EM.
Talentet havde gang i for meget og kunne ikke følge med mentalt.
- Min udmelding dengang var, at det var på grund af en skoleopgave, men det var fordi, det var hårdt at snakke om, siger Mie Højlund, der har fået tingene på afstand og nu gerne vil åbne op for, hvad der egentlig skete, dengang det lysende talent sagde nej til en slutrunde.
Læs også:VIDEO Skjern henter sensationelt point mod ungarsk storhold- Jeg presser mig selv for meget og får ikke meldt afbud til nogle ting, så lige pludselig ender man ud et sted, hvor man mentalt og fysisk ikke kan holde til det mere.
Så bliver man nødt til at tage nogle trælse beslutninger.
Det blev så min lærestreg, siger Mie Højlund.
- Det er helt sikkert en bagside af medaljen i håndbold.
Der er mange flere håndboldspillere, der går og kæmper med det mentale, end man måske tror.
Ekstra tændtI 2017 meldte Mie Højlund også afbud til en slutrunde, men denne gang var årsagen dog en helt anden.
Efter længere tids problemer med den ene skulder var det simpelthen ikke forsvarligt at spille på daværende tidspunkt.
Med to afbud i bagagen er det derfor en ekstra motiveret Mie Højlund, der har sagt ja til at være med ved EM i Frankrig.
- Det bliver bare forstærket af, at jeg føler, jeg har misset to slutrunder allerede, så den her slutrunde glæder jeg mig enormt meget til.
FacebookTwitterKopier linkEmner:Frankrig|Odense




https://www.dr.dk/nyheder/viden/kroppen/glemmer-du-saa-hjaelper-det-maaske-paa-hukommelsen-hvis-du-gaar-baglaens

KroppenGlemmer du?
Så hjælper det måske på hukommelsen, hvis du går baglænsHvis du enten går baglæns eller tænker på at gå baglæns, kan det få dig til at huske bedre, viser en række eksperimenter.
Undersøgelsen peger på, at vi har en slags mental tidslinje, der påvirker vores hukommelse, siger dansk forsker.
Af Allan Nisgaard21.
nov.
2018 kl.
06.
30Bemærk: artiklen er mere end 30 dage gammelLæs opHar du nogle gange svært ved at huske, hvor du har lagt dine nøgler eller stillet din cykel?
Så skulle du prøve at gå baglæns - eller måske forestille dig, at du går baglæns, mens du husker tilbage.
For vi husker muligvis bedre, hvis vi får vores hjerne til at tænke baglæns.
Det viser en ny undersøgelse fra University of Roehampton i Storbritannien.
Læs også:Er du helt sikker?
Et enkelt ord kan manipulere din hukommelse- Det er interessante resultater, der giver anledning til mere forskning.
Det peger på, at vi har en slags mental tidslinje, der påvirker vores hukommelse, siger Signe Vangkilde, der er lektor ved Institut for Psykologi på Københavns Universitet.
Det er interessant, at det ikke kun handler om den fysiske bevægelse, men også om den mentale bevægelse tilbage i tid.
Signe Vangkilde, lektor ved Institut for Psykologi på Københavns Universitet.
Ikke kun en fysisk bevægelseForskerne bag undersøgelsen lavede en række eksperimenter på i alt 114 personer.
Deltagerne fik vist en video, hvor en kvinde fik stjålet sin taske.
Herefter blev nogle af deltagerne bedt om at gå baglæns, mens andre skulle gå forlæns.
Samtidig var der en kontrolgruppe, der skulle stå stille.
Deltagerne skulle så svare på en række spørgsmål om, hvad der skete i videoen.
De personer, som gik baglæns havde i gennemsnit to korrekte svar mere end de andre deltagere.
Læs også:Har jeg set dig før?
Du husker navne bedre end ansigterResultaterne var de samme i lignende forsøg, hvor deltagerne ikke bevægede sig, men derimod forestillede sig, at de gik baglæns.
- Her er det interessant, at det ikke kun handler om den fysiske bevægelse, men også om den mentale bevægelse tilbage i tid, siger Signe Vangkilde.
- Vi ved allerede, at fysiske bevægelser kan kobles sammen med bedre hukommelse.
Derfor er det vigtigt, at forskerne her faktisk har lavet forsøg både med en fysisk bevægelse og med mentale bevægelser, hvor man forestiller sig at gå baglæns.
Det peger på, at vi indkoder nye erindringer i tid, fortsætter hun.
Kræver mere forskningIdéen om, at vores erindringer bliver påvirket af, at vi enten går fremad eller tilbage, bakkes op af tidligere undersøgelser.
Det forklarer Thomas Alrik Sørensen, der er lektor og vidensgruppeleder for Center for Kognitiv Neurovidenskab på Aalborg Universitet.
- Der er en række studier, der peger på, at hvis vi læner os tilbage, eller forestiller os, vi læner os tilbage, så har vi nemmere ved at tænke på fortiden.
Det samme gælder, hvis vi bevæger os fremad.
Der har vi nemmere ved at tænke på fremtiden, siger han og fortsætter:Læs også:Hjerne-dagbog: 6 måder din hjerne arbejder på i løbet af hverdagen- Så derfor er det oplagt at for eksempel undersøge, hvordan vores hukommelse bliver påvirket af at gå baglæns.
Både Signe Vangkilde og Thomas Alrik Sørensen fremhæver, at undersøgelsen er interessant, men på nuværende tidspunkt kræver emnet mere forskning.
- Når der kommer sådan nogle interessante og på en måde lidt kontroversielle videnskabelige fund, så ser vi gerne, at der så er nogle andre forskergrupper, der laver de samme forsøg og får samme resultater ud af det, siger Signe Vangkilde.
Undersøgelsen er publiceret i det anerkendte tidsskrift Cognition.
FacebookTwitterKopier linkEmner:Københavns Universitet|Videnskab|Storbritannien|Aalborg Universitet|Videregående uddannelser




https://www.dr.dk/nyheder/udland/trump-afleverer-sine-svar-til-mueller-i-rusland-undersogelse

Rusland-undersøgelseSe temaUdlandTrump afleverer sine svar til Mueller i Rusland-undersøgelseUSA's præsident har nu afleveret sine svar til specialanklager Robert Mueller, oplyser hans advokater.
Præsident Trump er overbevist om, at Robert Muellers Rusland-undersøgelse "snart er færdig".
21.
nov.
2018 kl.
07.
21Bemærk: artiklen er mere end 30 dage gammelLæs opUSA's præsident, Donald Trump, har afleveret sine svar til Rusland-undersøgelsen, som Robert Mueller står bag.
Det oplyser præsidentens advokater natten til onsdag dansk tid.
Det er første gang, at USA's præsident direkte samarbejder med Robert Mueller, der undersøger, om Rusland blandede sig i præsidentvalget i 2016, hvor Donald Trump vandt.
For flere måneder siden præsenterede Robert Muellers efterforskere præsidentens advokater for adskillige spørgsmål, de ville stille Trump - og gerne ansigt til ansigt.
Men først nu er svarene blevet afleveret.
Skriftligt.
Præsidentens advokater oplyser, at svarene ikke vil blive offentliggjort, og at man ikke vil diskutere dem yderligere i pressen.
Fredag sagde Donald Trump, at han har svaret "meget ubesværet" på Robert Muellers spørgsmål, og at det ikke er hans advokater, der har formuleret svarene.
Læs også:Fire spørgsmål og svar: Hvad betyder fyringen af Sessions for Rusland-undersøgelsen?
- Mine advokater skriver ikke mine svar, det gør jeg selv, lød det fra Trump.
Samme dag spekulerede præsidenten i, om hensigten med spørgsmålene var at "narre ham".
- Man skal altid være forsigtig, når man svarer på spørgsmål fra folk, der højst sandsynligt har dårlige intentioner, lød det fredag fra præsidenten.
Trump: Heksejagt snart færdigDen tidligere FBI-chef Robert Mueller har siden maj 2017 stået i spidsen for den såkaldte Rusland-undersøgelse.
Trump har flere gange anklaget den særlige anklagers undersøgelse for at være en "heksejagt".
I et interview med Fox News søndag sagde præsidenten, at han anser undersøgelsen for snart at være færdig.
- Jeg tror, at vi har spildt nok tid på denne heksejagt, så svaret er, at vi nok snart er færdige, sagde Trump.
Robert Mueller kan i teorien vælge at stævne præsidenten, hvis han ikke mener, at svarene er fyldestgørende.
Men i så fald skal stævningen underskrives af justitsminister Matthew Whitaker, der anses for at være loyal over for Trump, og som flere gange har kritiseret undersøgelsen.
/ritzau/APFacebookTwitterKopier linkEmner:Donald Trump (politiker)|Rusland|USA|Fox News|Anklagemyndigheden




https://www.dr.dk/nyheder/udland/bombeeksperter-er-tilkaldt-efter-stor-eksplosion-i-malmo

UdlandBombeeksperter er tilkaldt efter stor eksplosion i MalmøDet er "rent held", at ingen personer er kommet til skade under eksplosion i Malmø, siger politiet.
    1 / 51 / 52 / 53 / 54 / 55 / 521.
nov.
2018 kl.
05.
43Bemærk: artiklen er mere end 30 dage gammelLæs opEn stor eksplosion kunne sent tirsdag aften høres i store dele af Malmø i Sverige.
Eksplosionen fandt sted ved en restaurant i bydelen Rosengård og har efterladt et to meter langt hul i restaurantens bagside.
Det oplyser svensk politi ifølge Aftonbladet.
Vagtchef Thomas Söderberg betegner det over for avisen som "rent held", at ingen personer er kommet til skade i forbindelse med eksplosionen.
Politiet ankom til stedet klokken 23.
57.
Kort tid efter blev landets nationale bomberydningshold tilkaldt.
Klokken halv fem onsdag morgen er det endnu uklart, hvad der var årsag til eksplosionen.
Store skaderIfølge politiets pressetalsmand Frederik Bratt er der sket "store materielle skader" på og nær restauranten, hvor eksplosionen fandt sted.
Thomas Söderberg, der er vagtchef ved politiet i Malmø, håber, at den videre efterforskning kan kaste lys over sagen.
- Det nationale bomberydningshold er på plads og skal nu udføre en post-eksplosionsundersøgelse.
I den forbindelse kan man finde både dna- og fingeraftryk, siger vagtchefen til Aftonbladet.
Vidner i området har fortalt politiet, at en person skyndte sig væk fra stedet kort før eksplosionen, og at flere personer nogenlunde samtidig kørte rundt på knallerter nær restauranten.
- Der er mange overvågningskameraer i området.
Nogle af dem bør have opfanget noget, siger Thomas Söderberg til avisen.
/ritzau/FacebookTwitterKopier linkEmner:Malmø|Aftonbladet|Ulykker|Restauranter|Sverige




https://www.dr.dk/nyheder/regionale/sjaelland/anders-vil-gennemfoere-verdens-foerste-triatlon-i-bidende-kulde-paa

SjællandAnders vil gennemføre verdens første triatlon i bidende kulde på AntarktisPORTRÆT: Anders Hofman Laursen vil som den første i verden gennemføre en "Iceman", der er det samme som en Ironman-distance, under helt ekstreme forhold.
© Project IcemanAf Julie Würtz21.
nov.
2018 kl.
06.
56Læs opDen hurtige vejrtrækning blander sig med lyden af de lette skridt.
Det runger i den kolde container.
Skridtene kommer kontinuerligt fra det store løbebånd, som er den eneste genstand omkranset af fire nøgne metalvægge med to lysstofrør i loftet.
Kulden har allerede bidt sig fast i kinderne.
Containeren rummer langt færre grader end det kølige novembervejr udenfor.
Temperaturmåleren viser minus 18 grader.
Det er langt fra en normal kølecontainer, som står stablet op blandt de mange tårne af metalkasser ved containerlagret i Taastrup.
Her træner 28-årige Anders Hofman Laursen op til sin Iceman.
Den første triatlon med en Ironman-distance på Antarktis – nogensinde.
En disciplin, der består af 3,8 kilometer svømning i nul grader koldt vand, 180 kilometer cykling og 42,2 kilometer løb i Antarktis’ isnende landskab.
© Project IcemanOm Project IcemanAnders Hofman Laursen bliver den første dokumenterede person i verden til at gennemføre en "Iceman", hvis han i slutningen af 2019 laver en triatlon på Antarktis.
En "Iceman" består af samme distance som en ironman, men hvor landevejen eller bylivet bliver skiftet ud med et arktisk landskab.
En Iceman består af:3,8 kilometer svømning180 kilometer cykling42,2 kilometer løbMan kan følge Anders Hofman Laursens rejse med Project Iceman gennem Instagram, Facebook og projektets hjemmeside.
Vil være den førsteAnders Hofman Laursens cv er ikke prydet af en lang triatletkarriere.
Han gennemførte en hel ironman i 2016 i København, en halv i sommer og en kvart i 2010.
Langt væk fra sne, is og udfordrende terræn.
Men nu brænder han for at gøre noget anderledes, udfordre sig selv og turde at gå sine egne vegne.
Blive den første til at gøre noget, som ikke er gjort før.
At gennemføre en Iceman, som den første person.
I verden.
Hvis Iceman ikke skaber inspiration, så er det bare ”entertainment”, og det er ikke målet.
Anders Hofman Laursen- Jeg tænkte på, om en ironman er blevet lavet på alle kontinenter, og som du nok kan regne ud, er der kun et kontinent tilbage.
Antarktis.
Så er det jo klart, at tanken var – kan det virkelig lade sig gøre?
Og så starter man derfra.
Udfordrer grænserneDet første skridt mod Iceman har været en tur til Grønland, hvor Anders Hofman Laursen løb sig ind på en tredjeplads i Polar Circle Marathon.
For nogle ville udfordringen være ekstrem, men for Anders Hofman Laursen var maratonet blot et led i den hårde træning for at opnå noget, der var langt større.
Den Iceman, han har planlagt gennemføre i 2019.
- Hvis Iceman ikke skaber inspiration, så er det bare ”entertainment”, og det er ikke målet.
Ideen er, at en Iceman symboliserer, at vi alle har hver vores ”Iceman”.
Hvad er det, vi gerne vil gå efter, men måske ikke tør af forskellige årsager.
- Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
Jeg ser det ikke som et nederlag, overhovedet ikke.
 - Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
Jeg ser det ikke som et nederlag, overhovedet ikke.
 - Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
1 / 3- Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
Jeg ser det ikke som et nederlag, overhovedet ikke.
1 / 3- Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
Jeg ser det ikke som et nederlag, overhovedet ikke.
2 / 3- Nu satte jeg mig et ambitiøst mål at vinde ”Polar Circle Marathon” i Grønland.
Det lykkedes ikke.
Men jeg blev nummer tre, og jeg kunne ikke have gjort det bedre eller få et bedre resultat.
3 / 3Når emnet falder på den kommende Iceman, slår Anders Hofman Laursen ofte over i engelske gloser, selvom barndomsbyen Bråby ved Haslev på Sydsjælland ikke virker særlig international.
Men med forbilleder som entreprenørerne Tim Ferris og Simon Sinek samt en Master of Science (M.
Sc) i Economics and Finance på Copenhagen Business School med et halvt års udveksling på Harvard University i USA, er fremmedsproget langt fra ukendt for ham.
Det var også den internationale uddannelse, der banede vejen for tankerne om Iceman-projektet.
Anders Hofman Laursen føler, at kulturen i uddannelsessystemet eksponerer personer i bestemte retninger, men på studiet følte Anders Hofman Laursen ikke, at hans drømme passede til de retninger, der var ment for ham.
Anders Hofman Laursen sammenligner uddannelsessystemets kassetænkning som en situation, de fleste kunne relatere til som børn.
- Da jeg begyndte at sige til folk, at jeg gerne ville lave en Ironman på Antarktis, sagde folk til mig, at det lyder "crazy", og det kan ikke lade sig gøre.
- Helt tilbage, fra vi var børn, kunne man drømme så meget, man ville.
Men så siger folk 'husk nu også at være realistisk'.
© ScanpixOm grænserAnders Hofman Laursen prøver at undgå at sætte grænser for sig selv - undtagen ved én ting.
- Hvis du spurgte om, at jeg ville tage ”Dæmonen” i Tivoli, så havde jeg nok lige tøvet.
Jeg har aldrig været vild med forlystelser.
Men realismen skal ikke sætte grænser, mener Anders Hofman Laursen.
Og det var først efter uddannelsen på Copenhagen Business School, at han begyndte at se på, hvad der driver ham og giver ham motivation.
Selv om han i dag kan bruge uddannelsen i sin egen virksomhed Athleed, der producerer træningsprogrammer gennem kunstig intelligens, så opfordrer han andre til, at man skal huske at stille sig selv spørgsmålet:- Tager jeg denne uddannelse eller går i denne retning, fordi det er velanset, eller fordi jeg synes, at det er sindssygt fedt?
Anders Hofman Laursen mener, at ens begrænsninger til store drømme aldrig skal holde en tilbage.
For drømmene vil sjældent være realistiske, når du kigger på dem fra starten.
Men hvis du bryder tingene op undervejs, og tackler en udfordring ad gangen, kan du godt nå dine drømme.
- Grænser findes jo i virkeligheden ikke.
Det er de konstruktioner, vi sætter, efter hvad vi opfatter som muligt.
Der er mange ting her i verden, hvor man ikke ville tro, det kunne lade sig gøre, hvis man gik ti år tilbage.
Grænserne bliver hele tiden rykket.
Ordene, at en Iceman ikke var realistisk at gennemføre, har Anders Hofman Laursen mødt flere gange.
Han vil bevise, at det er muligt.
- Det siger folk til mig, der ikke har været på Antarktis, svømmet i nul grader koldt vand eller har lavet en ironman.
Folk har egentlig ikke fundamentet til at sige, om det kan lade sig gøre eller ej.
Alligevel har vi billeder af, hvad der er muligt.
Drivkraft frem for en forhindringFor mellem fem til syv år siden havde Anders Hofman Laursen svært ved at bryde sine grænser.
- Jeg turde ikke rigtig at ”pursue the unknown” (udforske det ukendte, red.
).
Før var det svært for ham at melde sig til at fremlægge i undervisningen eller starte sin egen virksomhed – for tænk, hvis det nu gik galt, og man pludselig fremstod som en ”idiot”.
I dag vælger han at lytte til sig selv og har lyttet til sin mavefornemmelse ved at kaste sig ud i sin egen virksomhed Athleed og ekstremløbet Iceman.
De ukendte faktorer er nemlig i dag for ham en drivkraft frem for en forhindring.
- Man kan se det som et bjerg.
På universitetet kan du se bjerget, og det samme er Iceman.
Der kan man se enden, men du kan ikke se løsningerne, for de er ukendte.
De er bag bjerget.
Derfor er Anders Hofman Laursens iPhone i lommen på de sorte træningsbukser fyldt med praktiske noter, der skal danne stien op til toppen af bjerget.
© ScanpixDansk kitesurfer som inspiration- Helt konkret så jeg en dokumentar om den danske kitesurfer Nick Jacobsen, der havde lavet dokumentaren ”Det store spring - verdens vildeste kitesurfer" på DR, hvor han hopper ud fra Burj Al Arab – et syvstjernet hotel i Dubai på et kiteboard.
Det er det mest skøre, der er lavet inden for kitesurfing, og det tog ham fem år for at få tilladelsen til at gøre det.
Dokumentaren gav Anders Hofman Laursen inspiration til at lave Iceman.
Du kan se dokumentaren her.
Målet står krystalklart, og Anders Hofman Laursen er gået ”all in” på at gennemføre en Iceman.
Så meget, at han på nuværende tidspunkt har fravalgt jagten på en kæreste samt droppet at spille fodbold, da det sidste risikerer at give ham skader.
I stedet bliver tiden brugt til træning og skaffe sponsorer til den dyre udfordring til Antarktis, der lige nu er budgetteret til 250.
000 dollars.
Det gør han blandt andet gennem sin Youtube-kanal eller gennem møder med potentielle sponsorer.
Senest har Iceman-teamet fået et mediepartnerskab med Redbull Danmark, som vil hjælpe med at sprede budskabet om Iceman gennem virksomhedens platforme.
Derudover kæmper holdet for at skaffe sponsorer, der blandt andet skal hjælpe Anders Hofman Laursen med at købe udstyr og have et redningteam med til Antarktis, når han skal gennemføre løbet.
- For mig er det fysiske ved Iceman ikke det sværeste.
Det sværeste ved Iceman er det logistiske i forhold til at sætte det hele op og lave det.
Vi har et minimumsbudget på omkring 250.
000 dollars for at kunne gennemføre Iceman, som vi overhovedet ikke selv har.
Derudover kommer der yderligere omkostninger i forbindelse med at sprede budskabet om ekstremløbet, som holdet gerne vil gøre gennem en dokumentarfilm og foredrag.
Iceman-teamet betaler lige nu selv for flybilletter, udstyr og ophold, når de skal på træningsrejser inden løbet.
Men både Anders Hofman Laursen og resten af holdet tror på, at det godt kan lykkes at rejse pengene.
- Hvis vi ikke troede på os selv, ville det ikke give mening at lave Iceman.
Man er nødt til at have en ekstremt tro på sig selv.
Også langt mere, end hvad andre tror er muligt.
Naturen er i kontrolAnders Hofman Laursen noterer også nye løsninger på sin iPhone, hver gang han og resten af Iceman-teamet støder på en udfordring.
Ligesom da han i selskab med barndomskammeraten Peter Bredekjær Nielsen, en fotograf og guide kom på dybt vand i Grønland.
De var rejst til Grønland i god tid, inden Anders Hofman Laursen skulle løbe verdens koldeste maraton.
De ville nemlig teste svømmedisciplinen til hans Iceman.
Seks måneder var der gået, siden Anders Hofman Laursen sidst havde testet at svømme i nul grader koldt vand.
I Grønland var mange af søerne frosset til.
Derfor tog fyrene ned til en havn i nærheden af byen Kangerlussuaq.
De fandt et sted ved isen, hvor en masse sten dannede ruten ned til vandet.
På billedet er Anders Hofman Laursen sammen med barndomsvennen Peter Bredekjær Nielsen, fotografen Jan Bue Laumark og Thomas Olufson, der var chauffør og guide fra Albatros Adventure.
- Det så vanvittigt flot ud.
Anders Hofman Laursen skiftede til våddragten og tog sine støvler på med pigge, som han også brugte til at løbe på isen.
Så var han sikker på ikke at glide, når han skulle kravle ned og hoppe i vandet.
Sikkerheden var et lille reb, de bandt i siden.
Han lagde sig ned i vandet.
Vandet, der var tæt på frysepunktet, strømmede ind i våddragten, og Anders Hofman Laursen begyndte at hyperventilere med det samme.
Det var svært at få kroppen under kontrol på grund af den ekstreme kulde.
For at få varmen, begyndte han at svømme.
Brillerne duggede på grund af temperaturforskellen.
Han trak hovedet under vandet, og kulden ramte straks hans blottede hals og mund.
- Det var en forfærdelig følelse.
Og på grund af vandets isnende temperatur, var der meget silt, der gjorde vandet uklart.
Anders Hofman Laursen mistede orienteringen.
- Svømmedelen er klart min største bekymring.
Ved løb tager jeg bare nok varmt tøj på og ved cykling er det klart, hvordan det er i forhold til set-up’et.
Ved svømmedelen er det jo så koldt, og så er der også rovdyr som søleoparder.
Sikkerhedsmæssigt var det svært at vide, hvordan han ville reagere, hvis han tog chancen og svømmede 50 meter ud, og han ikke blev varm.
Anders Hofman Laursen valgte derfor at afbryde den planlagte svømmetest.
- Man går jo i chok, hvis det bliver for koldt.
De andre, der var med, havde ikke nogen våddragt eller båd til at kunne hjælpe mig.
Der slog det rationelle i mit hoved alligevel til.
Der var for mange ting, der ikke gik op.
- Jeg tænkte bare, 'kan du ikke engang svømme?
' Jeg var i vandet i ti til tolv minutter, men jeg svømmede maksimalt 50 meter.
Så er der langt til 3800 meter.
Worst case scenarioAlligevel mener Anders Hofman Laursen, at det er godt, at svømmetesten ikke gik som forventet.
Han indså, at han ikke er i kontrol, når naturen er så ekstrem.
- Det er derfor, at det mentale er så vigtigt, når man får de her nedture.
Men forholdene var nu heller ikke, som de skulle være.
Hvis vi havde en båd, kunne jeg sagtens prøve at svømme, og måske havde jeg allerede fået varmen fem minutter efter.
At jeg fryser ved min mund, er bare et problem jeg må løse.
Selv om svømmetesten kunne være gået grueligt galt, ser Anders Hofman Laursen ikke døden som den største risiko.
For ham er muligheden for at dø en umulighed.
- Planen er, at vi forhåbentligt skal til Island på næste træningstur.
Der skal vi undersøge cykeldelen, hvor tyk underlaget er eller skal være, eller om jeg skal cykle på is eller i sne.
- Den yderste konsekvens ser jeg mere som en konkret udfordring end lifethreatning (livstruende, red.
), og så tænker jeg, hvad gør vi ved det.
- Worst case for mig er ikke at dø, men dermed ikke at gennemføre Iceman eller nå ud med det budskab til de mennesker, vi gerne vil nå ud til.
Derfor har Anders Hofman Laursen også noteret situationen i Grønland på telefonen.
Han skal finde en løsning til svømmedisciplinen.
Ligesom han har noteret, at de skal bruge en følgebåd med et lægeteam og eventuelt en helikopter, der skal være med, når han skal gennemføre sin Iceman – eller han muligvis skal svømme i et bur for at undgå rovdyrene i det kolde vand.
Familien støtter også Anders Hofman Laursens vilde udfordring, men opfordrer ham til at passe på.
- De ved godt, at jeg kan ”pushe” mig selv.
Jeg lytter også til dem.
Især efter den svømmetur.
Men hvis forholdene ikke er der under Iceman, så gør vi ikke noget, der er dumt og uforsvarligt.
Man skal turde at drømmeSelv om målet er at være den første i verden til at gennemføre en officiel triatlondistance under barske forhold på den anden side af jordkloden, betyder det ikke, at Anders Hofman Laursen vil opfordre alle fremadrettet til at lave en Iceman på Antarktis.
Han vil bevise over for andre unge og sig selv, at man godt kan bryde de grænser, man stiller op for sig selv.
- Det seneste halvandet år har jeg prøvet at udfordre mig selv mere i at være i et stadie, hvor man ikke er "comfortable" (komfortabel, red.
).
Det er virkelig der, hvor du rykker dig selv og lærer noget om dig selv.
Det er "nervewrecking" (nervepirrende, red.
) mange gange.
- Hvis jeg kunne tale til mig selv fem til syv år tilbage, så vil jeg sige, at man ikke skal lægge låg på sig selv.
Det vil jeg gerne fortælle de unge mennesker, der nu kommer ind på universiteterne.
Man skal aldrig stoppe med at turde at drømme.
Derfor opfordrer han folk til handling frem for ord.
- Der er mange, der har sagt 'jeg ville ønske, at jeg kunne gøre det samme, som du kan, eller turde at starte min egen virksomhed'.
Men jeg har ikke bedre forudsætninger for at gøre de her ting, end du har.
Blå bog: Anders Hofman Laursen•Født d.
6.
juni 1990 ved Bråby tæt på Haslev.
•Grundlægger af virksomheden Athleed, der producerer træningsprogrammer på kunstig intelligens.
•Har en kandidat i MSc Applied Economics & Finance på Copenhagen Business School med et halvt års udveksling på Havard University i USA med fokus på økonomi.
•Er den ældste i en søskendeflok på tre.
•Åbnede juicebarkæden Frankie's i Polen som 20-årig.
Juicebaren er i dag udvidet til 13 butikker.
Rollen som grundlægger er nu byttet ud med rollen som investor i virksomheden.
•Har i mange år været aktiv inden for fodbold og haft mange ferier på La Santa Sport.
•Har søndagstraditionen at se film og spise pizza i lejligheden i København sammen med barndomkammeraten Peter Bredekjær Nielsen.
FacebookTwitterKopier linkEmner:Antarktis|Grønland|Uddannelse|Triathlon|e-conomic




https://www.dr.dk/nyheder/indland/danmark-er-ved-loebe-toer-grus-et-af-de-vigtigste-raastoffer-verden-har

IndlandDanmark er ved at løbe tør for grus: 'Et af de vigtigste råstoffer, verden har'Mangel på grus kan komme til at koste danskerne på pengepungen.
Om et år er Reerslev Grusgrav på Sjælland tømt for råstoffer.
Af Casper Lykkegaard Pedersen og Sune Lundby Møller21.
nov.
2018 kl.
06.
00Bemærk: artiklen er mere end 30 dage gammelLæs opGravemaskiner trækker grus op fra dybet i grusgraven ved Reerslev en halv times kørsel fra København.
Det har de gjort i mere end 40 år, men til næste år er det slut.
Grusgraven er ligesom mange andre landet over ved at være tom.
Derfor risikerer Danmark at løbe tør for de råstoffer, vi bruger til blandt andet at lave asfalt og beton til vores veje og huse.
Det viser en ny fremskrivning, som ingeniørvirksomheden Niras har lavet for Danske Regioner.
- Danmark bygger i vildskab, og derfor vil vores forbrug af råstof stige helt vildt.
Samtidig er vores grusgrave ved at være tomme, så vi kommer til at mangle grus, fortæller Heino Knudsen, der er formand for Danske Regioners Miljøudvalg.
Frem mod 2040 vil efterspørgslen efter grus ifølge Niras stige med mere end 50 procent.
Og derfor vil grusgrave løbe tør for råstoffet, hvis ikke der findes nye steder at udvinde.
Særligt slemt ser det ud i Region Hovedstaden, der ifølge fremskrivningerne ser bunden af grusgravene i 2027.
Knas med forudsætningen for alt infrastrukturIfølge Per Kalvig, der er geolog og leder af Videnscenter for Mineralske Råstoffer og Materialer, er Danske Regioners bekymring berettiget.
- Grus er et af de vigtigste råstoffer, verden har.
Det er en forudsætning for alt infrastruktur, og for at vi kan lave byggerier og veje, men nu begynder der at være knas i forsyningskæden, siger Per Kalvig.
Hvornår vil din region cirka løbe tør for grus?
Region Hovedstaden: 2027Region Sjælland: 2032Region Syddanmark: 2037Region Midtjylland: 2050Region Nordjylland: 2056Kilde: NirasDyrere for danskerneNCC, der ejer grusgraven i Reerslev, regner allerede nu med, at omkostningerne bliver større, når man må skifte grusgraven ud med en ny længere væk fra København.
For det er dyrt at transportere grus.
Hvis ikke man finder en løsning, der kan sikre, at der i fremtiden er råstoffer nok, kan man blive nødt til at importere grus fra andre lande.
Det vil betyde en dyrere regning hos danskerne på grund af de højere transportomkostninger.
- Hvis råstoffer bliver en mangelvare, bliver byggerier dyrere.
Det gælder både store infrastrukturprojekter og de små private byggeprojekter, fortæller Heino Knudsen fra Danske Regioner.
Allerede nu koster transporten af grus mere, end det koster at udvinde det.
Savner handling fra regeringenNår for eksempel grusgraven i Reerslev løber tør, så mangler der en strategi for, hvordan man så skal sørge for at have grus nok til de danske byggerier, mener Heino Knudsen fra Danske Regioner.
Han mener, at regeringen ignorerer råstofproblemet.
- Jeg savner, at de melder sig på banen og laver en samlet strategi i selskab med os.
Per Kalvig er enig i, at der skal gøres noget.
- Der er ikke nogen plan for, hvordan man skal prioritere, og hvordan man skal skaffe grus i fremtiden, siger han.
Det danske forbrug af råstoffer kommer fra følgende kilder:80 % af råstofforbruget hentes fra råstofgrave på land11 % hentes fra indvinding på havet5 % hentes gennem genbrug4 % er nettoimportKilde: Danske RegionerProblemer for miljøetSå sent som i går aftes besluttede et flertal i regionsrådet i Region Hovedstaden, at man skal åbne op for at importere grus fra tredjelande.
Læs også:Borgere vil bremse planer om grusgrav nær drikkevandIfølge Anne Ehrenreich fra Venstre, der fremsatte forslaget, er man opmærksom på miljøbelastningen, men samtidig mener man, at der er andre hensyn at tage.
- Vi har lavet den afvejning, at vi hellere vil transportere gruset lidt længere med den CO2-påvirkning, det må have, end vi vil grave og ødelægge landskaberne der, hvor mennesker bor.
Bekymret for øget importHeino Knudsen mener, at det, at regioner selv tager initiativ til at øge import, er den forkerte vej at gå.
- En øget import vil øge miljøbelastningen.
I stedet har vi brug for en samlet, langsigtet plan.
Kan mere suges op fra havene?
Kan vi genbruge mere?
Også Per Kalvig mener, at der stadig er uforløst potentiale for at udvinde mere grus i Danmark, og at man derfor skal lave en større kortlægning over, hvor vi kan finde råstoffer i fremtiden i stedet for at importere.
- At importere er en nem løsning.
Men er det også en bæredygtig løsning?
Man flytter vores problem et andet sted hen.
Miljøminister Jakob Ellemann-Jensen (V) har ikke ønsket at stille op til interview.
FacebookTwitterKopier linkEmner:Anne Ehrenreich (politiker)|Danske Regioner|Heino Knudsen (politiker)|København|Lokalpolitik




