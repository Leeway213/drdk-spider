https://www.dr.dk/nyheder/indland/danmarks-nye-radiokanal-fake-news-gaming-om-natten-og-konstruktive-nyheder-til-unge

MedieforhandlingerSe temaIndlandDanmarks nye radiokanal: Fake news, gaming om natten og konstruktive nyheder til ungeDen landsdækkende DAB-radiostation Loud er målrettet de unge radiolyttere.
Martin Larsen fra sydfynske Radio Diablo glæder sig over at have vundet udbuddet om den nye landsdækkende DAB-kanal med Loud.
Af Kasper Duncan Gram22.
okt.
2019 kl.
23.
20 | opdateret 23.
okt.
2019 kl.
14.
32Læs opDer var jubel hos Radio Diablo i Svendborg, da Radio- og tv-nævnet offentliggjorde vinderen af den nye DAB-kanal her til eftermiddag.
Det blev nemlig selskabet Kulturradio Danmark, som Radio Diablo ejer 55 procent af, der vandt buddet med Loud-samarbejdet.
- Vi havde ikke købt champagne, for vi havde ikke regnet med det.
Til gengæld fik vi ikke brug for pyt-knappen, fortæller Uffe Jeppesen, som er medstifter og hovedaktionær i Radio Diablo.
Optagelse: Rasmus Spaabæk, DRKom i hus med ungt fokusRadiokanalen Loud vil fokusere på aldersgruppen 15-32 år, og det var en grundsten i udbudssejren.
Det vurderer Martin Larsen, der er direktør for Radio Diablo og bestyrelsesformand i Kulturradio Danmark:- Vi vil lave en radio, der tager fat om den udfordring, alle medier i Danmark har.
Nemlig hvordan vi engagerer vores unge.
Og så være til stede, hvor alle lytterne og den målgruppe er til stede, siger han.
LoudEr et samarbejde mellem ni regionale radiostationer og kulturinstitutioner som Nationalmuseet, Roskilde Festival, Vega, Mungo Park og EnigmaHar unge i alderen 15-32 år som målgruppeVil arbejde med løsningsorienterede og konstruktive nyheder i et ungt sprogFår hovedsæde i Svendborg, men sender også fra Thy, Kolding/Esbjerg, Aarhus, Holstebro, Ringkøbing og NørrebroSkal udkomme på mange platforme, deriblandt Youtube, Instagram, Facebook og apps som MereRadio og PodimoBliver distribueret til mindst 82 procent af Danmark via DAB+Ventes at gå i luften den 1.
april 2020Det skal blandt andet ske ved at fokusere på emner som uddannelser, tech, fake news, bolig og SoMe-trends.
Men også ved at lave konstruktive og løsningsorienterede historier med vægt på de nyheder, der er værd at huske og dele.
Det fremgår af det udbudsmateriale, som Kulturradio Danmark har indsendt.
Gaming for natteravneDe unge lyttere skal inddrages i radioen.
Det gør sig også gældende om natten, hvor der fra klokken midnat til seks om morgen vil være gaming, snak og musik på programmet.
Radiokanalens værter skal helst også findes i den unge målgruppe.
Her håber Kulturradio Danmark at sikre sig værtstyper som for eksempel musikeren Annika Aakjær, den svenske Youtube-stjerne PewDiePie og Monte Carlo-parret Esben Bjerre og Peter Falktoft.
Men også nuværende radioværter som DR's Jacob Hinchely og Anders Stegger samt Radio 24syvs nyhedschef Kristoffer Eriksen passer på profilen.
Læs også:'Vi har mærket vreden og ønsket om, at kanalen skulle lukke'Omdiskuterede partnerskaberKulturinstitutionerne, der er del af Kulturradio Danmark, kommer også til at levere indhold direkte til radiostationen.
I Louds ansøgning fremgår det blandt andet, at koncertstedet Vega vil lave et ugentligt program, hvor lytterne følger, hvordan koncertplanen bliver til, og hører den musik, som musikchefen og bookerne lytter til.
Louds kanaldirektør, Ann Lykke Davidsen, har dog tidligere afvist, at Loud vil blive en reklamesøjle for de kulturelle samarbejdspartnere, som kritikere har udtrykt bekymring for.
Begrundelsen for Radio- og tv-nævnets beslutning bliver offentliggjort onsdag den 23.
oktober klokken 15.
Loud ventes at gå i luften den 1.
april næste år og sender i mindst fire år med et årligt tilskud på 70 millioner kroner fra medieforliget og public service-puljen.
FacebookTwitterKopier linkEmner:Annika Aakjær (musiker)|Radio- og tv-nævnet|Youtube|Svendborg




https://www.dr.dk/sporten/fodbold/championsleague/tottenham-giver-fodboldlektion-uden-christian-eriksen

Champions LeagueTottenham giver fodboldlektion uden Christian EriksenTottenham fandt vindermelodien i Champions League efter sidste rundes afklapsning mod Bayern München.
Harry Kane viste sig fra sin bedste side, da Tottenham tirsdag aften bankede Røde Stjerne.
22.
okt.
2019 kl.
23.
06Læs opEfter en række sløje resultater fik Tottenham tirsdag tanket en god portion selvtillid.
Her blev Røde Stjerne i London slået med hele 5-0 i Champions League-gruppespillet.
Dermed rejste Mauricio Pochettinos tropper sig efter 2-7-afklapsningen mod Bayern München i sidste runde og flere lunkne resultater i hjemlandet.
Resultater fra kampeGruppe A: Galatasaray-Real Madrid 0-1 (0-1).
0-1 Toni Kroos (18.
minut).
Club Brugge-Paris SG 0-5 (0-1).
0-1 Mauro Icardi (7.
minut).
0-2 Kylian Mbappé (61.
minut).
0-3 Mauro Icardi (63.
minut).
0-4 Kylian Mbappé (79.
minut).
0-5 Kylian Mbappé (83.
minut).
Gruppe B: Olympiakos-Bayern M.
2-3 (1-1).
1-0 Youseff El Arabi (23.
minut).
1-1 Robert Lewandowski (34.
minut).
1-2 Robert Lewandowski (62.
minut).
1-3 Corentin Tolisso (75.
minut).
2-3 Guilherme (79.
minut).
Tottenham-Crvena Zvezda 5-0 (3-0).
1-0 Harry Kane (9.
minut).
2-0 Heung-Min Son (16.
minut).
3-0 Heung-Min Son (44.
minut).
4-0 Erik Lamela (57.
minut).
5-0 Harry Kane (72.
minut).
Gruppe C: Shakhtar Donetsk-Dinamo Zagreb 2-2 (1-1).
1-0 Yevheniy Konoplyanka (16.
minut).
1-1 Dani Olmo (25.
minut).
1-2 Mislav Orsic (60.
minut/str.
).
2-2 Dodo (75.
minut).
Tilskuere: 21.
526.
Man.
City-Atalanta 5-1 (2-1).
0-1 Ruslan Malinovsky (28.
minut/str.
).
1-1 Sergio Agüero (34.
minut).
2-1 Sergio Agüero (38.
minut/str.
).
3-1 Raheem Sterling (58.
minut).
4-1 Raheem Sterling (64.
minut).
5-1 Raheem Sterling (69.
minut).
Udvisning: Phil Foden, Man.
City (83.
)Gruppe D: Atl.
Madrid-Leverkusen 1-0 (0-0).
1-0 Alvaro Morata (78.
minut).
Tilskuere: 56.
776.
Dommer: Artur Dias Juventus-Lok.
Moskva 2-1 (0-1).
0-1 Aleksej Mirantjuk (30.
minut).
1-1 Paulo Dybala (77.
minut).
2-1 Paulo Dybala (79.
minut).
Netop Bayern tog tirsdag et stort skridt mod avancement til ottendedelsfinalerne med en 3-2-sejr ude over Olympiakos.
Tirsdagens resultater efterlader tyskerne med en komfortabel føring på førstepladsen i gruppe B.
Bayern har ni point, hvilket er fem mere end Tottenham på andenpladsen.
Røde Stjerne og Olympiakos er nummer tre og fire med henholdsvis tre og et point.
Christian Eriksen missede weekendens Premier League-opgør mod Watford med et trælår.
Tirsdag var den danske midtbanekreatør at finde på udskiftningsbænken, hvorfra han så hele kampen.
Tottenham kunne næppe have ønsket sig en bedre start på mødet med serberne.
Allerede efter lidt over otte minutter kom London-holdet således foran, da Harry Kane steg til vejrs efter et hjørnespark og headede bolden i mål.
Generelt var Tottenham i kontrol i kampens indledning.
Efter et kvarter stod der 2-0.
Érik Lamela sendte en høj bold på tværs i feltet, som Son Heung-min bankede i kassen fra tæt hold.
Efter sydkoreanerens scoring hankede Røde Stjerne op i sig selv.
Det serbiske hold kom bedre med, men måtte alligevel gå til pause bagud 0-3 efter endnu en scoring af Son Heung-min.
Lidt over ti minutter inde i anden halvleg blev kampen så godt som lukket, da Érik Lamela modtog bolden midt i feltet, vendte sig om og hamrede den i mål til 4-0.
Harry Kane bankede det sidste søm i serbernes kiste med cirka 20 minutter tilbage af opgøret.
/ritzau/FacebookTwitterKopier link




https://www.dr.dk/nyheder/vejret/vaadere-end-normalt-overblik-over-de-fem-vaadeste-steder-i-danmark

VejretVådere end normalt?
Overblik over de fem vådeste steder i DanmarkDer er over en halv meters forskel på, hvor det har regnet mest og mindst i landet.
De seneste uger har regn passeret landet med hyppige mellemrum.
Af Christian Jon Cherry22.
okt.
2019 kl.
22.
05Læs opSiden sensommeren har vi ikke haft mange sammenhængende tørvejrsdage.
Og i de seneste uger har saftige fronter passeret landet med hyppige mellemrum.
Hvad er en klimanormalFor at undersøge om klimaet ændrer sig over tid, er det nødvendigt se på vejret i gennemsnit over lange tidsrum.
Formålet er at dæmpe store udsving fra år til år, som ikke er repræsentative for et givet steds klima.
En klimanormal dækker en periode på 30 år.
I Danmark startede vi sammelignelige målinger i 1874.
Den første danske klimanormal 1874-1900 dækker kun 26 år.
De andre klimanormaler dækker perioderne; 1901-1930, 1931-1960, 1961-1990 samt indeværende periode fra 1991, som afsluttes i 2020.
I Danmark har DMI også udarbejdet klimatal for perioden 1981-2010.
Når vi sammenligner årets nedbør med andre år, ligger 2019 i den høje ende.
Allerede lørdag passerede vi 712 millimer nedbør på landsplan.
Hvilket gør året vådere end gennemsnittet fra 1961 til 1990 i forhold til den såkaldte klimanormal.
Der er store regionale forskelle.
Dog er der en tendens til, at Jylland får mere regn end resten af landet i år.
Det er helt efter bogen.
Ser man på landsdækkende nedbør henover en 30 årig periode, er det nemlig det samme mønster, som tegner sig.
Fronter passerer landet fra veslige retninger, og når vejrsystemet når videre til øerne, er det kun de sørgelige rester, som er tilbage.
Det er også i den østlige del af landet, at vi finder den kommune, hvor der er faldet mindst nedbør indtil videre i 2019.
Årets nedbør har fordelt sig fuldstændigt, som det plejer.
Sammenligner man kortet fra 2019 med klimanormalen er tendensen næsten identisk.
På Lolland har man kun lige passeret en halv meter.
På den vestlige del af øen, har man mindst brug for regntøj.
Ved Langø har man kun målt 325 millimeter regn indtil videre.
Det er over en halv meter mindre end det vådeste sted i Danmark.
Det er helt normalt, at den vestlige og centrale del af Jylland får mere nedbør end resten af landet.
VejleDet har været et vådt år indtil videre i Danmarks 9.
største by.
Der har været mange regnvejrsdage med over 15 millimeter nedbør, men den 11.
oktober tager klart førstepladsen.
Hele 38,8 millimeter regn hamrede ned over den idylliske by for enden af Vejle Fjord.
De stejle skrænter på begge sider af byen har kanaliseret yderlige vandmængder ned mod havnen.
Samtidig er Vejle bygget omkring henholdsvis Grejs Å og Vejle Å.
De stod begge højt i løbet af fredag aften, hvilket medførte oversvømmelser flere steder i byen.
StruerDet har været et meget vådt efterår.
Tilbage i det spæde forår var der også steder, hvor det var ualmindeligt vådt.
Faktisk så vådt, at det kraftige regnvejr skabte oversvømmelser tilbage i marts 2019.
 Scanpix)I lydens by Struer har det været plaskende regndråber som dominerede lydbilledet i år.
Hele 854 millimeter har indtil videre fordelt sig over den midtjyske kommune ved bunden af Limfjorden.
Den vådeste dag var den 31 juli, hvor der faldt hele 26 millimeter på et enkelt døgn.
Den næstvådeste dag var fredag d.
11 oktober, hvor der faldt knap 22 millimeter.
BillundOver Billund er det ikke legoklodser, som er faldet ned fra himlen.
Derimod har der været åbnet for sluserne i en sådan grad, at hele 859 millimeter regn har ramt den jyske hede.
Det tredje vådeste sted i Danmark ligger lige vest for den jyske højderyg og er et sted, hvor der også nomalt falder meget nedbør.
Det har været et vådt efterår i børnenes hovedstad.
Siden slutningen af august har der kun været en håndfuld dage, hvor det har holdt helt tørt.
Den vådeste dag i år er indtil videre fredag den 11 oktober, hvor 36,5 millimeter regn hamrede ned over de sandede jorde.
HerningDer har været dage med kraftige byger i sommermånederne i år.
Men det er især i den rekordvåde marts og det generelle våde efterår, at der er hældt vand i regnmåleren.
 Scanpix)Omkring Herning fik man årets hidtil vådeste døgn tilbage i midten af august, da man den 18 august fik godt 24 og en halv millimeter nedbør.
Men den vådeste måned er pt september.
Det var en meget regnfuld begyndelse og sjaskvåd afslutning, som især sørgede for knap 164 millimeter regn denne måned.
HolstebroOversvømmet marker er i efteråret 2019 blevet hverdagskost i de fleste landsdele.
 Scanpix)Den vådeste kommune indtil videre finder vi ligsom tre af de forgående finalister i Midt- og Vestjylland.
Når året engang gøres op, vil man formentlig ende med et tal, som er noget over klimanormalen.
Tiden vil vise, om vi når helt op på niveauet fra 2015, som var det næstvådeste år på landsplan.
I så fald skal vi i Holstebro Kommune have langt over en meter regn.
Vi er stadig over to måneder fra året skal gøres op, og der er stadig et stykke vej endnu.
Lige nu viser regnmåleren 863 millimeter, og hvis der falder regn som et gennemsnitligt år, havner vi med omtrent 200 millimeter mere til regnskabet.
Men i 2015, hvor man fik 1.
118 millimeter, var det en meget våd slutspurt.
På de to sidste måneder fik man i alt 327,5 millimeter.
Med det in mente er det bestemt en mulighed, at det bliver et ekstremt vådt år i både Holstebro og Herning Kommune i år.
Ifølge den seneste landsdækkende sæsonprognose fra DMI kan vi forvente nedbørsmængde omkring det normale for november, og at december bliver vådere end normalt.
Den målestation med mindst nedbør på Lolland finder man ved Langø, hvor der kun er faldet 325 millimeter regn.
Det er over en halv meter mindre nedbør, end man indtil videre har målt ved Holsterbro Centralrenseanlæg.
Her har man indtil middag d.
22 oktober fået 946 millimeter.
 Signe Heiredal © (c) DR)FacebookTwitterKopier linkEmner:Jylland|Vejret|Vejle|Danmarks Meteorologiske Institut|Herning Kommune




https://www.dr.dk/nyheder/udland/tyrkiet-og-rusland-vil-patruljere-sammen-i-syrien

Tyrkisk offensiv i SyrienSe temaUdlandTyrkiet og Rusland vil patruljere sammen i SyrienEfter møde med Putin erklærer Tyrkiets præsident sig villig til at forlænge våbenhvile i sikker zone i Syrien.
Ruslands præsident, Vladimir Putin, tog i byen Sotji imod Tyrkiets præsident, Recep Tayyip Erdogan.
22.
okt.
2019 kl.
20.
34Læs opTyrkiet og Rusland har tirsdag under et møde i den russiske by Sotji aftalt, at de skal gennemføre fælles patruljer i et bælte ved grænsen i det nordøstlige Syrien.
Det oplyser udenrigsminister Sergej Lavrov efter mødet mellem præsident Vladimir Putin og den tyrkiske præsident, Recep Tayyip Erdogan.
Samtidig har Tyrkiet givet tilsagn om at forlænge sin våbenhvile i den såkaldte sikre zone i det nordøstlige Syrien.
Den kurdiske milits YPG har yderligere 150 timer til at rømme området.
Det svarer til lidt over seks dage.
Men kurderne har tirsdag fortalt USA, at YPG allerede har forladt området, oplyser en amerikansk embedsmand ifølge AFP.
Tyske planerBeskeden om, at Rusland og Tyrkiet i fællesskab vil patruljere i zonen i det nordøstlige Syrien, kommer næsten samtidig med, at den tyske forsvarsminister, Annegret Kramp-Karrenbauer, har foreslået, at Europa stiller med en militær styrke til at overvåge den sikre zone.
Den tyrkiske hær krydsede for lidt over to uger siden ind i Syrien, for at drive YPG tilbage.
Tyrkiet omtaler kurderne som terrorister.
YPG og den lokale kurdiske ledelse i det nordøstlige Syrien har været USA's allierede i kampen mod Islamisk Stat og det selvudråbte kalifat i Syrien og Irak.
Præsident Donald Trump gav alliancen et banesår, da han tidligere på måneden meddelte, at en amerikansk styrke på mindre end 2000 soldater ville blive trukket ud af det nordøstlige Syrien.
Styrken havde samarbejdet med YPG i kampen mod Islamisk Stat.
/ritzau/dpaFacebookTwitterKopier linkEmner:Annegret Kramp-Karrenbauer (politiker)|Donald Trump (politiker)|Islamisk Stat|Syrien|Krige og væbnede konflikter




https://www.dr.dk/sporten/fodbold/landsholdet/dbu-formand-om-muligt-nyt-nationalstadion-det-er-saerdeles-realistisk

LandsholdetDBU-formand om muligt nyt nationalstadion: ’Det er særdeles realistisk’Jesper Møller ser det som afgørende for dansk fodbold at forbedre faciliteterne.
DBU-formand Jesper Møller før kvindelandsholdets VM-kvalifikationskamp mellem Danmark og Sverige på Viborg Arena, tirsdag 4.
september 2018.
.
 Af Frederik Palle og Henrik Liniger22.
okt.
2019 kl.
21.
41 | opdateret 22.
okt.
2019 kl.
22.
35Læs opDet er mindre end en halvanden uge siden, at hårene rejste sig på de knap 36.
000 tilskuere i Parken, da nationalsangen blev sunget til EM-kvalifikationskampen mellem Danmark og Schweiz.
Men hvis man spørger DBU, så er der en udløbsdato på landsholdsoplevelserne i Parken.
I hvert fald som man kender det stadion.
DBU ønsker et ny nationalstadion i hovedstadsområdet med plads til minimum 50.
000, og det er meget afgørende for den fortsatte udvikling i dansk fodbold.
Det forklarer DBU’s formand, Jesper Møller, til DR Sporten.
- Vi har konstateret, at vi står i en situation, hvor vi har ret godt styr på biksen med vores økonomi og vores aftaleforhold.
Vi har gennemført vores reformer, siger han.
- Så nu kigger vi lidt fremad mod 2025 og længere, og i den forbindelse har vi konstateret, at en af de største udfordringer, som dansk fodbold og DBU har, er vores infrastruktur herunder vores faciliteter, siger Jesper Møller.
Danmarks spillere og fans efter EM-kvalifikationskampen mellem Danmark - Schweiz i Parken lørdag den 12.
oktober 2019.
.
 Og det er altså her, at det nye nationalstadion kommer ind i billedet.
I forhold til DBU’s fremtidige strategi i udviklingen af dansk fodbold samt at byde ind på større turneringer, der er det altafgørende, at der kommer et nyt stadion.
- Vi står i den situation, at vi i en del af vores strategi gerne vil byde på kvindernes europamesterskab i 2025 alene, og så vil vi gerne byde på kvindernes verdensmesterskab i 2027 sammen med de fem andre nordiske lande, forklarer Jesper Møller.
© ScanpixSverige byggede nyt nationalstadion for nyligNavn: Friends ArenaHvor: StockholmFærdigbygget: 25.
oktober 2012Kapacitet: 54.
329 tilskuerePris: 1,94 milliarder kronerHvem betalte: Svenske fodboldforbund, kommunen i Stockholm, private virksomheder samt Jernhusen (svensk DSB)- Der har vi så kigget nærmere på, hvilke krav Fifa har til stadionfaciliteter.
Og der er det vores vurdering, at vi har brug for to topmoderne stadions, når vi når frem til 2025.
Gerne et til 50.
000 og et til 25.
000, siger han.
- Det er klart min opfattelse, at det vil være svært at få de her slutrunder, hvis ikke vi får et nyt stadion med plads til minimum 50.
000 tilskuere.
Det lyder jo alt sammen meget godt, men det store spørgsmål er finansieringen af planerne.
Hvem skal betale i sidste ende?
DBU kommer ikke ind på konkrete muligheder, men siger, at de er klar til at lytte til alle interesserede.
Parken udsolgt 14 gange siden 2009Her er kampene siden 2009 (dato, resultat, modstander, kamptype, tilskuertal):(U) efter tilskuertallet betyder udsolgt eller stort set udsolgt, kapaciteten kan variere fra kamp til kamp på grund af sikkerhedshensyn.
* 2009:01-04-2009: 3-0, Albanien, VM-kvalifikationskamp, 24.
320.
05-09-2009: 1-1, Portugal, VM-kvalifikationskamp, 37.
998.
(U).
10-10-2009: 1-0, Sverige, VM-kvalifikationskamp, 37.
751.
(U).
14-10-2009: 0-1, Ungarn, VM-kvalifikationskamp, 36.
966.
(U).
* 2010:11-08-2010, 2-2, Tyskland, venskabskamp, 19.
071.
07-09-2010, 1-0, Island, EM-kvalifikationskamp, 18.
908.
12-10-2010, 2-0, Cypern, EM-kvalifikationskamp, 15.
544.
* 2011:09-02-2011, 1-2, England, venskabskamp, 25.
235.
06-09-2011, 2-0, Norge, EM-kvalifikationskamp, 37.
134.
(U).
11-10-2011, 2-1, Portugal, EM-kvalifikationskamp, 37.
015.
(U).
11-11-2011, 2-0, Sverige, venskabskamp, 18.
057.
* 2012:29-02-2012, 0-2, Rusland, venskabskamp, 13.
593.
02-06-2012, 2-0, Australien, venskabskamp, 15.
888.
08-09-2012, 0-0, Tjekkiet, VM-kvalifikationskamp, 24.
004.
* 2013:26-03-2013, 1-1, Bulgarien, VM-kvalifikationskamp, 22.
357.
11-06-2013, 0-4, Armenien, VM-kvalifikationskamp, 14.
284.
11-10-2013, 2-2, Italien, VM-kvalifikationskamp, 35.
307.
(U).
15-10-2013, 6-0, Malta, VM-kvalifikationskamp, 11.
479.
* 2014:28-05-2014, 1-0, Sverige, venskabskamp, 27.
872.
07-09-2014, 2-1, Armenien, EM-kvalifikationskamp, 20.
141.
14-10-2014, 0-1, Portugal, EM-kvalifikationskamp, 36.
562.
(U).
* 2015:13-06-2015, 2-0, Serbien, EM-kvalifikationskamp, 30.
887.
04-09-2015, 0-0, Albanien, EM-kvalifikationskamp, 35.
648.
(U).
11-10-2015, 1-2, Frankrig, venskabskamp, 18.
145.
17-11-2015, 2-2, Sverige, EM-kvalifikationskamp, 36.
051.
(U).
* 2016:04-09-2016, 1-0, Armenien, VM-kvalifikationskamp, 21.
795.
11-10-2016, 0-1, Montenegro, VM-kvalifikationskamp, 20.
582.
11-11-2016, 4-1, Kasakhstan, VM-kvalifikationskamp, 18.
901.
* 2017:01-09-2017, 4-0, Polen, VM-kvalifikationskamp, 34.
505.
(U).
08-10-2017, 1-1, Rumænien, VM-kvalifikationskamp, 36.
084.
(U).
11-11-2017, 0-0, Irland, VM-kvalifikationskamp, 36.
189.
(U).
* 2018:Danmark spillede ingen kampe i Parken i 2018.
* 2019:07-06-2019, 1-1, Irland, EM-kvalifikationskamp, 34.
610.
(U).
10-06-2019, 5-1, Georgien, EM-kvalifikationskamp, 15.
387.
12-10-2019, 1-0, Schweiz, EM-kvalifikationskamp, 35.
964.
(U).
Kilder: dbu.
dk.
/ritzau/DR Sportens fodboldkommentator Henrik Liniger mener ikke, at det er helt umuligt, at DBU selv smider penge i projektet.
- Min vurdering er, at det både vil kræve privat og offentlig kapital at få sådan et stort milliardprojekt sat i søen, siger Henrik Liniger.
- Men det bliver samtidig også spændende at se, om DBU også vil smide egne penge i projektet.
Det virker som om, at det er noget, at man har tænkt sig, fordi de er inde i en rigtig god økonomisk periode med fine fortjenester, forklarer han.
- Så man kan godt forestille sig, at de rent faktisk vil putte penge i selve murstenene for at blive medejere af faciliteterne, lyder det fra Henrik Liniger.
Hvorfor København?
Hvorfor skal et nationalstadion ligge i hovedstadsområdet?
Hvorfor kan det ikke placeres i Aarhus eller Aalborg for den sags skyld?
Årsagen er ifølge formanden tydelig.
- Når man offentliggør, at man ønsker en ny nationalarena, så kan der opstå række spekulationer om, hvor det kan være i Danmark, fordi vi netop har haft en strategi om at bringe landsholdsfodbold videre ud i alle egne af Danmark, forklarer Jesper Møller.
- Men hvis vi skal gøre en investering af den her karakter bæredygtig, som er helt afgørende for os, så ser jeg kun hovedstadsområdet som en mulighed.
Jeg kan som nordjyde sige, at det nok ikke bliver Nordjylland.
Det handler om hovedstadsområdet.
Det kan vi lige så godt melde klart ud, lyder det fra ham.
Men som en del af planen skal der altså ikke kun bygges et enkelt stadion i hovedstadsområdet.
DBU har som tidligere nævnt vurderet, at der er behov for to topmoderne steder at spille fodbold.
Det andet stadion skulle være et med plads til omkring 25.
000, og her er Jesper Møller meget åben og peger på Aarhus som en oplagt kandidat.
- Jeg synes jo, at Aarhus er en fantastisk fodboldby, hvor AGF i den forgangne weekend har vist potentialet.
22.
000 til en Superliga-kamp er helt fantastisk.
Det skal vi prøve at arbejde videre med, forklarer han.
- Vi skal prøve at finde ud af, om Aarhus er klar til den her investering.
Om Aarhus Kommune, AGF og de investorer, der er i området, er klar til at byde sig til.
Fordi vi har brug for et andet stadion, og det skal være i det vestlige Danmark, så vi kommer rundt i hele landet, lyder det fra formanden.
Jesper Møller påpeger også, at de lande, som man i DBU sammenligner sig med, har mulighed for noget større tilskuertal, end Danmark har.
De senere år er Parken gået ned i tilskuerkapacitet samtidig med, at man har renoveret det.
Det var den nye endetribune i 2009, som skar ned på antallet af tilskuere.
Indtil videre har DBU en aftale med Parken indtil efter EM-slutrunden i 2020.
Der forventes snart at komme en melding med, hvad der så skal ske.
Om man forlænger samarbejdet.
Parken – nuværende nationalstadionOprindeligt Københavns Idrætspark – indviet 25.
maj 1911Renoveret til Parken – indviet den 1.
september 1992Kapacitet i dag: 38.
065 tilskuereStadionrekord til landskamp: 44.
345 tilskuere til Danmark-Rumænien den 10.
september 2003- Der er ikke noget galt med Parken.
Vi har et fantastisk godt samarbejde med FC København og Parken i sin helhed, men når vi ser flere år fremad, så bliver kravene øget.
Det er ikke noget akut problem inden for de næste et-to år, men det tager lang tid at forberede denne type nytænkning og visioner, så vi er nødt til at gå i gang nu, siger DBU’s formand.
Der er dog alligevel lidt pres på.
Fordi allerede i 2020 skal DBU indgive et bud på EM-slutrunden i 2025 for kvinder, så planerne skal være ført lidt videre der.
Jesper Møller fortæller, at man nu vil begynde samtaler med de relevante borgmestre i forhold til at komme videre med planen.
- Jeg vurderer det som særdeles realistisk (et nyt nationalstadion, red), ellers havde vi ikke brugt tid på det.
Det dansk fodboldlandshold har spillet i Parken siden 1992.
FacebookTwitterKopier linkEmner:DBU|Fodbold|Aarhus|FC København|Jesper Møller (idrætsleder)




https://www.dr.dk/mitliv/tvaers/hanne-paa-24-vandt-over-ensomheden-naar-jeg-saa-de-andre-more-sig-saa-taenkte-jeg-gid

TværsHanne på 24 vandt over ensomheden: 'Når jeg så de andre more sig, så tænkte jeg, gid jeg var som dem''Ventilen' hjalp blandt andre Hanne ud af ensomhed.
Nu har organisationen fået Tine Bryld Prisen for at hjælpe ensomme unge.
© DrAf Silas Bay Nielsen22.
okt.
2019 kl.
21.
00Læs opJeg begyndte at føle mig ensom, da jeg gik i 7.
klasse.
På det tidspunkt begynder man at få andre interesser.
Mange af dem fra klassen begyndte at interessere sig for de der almindelige teenageting som makeup, tøj og fester.
Ventilen får Tine Bryld PrisenÅrets Tine Bryld Prisen går i år til Ventilen, fordi Ventilen ifølge juryen tager kampen op mod tabuet at være ensom i dagens perfekthedskultur.
Ventilen hjælper unge fra 15 til 25 ud af ensomhed.
I 23 tilbud over hele landet kan unge komme og træne deres sociale evner i et trygt og mobbefrit miljø.
Tine Bryld Prisen er blevet uddelt siden 2013 og består af i alt 500.
000 kroner.
Halvdelen af pengene går til et projekt, som prismodtageren beslutter i dialog med Trygfonden og Tine Bryld Prisen.
Prisen bliver uddelt af Trygfonden, Plan-B og DR og har navn efter Tine Bryld, der tidligere var vært og rådgiver på Tværs på P3.
Du kan læse mere om Ventilen her.
Det sagde ikke rigtig mig noget.
Jeg var mest interesseret i at læse bøger og i at spille lidt computer.
Så det begyndte med, at jeg ikke rigtig følte, at jeg passede ind, og så udviklede ensomheden sig.
Jeg mærkede det meget, når vi skulle lave gruppearbejde i skolen.
Når vi selv skulle lave grupper, var der aldrig nogen, der valgte mig.
Det var altid læreren, der skulle placere mig i en gruppe.
Så følte jeg lidt, at de andre tænkte: ’Hvorfor skal vi have hende med?
’Jeg har altid været den type, der ikke har behov for at være i centrum.
Jeg er én af dem, der ikke snakker så meget i store grupper.
Derfor turde jeg heller ikke sige mine meninger i klassen, eller når der var gruppearbejde.
Jeg følte mig malplaceret, fordi der ikke rigtig var nogen, der ville mig.
Så hvorfor skulle jeg sige noget, hvis jeg alligevel risikerede at blive gjort til grin?
Det hele startede med, at Hanne følte, at hun ikke passede ind.
Derefter udviklede det sig til en stor følelse af ensomhed.
Frikvartererne var lange – rigtig lange.
Jeg sad mest for mig selv, og derfor begyndte jeg at lave mine lektier i stedet for bare at sidde og kigge.
Når jeg så de andre more sig, så tænkte jeg: 'Gid jeg var ligesom dem'.
Jeg begyndte at tro, at det var mig, der var noget galt med, og at de andre var normale.
Det var nok den sværeste ting for mig i den tid.
Når jeg havde fri fra skole, gik tiden med at lave lektier, læse bøger og se fjernsyn.
Jeg var ikke sammen med nogen venner.
Det gode ved Ventilen er, at vi alle er i samme båd.
Vi har alle oplevet at være ensomme, og derfor bliver der også sørget for, at alle er med.
HanneDet gjorde mig ked af det.
Jeg tror, at jeg følte mig forkert, når der ikke var nogen, der gad at være sammen med mig.
Jeg kan huske, at jeg i 8.
klasse skulle på studietur til Prag med klassen.
Inden vi tog af sted, havde jeg fundet en, jeg kunne dele en hytte med.
Jeg glædede mig til at komme af sted, for jeg havde endelig fundet en anden, jeg følte, jeg kunne snakke lidt med.
Men da vi kom derned, sagde hun, at hun ikke havde lyst til at dele værelse sammen med mig alligevel.
Jeg fik ondt i maven, følte mig helt alene og ville egentlig bare gerne hjem.
Efter at jeg har været holdt udenfor i længere tid, begyndte jeg at få svært ved at stole på folk.
Når jeg begyndte at skabe venskaber, så forsvandt venskaberne igen efter kort tid, fordi jeg ikke kunne give mig hen, og fordi jeg ikke følte, jeg kunne stole på nogen.
Det kæmper jeg stadig med i dag, selvom det er blevet meget bedre.
Hanne følte sig forkert, når hun oplevede, at de andre børn ikke rigtig ville være sammen med hende.
Efter jeg var færdig med 9.
klasse, tog jeg 10.
klasse på en anden skole.
Jeg tænkte, at det var en god start, fordi jeg ikke kendte nogen der.
Jeg fandt også nogen at tale med, men det døde også ret hurtigt ud, og jeg følte, jeg endte lidt i den samme rolle som før.
Måske var jeg heller ikke så god til at sætte samtaler i gang.
Jeg bød ind, hvis jeg følte, jeg havde noget at byde ind med.
Men det er svært, hvis man ikke føler sig accepteret af de andre.
Da jeg var i gang med 10.
klasse, begyndte jeg i Ventilen.
Det var min mor, der fortalte mig om det, men der gik et stykke tid, før jeg havde mod til at tage af sted.
Første gang jeg var der, var jeg meget stille.
Jeg skulle lige se de andre an, så jeg observerede ret meget de første par gange, jeg var der.
Det gode ved Ventilen er, at vi alle er i samme båd.
Vi har alle oplevet at være ensomme, og derfor bliver der også sørget for, at alle er med.
Når vi laver aftensmad sammen, sidder og spiller spil eller snakker, så er der ingen, der bliver holdt udenfor.
Jeg følte, der var plads til at være mig.
Accepten og trygheden gjorde, at jeg turde begynde at åbne mig for andre, så efter nogle måneder fik jeg nogle gode veninder, som jeg også kunne ses med uden for Ventilen.
Hos Ventilen har Hanne oplevet, at alle bliver accepteret.
Ingen bliver holdt udenfor, og det har givet hende bedre tillid til at møde nye mennesker i dag.
Jeg begyndte på HG lige efter 10.
klasse.
Allerede dér var jeg kommet rigtig langt.
Jeg fik nogle gode veninder, og jeg fik en fast gruppe, som jeg lavede gruppearbejde med.
I Ventilen lærte jeg at turde være stærk, kaste mig ud i nye ting og sætte samtaler i gang med andre.
Det kan måske lyde banalt, men bare det at snakke med folk, havde jeg det før svært ved.
I dag har jeg en god ven, jeg altid kan tage fat i.
Nogle gange kan ensomhedsfornemmelse stadig poppe op, men det er på ingen måde lige så voldsomt som før.
Til februar begynder jeg på sygeplejerskeskolen, og jeg er sikker på, at jeg nok skal finde venner og en studiegruppe der, selvom usikkerheden stadig ligger i mig.
Jeg er blevet frivillig i Ventilen, hvor jeg fortæller andre om mine oplevelser, og hvad Ventilen gør.
Det er vigtigt for mig at fortælle andre, at det ikke er forkert at føle sig ensom, og at der findes en million måder at være ensom på.
Hanne mener selv, at hun havde været ung, ensom, alene og på kontanthjælp, hvis hun ikke var begyndt hos Ventilen.
Hvis jeg ikke havde opdaget Ventilen, så tror jeg ikke, jeg havde fået nogen uddannelse, og jeg ville ikke have været nået til det sted, jeg er i dag.
Jeg ville ikke have kunnet overskue at gå i skole igen, hvis jeg ikke havde fået den hjælp.
I stedet ville jeg nok have siddet inde på mit værelse og været ung på kontanthjælp.
Se videoen nedenfor, hvor Gunvor Wibroe, formand for Tine Bryld Prisen, fortæller Ventilen, at de modtager Tine Bryld Prisen.
FacebookTwitterKopier linkEmner:Gunvor Wibroe (politiker)|Sundhed og velvære|Prag




https://www.dr.dk/sporten/fodbold/landsholdet/dbu-vil-have-et-nyt-stort-nationalstadion-i-koebenhavn

LandsholdetDBU vil have et nyt stort nationalstadion i KøbenhavnDer er et behov for at etablere et moderne nationalstadion med plads til minimum 50.
000 tilskuere, mener DBU.
DBU ønsker, at der bliver etableret et nyt nationalstadion i København.
Af Frederik Palle og Henrik Liniger22.
okt.
2019 kl.
19.
53Læs op’Dansk fodbold skal have moderne rammer og faciliteter.
’Det er ordene fra Dansk Boldspil Union i et referat fra deres seneste bestyrelsesmøde, og det altså nogle ord, der har en større mening.
Faktisk er det overskriften til et stort ønske fra DBU – Danmark skal have et nyt nationalstadion.
- Vi har behov for at etablere et moderne nationalstadion med plads til minimum 50.
000 tilskuere.
Det er et krav, hvis vi vil afholde de store turneringer – kvinde-EM og kvinde-VM, måske en Europa League-finale eller andre store turneringer, skriver DBU i referatet.
Parken – nuværende nationalstadionOprindeligt Københavns Idrætspark – indviet 25.
maj 1911Renoveret til Parken – indviet den 1.
september 1992Kapacitet i dag: 38.
065 tilskuereStadionrekord til landskamp: 44.
345 tilskuere til Danmark-Rumænien den 10.
september 2003DBU har tidligere meldt ud, at det er planen at byde på kvindernes EM-slutrunde i 2025 samt en Champions League-finale for kvinder ligeledes.
Men det mener man altså nu ikke vil være muligt, hvis ikke der bliver etableret et nyt moderne nationalstadion.
DBU åbner også op for et andet stadion vest for Storebælt, der kan være brugbart i forbindelse med mindre turneringer.
- Måske skal vi også have et stadion med plads til 25.
000 tilskuere andetsteds i landet, hvor vi kan afholde finalekampe for ungdomsturneringer, som vi senest gjorde det med U21-EM i 2011.
Fodboldforbundet påpeger, at et nationalstadion bør være i Hovedstaden, mens et andet moderne stadion ville være fordelagtigt at placere vest for Storebælt.
Til sommer skal der spilles fire kampe til herrernes EM-slutrunde i Parken i København.
Tre gruppekampe samt en enkelt ottendedelsfinale.
FacebookTwitterKopier linkEmner:DBU|København|Sjælland|Fodbold|Jesper Møller (idrætsleder)




https://www.dr.dk/nyheder/politik/blaa-partier-skal-hjaelpe-regeringen-med-tage-statsborgerskabet-fra-fremmedkrigere

PolitikBlå partier skal hjælpe regeringen med at tage statsborgerskabet fra fremmedkrigereFlere støttepartier har sagt nej til Tesfayes nye lovforslag, men han satser på blå stemmer.
Allerede inden valget lå udlændinge- og integrationsminister Mattias Tesfayes lovforslag klar hos hans forgænger, Inger Støjberg (V).
Nu regner han med Venstres støtte til at haste det igennem Folketinget.
Af Line Jenvall, Amanda Holmen og Jens Ringberg22.
okt.
2019 kl.
22.
30Læs opUden støtte fra Enhedslisten og De Radikale til lovforslaget om at tage statsborgerskabet fra fremmedkrigere er regeringen nødt til at se til den anden side af folketingssalen for at skaffe stemmer nok til at få det igennem.
Udlændinge- og integrationsminister Mattias Tesfaye (S) har bedt om at få forslaget hastebehandlet, og finder han tilstrækkelig opbakning, kan det blive vedtaget allerede torsdag i denne uge.
Jeg har en god og fortrolig dialog med Venstre.
Der har været et par ønsker, og dem har jeg valgt at lytte til.
Mattias Tesfaye, udlændinge- og integrationsministerLæs også:Kritikken vælter ned over regeringens lovforslag om fremmedkrigereMen hverken Enhedslisten eller De Radikale har tænkt sig at stemme for, at det med lovforslaget bliver den siddende udlændinge- og integrationsminister, der vurderer, om en dansk statsborger skal miste sine rettigheder.
I dag kan det kun ske, hvis domstolene afgør det.
Lovudkastet: Det står derI lovudkastet som kom i sidste uge står der om udlændinge- og integrationsminister Mattias Tesfaye:- Med forslaget vil det som udgangspunkt være udlændinge- og integrationsministeren, der vurderer, om pågældende har udvist en handlemåde, der er til alvorlig skade for landets vitale interesser og herefter træffer afgørelse, om der skal ske frakendelse.
Det er blandt andet det element, som organisationerne i dag kritiserer, da det er en politiker og et embedsværk, der fælder dom.
Ikke en dommer.
Spørger man DR's politiske analytiker, Jens Ringberg, viser den udmelding, at der er en klar grænse for samarbejdet mellem S-regeringen og dens støttepartier.
- Den går ved udlændingepolitikken.
- Mette Frederiksen (S) sagde under valgkampen, at hun ville holde fast i den brede udlændingepolitik, og at hun ikke ville lade partierne i rød blok bestemme på området.
Det betyder, at regeringen skal have hjælp fra blå blok, siger Jens Ringberg.
Lovforslag med udløbsdatoDe borgerlige ser da også ud til at komme regeringen til undsætning.
Udlændinge- og integrationsminister Mattias Tesfaye regner med opbakning fra både Venstre og andre blå partier.
- Jeg har en god og fortrolig dialog med Venstre.
Der har været et par ønsker, og dem har jeg valgt at lytte til, siger Mattias Tesfaye.
Læs også:Flere støttepartier vil ikke stemme for Tesfayes hastelovVenstre har ifølge ministeren krævet, at der skrives en såkaldt solnedgangsklausul ind i lovforslaget.
Det vil sige, at den hastebehandlede lov udløber automatisk og skal vedtages på ny under normale procedurer.
- Det betyder i praksis, at vi som politikere inden udgangen af næste folketingsår skal sætte os ned og genbehandle det her lovforslag for at være helt sikre på, at vi har ramt den rette balance, forklarer udlændinge- og integrationsministeren.
- Hvis der er noget, der skal justeres, har Folketinget mulighed for at gøre det til den tid, tilføjer han.
'De kan ikke brokke sig'Også SF har - blandt andet - ønsket sig en solnedgangsklausul, hvis partiet skal stemme for lovforslaget.
Men med støtte fra Venstre har regeringen allerede flertal.
Der står en hel del om udlændingepolitik på de 18 sider i forståelsespapiret – men ikke et ord om statsborgerskab.
Derfor kan partier som De Radikale og Enhedslisten ikke brokke sig, når regeringen går sammen med de blå partier om forslaget om fremmedkrigerne.
Jens Ringberg, politisk analytikerOgså Dansk Folkeparti har meldt ud, at de i store træk bakker op om forslaget, der allerede blev formuleret under den tidligere VLAK-regering i foråret.
På grund af folketingsvalget nåede det bare ikke at blive behandlet i folketingssalen.
Læs også:Partier: Minister skal ikke alene bestemme, hvem der mister passetHastebehandlingRegeringen vil have forslaget hastebehandlet i Folketinget.
I praksis betyder det, at det kan blive vedtaget hurtigere end de 30 dage, der normalt skal gå fra, at et lovforslag bliver fremsat, til det endeligt bliver vedtaget.
Forslaget ventes at blive behandlet i Folketinget i denne uge.
Inden da har organisationer og foreninger haft mulighed for at komme med indvendinger.
De blev færdige i dag, og indeholder en række kritikpunkter.
Og dermed er Mattias Tesfaye og regeringen i hus, vurderer Jens Ringberg.
Endda også på sikker grund i forhold til støttepartierne, der gjorde Mette Frederiksen til statsminister efter at have håndfæstet hende med det såkaldte forståelsespapir.
- Der står en hel del om udlændingepolitik på de 18 sider i forståelsespapiret – men ikke et ord om statsborgerskab.
Derfor kan partier som De Radikale og Enhedslisten ikke brokke sig, når regeringen går sammen med de blå partier om forslaget om fremmedkrigerne.
- Og selv hvis de brokkede sig, kunne regeringen tage det ret roligt, fordi partierne ikke kunne finde på at vælte regeringen på grund af den her sag, siger Jens Ringberg.
FacebookTwitterKopier linkEmner:Mattias Tesfaye (politiker)|Mette Frederiksen (politiker)|Radikale Venstre|Socialdemokraterne|Udlændingepolitik




https://www.dr.dk/nyheder/regionale/midtvest/massiv-regn-nu-henter-larvefoedder-dine-kartofler-op-af-jorden

Midt- og VestjyllandMassiv regn: Nu henter larvefødder dine kartofler op af jordenEkstremt våde marker tvinger landmænd til at tage nye militær-agtige løsninger i brug på marken.
I år er der allerede faldet 716 millimeter regn.
Det er lige så meget, som der falder på et helt normalår, og det går hårdt ud over kartoflerne.
Af Lise Soelberg Frydendahl og Anders Davidsen22.
okt.
2019 kl.
19.
40Læs opEt helt års regn har ramt Danmark i løbet af mindre end ti måneder.
Det mærker man især på kartoffelmarkerne, hvor landmænd lige nu kæmper for at få årets høst op af jorden.
Vandet er en hård modspiller.
Mudder og smat trækker de tonstunge landbrugsmaskiner ned og gør det usædvanligt svært at hente de kartofler op af jorden, som senere ender i maverne på os danskere.
I Kibæk i Vestjylland har en maskinstation fundet en løsning inspireret af militære køretøjer; den første danske kartoffeloptager på larvefødder.
FacebookTwitterKopier linkEmner:Landbrug|Jylland




https://www.dr.dk/nyheder/udland/regeringen-gaar-i-clinch-med-eu-domstolen-den-doemmer-aktivistisk

UdlandRegeringen går i clinch med EU-domstolen: Den dømmer aktivistiskJustitsministeren vil have EU-domstolen til at være ’mindre vidtgående’ i sin tolkning af EU-reglerne.
Ifølge justitsminister Nick Hækkerup (S) skal EU-retten i visse tilfælde "anlægge en mindre vidtgående fortolkning af EU-retten".
Af Per Bang Thomsen - Strasbourg22.
okt.
2019 kl.
19.
14Læs opEU-domstolen har det med at dømme aktivistisk, når den i visse tilfælde skal tage stilling til, hvordan EU’s love og regler skal fortolkes.
Det mener den socialdemokratiske regering, der nu vil forsøge at trække domstolen i den modsatte retning.
- EU-domstolen har afsagt en række domme om de grundlæggende EU-retlige principper og det indre marked, som jeg vil betegne som aktivistiske, lyder det fra justitsminister Nick Hækkerup (S) i et folketingssvar.
Hvad er EU-domstolen?
EU-domstolen er EU's dømmende magt, og den dømmer i sager, der omhandler EU-retten.
Domstolen skal sikre, at EU's traktater og lovgivning bliver anvendt ens i alle medlemslandene.
Domstolen har sæde i Luxembourg, og den består af én dommer for hver af EU’s medlemsstater.
Kilde: Folketinget- Regeringen vil også fremover i visse sager argumentere for, at domstolen bør anlægge en mindre vidtgående fortolkning af EU-retten.
'Vidtgående måde'Det er EU-domstolen, der skal sikre, at EU’s regler bliver anvendt på samme måde i alle medlemslandene.
Og den har det sidste ord, hvis der skulle opstå tvivl om, hvordan EU-retten skal fortolkes.
Justitsministeren peger både på en række ældre sager fra EU-domstolen, heriblandt at EU-retten vejer tungere end den nationale ret.
Den dom blev efterfølgende skrevet ind i EU-traktaten af stats- og regeringscheferne.
- Men domstolen kan fortsat fortolke EU-regler på en vidtgående måde, lyder det fra justitsministeren, som blandt andet peger på Metock-dommen fra 2008.
Med den blev det muligt for en EU-borger fra eksempelvis Italien eller Finland, der opholder sig lovligt i Danmark i kraft af reglerne om fri bevægelighed, at blive familiesammenført med ægtefælle fra et land uden for EU, uden at personen først skal have opholdt sig lovligt i et EU-land.
Det har mødt hård kritik fra flere sider på Christiansborg, da man på den måde kunne omgå de særlige danske regler som 24-års-reglen og tilknytningskravet.
EU-domstolen har sæde i Luxembourg.
Ændre retstilstandEt andet eksempel på EU-domstolens aktivisme er ifølge regeringen en dom, der faldt den 12.
marts 2014.
Her gav EU-domstolen ”som noget helt nyt” folk fra et tredjeland, der er i familie med en EU-borger, mulighed for at få ”afledt opholdsret i den medlemsstat, hvor unionsborgeren er statsborger og har bopæl”.
Kravet er, at EU-borgeren skal arbejde for en lokal virksomhed, men samtidig bruger omkring en tredjedel af tiden på at forberede og gennemføre forretningsrejser til en nabomedlemsstat – og samtidig rejse dertil mindst én gang om ugen.
Men de afgørelser vil den socialdemokratiske regering nu prøve at få sat en stopper for.
- I visse af disse sager argumenterer regeringen for, at Domstolen skal anlægge en mindre vidtgående fortolkning af EU-retten eller ændre den retstilstand, som Domstolen etablerede i en tidligere dom, i en mindre vidtgående retning, skriver Nick Hækkerup til den radikale folketingspolitiker Jens Rohde, der har stillet spørgsmålet.
Læs de andre eksempler her.
Regler ikke klare nokIfølge DR’s EU-korrespondent, Ole Ryborg, er det ikke nogen ny diskussion, som regeringen nu blander sig i.
- Den har præget EU-debatten i årtier, og det er ofte blevet brugt som et argument fra EU-modstanderne om, at EU er udemokratisk, og at dommerne i EU-domstolen har for stor magt, siger han.
Når EU-domstolen træffer afgørelser, er det ikke fordi, den selv tager sager op.
Det er derimod medlemsstater eller parter, der beder den om at fortolke EU-reglerne.
- Det skyldes, at reglerne, som politikerne har vedtaget, ikke anses for at være klare nok.
Når domstolen så laver sin fortolkning, tager den udgangspunkt i de overordnede målsætninger for EU-samarbejdet, som politikerne har skrevet ind i traktaten, forklarer Ole Ryborg.
- Det kan være målsætningen om, at EU skal udvikle sig til ’en stadig tættere union’.
Det er en af forklaringerne på, at domstolen tolker på en måde, som i Danmark opfattes som værende aktivistisk, forklarer DR’s EU-korrespondent.
Tidligere statsminister Anders Fogh Rasmussen (V) har i et interview med Altinget betegnet nogle af EU-domstolens domme som "vanvittige" og "ude af trit med den sunde fornuft".
- Det er med til at underminere den folkelige opbakning til EU, sagde han.
Og Socialdemokratiet har tidligere talt om "systemfejl" i EU-domstolen, der skal rettes op på.
- Domstolen sætter det indre markeds friheder højere end beskyttelse af lønmodtagernes løn og arbejdsvilkår.
Det er bare ikke noget, man kan bebrejde dommerne.
Det er, fordi vi ikke har sikret, der er ligestilling mellem de ting i traktaterne, lød det i 2017 fra partiets daværende EU-ordfører, Peter Hummelgaard Thomsen, der i dag er beskæftigelsesminister.
Det har ikke været muligt at få en kommentar fra den radikale Jens Rohde, der har stillet spørgsmålet.
FacebookTwitterKopier linkEmner:Anders Fogh Rasmussen (politiker)|EU|EU-Domstolen|EU-forhold|Finland




https://www.dr.dk/nyheder/indland/imamens-datter-hele-mit-liv-har-jeg-skullet-forsvare-mig

IndlandImamens datter: Hele mit liv har jeg skullet forsvare migI en ny serie ser Zahra Pedersen, datter af imamen Abdul Wahid Pedersen, nærmere på, hvordan det er at være fanget mellem to kulturer.
Af Thomas Prakash22.
okt.
2019 kl.
20.
45Læs opForleden fik hun en kommentar på Facebook, som Zahra Pedersen betegner som typisk.
Hun havde lagt en træningsvideo op, hvor hun iført en træningstop laver nogle boxjumps.
En bruger følte trang til at kommentere og tagge en veninde:- Kunne hun ikke gå i noget lidt mere tildækket tøj, når hendes far er imam?
Zahra kunne ikke lade være med selv at svare:- Hvorfor skulle jeg det?
JEG er ikke imam.
Kommentaren indkapsler i en nøddeskal de forventninger, som Zahra Pedersen i sit 32-årige liv ofte er blevet mødt med.
Som datter af en marokkansk mor og imam Abdul Wahid Pedersen er hun vant til at skulle forsvare ikke alene sin fars udtalelser, men også sin tro og sine egne handlinger.
- Det er sådan en meget typisk ting, som jeg får fra mit bagland: 'Lad være med at gøre det for din fars skyld', siger hun.
- Jeg er stolt af min far, men det er hans liv.
Det er ikke mit, forklarer hun.
Ikke accepteret som fuldblodsdanskerOg det er netop den pointe, der er omdrejningspunktet i en ny programrække på DRK, "Kampen om mig", hvor Zahra Pedersen er vært.
Kampen om migI den nye serie 'Kampen om mig' på DRK, ser Zahra Pedersen nærmere på, hvordan det er at være fanget mellem to kulturer.
I første afsnit møder hun politikeren Halime Oguz, der som 17-årig blev gift i et arrangeret ægteskab.
Se programmet på DRK kl.
21.
30 eller her på DR TV.
Her besøger imamens datter andre danskere med såkaldt anden "etnisk baggrund end dansk", og hun hører, hvordan de har oplevet at være fanget mellem to kulturer.
- Jeg vil gerne give et indblik i, hvordan det er, når man er født i Danmark og måske føler sig dansk, men ikke bliver accepteret som fuldblodsdansker.
Og samtidigt heller ikke bliver accepteret i, hvad ens anden etniske baggrund nu er, siger hun.
- Man prøver at finde sin egen vej, men man bliver hevet i fra begge sider.
I det første program møder hun Halime Oguz, der som 17-årig blev gift i et arrangeret ægteskab.
Hun blev siden skilt, tog en universitetsuddannelse og et opgør med ghettoens lukkede miljø.
I dag sidder hun i Folketinget for SF.
Se klip fra 'Kampen om mig', hvor Zahra Pedersen møder Halime Oguz i videoen nedenunder.
For Zahra Pedersen har arbejdet med serien sat en masse tanker i dag.
- Det har været meget overraskende at se, hvor meget modstand mod integration, der kan være fra begge sider, siger hun.
Store spørgsmål for en teenagerFor når man føler sig angrebet på sin identitet er det nemt at gå i forsvarsposition.
- Sådan en som mig.
.
.
hele mit liv har jeg skulle forsvare ting, som jeg ikke føler er min opgave at forsvare, siger hun.
Eksempelvis når hun på en date skal stå på mål for, hvordan homoseksuelle bliver forfulgt i Syrien.
- Jeg har aldrig været i Syrien.
Det er slet ikke min verdensdel.
'Men det er jo din religion'.
Nej, det er ikke min religion.
Min religion er hos mig.
Det andet er bare idioter, der leger konge for en dag, siger hun.
Hendes far, Abdul Wahid Pedersen, var mediernes førstevalg i 00'erne, når der skulle kommenteres i de eksplosive islamdebatter i forbindelse med 11.
september-angrebet og Muhammed-krisen.
Som teenagepige krøb de store spørgsmål ind i hverdagen.
Stil spørgsmål til Zahra PedersenHvordan er det at vokse op som imanens datter?
Er der plads til islam i et moderne Danmark?
Og hvad skal der til for, at unge med anden etnisk baggrund bliver bedre integreret?
Det og meget andet kan du spørge Zahra Pedersen om fra kl.
22.
Du kan allerede nu indsende dit spørgsmål her.
- Når han havde været i en tv-debat, så skulle jeg de næste dage forsvare det i skolen.
Står der virkelig det i koranen?
- Det var ikke, fordi folk nødvendigvis sagde grimme ting.
Men der var en forventning, om at jeg skulle kunne forsvare, hvad han havde sagt.
At jeg som 14-årig havde en forståelse for min religion, som jeg bare ikke havde.
Jeg var ikke i stand til at føre dybe samtaler, om der står i koranen, at man får 72 jomfruer i himlen, siger hun.
Valgte tørklæde til - og fraHun gik på en "dansk" skole og er opdraget "relativt frit", men da lysten til at drikke alkohol, feste og kysse på drenge meldte sig, skulle hun alligevel tage hensyn til, hvad naboerne på Blågårds Plads tænkte.
- Der kunne jeg godt mærke, at selv om mine forældre til en vis grad vidste, hvad jeg lavede, så måtte man stadig gå stille med dørene.
Man skulle passe på med, hvem der så hvad.
For det kunne jo bringe skam over familien, hvis man var fuld en dag, og der var en nabo, der havde set det, fortæller hun.
Som 11-årig valgte hun selv at tage det muslimske tørklæde, hijab, på.
Og som 16-årig besluttede hun selv at tage det af.
- Jeg begyndte at stille spørgsmål til det.
Hvad betyder det egentligt?
Tror jeg på det?
Hvad vil det betyde for mit liv, hvis jeg vælger at udstille mig selv som muslim meget visuelt over for omverdenen?
Flyttede til LondonHun flyttede til Tyskland som au pair, og der blev hun pludselig syg.
Som 19-årig fik hun konstateret lymfekræft.
Behandling med kemoterapi og strålebehandling fik bugt med sygdommen, men bagefter havde hun behov for at komme ud og "leve livet fuldt ud".
Hun flyttede til London, hvor hun boede i et årti, og i dag kan hun godt se, at det ikke var tilfældigt.
Zahra Pedersen 32 år.
Fitnesstræner og tv-vært på serien 'Kampen om mig' på DRK.
Datter af en marokkansk mor og imamen Abdul Wahid Pedersen, der blandt andet har vakt opsigt med udtalelser om omskæring og stening af kvinder.
Har boet i Tyskland og England.
Grundlagde fitness-brandet Healthy Hijab for fem år siden i London.
Har også sin egen Youtube-kanal, hvor hun vlogger om blandt andet træning, kost, men også om emner som islam.
- Der var en frihed i den her anonymitet, hvor jeg kunne dumme mig og finde mit eget fodfæste - finde ud af hvem jeg var uden nogen forventninger.
Jeg frygter at tænke på, hvem jeg ville have været, hvis jeg ikke havde flyttet, siger hun.
I dag er hun tilbage i København, og hun har også fundet religionen igen.
Men på sin egen måde, understreger hun.
- Det har været vigtigt for mig, at islam passede ind i mit liv.
At min tro var baseret på kærlighed og ikke frygt, siger hun.
Religionen skal passe til hverdagenFor ifølge imamens datter må man gerne have lov til at være lidt kritisk:- Bare fordi det står i koranen, er det ikke ensbetydende med, at det er korrekt for vores hverdag, siger hun.
Eksempelvis det der med, at en mand må have fire koner.
- Ja, det står i koranen, men det er ikke tidssvarende.
Det blev sagt på en tid, hvor mændene døde i kamp, og der var en masse enker, som ikke kunne passe på sig selv.
Derfor måtte en mand have flere koner, siger hun.
- I dag, hvis en mand gerne vil have flere koner, så er det, fordi han ikke kan holde pikken i bukserne.
Hun håber, at tv-serien kan være med til at give en forståelse for andre nydanske unge, der føler sig splittede.
- Det er en meget svær balance at finde, og jeg tror, at jo mere vi skubber og gør krav, desto sværere bliver det for folk at føle sig hjemme, der hvor de rent faktisk har hjemme, siger hun.
FacebookTwitterKopier linkEmner:Abdul Wahid Pedersen (imam)|Halime Oguz (politiker)|Islam|København|Socialistisk Folkeparti




https://www.dr.dk/nyheder/regionale/fyn/kan-ti-minutters-mindfulness-i-arbejdstiden-fjerne-stress

FynKan ti minutters mindfulness i arbejdstiden fjerne stress?
Virksomheder i hele landet deltager i forsøg med mindfulness i arbejdstiden.
En meditationsøvelse på en app kan for eksempel tage ti minutter som den, man ser på billedet.
Af Anne Mette Dam Thrane, Lukas Bjerg Christiansen og Henrik Mikaelsen22.
okt.
2019 kl.
20.
40Læs opTikkende deadlines.
Telefonen ringer.
Mails skal besvares.
Travlhed er for mange en del af den daglige arbejdsdag, men måske kan en app på telefonen være vejen til mindre stress.
Det vil forskere på Syddansk Universitet undersøge med et nyt projekt.
200 medarbejdere i forskellige virksomheder over hele landet tester i omkring fire uger, hvorvidt to apps med henholdsvis mindfulnessmusik og mindfulnessøvelser kan have en afstressende effekt på arbejdspladser.
Ulrich Kirk er ph.
d.
i neuroscience fra University College London, hjerneforsker og lektor ved Institut for Psykologi på Syddansk Universitet.
Han er glad for de første positive resultater ved projektet.
Det er lektor på Institut for Psykologi Ulrich Kirk, der står for projektet, og de første resultater er allerede tikket ind.
- Tendensen i dataene peger på, at mindfulness i særdeleshed har en positiv effekt på arbejdshukommelse, som vi kan måle, siger han.
Arbejdshukommelse svarer til antal ram på en computer, forklarer Ulrich Kirk.
- Jo flere ram, du har på en computer, jo flere vinduer kan du have åben, og jo større er din mentale sundhed, siger Ulrich Kirk.
Medarbejdere tester appsI Middelfart Sparekasse har 44 ansatte installeret mindfulness-apps på deres mobiler og testet det af i hverdagen i tre uger, for at se om det giver mindre stress og skærpere hjerner.
Hver dag bruger medarbejderne enten en app med speciallavet mindfulnessmusik, som skal skærpe koncentrationsevnen, mens de arbejder, eller en app med mindfulnessøvelser, hvor de for eksempel går ind i et andet rum i ti minutter og får ro, mens de lytter til appen.
Mette Kühlmeier er glad for at bruge mindfulness på arbejdet, hvor der ofte kan være travlt - især omkring den første i måneden.
En af testpersonerne er Mette Kühlmeier, der er vant til travle dage i administrationen, og hun kan tydeligt mærke effekten.
- Det giver rigtig meget, at man lige trækker stikket.
Jeg kan godt mærke, at jeg er blevet mere opmærksom på - også i løbet af dagen - at nu skal jeg måske lige trække vejret dybt nede i maven og lige mærke efter, siger hun.
Hør, hvordan medarbejdere i Middelfart Sparekasse bruger mindfulness-apps.
(Reporter: Lukas Bjerg)Medarbejdere i Middelfart Sparekasse tester appsHR-chef i Middelfart Sparekasse Helle Lund Gregersen fortæller, at de fleste, som har taget meditationsappen til sig, har stor gavn af den.
- Det er med til at give et pusterum fra alle de tanker, der farer rundt i hovedet.
Det er noget, vi alle sammen kan have glæde af, siger hun.
Mere om projektetSyddansk Universitet vil undersøge, om kort tids daglig brug af en app med enten koncentrationsmusik eller mindfulness kan nedsætte stress og give skarpere hjerner hos medarbejdere i danske virksomheder.
De tester to specifikke apps, som medarbejderne skal bruge med hovedtelefoner i ca.
ti minutter om dagen, når det passer ind i deres hverdag.
Hver medarbejder får kun mulighed for at bruge én app.
I den ene app kan medarbejderen vælge mellem forskellig speciallavet musik, der er skabt til at øge koncentrationsevnen.
I den anden app guides brugeren gennem mindfulness meditation, hvor der bl.
a.
fokuseres på åndedrættet.
Kilde: www.
etforsoegvaerd.
comTeknikken giver en større datamængdeMåske kan det lyde lidt paradoksalt, at man skal bruge en mobiltelefon til at koble af.
Men lektor Ulrich Kirk kan se mange fordele i at udnytte teknologien.
Har du eller dit arbejde løsningen?
Hvis du har et bud på, hvordan vi kan løse problemet med stress på arbejdspladsen - så send en mail til publicservice@dr.
dk.
- Vi kan samle mere data ind blandt en større mængde mennesker, hvor folk kan blive mere nærværende og tilstede i kraft af mobiltelefonen.
Så mobiltelefonen præsenterer også en stor mulighed for nærvær i det her tilfælde, forklarer Ulrich Kirk.
Ulrich Kirk er overbevist om, at mindfulness kan komme til at spille en stor rolle i fremtiden.
- Jeg håber, at det her studie kan være med til at dokumentere og vise, at mindfulness kan bruges - også på arbejdspladsen.
Og at hvis virksomhedsledelsen er med på at sætte tid af til det, kan det være en god investering i forhold til at øge den mentale sundhed på arbejdspladsen, siger han.
De to apps, der er testet, er Headspace og Mindmusic, og resultatet af projektet forventes at blive præsenteret i starten af 2020.
Læs også:Heidi lever livet slow: ’Jeg når at nyde livet mere, når det ikke går så hurtigt’FacebookTwitterKopier linkEmner:Middelfart Sparekasse|Sundhed og velvære|Arbejdsmarked|Pengeinstitutter|Headspace




https://www.dr.dk/nyheder/politik/ringberg-ammitzboells-exit-er-dyr-liberal-alliance

PolitikRingberg: Ammitzbølls exit er dyr for Liberal AllianceLiberal Alliance bliver mindre og fattigere - men måske også knap så splittet.
Uden Simon Emil Ammitzbøll-Bille er der nu kun tre medlemmer i Liberal Alliances folketingsgruppe.
Af Line Jenvall22.
okt.
2019 kl.
20.
27Læs opBorgen står endnu, men det er en hjørnepæl, der er rykket fra fundamentet for Liberal Alliance, efter at Simon Emil Ammitzbøll-Bille har forladt partiet.
Fundamentet er ellers alt, der er tilbage at bygge på for Liberal Alliance.
Det er opsigtsvækkende, at Simon Emil Ammitzbøll-Bille, der for kort tid siden var minister og nummer 2 i LA, nu forlader partiet og bliver løsgænger i Folketinget.
Jens Ringberg, politisk analytikerPartiet blev bombet synder og sammen med et valgresultatet, der i sommer kun lod fire medlemmer få plads på Christiansborg.
Dengang røg både profiler som Joachim B.
Olsen, Laura Lindahl og daværende leder, Anders Samuelsen, ud.
Nu siger hans højre hånd, mangeårige sparringspartner og tro væbner også farvel til Liberal Alliance.
Læs også:Simon Emil Ammitzbøll-Bille har meldt sig ud af Liberal AllianceOg Simon Emil Ammitzbøll-Bille melder sig ud kun et par dage efter, at partiets tidligere politiske ordfører, Christina Egelund, gik sin vej og smækkede med døren.
Tilbage står bare tre folketingsmedlemmer - og et meget skrøbeligt Liberal Alliance.
Det vurderer DR's politiske analytiker, Jens Ringberg.
- Liberal Alliance er nu ude i en overlevelseskamp, hvor et par kendte profiler har forladt partiet, og en ung formand står i spidsen for den mindste folketingsgruppe på Christiansborg.
'Det ser ud til, at LA har lagt pres på ham'Jens Ringberg anser hele situationen for at være ganske speciel.
Læs også:Ammitzbøll-Billes turbulente tid på Borgen: Rasende partifæller og dramatisk exit- Det er opsigtsvækkende, at Simon Emil Ammitzbøll-Bille, der for kort tid siden var minister og nummer 2 i Liberal Alliance, nu forlader partiet og bliver løsgænger i Folketinget, siger han.
Helt overraskende er det dog ikke, for uroen har rumlet i partiet, mens den nye leder og de resterende folketingsmedlemmer har slikket sårene efter valget.
- Rygterne, om at Simon Emil Ammitzbøll-Bille ville forlade partiet, har kørt et stykke tid, og så ser det ud til, at Liberal Alliance har lagt pres på ham for at få en afklaring, siger Jens Ringberg.
Læs også:Tidligere toppolitiker i Liberal Alliance melder sig ud: Kampen for et liberalt parti er tabtSimon Emil Ammitzbøll-Bille annoncerede selv, at han havde meldt sig ud af Liberal Alliance i et opslag på Facebook.
Her gjorde han det klart, at han ikke er enig i den nye kurs, der er blevet sat.
- Spørgsmålet vil sikkert lyde: Hvorfor bliver du ikke og kæmper?
Men smag lige på begrebet “at kæmpe”.
Det smager af slåskamp eller krig, og fløjkrige er aldrig gode for politiske partier, skriver han i opslaget.
Meget lille men måske mindre splittetReaktionen fra LA-leder Alex Vanopslagh var behersket overfor DR Nyheder.
- Det respekterer jeg, og det tager jeg til efterretning, lød det.
Efter bruddet er det ifølge Jens Ringberg - om ikke andet - klart, at der ikke behøver at være særlig mange medlemmer i en folketingsgruppe, før der er grobund for konflikter.
Det er problematisk for Liberal Alliance at komme fra fire ned på kun tre medlemmer i folketingsgruppen.
Det koster dyrt i den økonomiske støtte, som folketingsgrupperne modtager.
Jens Ringberg, politisk analytiker- Det står nu klart, at selv om Liberal Alliances folketingsgruppe efter valget blev meget lille, så har den også været temmelig splittet.
Nu bliver den så nok mindre splittet – men til gengæld også meget lille.
Læs også:Analyse: Ny LA-leder skal genrejse et parti, der ligger i ruinerMen det er et selvstændigt problem for partiet, siger Jens Ringberg:- Det er problematisk for Liberal Alliance at komme fra fire ned på kun tre medlemmer i folketingsgruppen.
Det koster dyrt i den økonomiske støtte, som folketingsgrupperne modtager.
AlenePå den anden side står den tidligere økonomi- og indenrigsminister, tidligere nummer to og nu tidligere LA'er helt alene.
Igen, påpeger Jens Ringberg.
- Med dagens melding fremstår Simon Emil Ammitzbøll-Billes karrriere som en af de meget dramatiske i dansk politik.
Læs også:Vanopslagh om partifælles smækken med døren: 'Jeg er ikke enig i kritikken'- Det er nu tredje gang, han forlader et politisk parti.
Det første var De Radikale, dernæst forlod han Borgerligt Centrum, som han selv havde oprettet, og gik til Liberal Alliance.
Og nu er han så på egen hånd igen.
Læs hele Jens Ringbergs portræt af Simon Emil Ammitzbøll-Bille her.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Folketinget|Økonomi




https://www.dr.dk/nyheder/kultur/film/stjernespaekket-komedie-om-finansskandale-skuffer-filmen-har-givet-op-paa

FilmlandSe temaAf Filmanmelder og vært på FilmlandPer Juul CarlsenFilm og serierStjernespækket komedie om finansskandale skuffer: Filmen har givet op på forhåndTrods spændende oplæg og store skuespillere er Netflix-filmen 'The Laundromat' underligt uskarp, mener anmelder.
Uanset begavede filmiske finter, virker 'The Laundromat' ganske enkelt angst for at gå i kødet på sit emne.
Den bliver aldrig skarp, skriver Per Juul Carlsen.
(© Claudette Barius/Netflix)22.
okt.
2019 kl.
20.
02Læs opOpgaven lyder dejlig nem:Beskriv en af verdenshistoriens store uretfærdigheder, så enhver kan forstå den, og alle får lyst til at gøre noget ved det.
Hvor svært kan det være?
Temmelig svært, faktisk.
Det er den politiske Netflix-komedie 'The Laundromat' et glimrende bevis på.
'The Laundromat'Instruktør: Steven SoderberghMedvirkende: Meryl Streep, Gary Oldman, Antonio BanderasKan ses på NetflixMillionvis af helt almindelige mennesker er blevet røvrendt af spekulation i hvidvaskning og skattely.
Det burde interessere rigtig mange mennesker, endda os alle.
Og det er netop den her interesse,'The Laundromat' tager op.
Instruktøren Steven Soderbergh har skabt en film om de såkaldte Panama Papers, dokumenter, der viser omfattende svindel med pengetransaktioner via et advokatfirma i Panama.
Tilsynladende ved han, at en film, der nøgternt undersøger lyssky transaktioner i finansverdenen, vil dø en meget stille død.
Men hvis man pakker emnet ind i farvestrålende humor, kan det måske nå ud til folk.
Altså har Soderbergh og hans medforfatter Scott Z.
Burns valgt at rulle hele skandalen omkring Panama Papers op, som var det en kulørt musical.
Sjove sidehistorier skal redde det kedeligeHistoriens skurke, de to ejere af advokatfirmaet Mossack Fonseca fra Panama, Jürgen Mossack og Ramón Fonseca, får lov til at være fortællerne.
I hvide jakkesæt og med høj cigarføring forklarer de, hvorfor ingen gider bytte bananer og geder, som man gjorde, når man handlede i tidernes morgen.
Næh, der er meget mere potentiale i et fælles betalingsmiddel, penge – og endnu mere potentiale i at spekulere i de penge, man vil have ude i fremtiden.
De kan nemlig omsættes og spekuleres med her i nutiden, selvom man altså ikke har fået dem endnu.
Den britiske skuespiller Gary Oldman (tv.
), du måske kender som Sirius Black fra 'Harry Potter'-filmene, ved siden Antonio Banderas.
De to velklædte stjerner spiller ejerne af advokatfirmaet Mossack Fonseca fra Panama, som ikke just har rent mel i posen.
(© Claudette Barius/Netflix)Deraf tidens forunderlige og besynderlige spekulationer i kapitalfonde og pantebreve med mere, som menigmand ikke begriber.
Men som kan skabe vanvittige formuer for dem, der begriber dem.
Gennem enkefruen Ellen, der mister sin mand ved en bådulykke, præsenterer Soderbergh og Burns et af ofrene for spekulationerne.
Ellen troede, at hun og hendes mand var dækket ind af en livsforsikring, men takket være driftige jurister og handelsfolk lider forsikringen samme skæbne, som Ellens mand… den drukner.
Ellen forsøger at opsøge de ansvarlige – men løber sur i skuffeselskaber, international jura og uansvarlige jakkesæt.
Det er ikke spor morsomt.
Altså pepper Soderbergh og Burns enkens skæbne op med en række finurlige anekdoter og sidehistorier, der viser de lyssky sider af finansverdenen.
Såsom den afrikanske rigmand, der er sin kone utro med datterens veninde, og bestikker datteren med et firma, som kun eksisterer på et stykke papir, ikke i virkeligheden.
Et grotekst paradoksDerudover har Soderbergh, der stod bag film som 'Sex, løgn og video' og 'Ocean's Eleven', hyret en lang række filmstjerner til at fylde små roller ud.
Gary Oldman og Antonio Bandreas spiller advokaterne Mossack og Fonseca, der naturligvis har sagsøgt Netflix for bagvaskelse.
Meryl Streep spiller enken Ellen Martin, og derudover optræder Matthias Schonaerts som en forretningsmand, Sharon Stone som en ejendomsmægler, David Schwimmer og Jeffrey Wright som advokater.
'The Laundromat' har altså et indbygget budskab fra Hollywood-stjernerne om, at det her er alvor.
Oscar-vinderen Meryl Streep spiller den sorgramte enke Ellen Martin, der efter sin mands død opdager falske forsikringspapirer.
(© Claudette Barius/Netflix)Og filmen munder ud i en opsang til amerikanerne fra Meryl Streep.
USA er nemlig, ifølge filmen, verdens største skattely.
Penge, der bliver listet ud af almindelige mennesker takket være en skruppelløs finansverden, er uomtvisteligt et vigtigt emne.
Og det gør det bestemt ikke mindre væsentligt, at emnet er så usexet, at det skal gøres til en komedie fyldt med stjerner for at komme op på Netflix.
Det er et grotesk paradoks.
Og et paradoks, som Soderbergh og Burns aldrig får skovlen under.
Adam McKay havde betydeligt større held med at afsløre vanviddet i finansverdenen i hans beslægtede 'The Big Short' fra 2015.
Uanset begavede filmiske finter, virker 'The Laundromat' ganske enkelt angst for at gå i kødet på sit emne.
Den bliver aldrig skarp.
Den ser ud, som om den på forhånd har givet op over for opgaven, der lyder:'Beskriv en af verdenshistoriens største uretfærdigheder så enhver kan forstå den, og alle får lyst til at gøre noget ved det.
'(© Netflix)Læs også:6 stjerner!
Årets mest hypede film ryster anmelderFacebookTwitterKopier linkEmner:Meryl Streep (skuespiller)|Sharon Stone (skuespiller)|Netflix|Økonomisk kriminalitet|Panama




https://www.dr.dk/sporten/basketball/er-han-den-nye-lebron-19-aarig-er-en-millionforretning-foer-hans-karriere-er

BasketballEr han den nye LeBron?
19-årig er en millionforretning, før hans karriere er begyndtZion Williamson har endnu ikke været på banen, men han er allerede en superstjerne i NBA.
Af Martin Leer Scharnberg22.
okt.
2019 kl.
19.
07Læs opBarndomsdrømmen om at vokse op og blive verdens næste store sportsstjerne har mange haft.
Kun for nogle få går drømmen i opfyldelse.
Og kun for ganske få bliver drømmen gjort til virkelighed nærmest øjeblikkeligt efter, de begyndte at drømme.
© ScanpixZion Williamson- 19 år- Fra North Carolina, USA- Position: Power forward- Vandt titlen som årets bedste spiller i universitets-basketball i 2019- Skrev kontrakt med NBA-klubben New Orleans Pelicans i sommer- Bliver betragtet NBA's næste store stjerne- Har million-sponsoraftaler med Nike, Gatorade, Mountain Dew og 2K SportsMen sådan er det for amerikanske Zion Williamson.
Han er kun 19 år, men er allerede et af verdens største navne i basketball.
Det seneste år har han underskrevet sponsorkontrakter for millioner.
Energidrik, computerspil, sodavand og sportsudstyr er en lille håndfuld af de ting, som han nu reklamerer for.
Han har endnu ikke en eneste kamp i verdens bedste basketball-liga, NBA, på cv'et, og Zion Williamsons sportslige værdi på basketballs øverste hylde er derfor stadig uvis.
Men hans kommercielle værdi er altså allerede en verdensstjerne værdig.
Tyngdekraft-trosende tricksSærligt hans utrolige fysik har gjort ham til et internetfænomen,og bragt ham i sponsorernes søgelys.
Zion Williamson er 2,01 meter høj og vejer 129 kilo.
Hans store og tunge fysik til trods har en ufattelig springkraft.
Som en akrobat i størrelse extra large gør blandingen af styrke, hurtighed og teknik ham i stand til at lave spektakulære forsvarsblokeringer og score point med eksplosive dunk.
Derfor blev han i år også valgt som den første spiller, da klubberne i NBA skulle vælge nye unge spillere fra de amerikanske universitetshold.
New Orleans Pelicans var klubben, som havde førstevalg, og blev dermed Zion Williamsons nye klub.
I nat skydes den nye NBA-sæson i gang, og forventningerne til New Orleans Pelicans nye stjerneskud er mildest talt enorme.
Selvom Zion Williamson lige nu er skadet og ikke kan være med i nattens åbningskamp mod Toronto Raptors, er den storsælgende teenager et brandvarmt samtaleemne.
Køber ind på fremtidenMen hvorfor investerer globale virksomheder store millionbeløb i en teenager, inden han overhovedet har spillet sin første professionelle kamp?
Hvorfor venter de ikke, til vi får at se, om han rent faktisk kan begå sig blandt de bedste, eller om han flopper og ikke kan leve op til forventningerne?
Selvom det er mange penge for en 19-årig, håber og tror de på, at det kan blive et potentielt røverkøbKenneth Cortsen, sportsøkonomIfølge Kenneth Cortsen, der er sportsøkonom og forsker ved University College Nordjylland, er store internationale virksomheder interesserede i unge sportsfolk, fordi der kan være stor økonomisk gevinst i at indgå sponsoraftaler på talent-stadiet frem for at vente til, de har cementeret en sportslig superstjerne-status.
- Jo tidligere, de investerer i dem, desto bedre købmandskab har de mulighed for at lave.
Skal de ud og lave en sponsoraftale med Cristiano Ronaldo eller LeBron James i dag, er prisen i en helt anden klasse, end da de var 19 år.
Derfor er interessen og konkurrencen stor for at finde og skrive kontrakter med morgendagens stjerner.
Zion Williamson er særligt blevet kendt for sin evne til at dunke.
Sportstøjsgiganterne Adidas, Puma og Under Armour forsøgte alle at indgå et skosponsorat med Zion Williamson, men de måtte se sig slået af Nike, som i år sikrede sig Zion Williamsons underskrift på en syvårig sponsoraftale til en værdi af cirka 500 millioner kroner.
Reklamepenge i sport i 2018Sportstjerners sportslige og kommercielle indtjening i 2018:LeBron James:Sportslig: 224 millioner kronerReklame: 348 millioner kronerRoger Federer:Sportslig: 82 millioner kronerReklame: 435 millioner kronerTiger Woods:Sportslig: 9 millioner kronerReklame: 281 millioner kroner- De køber selvfølgelig ind på ham, fordi han har kvalitet og talent nu.
Men de køber først og fremmest ind på den fremtidige udgave af ham.
Selvom det er mange penge for en 19-årig, håber og tror de på, at det kan blive et potentielt røverkøb, hvis han kan leve op til de forventninger, der er til ham.
- Samtidig kan Nike nu gå ind og forstærke den begyndende hype, der er omkring ham.
Med deres egen enorme markedsføringsmaskine kan de nu være med til at bygge hypen yderligere op og på den måde selv bidrage til at øge hans markedsværdi.
Det er først og fremmest de langsigtede perspektiver, virksomhederne har øje på, når de investerer stort i teenagetalenter som Zion Williamson.
Men der er også en kortsigtet effekt.
Multinationale virksomheder som Nike lever af opmærksomhedsskabelse, som kan adskille dem fra deres konkurrenter, og uanset hvad Zion Williamsons situationen er om ét eller fem år, så køber de sig medieopmærksomheden nu og her.
- Om han bliver den næste store stjerne, er der jo ingen garanti for.
Men til gengæld er der garanti for, at når NBA-sæsonen starter nu, så taler alle om Zion Williamson og alle de forventninger, der er påklistret ham.
Den hype har Nike nu købt sig ind på, siger Kenneth Cortsen.
Atleternes nye markedspladsIkke siden LeBron James i 2003 tog hul på sin NBA-karriere, har opmærksomheden og forventningerne til en ny NBA-spiller været større.
I dag er LeBron James NBA's absolut største stjerne, og han har indskrevet sig i historiebøgerne, som en af de bedste basketball-spillere nogensinde.
Atleter flytter kunder og markedsandele i højere grad end tidligereKenneth Cortsen, sportsøkonomAf mange bliver Zion Williamson udpeget som LeBron James' tronarving.
Og legenden er også selv imponeret over det unge talent.
- Hans smidighed og hurtighed slår mig.
I forhold til, hvor stor og stærk han er, er det vildt imponerende, at han kan bevæge sig, som han gør.
Alle kan se hans atletiske evner.
Det er åbenlyst, det er vanvittigt, sagde LeBron James tidligere i år til den amerikanske sportskanal ESPN.
New Orleans Pelicans var den første klub til at vælge en spiller i årets NBA-draft, hvor klubberne vælger nye spillere fra universitetsholdene, og her blev Zion Williamson valgt som den første.
(Foto: Derick E.
Hingle © Scanpix)Det er dog ikke kun atleternes sportslige værdi, der gør dem kommercielt interessante.
Uanset om Zion Williamson ender som en megastjerne eller ej i NBA, er har han allerede stor på sociale medier.
Flere gange er klip fra hans kampe gået viralt.
Hans vilde spring og scoringer giver likes og delinger.
Og det er værdifuld valuta for sponsorerne.
- Atleter flytter kunder og markedsandele i højere grad end tidligere, fordi de med de sociale medier har fået en større stemme og mere magt i kampen om forbrugerne.
Derfor er pengene i spiller-sposnorater også voksende, siger Kenneth Cortsen.
Zion Williamson blev tidligere i år kårets som årets bedste spiller i basketball på universitets-niveau.
De eksploderende sko viste vejenZion Williamsons markedspotentiale blev for alvor slået fast tidligere i år, da hans sko gik i stykker i en kamp mellem de to universitetshold Duke og North Carolina.
Williamson, som var Duke-spiller, faldt til jorden i et løb, da sålen på hans Nike-sko pludselig gik itu.
I sit fald pådrog Williamson sig en mindre forstrækning og måtte lade sig udskifte resten af kampen.
Historien om 'the exploding sneaker' og nærbilleder af den iturevne Nike-sko gik verden over.
Det var elendig reklame for Nike, og den dag lukkede Nikes aktiekurs 1,1 procentpoint under den foregående dags.
Altså et tab på flere milliarder kroner.
Nike gik ud i en pressemeddelelse for at adressere sagen.
I en universitetskamp i februar gik Zion Williamsons venstre sko i stykker.
Men mens Nikes aktie led et knæk, steg Zion Williamsons kommercielle kurs med et fingerknips.
For sagen viste, hvor stor opmærksomhed Williamson kunne generere.
- Episoden var skidt for Nike, men det gjorde også, at de fik øjnene op for Zion.
For det demonstrerede, at her var en atlet, som har en evne til at flytte noget, og som er omgærdet af en interesse, man kan kapitalisere på.
- At en sko går i stykker under en universitetskamp, burde jo ikke være en særlig stor historie.
Men det blev det, fordi det var Zion Williamson.
Og den gennemslagskraft bliver kun større, når han lige om lidt træder ind på den store NBA-scene.
Zion Williamson har inden den nye NBA-sæson indgået en 7-årig sposnoraftale med Nike til en værdi af 500 millioner kroner.
Da en teenagers sko blev en milliardindustriNår virksomheder som Nike, Gateorade, Mountain Dew og 2K Sports tager det store checkhæfte frem for at sponsorere Zion Williamson, er det med forhåbning om, at de har udset sig sportens næste kronjuvel – et generationstalent.
Fordelen ved unge atleter er her, at de rammer fremtidens forbrugereKenneth Cortsen, sportsøkonomNike har før haft succes med den model, da de i 1984 indgik et skosponsorat med den 20-årige basketballspiller Michael Jordan.
Nike satsede stort og betalte Michael Jordan 3,5 millioner kroner om året, hvilket var tre gange så meget som det hidtil største skosponsorat på det tidspunkt, som konkurrenten New Balance stod bag.
Michael Jordan blev en legende.
Efter manges mening er han den bedste basketspiller i historien.
Og det har smittet af på skosamarbejdet med Nike.
Nikes Jordan-brandede sko er i dag en milliardforretnning, selvom Michael Jordan for længst er gået på basket-pension.
© ScanpixCoco GauffCoco Gauff er kun 15 år, men alligevel har den unge tennisspiller i år indgået flere sponsoraftaler i millionklassen.
Før Wimbledon i sommer havde hun tjent omkring en halv million kroner i præmiepenge i alt i sin karriere.
Men efter at hun ved Wimbledon brød igennem i medierne, da hun slog tennislegenden Venus Williams, kan hun ifølge finansmediet Forbes nu se frem til en indtjening på syv millioner kroner for reklameindtægter alene i år.
Det, som Nike lykkedes med dengang, og som de og andre globale virksomheder nu forsøger med Zion Williamson og andre unge sportstalenter som den 15-årige tenniskomet Coco Gauff, er at ramme fremtidens forbrugere, mener Kenneth Cortsen.
- Nike tog en chance dengang med Michael Jordan.
Men hvad ville Nike være i dag inden for basketball, hvis de ikke havde investeret i ham?
Ikke det samme i hvert fald.
De formåede at kultivere markedet til deres egen fordel.
Ifølge Kenneth Cortsen er markedsføringsfordelen ved unge atleter, at de rammer fremtidens forbrugere.
Unge atleter appellerer til de yngre segmenter, som er utroligt eftertragtede hos virksomhederne, fordi de unge som forbrugere ikke har defineret deres brand-præferencer på samme måde, som ældre har.
- Jo ældre vi bliver, desto mere tilbøjelige bliver vi til at sige, 'at jeg kører Volvo i stedet for Toyota.
Eller vælger Nike frem for Adidas.
' Her er unge atleter en super god adgangsbillet til at nå de unge og på den måde præge deres forbrug.
Usikkerhedens prisPå sit universitetshold Duke Blue Devils satte Zion Williamson adskillige rekorder.
Det har gjort ham til et storkommercielt trækplaster, inden han overhovedet har fået NBA-debut.
Og selvom den nye NBA-sæson starter i nat, kan vi på grund af hans nuværende skade ikke helt endnu vente svar på, om Zion Williamson virkelig bliver den store NBA-stjerne.
© ScanpixFreddy AduSom 14-årig blev den amerikanske fodboldspiller Freddy Adu udråbt som den næste Pelé.
Han var den yngste spiller nogensinde til at skrive kontrakt med en klub i den amerikanske liga MLS, og han skrev store reklamekontrakter med blandt andet Nike.
Man talentet forløste sig aldrig.
Det er blevet til 17 landskampe og to mål.
I dag er Adu 30 år og stadig aktiv.
Han har spillet i 14 små- og mellemstore klubber i amerikansk og europæisk fodbold, men han har aldrig vundet et stort trofæ.
Midt i hypen omkring Williamson, er de første skeptikere nu også begyndt at melde sig på banen.
For Williamson har før været skadesplaget, og der bliver sat spørgsmålstegn ved, om han fysisk har holdbarheden til at begå sig i NBA.
Det er den slags øget usikkerheder, der følger med, når globale virksomheder kaster penge efter unge sportsudøvere frem for rutinerede kræfter, siger Kenneth Cortsen.
- Det, man sigter på, når man investerer, er selvfølgelig at maksimere udbyttet af den investering.
Med unge atleter er der er nogle særlige risici forbundet med det.
Atleten kan floppe, få skader, udvise dårlig adfærd og så videre.
Det kan ældre atleter selvfølgelig også, men med unge atleter er spørgsmålstegnene og usikkerheden større.
Selv er Zion Williamson udmærket klar over forventningerne til ham.
Og presset der følger med.
- Jeg er lige blevet 19 år.
Jeg har stadig ikke spillet en NBA-kamp, og jeg ved, at jeg skal bevise, at jeg hører til på det her niveau, sagde Zion Williamson tidligere i år til nba.
com.
Tilbage er der kun at vente på, at han kommer på banen i NBA.
Først der, får vi endeligt svar på, om hans sportslige evner kan matche hans kommercielle værdi.
FacebookTwitterKopier linkEmner:Basketball|Cristiano Ronaldo (fodboldspiller)|LeBron James (basketballspiller)|Nike|USA




https://www.dr.dk/nyheder/regionale/syd/kommune-vil-nedbryde-myter-om-krigsveteraner-ny-film-skal-komme-fordomme-til

Syd- og SønderjyllandKommune vil nedbryde myter om krigsveteraner: Ny film skal komme fordomme til livsVarde Kommune støtter en dokumentarfilm, som skal ændre vores syn på PTSD.
Ifølge Forsvaret har der siden 1948 været udsendt op mod 60.
000 danske soldater.
Over halvdelen af dem har været af sted på internationale missioner efter 1990.
Af Niklas Møller Jørgensen og Kasper Heide Lund22.
okt.
2019 kl.
17.
50Læs opSoldaterveteraner er tikkende bomber og er til fare for familie og venner.
Det er nogle af de mange fordomme, som danske soldater kan møde, når de vender hjem fra krig.
Derfor forsøger Varde Kommune sig nu som myte-knuser.
Kommunen har støttet en ny dokumentarfilm, der skal vise pårørende og kommunalt ansatte, at veteraner på trods af en PTSD-diagnose langt fra er farlige.
Hvad er PTSD?
PTSD er en forkortelse for Post Traumatic Stress Disorder, som på dansk kaldes posttraumatisk belastningsreaktion eller posttraumatisk stresslidelse.
Det er en diagnose, som dækker en række symptomer, man kan opleve efter at have været vidne til eller udsat for livstruende hændelser såsom krigshandlinger, tortur eller en alvorlig ulykke.
Nogle udvikler lidelsen kort tid efter hændelsen.
Andre har enkelte symptomer, men udvikler først det fulde symptombillede efter nogle år.
Udsendte soldater er i en særlig risikogruppe for udvikling af PTSD, da de kan risikere ofte at blive eksponeret for væbnede konfrontationer og angreb.
PTSD har været beskrevet langt tilbage i tiden.
Der er skriftlige beskrivelser helt tilbage fra den amerikanske borgerkrig, hvor PTSD var kendt som Da Costas syndrom.
Under Første Verdenskrig kaldtes lidelsen granatchok.
Kilder: Forsvarets Veterancenter og netdoktor.
dkVeteran- og pårørendekonsulent i Varde Kommune Sara Møller Olesen hører ofte om fordomme i sit arbejde, og hun håber, filmen kan give et mere nuanceret billede af livet med posttraumatisk stress.
- Samfundet omkring veteranerne bliver bekymret og bange.
Måske fordi folk ikke ved, hvad PTSD er, og så tænker de på historier, de har hørt om helt ekstreme tilfælde, siger hun.
Antallet af PTSD-ramte er usikkertSiden 1991 har over 32.
000 danske soldater ifølge Forsvarministeriet været udsendt på internationale missioner.
Det er usikkert, hvor mange af dem, der har fået posttraumatisk stress, men Sundhedsstyrelsen skønner, at mellem fem og ti procent af dem i dag kæmper med PTSD.
Fra 1991-2018 har der været udsendt 32.
953 soldater, der tilsammen har haft 77.
163 udsendelser i blandt andet Irak, Afghanistan, Balkan og Kosovo.
På Forsvarets Veterancenter møder militærpsykolog Nicolai Roitmann mange af de skadede soldater efter deres udsendelse.
Han bakker op om filmens budskab om fredelige veteraner.
- Det er selvfølgelig ubehageligt at blive opfattet som farlig - især fordi intet i virkeligheden kunne være længere fra sandheden.
De fleste veteraner med PTSD er meget langt fra at være farlige for andre mennesker.
Film oplyser bedreFilmen er allerede blevet vist til veteraner og pårørende i biografer i Varde, Give, Ringsted, og Næstved.
På et senere tidspunkt bliver den også tilgængelig som streaming på nettet.
Samfundet omkring veteranerne bliver bekymret og bange.
Måske fordi folk ikke ved, hvad PTSD er, og så tænker de på historier, de har hørt om helt ekstreme tilfælde.
Sara Møller Olesen, Veteran- og pårørendekonsulent, Varde KommuneFor Varde Kommune har det været vigtigt at få bredt filmen ud til en større målgruppe.
Filmen skal for eksempel vises til skolelærere, pædagoger, sagsbehandlere og mange andre kommunalt ansatte, der kunne møde en veteran i deres arbejde.
Ny dokumentar'Hjemmefronten II – Den Tunge bagage' er støttet af Varde Kommune med cirka 140.
000 kroner.
Trygfonden har støttet filmprojektet med 836.
000 kroner.
Filmen er produceret af filmselskabet Krithfilm for foreningen Familienetværk, der er et netværk for pårørende til soldater og veteraner.
Det blev stiftet i 2001.
- Vi kommer til at bruge filmen aktivt i det arbejde, vi i forvejen gør med at klæde vores medarbejdere på, så de ved, hvad det vil sige at være udsendt og at være veteran, og hvordan man bedst hjælper en veteran, siger veteran- og pårørendekonsulent i kommunen Sara Møller Olesen.
Varde Kommunes planer om at udbrede filmen til personalet falder i god jord hos foreningen Danmarks Veteraner.
For filmen kan give noget viden, som man ikke kan læse sig til ifølge landsformand Niels Hartvig Andersen.
- En film fortæller mere end at læse fire bøger, så jeg håber, det bliver godt, siger han.
Filmen er målrettet ægtefæller, forældre, børn og venner til veteraner i hele landet samt veteranerne selv.
FacebookTwitterKopier linkEmner:Varde Kommune|Psykiske lidelser|Soldater|Sundhedsstyrelsen|Give




https://www.dr.dk/nyheder/politik/ammitzboell-billes-turbulente-tid-paa-borgen-rasende-partifaeller-og-dramatisk-exit

PolitikAmmitzbøll-Billes turbulente tid på Borgen: Rasende partifæller og dramatisk exitSimon Emil Ammitzbøll-Bille siger for tredje gang farvel til et parti.
Simon Emil Ammitzbøl-Bille forlader nu sit tredje parti.
Af Jens Ringberg22.
okt.
2019 kl.
18.
44 | opdateret 22.
okt.
2019 kl.
20.
03Læs opDer er flere ting, Simon Ammitzbøll-Bille er god til.
Eksempelvis er han en fortrinlig taler, vidende og vittig.
Og så er der to ting, Simon Emil Ammitzbøll-Bille har vist sig at være temmelig dårlig til.
Den ene er at at spille fodbold.
Det blev smertefuldt tydeligt dokumenteret, da TV2 gav ham chancen på det kejtede og skævtsparkende hold FC Zulu.
Den anden er at blive ved med at være medlem af et bestemt politisk parti.
Når Simon Emil Ammitzbøll-Bille nu forlader Liberal Alliance, så er det tredje gang, han vender et parti ryggen.
Tidligere landsholdsspiller Mark Strudahl stod i spidsen for fodboldholdet FC Zulu.
2+2 gav 5Den ene gang forlod han til og med et parti, han selv havde stiftet som noget nær et enmandsprojekt.
Nemlig Borgerligt Centrum, der eksisterede et halvt års tid i 2009 – oprettet af Simon Emil Ammitzbøll-Bille, der et halvt års tid tidligere var gået ud af De Radikale.
Han sagde ellers, at Borgerligt Centrum var sidste forsøg på at finde det rigtige parti.
- Hvis det her projekt ikke lykkes, så vil du ikke se mig i et tredje parti, sagde Simon Emil Ammitzbøll-Bille – for så seks måneder senere at forlade sit eget parti og lade sig optage i Liberal Alliance, hvis tilstand kun var marginalt mindre ringe end Borgerligt Centrum.
- Det er ikke nul + nul = nul, det her.
Vi tror på, at 2 + 2 = 5, forklarede Anders Samuelsen optimistisk.
Og fik ret.
© (c) DRJens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Dramatisk exitDet blev altså alligevel til et tredje parti for Ammitzbøll.
Et parti, som han nu forlader – få måneder efter at have været partiets klare nummer 2 med en vigtig ministerpost og en rolle som uofficiel kronprins.
Altså lige indtil vælgerne sendte partiets stifter, Anders Samuelsen, på politisk pension, og Simon Emil Ammitzbøll-Bille pludselig befandt sig i en mini-folketingsgruppe, han ikke rigtigt kunne se sig selv i.
Dét er dramatisk.
Ganske lige som Simon Emil Ammitzbøll-Billes første store politiske brud – med De Radikale – var dramatisk.
Han havde ellers fulgt den slagne vej ind i den radikale folketingsgruppe.
Lige efter bogen.
Han havde været landsformand for Radikal Ungdom – og stillet kontroversielle forslag på det radikale landsmøde, som RU-formanden skal gøre det.
For eksempel om fri hash.
Han havde derefter været kandidat til Europa Parlamentet og Folketinget, uden at blive valgt … før i 2005.
Tre år senere kom bruddet.
Udlændingepolitikken splittede De Radikale på flere leder i de år.
Og den blev Simon Emil Ammitzbøll-Billes trædesten, da han skred - efter et bittert opgør med den daværende radikale leder Margrete Vestager.
Hun havde sagt, at De Radikale måske kunne acceptere den omstridte 24-års-regel, som et stort flertal i Folketinget havde indført som en vigtig udlændingestramning.
Dét stemplede Simon Emil Ammitzbøll som intet mindre end ”forræderi” mod den klassiske radikale principfasthed i udlændingepolitikken.
Dermed havde Vestager ansvaret for et dårligt valg i 2007, fastslog Ammitzbøll.
Partifæller rasedeKritikken blev fremført i en kronik i Berlingske, der skulle udkomme to dage før et radikalt landsmøde – og så tog skribenten ellers på en rejse til Washington.
Hjemme rasede partifællerne.
Også Marianne Jelved, den tidligere partileder:- Han er meget illoyal.
Jeg vil nødig sige mere, for jeg er meget vred, lød det fra Jelved – og kort tid efter var de ikke længere partifæller.
Hjemme fra USA blev det kritiske folketingsmedlem eks-radikal.
Simon Emil Ammitzbøll-Bille blev løsgænger i Folketinget - for en tid.
Dét bliver han nu igen, efter afskeden med Liberal Alliance – løsgænger.
Han synes, at partiet har ændret profil.
Han kan ikke være med længere.
Ifølge Simon Emil Ammitzbøll-Bille har ledelsen i Liberal Alliance skruet op for de konservative holdninger og for det nationale.
Og dermed ned for det internationale udsyn og de retspolitiske principper, som Simon Emil Ammitzbøll-Bille kæmpede for i sin ungdom hos De Radikale - for to-tre partier siden.
FacebookTwitterKopier linkEmner:Anders Samuelsen (politiker)|Marianne Jelved (politiker)|Radikale Venstre|Udlændingepolitik|USA




https://www.dr.dk/nyheder/regionale/fyn/sjaeldent-fund-tre-vildsvin-drevet-i-land-paa-aeroe

FynSjældent fund: Tre vildsvin drevet i land på ÆrøTre dage i træk er vildsvin skyllet op på stranden.
Fødevarestyrelsen antager, at det kan være en so med sine unger, der er røget i vandet samme sted.
)Af Agnes Dalhoff Pedersen22.
okt.
2019 kl.
17.
20 | opdateret 24.
okt.
2019 kl.
09.
46Læs opBiolog ved Aarhus Universitet Morten Elmeros klør sig lidt i håret over de seneste dages fund på Ærøs strande, hvor tre vildsvin er drevet i land.
- Ja, det er godt nok lidt usædvanligt.
Det har jeg ikke hørt om før, siger han.
Det er ellers kun noget, der sker to til tre gange om året, men siden søndag er tre dyr skyllet op tre forskellige steder på Ærø.
Vildsvin er flokdyr, og de tre vildsvin kommer formentlig fra samme flok og sted, vurderer Morten Elmeros og fortæller, at det ikke er usædvanligt, at vildsvinene forsøger sig ad søvejen.
- Vildsvin er ret gode svømmere og bruger det til at krydse vandhuller, åløb eller mindre fjorde.
De tre, der er endt på strandene på Ærø, har nok været på vej over en fjord eller et vandløb i Polen eller Tyskland, da de druknede, forklarer Morten Elmeros.
Vildsvin i Danmark Det er tilladt at skyde fritlevende svin i Danmark, da det grundet faren for afrikansk svinepest er en uønsket art.
Levende vildsvin skydes og undersøges for blandt andet svinepest.
Det er en smitsom virussygdom, der kan ramme alle svineracer.
Der findes ingen vaccine, og sygdommen medfører høj dødelighed blandt svin.
I Europa har svinepesten de seneste år bredt sig i øst.
Sygdommen har blandt andet være konstateret i Estland, Letland, Litauen, Polen, Tjekkiet og Ungarn.
Danmark har til gengæld aldrig været ramt af afrikansk svinepest, og nabolandene Tyskland og Sverige er ligeledes fri for sygdommen trods store bestande af vildsvin.
Hvis der udbryder afrikanske svinepest i Danmark, vil meget eksport af svinekød stoppe og dermed koste eksportindtægter og arbejdspladser.
Hvis du ser et vildsvin i den danske natur, kan du melde det til Fødevarestyrelsen på deres app VildsvineTip.
Kilde: Miljø - og FødevarestyrelsenDirekte på forbrændingenDe første to dyr, der skyllede i land, blev hentet mandag eftermiddag.
Nu er de på vej til forbrændingen.
Vildsvin nummer tre er først blevet indberettet i dag og forventes at blive hentet i løbet af i morgen.
Vildsvinene er indberettet af strandgæsterne på Fødevarestyrelsens app VildsvineTip.
Her får styrelsen både indberetninger om døde og levende vildsvin.
De levende vildsvin aflives, og der tages stilling til, om de skal obduceres.
I tilfældet på Ærø bliver alle tre svin kørt direkte til destruktion.
Undersøgelser kan give 'et forklaringsproblem'Det sker dog uden, at dyrene bliver undersøgt for smitsomme sygdomme som for eksempel afrikansk svinepest.
Den viden ville nemlig muligvis kunne gøre mere skade end gavn.
- Vi ender med et stort forklaringsproblem, hvis den viser sig at være smittet med afrikansk svinepest, forklarer Stig Mellergaard, der er dyrlæge i Fødevarestyrelsen.
Hvis der konstateres afrikansk svinepest i Danmark, indstilles svineeksporten til tredjelande øjeblikkeligt.
Det vil koste Danmark dyrt både i tabt eksportomsætning og i arbejdspladser.
Er det ikke lidt snyd bare at holde det hemmeligt, om der var svinepest i den eller ej?
- Nej, det er det ikke, eftersom vi ikke ved, hvor det kommer fra.
Så vil det (vildsvinet, red.
) blive opfattet som dansk, og det vil være et forklaringsproblem.
Hvis dyrene blev testet positiv for svinepest, ville det blive registreret, at der er fundet svinepest i Danmark, selvom vildsvinet kun har ligget kort tid på en strand på Ærø.
At svinet i virkeligheden kommer fra et helt andet land, og at der ikke er akut risiko for svinepest i det danske svinelandbrug, ville være svært at få forklaret til offentligheden, mener dyrlægen.
- Det er et virkelig stort kommunikationsarbejde, hvis vi skal forklare tredjepartslande, hvad der er sket med svinet, siger Stig Mellergaard.
Hvad nu, hvis man som ærøboer er bange for, at der nu er spredt svinepest til Ærø?
- Det gør der ikke, for vi har ingen vildsvin gående, som kunne gå hen og æde ved sådan én.
Afrikansk svinepest er ikke sådan noget, der spreder sig vildt med vinden.
Der skal være nær kontakt, og eftersom der ikke har været nær kontakt ved et svin, der ligger på sådan en strand, så er der ikke risiko for smitte, siger Stig Mellergaard.
Ingen grund til bekymringBeslutningen om ikke at teste dyret for svinepest bakkes op af Tariq Halasa, der er professor i dyrevelfærd og sygdomskontrol ved Københavns Universitet.
Det overrasker ham ikke, at man har besluttet at destruere svinene.
- I områder uden vildsvin vurderer vi, at risikoen er meget lille, da det kræver, at smitten overføres via indirekte kontakt med udegående svin.
Men da der ikke findes vildsvin langs størstedelen af de danske kyster, vurderer vi, at risikoen for eventuel spredning af afrikansk svinepest fra et kadaver er meget lille, skriver Tariq Halasa til DR.
Selvom dyrene ikke bliver undersøgt og testet igennem, skal vi ikke frygte for, at der kan være farlige sygdomme inden for landets grænser, vurderer man hos Fødevarestyrelsen.
- Vi er jo sikre på, at det ikke kommer fra Danmark, og derfor er den eneste potentielle smittefare også væk, når først vi er af med vildsvinet, siger dyrlæge Stig Mellergård.
Opdatering: Torsdag den 24.
oktober er der fundet i alt syv døde vildsvin på Ærø.
Den øgede mængde døde vildsvin, der er drevet i land, ændrer ikke ved proceduren for, hvordan de håndterer de døde vildsvin, fortæller dyrlæge Stig Mellergaard fra Fødevarestyrelsen.
FacebookTwitterKopier linkEmner:Ærø|Dyr|Fødevarestyrelsen|Husdyrsygdomme|Københavns Universitet




https://www.dr.dk/nyheder/regionale/sjaelland/lastbilchauffoerer-i-protest-mod-boeder-vi-vil-blokere-julehandlen

SjællandLastbilchauffører i protest mod bøder: Vi vil blokere for julehandlenFlere lastbilchauffører er klar til at trække håndbremsen på juletransporten på grund af nye bødetakster.
Sne på taget, manglende stoplys og nedslidte dæk.
Det er nogle af de fejl og mangler, som i det nye år kan udløse bøder til chauffører og vognmænd, som er ti gange højere end i dag.
Af Casper Dalsgaard Sander og Casper Lindbjerg Greve22.
okt.
2019 kl.
18.
15Læs opBeskeden er klar:- Det skal gå ud over julehandlen, fordi det er den eneste måde, vi får folk til at høre på os.
Det siger Thomas Winding, der udover selv at være lastvognschauffør, også er talsmand for Facebookgruppen ”Nu stopper lastbilen”.
Gruppen består af over 8.
000 chauffører fra hele landet, der er så utilfredse med nye bødetakster, som rammer chauffører og vognmænd i 2020, at de er klar til at blokere for julehandlen.
Det vil de gøre ved at parkere lastbilen og på den måde forhindre transporten af varer.
De nye bødetakster betyder, at alvorlige sikkerhedsfejl som nedslidte dæk, defekte bremseaksler og ødelagte stoplys udløse bøder til ejeren eller vognmanden.
Chaufføreren får samtidig en bøde på 5.
000 kroner, og bliver samme chauffør stoppet endnu engang med en ny fejl, så bliver bøden fordoblet.
Læs også:Lastbilchauffører risikerer kæmpe-bøder: ’Det er halvdelen af min månedsløn’Ifølge Thomas Winding er et stop den eneste måde at blive hørt.
- Vi er nødt til at ramme nogle punkter, der gør, at folk vil høre.
Vi skal ikke sidde og græde over, at vi får højere bøder, for selvfølgelig skal tingene være i orden, siger han.
- Men det er ikke rimeligt, at vi får så høje bøder, så derfor er vi nødt til at gå ud og råbe lidt højt og sige, nu er det nok.
Vi er ved at nå et sted, hvor det er blevet for meget, så vi ikke kan leve af vores erhverv, som vi sætter stor ære i.
Ønsker en dialogThomas Winding er godt klar over, at en blokering af juletransporten ikke vinder danskernes forståelse, og derfor håber han, at transportminister Benny Engelbrecht (S) vil gå i dialog.
Læs også:Snyd med magnet i lastbil koster vognmand og chauffør dyrtMen hvis det ikke lykkes at finde en løsning på de nye bødestramninger, så kan juleblokaden blive en realitet, siger Thomas Winding.
- En blokade er ikke utænkelig, og det bliver nok det sidste, vi kommer ud i, hvis ikke vi finder en løsning.
Transportminister: Frustration skyldes misforståelserI et skriftligt svar til DR Sjælland skriver transportminister Benny Engelbrecht, at han gerne vil i dialog med chaufførerne gennem deres faglige organisation 3F.
Han mener nemlig, at en stor del af den frustration, der er i chaufførbranchen over de nye regler for alvorlige sikkerhedskritiske fejl og mangler, desværre skyldes misforståelser om, hvad det egentlig er, de nye regler siger.
- Lovændringen indfører for det første ikke nye typer af fejl og mangler.
Der er udelukkende tale om en forhøjelse af bødestraffen for de fejl og mangler, der er af alvorlig sikkerhedskritisk karakter, lyder det fra ministeren.
Benny Engelbrecht tilføjer desuden i sit skriftlige svar, at chaufføren kun straffes for fejl og mangler, hvis chaufføren ved eller på grund af konkrete omstændigheder burde vide, at køretøjet har fejl og mangler.
FacebookTwitterKopier linkEmner:Benny Engelbrecht (politiker)|Socialdemokraterne|Transportministeriet|Kriminalitet|Sjælland




https://www.dr.dk/nyheder/regionale/nordjylland/se-hele-rubjerg-knude-fyrs-flytning-paa-tre-minutter

NordjyllandSe hele Rubjerg Knude Fyrs flytning på tre minutterDet tog godt seks timer at flytte det 700 ton tunge fyr.
Af Cecilie Rosenkvist Dam, Kim Dang Trong (video) og Morten Lerkenfeldt Sørensen (video)22.
okt.
2019 kl.
18.
46Læs opI dag blev det ikoniske Rubjerg Knude Fyr flyttet 70 meter ind i landet og væk fra druknedøden.
Dermed skrev flytteholdet historie, for man har aldrig flyttet et fyr i ét stykke i Danmark før.
I morges begyndte holdet at forberede flytningen, og klokken lidt over ni blev det skubbet afsted på en slags rulleskøjter.
Klokken 14.
37 kom det 120 år gamle fyr i mål.
Bagefter stod den på en times kaffepause, hvor de kunne fejre, at fyret hverken kollapsede eller skred ned af den skrænten og videre i havet.
Fyret stod blot 10-15 meter fra skrænten, og Hjørring Kommune vurderer, at fyret ville skride i vandet om 1-2 år, hvis ikke de havde flyttet det.
Nu har fyret 20 til 40 års levetid igen, mener Naturstyrelsen, der ejer fyret.
Kysterosion tager 2-4 meter af skrænten foran fyret.
FacebookTwitterKopier linkEmner:Lønstrup|Hjørring Kommune|Naturstyrelsen




https://www.dr.dk/nyheder/udland/trudeau-vinder-det-canadiske-valg-nu-venter-det-helt-store-puslespil

UdlandTrudeau vinder det canadiske valg - nu venter det helt store puslespilFor fire år siden var der fart på den canadiske komet, men nu må han nøjes med en koalitionsregering.
Et snævert flertal sikrede natten til tirsdag (canadisk tid) den canadiske premierminister fire år mere på posten.
Af Catharina Maria Skov Lassen22.
okt.
2019 kl.
17.
30Læs op157 pladser i parlamentet sikrer den canadiske premierminister, Justin Trudeau, fire år mere på posten.
Og det var en noget berørt mand, som gik på scenen, da sejren var hjemme.
- Fra kyst til kyst sagde Canada i aften nej til negativitet og splittelse.
De stemte for en progressiv agenda, og en stærk handling mod klimaforandringer, sagde premierministeren ifølge CNN, da han i nat (canadisk tid) blev genvalgt.
- Livet skal være til at betale, og vi skal have våben væk fra vores gader.
© ScanpixCanadas valgsystemDet canadiske parlament består af tre kamre, hvoraf Underhuset er det vigtigste.
Der er 338 pladser i Underhuset.
Et absolut flertal kræver altså 170 pladser.
Ved valget i 2015 fik de liberale med Trudeau i spidsen 189 pladser, mens de konservative fik 99.
Ligesom i eksempelvis Storbritannien og USA bliver politikerne valgt gennem flertalsvalg i enkeltmandskredse.
Det vil sige, at vinderen i hver valgkreds er den person, der får flest stemmer.
Trudeau havde god grund til at være glad.
De seneste dages prognoser har ikke tegnet et sejrsbillede af den liberale leder.
Og faktisk har han ikke fået et flertal bag sig.
Med kun 33 procent af vælgernes stemmer på det liberale parti, som Trudeau står i spidsen for, vandt de konservative procentmæssigt med 34,4 procent.
Men politikere i Canada vælges gennem flertalsvalg i enmandskredse, hvilket vil sige, at vinderen i hver valgkreds er den person, der får flest stemmer.
- Det stod til at blive et tæt opgør mellem Trudeau og den konservative udfordrer, Andrew Scheer, men Trudeau kan i dag ånde lettet op.
Hans parti går markant tilbage, men beholder magten - og Trudeau kan nu stille sig i spidsen for en mindretalsregering, fortæller DR's USA-korrespondent, Lillian Kretz.
Det er altså en noget mere usikker sejr, vi ser i denne omgang, modsat ved valget i 2015 hvor den nu 47-årige politiker nærmest kunne gå på vandet.
- Han fik et brag af et valg for fire år siden, men han har haft problemer med en række uheldige sager, og flere vælgere har set ham som en politiker, som siger et, men gør noget andet.
Den dengang 29-årige Justin Trudeau malede ansigtet brunt i forbindelse med "arabisk aften"-fest på den skole, hvor han underviste tilbage i 00'erne.
Møgsager og uheldig udenrigspolitikVed valget i 2015 fik Trudeau 40 procent af stemmerne.
- Han havde en Kennedy-Obama-agtig aura omkring sig, siger Lillian Kretz.
Premierministeren strøg ind i canadisk politik som en komet.
Han er født ind i en kendt politisk familie, og hans far er tidligere premierminister.
- Han blev set som en af de politikere, som skulle få Canada tilbage på verdenskortet.
Men Trudeau kunne ikke gå på vandet, og da han kom til posten, forfulgte en lang række uheldige sager ham.
Af tre omgange har Trudeau smurt sig med brun make-up i ansigtet, blandt andet da han var klædt ud som den arabiske prins Aladdin til en kostumefest.
Og Trudeaus malede ansigt har skabt stor debat om hans dømmekraft.
- I Nordamerika er ”blackfacing” dybt krænkende og giver associationer til en stærk racistisk forhistorie.
Trudeau er samtidig blevet kritiseret for ikke at have markeret sig stærkt nok udenrigspolitisk og har haft en anklage om magtmisbrug hængende over sig, siger DR korrespondenten.
Den canadiske konservative leder, Andrew Scheer, var Justin Trudeaus største modkandidat ved parlamentsvalget.
Det helt store puslespilDagens valgresultat viser, at Trudeau kan ånde lettet op.
Men han mister det flertal, han har siddet på i fire år.
Grunden, til at Trudeau er glad på trods af tilbagegang, er, at han i målingerne stod til at få en markant tilbagegang.
Men den genvalgte premierminister skal altså nu danne en mindretalsregering og derfor skaffe sig i alt 170 mandater.
De liberale fik ved dette valg 157 mandater.
Og nu venter så det store puslespil.
Det bliver interessant, hvad et flertal kommer til at koste ham.
Ved sidste valg kom han ind med 184 pladser.
Nu skal han navigere med støtte fra partier på midten og venstrefløjen, og her kan han komme i klemme, fortæller Lillian Kretz.
Flere har kritiseret Trudeau for at være en premierminister, som siger et og gør noget andet.
Det gælder blandt andet klimadagsordenen.
Trudeau godkendte i juni måned en olie-rørledning, på trods af, at han forsøger at brande sig som klimaets frontløber.
En olierørledning er et stort rør, som transporterer olie fra en brønd til for eksempel en havn, hvor olien sendes videre med skib.
Rørledningen gør det muligt at transportere tre gange så meget olie.
Canada mærker selv den globale opvarming, særligt i de nordlige dele af landet, og flere borgmestre har derfor krævet akut handling.
- Trudeau kan blive klemt i hensynet mellem Canadas økonomi, der i en høj grad er baseret på olie og gas, og støtte fra partier, der kræver markante ændringer i klima-politikken.
Forholdet mellem den amerikanske præsident, Donald Trump, og den canadiske premierminister, Justin Trudeau, har til tider været noget køligt.
Trump og TrudeauForholdet mellem Canada og USA har de sidste fire år været præget af flere sammenstød mellem den amerikanske præsident, Donald Trump, og Justin Trudeau.
Trump har blandt andet kaldt Trudeau for svag og uærlig.
- De to ledere har en meget forskellige politisk profil, siger Lillian Kretz.
Under valgkampen blev Trudeau støttet af den tidligere amerikanske præsident Barack Obama, og den opbakning har kun forstærket en række republikaneres skepsis, fortæller Lillian Kjerulf Kretz.
- Blandt Trumps tilhængere ses Trudeau som opskrift på farlig blødsøden socialisme.
For Trump ville det politisk set nok være nemmere at blive enig med Trudeaus konservative modkandidat.
Men forholdet er dog slet ikke ødelagt mellem USA og Canada på trods af fire år mere med to uenige statsledere.
USA og Canada er hinandens helt afgørende eksportmarkeder, selvom USA stadig er storebror i forholdet mellem de to.
- De to lande er afhængige af hinanden - såvel sikkerhedspolitisk som økonomisk.
Præsident Trump har været ude og lykønske den canadiske premierminister på Twitter.
- Tillykke til Justin Trudeau med en hårdt tilkæmpet sejr.
Canada er godt stillet.
Jeg ser frem til at samarbejde om at forbedre Canada og USA, skriver han i tweet.
FacebookTwitterKopier linkEmner:Barack Obama (politiker)|Canada|Donald Trump (politiker)|Twitter|Valg og folkeafstemninger




https://www.dr.dk/nyheder/indland/laes-svarene-jeg-ser-ikke-et-problem-med-arrangerede-aegteskaber






https://www.dr.dk/nyheder/indland/taet-paa-radio24syv-tabte-og-lukker-hvad-gik-galt-laes-svarene-fra-joergen-ramskov






https://www.dr.dk/nyheder/politik/flere-stoettepartier-vil-ikke-stemme-tesfayes-hastelov

PolitikFlere støttepartier vil ikke stemme for Tesfayes hastelovHverken Enhedslisten eller De Radikale bakker op om regeringens lovforslag om fremmedkrigere.
De Radikale vil ikke stemme for regeringens forslag om, at fremmedkrigere med dobbelt statsborgerskab kan få frataget deres danske statsborgerskab administrativt.
 Af Amanda Holmen, Andreas Nygaard Just og Anja Westphal22.
okt.
2019 kl.
14.
58Læs opDet bliver hverken med opbakning fra Enhedslisten eller De Radikale, hvis regeringens forslag, om at den siddende udlændinge- og integrationsminister fremover skal kunne tage det danske statsborgerskab fra fremmekrigere med dobbelt statsborgerskab, bliver vedtaget i Folketinget.
- Vi er enige i, at man skal kunne miste sit dobbelte statsborgerskab, hvis man begår terror eller bliver dømt for landsforræderi, men det afgørende er, at man bliver dømt.
Derfor må det være op til en domstol, siger De Radikales politiske leder, Morten Østergaard.
Ifølge regeringens forslag, der i denne uge bliver hastebehandlet i folketinget, skal udlændinge- og integrationsministeren fremover kunne tage det danske statsborgerskab fra fremmedkrigere, der også er statsborger i et andet land, uden at domstolene er inde over, som det ellers er i dag.
Dog har man mulighed for at få sin sag prøvet ved en domstol inden for fire uger, hvis man er uenig i frakendelsen af sit statsborgerskab.
Læs også:Minister vil kunne afvise fremmedkrigere ved grænsenForslaget er blevet kritiseret af flere foreninger og organisationer, der blandt andet har kaldt det ”en kortslutning af de retsgarantier vi hylder i Danmark”.
Enhedslisten stemmer også imod.
SF er overvejende positiveEt andet af regeringens støttepartier, Enhedslisten, meldte allerede ud i sidste uge, at de ikke støtter op om forslaget.
Peder Hvelplund, der er indfødsretsordfører i partiet, kalder forslaget et brud på helt basale principper i en retsstat, at ministeren fremover skal kunne beslutte, om statsborgerskabet skal tages fra fremmedkrigerne.
- For det første er der ikke nogen sikret ret til en domstolsprøvelse - det er bare en mulighed, man har inden fire uger.
For det andet, så skal ministeren træffe afgørelserne ud fra nogle oplysninger, som kun ministeren kender til, siger han.
SF er overvejende positive over for forslaget, men har tre ændringsforslag, siger Halime Oguz, der er indfødsretsordfører i partiet.
- Det er vigtigt, at denne her lovgivning bliver præciseret således, at den ikke rammer for eksempel nødhjælpsarbejdere eller journalister, der tager derned (red.
til Syrien) eller vores allierede kurdere.
Og så er det vigtigt, at de her personers sager, kommer for en domstol, uanset om de reagerer eller ej.
Derudover vil både SF og De Radikale have forslaget vedtaget med en såkaldt solnedgangsklausul, så reglerne automatisk bortfalder, hvis de ikke bliver vedtaget igen.
- Altså hvis ikke lovforslaget kan vedtages indenfor et års tid med helt almindelig lovbehandling, så skal det bortfalde.
Det vil vi arbejde for at skaffe flertal for i Folketinget, siger Morten Østergaard.
Ministeren af viser kritikkenUdlændinge- og integrationsminister Mattis Tesfaye (S) afviser kritikken af, at forslaget skulle være i strid med gældende retsprincipper, og at det går for hurtigt:- Det kan godt være, at der nogle, der mener, at der skal være en fire ugers høringsperiode, og der kun har været én uge, men der har jeg simpelthen vurderet befolkningens sikkerhed mest, siger han.
- Jeg kan bare sige, at der har været en henvendelse fra Justitsministeriet, som PET hører under, som siger, at det vil være gavnligt for Danmarks sikkerheds, hvis vi kan få hastebehandlet det her lovforslag, og det vil jeg simpelthen ikke sidde overhørigt.
Ministeren håber, at forslaget kan blive endeligt vedtaget allerede torsdag i denne uge.
I morgen skal forslaget debatteres for første gang i Folketinget.
FacebookTwitterKopier linkEmner:Halime Oguz (politiker)|Peder Hvelplund (politiker)|Radikale Venstre|Udlændingepolitik|Syrien




https://www.dr.dk/nyheder/politik/endnu-en-minister-henter-embedsmand-med-fortid-i-socialdemokratiet

PolitikEndnu en minister henter embedsmand med fortid i SocialdemokratietEn række ansættelser af røde pressechefer er 'fordækt hykleri', kritiserer professor.
Klimaminister Dan Jørgensen (S) får sin tidligere rådgiver Gry Möger Poulsen som kommunikationschef i Klima-, Energi- og Forsyningsministeriet.
Af Rasmus Lindegård Hansen, Andreas Nygaard Just og Rikke Gjøl Mansø22.
okt.
2019 kl.
15.
16 | opdateret 22.
okt.
2019 kl.
15.
48Læs opDen socialdemokratiske regering er blevet kritiseret for at udskifte det ellers partipolitisk neutrale embedsværk med en række folk med en fortid i Socialdemokratiet.
Og nu får endnu et ministerium en ny kommunikationschef med tråde til partiet, nemlig Klima-, Energi- og Forsyningsministeriet.
Gry Möger Poulsen var politisk rådgiver for Dan Jørgensen (S), da han sad i Europa-Parlamentet og er tidligere formand for SF Ungdom.
Hun bliver nu kommunikationschef i Klimaministeriet.
Den 1.
november tiltræder 31-årige Gry Möger Poulsen i en stilling som kommunikationschef for klimaminister Dan Jørgensen (S) - som hun tidligere har været politisk rådgiver for.
Ministeriets tidligere kommunikationschef er blevet flyttet til en stilling som souschef.
Det er endnu ikke offentliggjort, men ministeriet bekræfter ansættelsen over for DR Nyheder.
Dermed har syv ud af de ni nye presse- eller kommunikationschefer i ministerierne politisk tilknytning til de socialdemokratiske ministre.
Gry Möger Poulsen blev i 2013 ansat som politisk rådgiver for Dan Jørgensen, da han sad i Europa-Parlamentet.
Hun kommer fra et job som strategichef i Vestas og har tidligere været formand for Socialistisk Folkepartis Ungdom.
I 2013 meldte hun sig ud af SF og ind i Socialdemokratiet.
Det samme gjorde hendes bror, tidligere skatteminister Thor Möger Pedersen, der siden blev chef for Socialdemokratiets politiske afdeling.
Professor: Det er noget fordækt hykleriGry Möger Poulsen er den syvende person med en rød partipolitisk fortid, som har fået job i embedsmandsstillinger i forskellige ministerier.
De syv presse- og kommunikationscheferGry Möger Poulsen har været klimaminister Dan Jørgensens politiske rådgiver, da han var medlem af Europaparlamentet i 2013.
Hun bliver kommunikationschef i Klima-, Energi- og Forsyningsministeriet.
Sten Kristensen er ansat som pressechef i Skatteministeriet.
Han var særlig rådgiver for forhenværende finansminister Bjarne Corydon (S) og tidligere pressechef i Socialdemokratiet.
Mads Kolby er pressechef i Erhvervsministeriet.
Han er tidligere presserådgiver i Socialdemokratiet og var statsminister Mette Frederiksens (S) pressekoordinator under valgkampen.
Thomas Bro Sæhl er ny presse- og kommunikatioschef i Børne- og Undervisningsministeriet.
Han er tidligere særlig rådgiver for den nuværende social- og indenrigsminister Astrid Krag (S) og tidligere udenrigsminister Villy Søvndahl (SF).
Jens Anton Tingstrøm Klinken er blevet ansat som kommunikationschef i Social- og Indenrigsministeriet.
Han støttede netop social- og indenrigsminister Astrid Krag under krisen i SF i 2012.
Michael Dahl Nielsen er blevet ansat som kommunikations- og pressechef i Kultur- og Kirkeministeriet.
Han er forhenværende pressechef i Roskilde Kommune, hvor Joy Mogensen var socialdemokratisk borgmester.
Pelle Dam, der har været formand for SF Ungdom og medlem af SF's ledelse sammen med Mattias Tesfaye (S), er blevet ansat som pressechef i Udlændinge- og Integrationsministeriet, hvor Mattias Tesfaye er minister.
I søndags kunne Berlingske berette, at seks personer med tætte bånd til socialdemokratiske ministre siden valget har fået job som presse- og kommunikationschefer i forskellige ministerier.
Det udløste en kritik fra både eksperter og oppositionspolitikere.
De seks ministerier afviste over for Berlingske, at der skulle være tale om politiske ansættelser - eller at de nye presse- og kommunikationschefers politiske fortid skulle have haft en positiv betydning for deres ansættelse.
Klimaministeriet understreger over for DR Nyheder i dag, at det ikke er Dan Jørgensen, der har ansat Gry Möger Poulsen, men departementet.
Men den forklaring giver Tim Knudsen, professor emeritus ved Statskundskab på Københavns Universitet, ikke meget for.
Jeg synes, det andet er noget fordækt hykleri.
Hvis jeg skal svinge mig helt op, vil jeg sige, at det er usundt og giver mistillid til politikere og dermed til demokratiet.
Tim Knudsen, professor emeritus ved Københavns Universitet- Det er jo rent skuespil, når man siger, at det er departementet.
Det er værd at minde om, at formelt er ministeren øverste personalechef i ministeriet.
- Enhver kan jo sige sig selv, at hvis ikke ministeren personligt har været inde i den her sag, så har de ansættende embedsmænd jo skelet til, hvad ministeren - i dette tilfælde Dan Jørgensen - forventer, siger Tim Knudsen og tilføjer:- Vi skal have rene linjer, og vi skal være klar over, hvad det er for nogle ansættelser.
Jeg synes, det andet er noget fordækt hykleri.
Hvis jeg skal svinge mig helt op, vil jeg sige, at det er usundt og giver mistillid til politikere og dermed til demokratiet.
'En glidebane mod partipolitisering af embedsmandskorpset'Tim Knudsen har ikke noget imod, hvis ministrene ønsker flere partipolitiske rådgivere - men så skal ansættelserne ske "med rent flag", siger han.
Ellers risikerer man i hans optik "en glidebane mod partipolitisering af embedsmandskorpset".
De syv nye presse- og kommunikationschefer er embedsmænd - og det betyder blandt andet, at deres stillinger på papiret er uafhængige af, hvem der sidder på ministerposten.
- Det rejser det problem, at vi ikke ved, hvad der sker, hvis vi får en borgerlig regering.
Så står man jo med medarbejdere, som man kan tænke sig, at en borgerlig regering ikke har tillid til, siger Tim Knudsen og foreslår, at de i stedet ansættes som særlige rådgivere:- Hvis de havde været særlige rådgivere, så vil de simpelthen miste deres stillinger, hvis regeringen gik af.
Det vil give en meget klarere og enklere løsning på det her, siger Tim Knudsen.
Det har hverken været muligt at få en kommentar fra Gry Möger Poulsen eller Dan Jørgensen.
I et skriftligt svar oplyser Klima-, Energi- og Forsyningsministeriet, at Gry Möger Poulsen var den bedst kvalificerede i et stærkt felt af 24 ansøgere til at lede et nyt center for vision og strategi, som skal omforme regeringens visioner på klimaområdet til konkrete strategier.
- Der er søgt efter en ny stærk profil til centeret, som kan stå i spidsen for opgaven med at tænke strategi og kommunikation sammen, og som har drive og gennemslagskraft til at skabe de forandringer, som den grønne omstilling kræver, skriver ministeriet.
FacebookTwitterKopier linkEmner:Dan Jørgensen (politiker)|Socialdemokraterne|Thor Möger Pedersen (politiker)|Europa-Parlamentet|Arbejdsmarked




https://www.dr.dk/nyheder/politik/simon-emil-ammitzboell-bille-har-meldt-sig-ud-af-liberal-alliance

PolitikSimon Emil Ammitzbøll-Bille har meldt sig ud af Liberal AllianceLA-profilen forlader partiet efter interne uenigheder.
'Elastikken holdt ikke længere,' lyder det fra ham selv.
Simon Emil Ammitzbøll-Bille har efter mere end 10 år som en central figur i Liberal Alliance besluttet at melde sig ud i protest mod den nye ledelses retning.
Af Line Jenvall22.
okt.
2019 kl.
17.
33 | opdateret 22.
okt.
2019 kl.
18.
11Læs opFolketingsmedlem, tidligere minister og partiprofil Simon Emil Ammitzbøll-Bille har meldt sig ud af Liberal Alliance.
Det skriver han på Facebook.
- Efter det store valgnederlag i juni har vi naturligt nok forsøgt at genopfinde partiet, men det er blevet tydeligt for mig, at vi ikke har været enige om en ny vej frem.
Elastikken holdt ikke længere så at sige, skriver han.
- Spørgsmålet vil sikkert lyde: Hvorfor bliver du ikke og kæmper?
Men smag lige på begrebet “at kæmpe”.
Det smager af slåskamp eller krig, og fløjkrige er aldrig gode for politiske partier.
Vi har ikke været enige i folketingsgruppen, og det er jo helt fair.
Det er politik.
Og derfor slutter mit medlemsskab af LA efter mere end 10 år her.
Simon Emil Ammitzbøll-BilleI sin opdatering på Facebook lægger Simon Emil Ammitzbøll-Bille ikke skjul på, at han er utilfreds med den nye ledelse i partiet, efter at Alex Vanopslagh har overtaget roret fra Anders Samulesen.
Med Anders Samuelsen som kaptajn, var Simon Emil Ammitzbøll-Bille styrmand i den forgangne årrække, hvor partiet fandt fodfæste på Christiansborg.
Da Samuelsen trak sig afviste Ammitzbøll dog at gå efter formandsposten.
- Vi har ikke været enige i folketingsgruppen, og det er jo helt fair.
Det er politik.
Og derfor slutter mit medlemsskab af LA efter mere end 10 år her, skriver han.
Vanopslagh: Krisen er blevet dybere- Det respekterer jeg, og det tager jeg til efterretning, lyder reaktionen fra Alex Vanopslagh, leder af Liberal Alliance.
De store uenigheder, som Simon Emil Ammitzbøll-Bille begrunder sin exit med, kan han dog ikke genkende.
- Det har jeg personligt lidt svært ved at se.
Selvfølgelig er der nogle uenigheder, men de er ikke voldsommere, end at vi burde kunne få enderne til at mødes, siger han.
Men han erkender, at partiet befinder sig i en krise, og at den er blevet dybere.
- Det ville være fjollet at påstå, at det hele bare kører på skinner og hu-hej, hvor det går.
Men der er næsten fire år til næste valg, og vi har masser af tid til at opbygge en stærk liberal platform.
Han tilføjer, at han ærgrer sig over, at Simon Emil Ammitzbøll-Bille ikke vil være med til at genrejse partiet på det fundament, han selv er ved at støbe.
Uden medlemskab af Liberal Alliance bliver Simon Emil Ammitzbøll-Bille løsgænger i Folketinget.
Den næste i rækkenSimon Emil Ammitzbøll-Billes afsked falder kort tid efter at partiets tidligere politiske ordfører, Christina Egelund, forlod partiet i søndags.
Og hun kvitterer på Twitter for hans beslutning, som hun kalder "stor".
Læs også:Tidligere toppolitiker i Liberal Alliance melder sig ud: Kampen for et liberalt parti er tabtLiberal Alliances folketingsgruppe blev skåret voldsomt ned med et skuffende valgresultat d.
5.
juni.
Kun fire medlemmer blev det til, og mens Simon Emil Ammitsbøll-Bille beholdt sin stol, røg både den tidligere leder, Anders Samulelsen, og profiler som Laura Lindahl og Joachim B.
Olsen ud.
Tilbage sidder i dag den nye leder Alex Vanopslagh, Henrik Dahl og tidligere transportminister Ole Birk Olesen i Folketinget for Liberal Alliance.
Læs også:Vanopslagh om partifælles smækken med døren: 'Jeg er ikke enig i kritikken'DR Nyheder har uden held forsøgt at få et interview med Simon Emil Ammitzbøll-Bille og kommentarer fra LA's resterende folketingsmedlemmer.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Joachim B.
Olsen (politiker)|Liberal Alliance|Folketinget




https://www.dr.dk/nyheder/politik/enhedslisten-det-ser-mistaenkeligt-ud-med-saa-mange-embedsmaend-med-s-baggrund

PolitikEnhedslisten: Det ser mistænkeligt ud med så mange embedsmænd med S-baggrundSyv ud af ni nye højtplacerede embedsmænd har tråde til Socialdemokratiet eller S-ministre.
Enhedslistens Rosa Lund kan "sagtens se, at det kan være problematisk", at syv ud af ni nye presse- og kommunikationschefer i ministerierne har en særlig tilknytning til de socialdemokratiske ministre.
Af Rikke Gjøl Mansø, Rasmus Lindegård Hansen og Andreas Nygaard Just22.
okt.
2019 kl.
17.
20 | opdateret 22.
okt.
2019 kl.
20.
46Læs opFordækt hykleri, demokratisk usundt og meget problematisk.
Sådan har kritikken fra eksperter og oppositionspolitikere lydt, efter at syv ud af ni nye presse- eller kommunikationschefer i ministerierne har en politisk tilknytning til de socialdemokratiske ministre.
Gry Möger Poulsen har tidligere været rådgiver for Dan Jørgensen (S) i Europa-Parlamentet.
Fra 1.
november skal hun være chef for strategi og kommunikation i hans ministerium, Klima-, Energi- og Forsyningsministeriet.
Senest har Klima-, Energi- og Forsyningsministeriet i dag bekræftet over for DR Nyheder, at Gry Möger Poulsen den 1.
november starter i en stilling som kommunikationschef for klimaminister Dan Jørgensen (S) - som hun tidligere har været politisk rådgiver for.
Ministerierne har alle afvist, at der skulle være tale om politiske ansættelser, men det har hverken forstummet kritikken fra eksperter eller oppositionspolitikere.
Også hos regeringens støtteparti Enhedslisten kan demokratiordfører Rosa Lund "sagtens se, at det her kan være problematisk":- Jeg kan sagtens forstå, at det ser mistænkeligt ud, når der bliver ansat så mange med socialdemokratisk baggrund, siger Rosa Lund.
Hvorfor er det problematisk?
- For mig er det vigtigt, at vi har et fuldstændig neutralt embedsværk i Danmark.
Det skal vi kunne stole på som folketingsmedlemmer.
Det er hele grundstenen i vores demokrati.
Derfor er det problematisk, hvis der kan sættes spørgsmålstegn ved det.
- På den anden side synes jeg ikke, at Folketinget skal blande sig i, hvem der bliver ansat i ministerierne.
I udgangspunktet må vi gå ud fra, at de, der har fået jobbet, har været de bedste, siger hun.
Læs også:Endnu en minister henter embedsmand med fortid i SocialdemokratietDe syv presse- og kommunikationscheferGry Möger Poulsen har været klimaminister Dan Jørgensens politiske rådgiver, da han var medlem af Europaparlamentet i 2013.
Hun bliver kommunikationschef i Klima-, Energi- og Forsyningsministeriet.
Sten Kristensen er ansat som pressechef i Skatteministeriet.
Han var særlig rådgiver for forhenværende finansminister Bjarne Corydon (S) og tidligere pressechef i Socialdemokratiet.
Mads Kolby er pressechef i Erhvervsministeriet.
Han er tidligere presserådgiver i Socialdemokratiet og var statsminister Mette Frederiksens (S) pressekoordinator under valgkampen.
Thomas Bro Sæhl er ny presse- og kommunikatioschef i Børne- og Undervisningsministeriet.
Han er tidligere særlig rådgiver for den nuværende social- og indenrigsminister Astrid Krag (S) og tidligere udenrigsminister Villy Søvndahl (SF).
Jens Anton Tingstrøm Klinken er blevet ansat som kommunikationschef i Social- og Indenrigsministeriet.
Han støttede netop social- og indenrigsminister Astrid Krag under krisen i SF i 2012.
Michael Dahl Nielsen er blevet ansat som kommunikations- og pressechef i Kultur- og Kirkeministeriet.
Han er forhenværende pressechef i Roskilde Kommune, hvor Joy Mogensen var socialdemokratisk borgmester.
Pelle Dam, der har været formand for SF Ungdom og medlem af SF's ledelse sammen med Mattias Tesfaye (S), er blevet ansat som pressechef i Udlændinge- og Integrationsministeriet, hvor Mattias Tesfaye er minister.
Tidligere minister: 'Jeg ville blive nødt til at afskedige hende'Liberal Alliances gruppeformand, Ole Birk Olesen, går videre i sin kritik:- Embedsmænd skal ikke ansættes, fordi de har partibogen i orden, siger Ole Birk Olesen (LA).
- Hvis jeg blev klimaminister, og Gry Möger var kommunikationschef, så ville det være nødvendigt for mig at afskedige hende.
For hun ville ikke være ansat som almindelig embedsmand på grund af sine kvalifikationer – hun ville være ansat, fordi hun er socialdemokrat.
Og jeg er ikke socialdemokrat, siger den tidligere transportminister og tilføjer:- Jeg ville selvfølgelig se sådan en person som en, der havde et meget stærkt tilknytningsforhold til forgængeren – og som formentlig ville afrapportere til forgængeren, hvad der foregik i ministeriet under mig som minister.
Kan man ikke betjene en minister neutralt og sagligt, selvom man engang har haft et job som politisk rådgiver?
- Det kan sagtens være, at man er den dygtigste til jobbet, selvom man har arbejdet for et parti og også er medlem af et parti.
Så skal man selvfølgelig ansættes, for det skal ikke komme en til skade, at man har arbejdet for et parti, siger Ole Birk Olesen.
- Problemet her er, at det ikke er et enkeltstående tilfælde – det er et mønster.
Der er blevet ansat ni nye presse- og kommunikationschefer, og heraf har syv tilknytning til Socialdemokratiet eller de ministre, de nu skal arbejde for.
Og det er ikke meningen med embedsmænd.
De skal ikke ansættes, fordi de har partibogen i orden.
'Ansat forde de er dygtige'Socialdemokraternes politiske ordfører Jesper Petersen afviser blankt, at der skulle være tale om politiske ansættelser.
- Det er de enkelte ministerier, som står for at besætte de her stillinger.
Og de kan alle hver for sig redegøre for, hvordan ansættelserne er sket helt efter bogen og efter de procedurer, man skal følge.
Det er folk, der er ansat, fordi de er dygtige.
Jeg synes ikke, det ville være godt, hvis vi indfører et berufsverbot mod at få ansættelse, fordi man på et tidspunkt har været politisk aktiv.
Men kan du forstå mistanken om det, når der bliver ansat så mange med en politisk fortid hos S og SF?
- Nej, og jeg synes faktisk, det er groft og urimeligt, når Ole Birk Olesen siger, at det er folk, der er blevet ansat, fordi de har en bestemt partibog.
At han vil anklage syv departementschefer for at lave politiske ansættelser og ikke tale sandt, når de siger, at det er gået et bogen, er et angreb, uden der er hold i det, siger Jesper Petersen.
Han pointerer, at Statsministeriet lige har ansat en pressemedarbejder, der har en fortid i Venstre.
Det viser ifølge Jesper Petersen, at det er kvalifikationerne, der er afgørende.
'Det ligner, at de systematisk placerer deres egne nære'Mette Abildgaard (K) mener, at det ligner, at en række socialdemokratiske ministre helt systematisk skaffer sig af med embedsfolk for at sætte deres egne folk ind på posterne.
Ansættelsen af de syv presse- og kommunikationschefer er meget bekymrende og kritisabelt, mener De Konservatives gruppeformand, Mette Abildgaard.
- Det ligner, at de systematisk skifter højtstående embedsmænd ud og placerer deres egne nære i de stillinger, og det synes jeg er meget kritisabelt.
Det tilsidesætter hele det system, vi har i Danmark, med uafghængige embedsmænd, siger hun.
- Jeg kan godt forstå, at man kan føle sig fristet til at få en tidligere ansat - en god kammerat - ansat på en vigtig post i sit ministerium, men det er altså det, man har en særlig rådgiver til.
Det er ikke det, man skal bruge ministeriets embedsmænd til.
Ville du kunne stole på en pressechef eller kommunikationschef, som du vidste havde tilknytning til et andet parti, end det du tilhører?
- Det er klart, at hvis det var en embedsmand, som jeg vidste var blevet ansat, fordi vedkommende havde været højre hånd til en tidligere socialdemokratisk minister, så har jeg svært ved at se, hvordan vedkommende skulle kunne være loyal over for mig eller en anden, som blev minister, siger Mette Abildgaard.
Det har hverken været muligt at få en kommentar fra Gry Möger Poulsen eller Dan Jørgensen.
I et skriftligt svar oplyser Klima-, Energi- og Forsyningsministeriet, at Gry Möger Poulsen var den bedst kvalificerede i et stærkt felt af 24 ansøgere til at lede et nyt center for vision og strategi, som skal omforme regeringens visioner på klimaområdet til konkrete strategier.
- Der er søgt efter en ny stærk profil til centeret, som kan stå i spidsen for opgaven med at tænke strategi og kommunikation sammen, og som har drive og gennemslagskraft til at skabe de forandringer, som den grønne omstilling kræver, skriver ministeriet.
Opdateret med reaktion fra Jesper Petersen.
FacebookTwitterKopier linkEmner:Dan Jørgensen (politiker)|Mette Abildgaard (politiker)|Socialdemokraterne|Det Konservative Folkeparti|Offentlig forvaltning




https://www.dr.dk/nyheder/regionale/hovedstadsomraadet/ulrik-og-jens-har-sovet-paa-gaden-om-vinteren-det-var-utrygt-og

KøbenhavnUlrik og Jens har sovet på gaden om vinteren: ’Det var utrygt, og jeg sov dårligt nok’ Københavns Kommune har sikret penge til flere nødovernatningspladser til hjemløse.
Men det løser ikke problemet, lyder kritikken fra Kirkens Korshær.
Ulrik Allan Simoni (tv.
) og Jens Ulrik Jarslet (th.
) har begge oplevet at sove på gaden igennem de kolde vintermåneder.
Kirkens Korshær er glade for puljen til nødovernatningspladser, men så hellere, at der blev oprettet permanente pladser til hjemløse.
Af Nikolai Rosler og Peter Bye Andersen22.
okt.
2019 kl.
14.
48Læs opNår de kolde vintermåneder nærmer sig, betyder det for mange en tur hen til radiatoren for at skrue op.
Men den luksus har alle ikke.
Alene i København er der 1.
442 hjemløse, viser tal fra Det Nationale Forsknings- og Analysecenter for Velfærd (VIVE).
Derfor vil Københavns Kommune nu afsætte 700.
000 kroner om året fra 2020 til 2023 i en pulje, som organisationer kan søge til hjemløseindsatser i vinterhalvåret.
Hvad er nødovernatningspladser?
Nødovernatningspladser er et akut overnatningstilbud i vintermånederne til gadesovende hjemløse med lovligt ophold i Danmark.
Pladserne skal blandt andet modvirke de helbredsmæssige problemer, som hjemløse ellers kan opleve.
Kilde: Københavns KommuneUdover nødovernatningspladser kan pengene eksempelvis også søges til indsatser, der indsamler og spreder information om, hvor i byen, der er ledige overnatningspladser, ligesom de også kan gå til indsatser, der transporterer hjemløse rundt i byen til ledige overnatningspladser.
Men det løser ikke hjemløseproblemet, siger Winnie Berndtson, der er leder af Kirkens Korshærs sociale arbejde i København.
- Det ville være meget bedre, hvis vi kunne have permanente pladser til hjemløse.
Hvis vi kunne arbejde mere kontinuerligt med mennesker på gaden, så kunne vi løse hjemløseproblemet, siger hun.
Det er en god start, men medmindre man begynder at kigge på længerevarende løsninger, så kommer vi nok til at stå i den samme situation igen næste år.
Ulrik Simoni, hjemløsSocialborgmester Mia Nyegaard (R) erkender, at pengene ikke løser problemet, men hun mener, at de er godt givet ud alligevel.
- Det er nok til at løse dét, at folk kan være indenfor, når det er koldest, men jeg så helst, at der blev bygget flere billige boliger, siger hun.
Og det er selvfølgelig godt, at der kommer penge, selvom det ikke rækker, siger Winnie Berndtson.
- Det er fint, fordi vi får nogle folk væk fra gaden, når det er farligst.
Men at bo en enkelt nat på en madras, uden at vide hvor man skal være den næste nat, løser ikke problemet, siger hun.
Hjemløs: 'En god start, men.
.
.
'Én af dem, der kender til at sove på gaden i de kolde vintermåneder, er Ulrik Simoni, som i perioder over de sidste to år har været hjemløs.
- Det var utrygt, og jeg sov dårligt nok.
Man bruger også en masse ressourcer på at vende og dreje sig for at holde varmen, siger han.
Ulrik Simoni mener, at det er et skridt i den rigtige retning, at Københavns Kommune nu har afsat flere midler til flere overnatningsmuligheder.
- Men medmindre man begynder at kigge på længerevarende løsninger, så kommer vi nok til at stå i den samme situation igen næste år, siger han.
De penge vil ikke give ret mange ekstra pladser.
Kim Allan Jensen, formand, SAND HovedstadenHan får opbakning fra de hjemløses landsforening SAND, der dog er bekymret for, om pengene vil blive brugt rigtigt.
- Jeg tænker, det er fint, at der kommer flere pladser, men jeg bliver også en smule bekymret.
De penge vil ikke give ret mange ekstra pladser, siger Kim Allan Jensen, som er formand for SAND Hovedstaden.
Han håber i stedet, at pengene vil blive brugt på transport eller information.
- Man kunne køre rundt og samle folk op eller lave et netværk, der kan informere om, hvor der er ledige pladser - hvis folk ikke ved, hvor der er pladser, så sover de på gaden, siger han.
Selvom nødovernatningspladserne ikke kommer til at løse hjemløseproblemet, så ligger Ulrik Simoni ikke skjul på, at den nye aftale kan gøre en forskel for ham.
- Det vil betyde, at mit helbred holder sig, og at jeg ikke fryser til døde, siger han.
FacebookTwitterKopier linkEmner:Mia Nyegaard (politiker)|Radikale Venstre|Københavns Kommune|Socialforhold|København




https://www.dr.dk/nyheder/indland/vi-har-maerket-vreden-og-oensket-om-kanalen-skulle-lukke

MedieforhandlingerSe temaIndland'Vi har mærket vreden og ønsket om, at kanalen skulle lukke'Radio24syv må lukke.
DAB-kanal gik til konkurrent.
Direktør Jakob Kvist og Radio24syvs chefredaktør, Jørgen Ramskov, giver medarbejderne på radioen besked om, at radiokanalen ikke kan fortsætte som DAB-kanal.
Af Kasper Duncan Gram22.
okt.
2019 kl.
18.
38 | opdateret 22.
okt.
2019 kl.
21.
04Læs opVrede, overraskelse og skuffelse.
Der var en sitrende stemning i redaktionslokalet hos Radio 24syv, da Jakob Kvist tidligere i dag trådte frem foran radiones medarbejdere.
Som kommerciel direktør havde han netop fået oplyst, hvem der havde vundet sendetilladelsen til den nye DAB-kanal fra næste år.
Og Jakob Kvist vendte tommelfingeren nedad for den radiostation, han selv kalder en entydig succes.
- Det er helt vanvittigt at skulle lukke en så velfungerende radio ned, som danskerne har været så glade for, og som har været så billig i drift i forhold til alt mulig andet, forklarede han efterfølgende til DR Nyheder.
Læs også:24Syv lukker: Den nye kanal Loud vinder plads på DAB-kanalVinderen blev i stedet kanal Loud, som er en sammenslutning af en række mindre radiostationer og kulturelle institutioner som Roskilde Festival.
Medarbejderne på radioen får besked om at Radio24syv ikke kan fortsætte som DAB-kanal.
Har ikke haft politikernes gunstDAB-kanalen kunne have været en redningsplanke for taleradioen 24syv, der allerede havde tabt sin FM-status til den nye Radio4.
Men sådan blev det ikke.
- Folk troede, at den lå til os, men det var vi ikke spor overbevist om, at den gjorde, forklarede Jakob Kvist.
- Det er svært at drive frie medier under politikernes kontrol.
Modstanden i det politiske lag og blandt spindoktorer har været meget kraftig imod os.
Vi har mærket vreden og ønsket om, at kanalen skulle lukke, sagde han.
Det synspunkt bakkede en af radiokanalens profiler op om:- Det her er ikke konkurrence.
Det her er DDR, og Dansk Folkeparti og Socialdemokratiet har nedlagt os, mente forfatter og radiovært Knud Romer.
- Kulturminister Joy Mogensen - hvilke forbindelser har hun med Roskilde Festival?
Hvilken forbindelse har bestyrelsesformanden for Loud med den digitale distributør for signalet?
Det kunne jeg godt tænke mig at vide, fortsatte han.
Der er lagt blomster og lys foran Radio 24syvs indgang.
På et af kortene står der TAK FOR ALT!
Radio 24/7 er død.
Længe leve Radio 24/7 #kulturmord.
Går ud med et bragJørgen Ramskov, Radio24syvs administrerende direktør, opfordrede sine medarbejdere til knokle frem til sidste sendedag.
- Indtil 31.
oktober klokken 23.
59.
59.
Det er det eneste svar, der er på det her idioti.
Det må I love mig.
- Jeg er groggy nu, men vi går ud med et brag.
Drik jer i hegnet i aften, så kommer vi igen i morgen tidlig, lød hans opsang.
Opdateret med billeder.
FacebookTwitterKopier linkEmner:Jørgen Ramskov (journalist)|Knud Romer (forfatter)|Radio24syv|Roskilde|Litteratur




https://www.dr.dk/nyheder/indland/24syv-lukker-den-nye-kanal-loud-vinder-plads-paa-dab-kanal

MedieforhandlingerSe temaIndland24Syv lukker: Den nye kanal Loud vinder plads på DAB-kanalRadio- og tv-nævnet har afgjort, hvem af de tre bejlere til DAB-kanal, der skal sende på den nye radiokanal.
Radio24syv, der har sendt de sidste otte år, lukker efter Radio- og tv-nævnets afgørelse.
Af Anna Sol Jørgensen22.
okt.
2019 kl.
16.
34 | opdateret 22.
okt.
2019 kl.
17.
27Læs opUngdomskanalen Loud får tilladelse til at sende på den nye DAB-kanal.
Det oplyser Ann Lykke Davidsen, der er kanaldirektør for Loud, til DR Nyheder.
- Jeg ved ikke, hvad jeg skal sige lige nu.
Det ser ud til, at vi har fået en radiokanal.
Det er fedt.
Det er vildt fedt, siger hun.
- Jeg har fået en mail fra vores ejer om, at det er en realitet.
Der står bare med store versaler, at 'Loud er en realitet'.
Loud kommer til at sende på kanalen første gang den 1.
april 2020.
Radio Loud konkurrerede med både DK4 Radio og eksisterende Radio24syv om at vinde sendetilladelsen på DAB-kanal.
- Jeg havde håbet på, at det her ville ske.
Jeg vidste og så godt, at vi stod rigtig stærkt.
Vi har lavet et rigtig godt bud, og timingen er bare helt rigtig.
Så for de unge havde jeg regnet med det, siger hun.
Her fortæller Ann Lykke Davidsen om at have vundet udbuddet.
Ifølge Radio- og tv-nævnet vandt radiokanalen Loud med en samlet vurdering på 6,65.
Det er ifølge nævnet 1,55 bedre end den næstbedste.
- Jeg vil gerne understrege, at der ligger et grundigt arbejde bag evalueringerne af de tre ansøgninger, hvor vi har konkluderet, at Kulturradio Danmark A/S (der ejer Loud, red.
) har præsenteret Radio- og tv-nævnet for den bedste løsning i forhold til at drive den nye DAB-radiokanal, siger Caroline Heide-Jørgensen, formand for Radio- og tv-nævnet i en pressemeddelelse.
Det er en meget, meget tom og ærgerlig følelse.
Det er helt vanvittigt at skulle lukke en så velfungerende radio, som danskerne har været så glade for.
Jakob Kvist, bestyrelsesmedlem i Radio24syv24syv lukker efter otte årAfgørelsen betyder, at den eksisterende radiokanal Radio24syv lukker og slukker den 31.
oktober - altså om godt en uge.
- Det er en meget, meget tom og ærgerlig følelse.
Det er helt vanvittigt at skulle lukke en så velfungerende radio, som danskerne har været så glade for, og som har været så billig i drift, ned på det her grundlag, siger Jakob Kvist, der er bestyrelsesmedlem for Radio24syv.
Radio24syv har de sidste otte år sendt på FM4-båndet, men den sendetilladelse udløber den 31.
oktober, hvorefter aarhusianske R4dio overtager frekvensen.
Allerede i marts så det ud til, at Radio24syv måtte lukke og slukke, da kanalens ejere ikke ville søge om at få sendetilladelsen på FM4-båndet fornyet.
Det var nemlig et krav, at 70 procent af redaktionen, der i dag holder til på Vester Farimagsgade i København, skulle flytte 110 kilometer væk fra København.
Og det krav ville Radio24syvs ledelse ikke gå med til.
Det er en opgave, som er sindssygt svær at løfte.
Det bliver den også for os, men nu skal vi prøve.
Ann Lykke Davidsen, direktør for LoudVLAK-regering og Dansk Folkeparti blev i maj enige om at etablere en radiokanal, der skal ligge på DAB-båndet, og den tilladelse havde Radio24syv lagt billet ind på sammen med DK4 Radio og Loud, der altså har vundet udbuddet.
Vil satse på de ungeAnn Lykke Davidsen mener, at det er Louds fokus på særligt unge, der har sikret dem sendetilladelsen.
- Jeg tror, at timingen i at sige, at vi kommer med noget, de andre ikke har lige nu i form af den konstruktive journalistik, at ville de unge med kultur- og taleradio.
.
.
Jeg tror, at vi kommer med et frisk pust, siger Ann Lykke Davidsen.
- Det er en opgave, som er sindssygt svær at løfte.
Det bliver den også for os, men nu skal vi prøve, fortsætter hun.
Det er selskabet Kulturradio Danmark, der har budt ind med radiokanalen Loud.
Foruden en ejerkreds af lokalradiostationer står der også partnerskaber med flere kulturinstitutioner bag kanalen.
Både Roskilde Festival, Nationalmuseet, Enigma, teatrer Mungo Park og spillestedet Vega er blandt partnerskabskredsen.
Der står blandt andet i Louds ansøgning, at Vega forpligter sig til at udvikle og skabe fire timers ugentlig radio, der har fokus på blandt andet nye danske talenter.
Derudover skal der være et ugentligt program, hvor man hører den musik, som musikchefen og bookerne lytter til og følger, hvordan koncertplanen bliver til.
Ann Lykke Davidsen har tidligere afvist, at Loud vil blive en reklamesøjle for samarbejdspartnerne.
FacebookTwitterKopier linkEmner:Radio- og tv-nævnet|Radio24syv|København|DK4|Roskilde




https://www.dr.dk/sporten/fodbold/championsleague/historisk-real-madrid-fiasko-lurer-i-tyrkisk-heksekedel

Champions LeagueHistorisk Real Madrid-fiasko lurer i tyrkisk heksekedelHvis Real Madrid ikke vinder ude mod Galatasaray, rykker fiaskoen tæt på.
Luka Modric og resten af Real Madrid-mandskabet er pressede i Champions League.
22.
okt.
2019 kl.
15.
29Læs opReal Madrid har været en del af Champions League-gruppespillet siden sæsonen 1997/1998, og hvert eneste år er holdet gået videre fra gruppespillet.
Men tirsdag er den spanske gigant under stort pres, når holdet gæster Galatasarays heksekedel i Istanbul.
Uafgjort vil fastholde Real Madrid i bunden af gruppen med to point efter tre kampe.
Og ender det i nederlag, placerer holdet sig på kanten af CL-afgrunden.
Paris Saint-Germain topper gruppen med seks point, mens Club Brugge har to point på andenpladsen.
Skadesramt spansk mandskabDet er et presset mandskab, Zinedine Zidane bringer til Tyrkiet.
Læg dertil, at holdet døjer med mange skader og slet ikke kan finde et konstant niveau.
Galatasaray-spillerne er i hvert fald ikke blevet skræmt af Real Madrids indsats i lørdagens 0-1-nederlag til Mallorca, og Zidane erkender da også, at holdet er udfordret.
Det kører ikke for Karim Benzema og Real Madrid.
- Problemet er, at vi hver tredje dag skal vise, at vi er gode.
Det er vores udfordring, og det er den, vi ikke kan løse for tiden.
- Vi er nødt til at finde kontinuitet.
Vi skal have mere liv i vores spil, hvis vi vil opnå vigtige ting i år, siger Zidane ifølge AFP.
På trods af skader til stjerner som Gareth Bale, Luka Modric og Toni Kroos samt en fraværende Eden Hazard grundet familieforøgelse valgte Zidane at spare spillere i lørdagens ligakamp på Mallorca.
Raphaël Varane og Dani Carvajal fik et hvil frem mod kampen i Istanbul, men resultatet var et nederlag og en tabt førsteplads i ligaen.
Modric, Bale og Lucas Vázquez er også ude af truppen tirsdag.
I weekenden måtte Real Madrid rejse fra Mallorca med et nederlag på 0-1.
Zidane vil dog ikke undskylde sig med, at Real Madrid har været og er hårdt plaget af skader, og han ved, at der er pres på i tirsdagens kamp.
- Vi ved, hvad vi spiller for.
Vi er nødt til at gå efter sejren, for vi kan ikke bruge andet, siger han.
Spanierne vandt det seneste møde i Istanbul med 6-1 i 2013, men før det var det blevet til to nederlag på stribe ude mod Galatasaray for Real Madrid.
/ritzau/FacebookTwitterKopier linkEmner:Eden Hazard (fodboldspiller)|Gareth Bale (fodboldspiller)|Real Madrid|Tyrkiet|Fodbold




https://www.dr.dk/nyheder/penge/langtrukken-strid-med-spoegelse-fra-finanskrisen-faar-statens-skraldespand-til-aede

PengeLangtrukken strid med spøgelse fra finanskrisen får statens skraldespand til at æde milliontabDen tidligere ledelse i den krakkede Amagerbanken slipper for at betale 100 millioner kroner.
Retssag mod Amagerbanken startede den 5.
april 2016 i Retten i Lyngby.
Her er det tidligere direktør i Amagerbanken Jørgen Brændstrup, der ankommer.
Af Alexander Hecklen og Jakob Ussing22.
okt.
2019 kl.
14.
16Læs opI alt lød det oprindelige krav i sagen om Amagerbanken på 900 millioner kroner.
Men staten tabte sagen i byretten, skar sagen til og krævede så 375 millioner kroner i landsretten, hvor den tidligere ledelse i Amagerbanken blev dømt til betale en erstatning på 225 millioner kroner plus renter.
I alt knap 350 millioner kroner.
Finansiel StabilitetFinansiel Stabilitet er et statsligt oprydningsselskab og fungerer som en selvstændig offentlig virksomhed.
Selskabet blev stiftet i 2008 som led i en aftale mellem den danske stat og pengeinstitutterne i Danmark.
Finansiel Stabilitet skal medvirke til at sikre finansiel stabilitet i Danmark ved blandt andet at hjælpe og afvikle nødlidende banker.
Kilde: Finansiel StabilitetEn aftale om at afslutte sagen mod den tidligere top i den krakkede bank giver nu statens skraldespandsselskab, Finansiel Stabilitet, i alt 255,5 millioner kroner på kontoen.
Det var blandt andet risikoen for, at den i forvejen langtrukne sag skulle ende i Højesteret, der i sidste ende fik det statslige oprydningsselskab til at slå en handel af og æde den lavere erstatning.
Det fortæller Henrik Bjerre-Nielsen, der er direktør i Finansiel Stabilitet.
- De sagsøgte ønskede at få en afslutning på sagen.
Det har vi accepteret, fordi vi får en endelig dom, og fordi det økonomiske grundlag, som sagen er sluttet på, er forsvarligt, siger han.
'Ikke en rabat'Landets dengang 11.
største bank, Amagerbanken, gik konkurs i februar 2011.
I 2017 blev den tidligere ledelse i Amagerbanken frifundet i sagen ved Retten i Lyngby.
Finansiel Stabilitet krævede dengang i alt 900 millioner kroner i erstatning.
I juni i år omgjorde en dom fra Østre Landsret byrettens beslutning.
Den tidligere topchef og syv bestyrelsesmedlemmer fra Amagerbanken blev ved landsretten dømt til at betale 225 millioner kroner i erstatning til staten - plus renter.
Sagen kort:•Sagen har handlet om ledelsens ansvar for et enkelt stort udlån til tre erhvervsmænd til et boligprojekt i København - herunder en kredit til valutaspekulation.
•En af idémændene bag projektet var eksbokseren Hans Henrik Palm.
Det gik under navnet "Østerfælled-ejendommen" og blev anlagt på Østerbro i København.
•Værdien blev nedskrevet voldsomt efter finanskrisen.
I stedet for at trække i bremsen fik kunderne mulighed for at dække tabet gennem valutaspekulation for lånte penge.
•Kilde: RitzauMen direktøren for Finansiel Stabilitet mener ikke, at der er tale om en rabat på det oprindelige krav.
Hvis sagen var fortsat til Højesteret, risikerede det statslige oprydningsselskab et andet udfald i sagen, siger Henrik Bjerre-Nielsen.
- Vi mener ikke, at det er en rabat, fordi der er usikkerhed om det endelige udfald, hvis sagen var kørt videre i Højesteret, siger han.
Har allerede betalt pengeneHvordan ender I på de 255,5 millioner kroner?
- I runde tal skyldte de dømte os 350 millioner kroner, og det ender med, at vi får et beløb på 250 millioner kroner kontant, plus at vi slipper for at betale en af de dømtes sagsomkostninger på fem millioner kroner, siger Henrik Bjerre-Nielsen.
Den tidligere europamester i vægtklassen weltervægt Hans Henrik Palm var en af de erhvervsmænd, der efter rettens mening fik lov til at tage for stort og risikabelt et lån i Amagerbanken.
Handler det om, at den tidligere ledelse ikke har flere penge?
- For os har det ikke været et spørgsmål om, hvor meget de kunne betale.
Det har handlet om at finde et forsvarligt grundlag, siger Henrik Bjerre-NielsenHar de betalt pengene?
- Ja, det har de faktisk.
De står på vores klientkonto og er på vej til at blive overført til os, siger han.
FacebookTwitterKopier linkEmner:Amagerbanken|Økonomi|Finansiel Stabilitet|København|Ledelse




https://www.dr.dk/nyheder/udland/live-fem-personer-paakoert-af-stjaalet-ambulance-politiet-har-anholdt-endnu-en

UdlandLIVE: Fem personer påkørt af stjålet ambulance: Politiet har anholdt endnu en mistænktEn bevæbnet mand er pågrebet, efter en ambulance påkørte flere personer i Oslo.
Af Nikoline Vestergaard og Kasper Duncan Gram (video)22.
okt.
2019 kl.
14.
03 | opdateret 22.
okt.
2019 kl.
18.
20Læs op16:32 Gerningsmand havde uzi-maskinpistolPå pressemødet oplyste politiet også, at der er blevet beslaglagt et haglgevær og en uzi-maskinpistol i forbindelse med anholdelsen.
- Begge mistænkte er pågrebet, og efterforskningen fortsætter, understreger norsk politi.
Begge de anholdte er kendt af politiet, som er bekendt med, at de tilhører et højreorienteret miljø.
16:21 Politi: Gerningsmand forsøgte at påkøre tilfældigeDen 32-årige mand er sigtet for mordforsøg, da han ifølge flere vidner forsøgte at ramme tilfældige personer på fortovet med den kaprede ambulance.
Den 25-årige kvinde er foreløbigt sigtet for ulovlig våbenbesiddelse.
Hun blev arresteret inde i en butik i Sandaker Center.
Begge er norske statsborgere.
Deres motiv er foreløbigt ukendt, men vil forhåbentlig fremgå af afhøringerne, oplyser politiet.
Der er fundet noget, der formentlig er narkotika i forbindelse med efterforskningen.
16:13 Eftersøgt kvinde er pågrebetPå pressemødet oplyser politiet, at man har anholdt den kvinde, som var eftersøgt i forbindelse med ambulancekapringen.
16:03 Pressemødet udsatPolitiet har ifølge Dagbladet udsat pressemødet kl.
16 'på grund af ny udvikling i sagen'.
Det ventes at blive afholdt kl.
16.
10.
FØLG MED I POLITIETS PRESSEMØDE HER.
15:50 Ambulancefolk er uskadteIngen ambulancefolk kom noget til i forbindelse med kapringen, men de er i sagens natur stærkt berørt af situationen, fortæller det lokale hospital, ifølge det norske medie VG.
Flere politibiler påkørte den kaprede ambulance for at standse den.
Til sidst blev den tvunget ind i en bygning, hvorefter føreren blev pågrebet.
15:45 Politiet holder pressemøde om ambulancekapringenOm cirka et kvarter stiller politiet op til yderligere spørgsmål om hændelsen.
15:23: Gerningsmand blev ikke ramt af skudPolitiet skød mod ambulancens dæk for at standse gerningsmanden, men han er ikke blevet ramt af skud, fortæller politiets indsatsleder på et pressemøde.
Der er fundet to våben, der tilhører gerningsmanden.
Politiet arresterer gerningsmanden, som havde kapret en ambulance.
Cathrine Hellesoy/Aftenposten/NTB Scanpix via REUTERS 15:20: Politiet: Civile kun kommet lettere til skadePå et pressemøde oplyser norsk politi, at et ældre ægtepar er kørt til lægevagt med lettere skader efter at være blevet påkørt at ambulancen.
En kvinde og hendes to børn i en barnevogn blev også ramt af ambulancen.
De er kørt på hospitalet, men har ikke fået alvorlige skader.
15:03: Politiet: Umiddelbart er der ikke tale om terror- Vi har foreløbigt ingen oplysninger om, at hændelsen er terrorrelateret, men vi efterforsker bredt og med stor grundighed, skriver norsk politi på deres Twitter-konto.
14:55: Medier: Eftersøgt kvinde vurderes ikke til at være farligIfølge flere norske medier er kvinden, som man efterlyser, ikke farlig for andre mennesker.
Kun hvis hun bliver presset, lyder det ifølge norsk TV2.
14:51: Ambulancereddere stoppede kapret ambulanceDet var to mandlige ambulancereddere, der fik stoppet den kaprede ambulance, siger en pressemedarbejder ved Oslo Universitetssykehus (OUS) Dagbladet.
no.
To ansatte fandt den kaprede ambulance ved hjælp af bilens gps.
- Det lykkedes dem at stoppe ambulancen, siger pressetalsmand Anders Bayer til Dagbladet.
14:45 Justitsministerium: Følger situationen tætDet norske justitsministerium oplyser på Twitter, at man følger situationen i Oslo tæt, og at politiet har de ressourcer, de har brug for.
14:40: VG: Ambulance kapret efter iscenesat ulykkeIfølge det norske medie VG arbejder politiet ud fra den teori, at bilulykken var iscenesat med det forål at kapre den ambulance, der ville komme til stedet.
Ingen af de to personer, der var involveret i bilulykken, kom noget noget til og ønskede ikke hjælp.
Det er de to personer, man mener, er involveret i kapringen.
De skulle ifølge VG begge være kendt af politiet.
14:37: Aktion i gang i OsloDer er lige nu en aktion i gang på en adresse i Oslo i jagten på kvinden, som man efterlyser14:33 Vidne: En bil kørte galt, og en mand steg ud og tog skudsikker vest påEt vidne fortæller til norsk TV2, at der skete en trafikulykke inden hændelsen med ambulancen.
Her kørte en mørk bil kørt galt - og man kan dog også se billeder af en bil, der ligger på taget.
Et vidne siger til tv-stationen, at bilen kom med høj fart, fløj hen over et autoværn eller lignende og landede.
- Manden gik ud af bilen og tog en skudsikker vest på, siger vidnet til norsk politi.
Om denne mand har noget med ambulancekapringen at gøre, vides ikke.
Politiet er dog talstærkt til stede ved stedet ved den forulykkede bil.
Oslo 20191022.
Oslo 20191022.
En person har kapret en ambulanse på Torshov.
Personen skal ha kjørt på personer og kollidert med flere kjøretøy Foto: Håkon Mosvold Larsen / NTB scanpix Foto: Håkon Mosvold Larsen / NTB scanpix 14:28 Politiet søger kvinde med dette signalementOslo Politi skriver på Twitter, at man søger en kvinde med følgende signalement:"165 cm høj, lys i huden, let krøllet brunt hår, sort jakke, ser beruset ud.
"Kvinden er sidst set ved Rosenhoff, og folk skal kontakte politiet, hvis de ser hende.
14:23 Billeder viser ambulance A damaged ambulance stands next to a building after an armed man who stole the vehicle was apprehended by police in Oslo, Norway, October 22, 2019.
NTB Scanpix/Stian Lysberg Solum via REUTERS ATTENTION EDITORS - THIS IMAGE WAS PROVIDED BY A THIRD PARTY.
NORWAY OUT.
NO COMMERCIAL OR EDITORIAL SALES IN NORWAY.
 A damaged ambulance stands next to a building after an armed man who stole the vehicle was apprehended by police in Oslo, Norway, October 22, 2019.
NTB Scanpix/Stian Lysberg Solum via REUTERS ATTENTION EDITORS - THIS IMAGE WAS PROVIDED BY A THIRD PARTY.
NORWAY OUT.
NO COMMERCIAL OR EDITORIAL SALES IN NORWAY.
 Oslo 20191022.
En person har stjålet en ambulanse på Torshov.
Foto: Terje Pedersen / NTB scanpix  Oslo 20191022.
Oslo 20191022.
En person har kapret en ambulanse på Torshov.
Personen skal ha kjørt på personer og kollidert med flere kjøretøy.
Foto: Håkon Mosvold Larsen / NTB scanpix Foto: Håkon Mosvold Larsen / NTB scanpix 1 / 4A damaged ambulance stands next to a building after an armed man who stole the vehicle was apprehended by police in Oslo, Norway, October 22, 2019.
NTB Scanpix/Stian Lysberg Solum via REUTERS ATTENTION EDITORS - THIS IMAGE WAS PROVIDED BY A THIRD PARTY.
NORWAY OUT.
NO COMMERCIAL OR EDITORIAL SALES IN NORWAY.
1 / 4A damaged ambulance stands next to a building after an armed man who stole the vehicle was apprehended by police in Oslo, Norway, October 22, 2019.
NTB Scanpix/Stian Lysberg Solum via REUTERS ATTENTION EDITORS - THIS IMAGE WAS PROVIDED BY A THIRD PARTY.
NORWAY OUT.
NO COMMERCIAL OR EDITORIAL SALES IN NORWAY.
2 / 4Oslo 20191022.
En person har stjålet en ambulanse på Torshov.
Foto: Terje Pedersen / NTB scanpix 3 / 4Oslo 20191022.
Oslo 20191022.
En person har kapret en ambulanse på Torshov.
Personen skal ha kjørt på personer og kollidert med flere kjøretøy.
Foto: Håkon Mosvold Larsen / NTB scanpix Foto: Håkon Mosvold Larsen / NTB scanpix 4 / 414:13: Bekræfter at man eftersøger en kvindePolitiet i Oslo bekræfter, at man leder efter en kvinde i forbindelse med sagen.
14:08: Norsk efterretningstjeneste involveretNorsk politis efterretningstjeneste, PST, er naturligvis orienteret om hændelsen og hjælper Oslo Politi, skriver NRK.
- Vi vurderer løbende, om denne hændelse skal påvirke trusselsniveauet, siger Anett Aamot, seniorrådgiver i PST, til NRK.
14:06: Tvillinger i barnevognenDet forlyder nu fra de norske medier, at det var tvillinger i den barnevogn, der blev ramt af ambulancen.
Begge børn er sammen med deres mor bragt til hospitalet.
Deres tilstand kendes ikke.
14:02: Tre ansatte i ambulancenDer er var tre ansatte i ambulancen, da den blev kapret af gerningsmændene, skriver det norske medie VG.
De tre ansatte er uskadte.
13.
52 Politiet med nyt: Ambulance jagtet i et kvarterPolitiet i Oslo skriver nu nyt på Twitter.
Her skriver de, at ambulancen blev stjålet kort efter klokken 12:30, og at man fik kontrol over ambulancen et kvarter senere, klokken 12:45.
- En kvinde med barnvogn og et ældre ægtepar er påkørt eller måtte undvige.
Kvinden og barnet er kørt til sygehus, skriver politiet på Twitter.
13.
49 Politiet: Situationen er alvorligPolitiet i Oslo beskriver ifølge norske medier situationen som "alvorligt".
Vi venter på, at der skal komme en opdatering fra politiet.
13.
40 Elever holdes inde på skoleDet er de store medier i Norge, vi får vores informationer fra.
Og ifølge NRK har eleverne på en skole i området, Lilleborg Skole, fået at vide, at de skal blive indendøre på grund af politiaktionen i området.
13.
37 Mand pågrebet - efterlyser kvindePolitiet oplyser til NRK, at man har pågrebet en mand, men nu leder efter en kvinde i forbindelsen med hændelsen.
13.
33 Flere skudhuller i ambulancenBilleder fra norsk TV2 viser lige nu video af ambulancen.
Her ser man tydeligt adskillige skudhuller i føresiden.
13.
32 Vi kender ikke motivetDet er vigtigt at slå fast, at vi ikke kender motivet for tyveriet af ambulancen.
Vi ved kun, at to personer står bag, heraf er en bevæbnet, og at flere personer er kommet til skade efter at være påkørt af ambulancen.
13.
27 VG: Politiet jagter endnu en gerningsmandIfølge det norske medie VG oplyser politiet, at der var to personer om at stjæle ambulancen, og at de har kontrol med én af disse personer.
Ifølge VG betyder det, at der fortsat er en gerningsmand på fri fod.
NRK har samme oplysninger om to gerningsmænd.
13.
16 Medie: Flere er påkørtIfølge den norske tv-station NRK er flere mennesker blevet påkørt af ambulancen, herunder en klapvogn.
Men hvordan personernes tilstand er vides ikke.
Billeder fra norsk TV2 viser netop en klapvogn få meter fra et bøjet trafikskilt.
13.
11 Her er, hvad vi vedEn person i Oslo har for kort tid siden overtaget en ambulance og kørt ind i flere personer, skriver NRK.
Hændelsen fandt sted på Torshov i den norske hovedstad.
Oslo Politi har netop skrevet, at personen var bevæbnet, og at politiet nu har kontrol med både gerningsmand og ambulancen.
- Der er affyret skud for at standse gerningsmanden, han er ikke i kritisk tilstand, skriver politiet på Twitter.
13.
08 Velkommen til denne liveVi følger lige nu situationen i Oslo nøje.
Her har en person taget kontrollen med en ambulance og ifølge norske NRK kørt den ind i flere personer.
FacebookTwitterKopier linkEmner:Kriminalitet|NRK|Oslo|Twitter|Trafikulykker




https://www.dr.dk/nyheder/indland/video-fyr-ruller-afsted-med-12-meter-i-timen-se-det-hele-100-gange-hurtigere-her

Flytning af Rubjerg Knude FyrSe temaIndlandVIDEO Fyr ruller afsted med 12 meter i timen - se det hele 100 gange hurtigere herDer er gang i flytningen af Rubjerg Knude Fyr.
De mange folk på stedet havde i starten svært ved at se, når fyret flyttede sig.
Det kan du dog tydeligt se her i videoen.
Af Nikoline Vestergaard22.
okt.
2019 kl.
12.
34Læs opDet tager mange timer at flytte et næsten 1.
000 tons tungt fyr knap 80 meter.
Men det er ikke desto mindre, hvad der er i gang i Vendsyssel lige nu.
Rubjerg Knude Fyr er nemlig i akut fare for at skvatte ud over skrænten og ned i havet, og derfor bliver fyret flyttet længere ind på land.
Indtil videre går alt efter planen, faktisk går det en smule hurtigere end forventet at få flyttet fyret, der er kommet på rulleskøjter.
De første meldinger gik på, at flytningen ville tage cirka 10 timer med start kl.
9.
15, men nu er der forlydender om, at flytningen kan være færdig allerede klokken 16.
Du kan se den første times flytning af fyret på 36 sekunder i videoen herover, hvor du får det hele i to vinkler.
Det svarer til cirka 100 gange normal hastighed.
FacebookTwitterKopier linkEmner:Lønstrup|Jylland




https://www.dr.dk/nyheder/regionale/nordjylland/rubjerg-knude-fyr-er-landet-jeg-er-saa-glad

NordjyllandRubjerg Knude Fyr er landet: 'Jeg er så glad'Efter halvandet års forberedelser og timer på rulleskøjter er fyret reddet fra havet.
Rubjerg Knude Fyrs er kommet på plads på sit nye sted.
Af Cecilie Rosenkvist Dam22.
okt.
2019 kl.
16.
06Læs opEfter mere end seks timer på rulleskøjter hen over sandet er Rubjerg Knude Fyr nu fremme ved sin nye plads 70 meter inde mod land.
Da det 23 meter høje og 700 ton tunge fyr blev løftet klokken 9 i morges, var det med frygten for, at tårnet styrtede sammen.
Men klokken 14.
37 åndede alle lettet op og klappede af den lokale murer Kjeld Pedersen, der har brugt det sidste halvandet år på at planlægge flytningen og har hovedansvaret for den.
- Jeg er så glad.
Alt gik som det skulle, men det er ikke kun min skyld.
Jeg er så stolt af alle, der har været med til det her, siger Kjeld Pedersen.
Kjelds hustru Ulla foran Rubjerg Knude Fyrs nye placering.
Ulla Pedersen, Kjelds kone, fik æren af at sige stop, da fyret nåede målstregen.
- Det er helt vildt og rørende.
Nu kan vi slappe af igen, siger hun.
Da fyret blev opført stod det 200 meter fra skrænten, men bølgerne æder 2-4 meter hvert år, og derfor tog man risikoen med at flytte det ind mod land for at redde det mod druknedøden.
Tusindvis af tilskuere så tilAllerede klokken 5.
30 havde de første indtaget tilskuerpladserne bag et opsat hegn.
- Det er den første proces, der er vigtig at se og ikke bare se tårnet bevæge sig, siger Bent Mathisen.
Maja fra Lønstrup, en nærliggende by, har pjækket fra skole og taget turen fra Aalborg for at følge flytningen fra morgenstunden.
- Jeg er vokset op i Lønstrup, og jeg følte, det var lidt vigtigere at komme og se det her end at være i skole.
Her kan man se dronebilleder af fyret, fra før det er blevet flyttet.
Hun fortæller, at det var særligt nervepirrende at se på, da fyret skulle løftes.
- Der stod vi alle og kiggede på, om det blev stående eller faldt sammen.
Alle os lokale er bare lykkelige over, at det er gået, som det skulle.
Hjørring Kommune havde inden meldt ud, at de forventede op mod 25.
000 besøgende ville lægge vejen forbi.
De ved endnu ikke, hvor mange der faktisk kom i løbet af dagen.
Fyret er rykket 70 meter ind mod land.
Hvis ikke fyret var blevet flyttet, havde man været nødt til at pille det ned om 1-2 år, og ellers var det formentlig faldet ned over skrænten i løbet af en 5-10 år, vurderer Hjørring Kommune.
Det er dem, der har taget initiativet til flytningen, og det er Miljø- og Fødevareministeriet, der er finansieret projektet med 5 millioner kroner.
Se den første times flytning på godt et minut.
FacebookTwitterKopier linkEmner:Miljø- og Fødevareministeriet|Lønstrup|Hjørring Kommune|Aalborg




https://www.dr.dk/nyheder/indland/pet-har-nu-rejst-fire-sigtelser-om-spionage-tyrkiet

IndlandPET har nu rejst fire sigtelser om spionage for TyrkietPET har foretaget afhøringer, ransagninger og beslaglæggelse i sagen.
Tilhængere af præsident Recep Tayyip Erdogan brænder en figur af Fethullah Gülen, der bor i USA.
Konflikten trækker også tråde til Danmark.
22.
okt.
2019 kl.
15.
25 | opdateret 22.
okt.
2019 kl.
15.
39Læs opI en sag om påstået tyrkisk spionage på dansk jord har PET rejst endnu en sigtelse.
Det skriver netmediet Solidaritet.
dk med henvisning til et svar til Folketingets retsudvalg.
De fire sigtelser drejer sig alle om overtrædelse af paragraf 108 i straffeloven, den såkaldt milde spionageparagraf.
Oplysningen om den fjerde sag kommer fra justitsminister Nick Hækkerup (S).
- Der er i disse sager gennemført en tidkrævende efterforskning, herunder foretaget afhøringer af sagens personer og indhentet beviser til brug for efterforskningen på baggrund af bl.
a.
ransagninger samt beslaglæggelser og udlæsning af it-udstyr, skriver ministeren ifølge Solidaritet.
dk.
- Jeg vil gerne gøre det helt klart, at det selvsagt er uacceptabelt, hvis personer i Danmark hjælper andre landes myndigheder med at spionere mod andre personer her i landet, siger justitsminister Nick Hækkerup om den mulige spionage.
Det har tidligere været fremme, at tre personer var sigtet.
Det nye er, at den ene person har fået endnu en sigtelse.
Klapjagt på tilhængereMistanken handler om personer, der i Danmark skal have indsamlet oplysninger om mennesker, som skulle være knyttet til Gülen-bevægelsen.
Fethullah Gülen, der er imam, og som bor i USA, mistænkes af Recep Erdogans styre for at have iværksat et kupforsøg i Tyrkiet i juli 2016.
Mange af præsidentens tilhængere gik på gaden i protest mod kupforsøget, der blev slået ned, og som efterfølgende har fået alvorlige konsekvenser.
Som led i den efterfølgende klapjagt på tilhængere af Gülen skal der også have været aktiviteter i Danmark.
Flere herboende skal være blevet anmeldt til de tyrkiske myndigheder.
Og det er i den forbindelse, at PET besluttede i første omgang at rejse sigtelse mod tre personer.
Den oplysning kom frem i marts 2018, da Justitsministeriet besvarede et spørgsmål fra socialdemokraten Lars Aslan Rasmussen.
Senest brugt i 2012Paragraf 108 handler om at gøre noget, som sætter en fremmed efterretningstjeneste i stand til at virke på dansk territorium.
De tre første sigtelser blev rejst 27.
februar 2018, har PET tidligere oplyst til Ritzau.
Oplysningen om den fjerde sigtelse er fremkommet i et svar til SF'eren Karina Lorentzen Dehnhardt.
Den såkaldt milde spionageparagraf blev senest brugt i en straffesag i 2012.
En professor i statskundskab ved Københavns Universitet blev dømt for at have spioneret for Rusland.
/ritzau/FacebookTwitterKopier linkEmner:Lars Aslan Rasmussen (politiker)|Recep Tayyip Erdoğan (politiker)|Socialdemokraterne|Tyrkiet|Efterretningstjenester




https://www.dr.dk/sporten/fodbold/superliga/gaarde-afviser-fyring-det-var-ikke-et-livstidsjob

SuperligaGaarde afviser fyring: 'Det var ikke et livstidsjob'Allan Gaarde var enig med AaB om at stoppe samarbejdet.
Allan Gaarde afviser, at der er tale om en fyring, men at han og AaB derimod var enige om at stoppe samarbejdet.
Af Kasper Aleksander Thrane22.
okt.
2019 kl.
13.
05Læs opHan har spundet guld i Aalborg - både sportsligt og økonomisk.
Som spiller var han i 1999 med til at fejre AaB's andet mesterskab, mens han 15 år senere kunne fejre the Double i rollen som sportsdirektør.
Han var manden bag det største spillersalg i klubbens historie, da camerounske Christian Bassogog i 2017 blev skippet afsted til Kina for omkring 45 millioner kroner.
Men nu er det slut.
Allan Gaardes tid i den klub, han har fejret store triumfer med, er ovre.
Men det har den nu forhenværende AaB-sportsdirektør det ganske fint med.
Læs også:AaB bryder med sportsdirektøren: Allan Gaarde stopper med øjeblikkelig virkning- Jeg har gået i en længere periode og forhandlet med mig selv, om det var på tide at forfølge en anden udfordring.
Og da bestyrelsen prikkede til mig og indledte en dialog, om vi skulle ændre det sportslige setup, så var det det rigtige tidspunkt at trække en streg i sandet på.
AaB præsenterer torsdag d.
2.
maj 2013 Allan Gaarde som ny sportsdirektør.
Han afløser Lynge Jakobsen.
- Jeg har hele tiden vidst, at det ikke var et livstidsjob.
Jeg er stolt og glad for den periode, jeg har haft i AaB.
Jeg er taknemmelig og føler mig privilegeret over at kunne aflevere AaB med den bedste trup, der har været i min tid i klubben.
- Men også over at have været med så lang tid og været med til at vinde the Double og lavet store spillersalg, siger Allan Gaarde til DR Sporten.
AaB bød op til dansAllan Gaarde har selv gennem sit mangeårige virke i AaB været med til at skabe en tradition for succes i det nordjyske.
Det er nok den mest modige, der byder op til dans, og i det her tilfælde var det bestyrelsen, der bød op til dans.
Allan Gaarde, tidligere AaB-sportsdirektørMen succes afføder forventninger, og dem har klubben ikke helt kunne leve op til siden seneste mesterskab for fem år siden.
Derfor har Allan Gaardes position også været udsat, og da AaB tidligere i dag meddelte, at samarbejdet ikke længere skulle fortsætte, lugtede det af en fyring.
Det afviser Gaarde dog, at der er tale om.
- Det er jo sådan, at ligesom når du skal ud på dansegulvet, så står man også og lurer lidt på hinanden.
Det er nok den mest modige, der byder op til dans, og i det her tilfælde var det bestyrelsen, der bød op til dans.
- Jeg har hele tiden følt stor opbakning og tillid fra omgivelserne – om det er eksternt eller internt, men det er klart, at vi har store ambitioner i AaB, og når vi ikke laver de resultater, så er vi ikke tilfredse.
Han mener alligevel, at klubben er godt på vej.
- Jeg synes, at alle pile peger i den rigtige retning.
Vi har en meget spændende trænerstab med nogle trænere, som har fremtiden foran sig, og som kommer til at lave store resultater.
Og så har vi et setup omkring holdet, som aldrig har været bedre.
Tid til afslapningAllan Gaarde og AaB havde inden bruddet lavet en aftale om, at han skulle holde noget pause i februar, fordi energien var ved at være brugt op.
Allan Gaardes højdepunkter i AaB1999: Vinder mesterskabet som spiller2002: Vender tilbage til AaB efter ophold hos italienske Udinese2013: Afløser Lynge Jakobsen som sportsdirektør2014: Vinder the double som sportdirektør2017: Sælger Christian Bassogog til Kina for 45 millioner kroner (AaB's største salg)2019: Forlader posten som sportsdirektørDen pause bliver altså nu forlænget, for at finde et nyt job er ikke Gaardes førsteprioritet.
- Jeg har mest af alt brug for at genoplade batterierne.
Jeg skal overveje fremtiden.
- Det er et hårdt og krævende job at være sportsdirektør i en topklub.
Så først skal jeg slappe af, og så skal jeg ud og finde et nyt drømmejob.
Læs også:Wieghorst efter AaB-fyring: 'En sportsdirektør fyrer sjældent sig selv'Allan Gaarde kom til AaB som klubmanden Lynge Jakobsens afløser i sommeren 2013, hvor han i sin første sæson var med til at vinde både mesterskabet og turneringen.
Som aktiv fodboldspiller spillede han for AaB fra 1997 til 2000, inden turen gik til udlandet, hvorefter han vendte hjem og tørnede ud for de bolchestribede fra 2002 til 2005.
FacebookTwitterKopier linkEmner:AaB|Allan Gaarde (sportschef)|Fodbold|Jylland|Aalborg




https://www.dr.dk/nyheder/kultur/kurt-cobains-stil-var-en-fuckfinger-til-systemet-nu-er-hans-beskidte-cardigan

KulturKurt Cobains stil var en 'fuckfinger til systemet': Nu er hans beskidte cardigan millioner af kroner værdNirvana-frontmanden Kurt Cobain inspirerer stadig unge med sin stil 25 år efter sin død.
Kurt Cobain i sin cardigan af mærket Manhattan fra 1960'erne under Nirvanas 'MTV Unplugged'-koncert, der blev optaget ikke bare til tv, men også til pladeindspilning.
Af Marie Ravn Nielsen22.
okt.
2019 kl.
15.
08Læs opDet er en grå, vamset og slidt cardigan fra 1960'erne, der mangler en knap.
Ved den ene lomme er der en brunlig plet – nogle mener, at det er chokolade eller opkast – og andre steder på trøjen kan du se to huller fra cigaretter.
Det er med andre ord en cardigan, der har set bedre dage, og du havde sikkert lagt den tilbage i rodebunken henne i din lokale genbrugsbutik, uden at tænke nærmere over det.
Alligevel er der lagt op til, at den slidte beklædningsgenstand kan indbringe sin ejer et beløb på langt over en million kroner, når den ryger under hammeren ved en auktion hos amerikanske Julien's Auctions på fredag.
Hvorfor?
Fordi grunge-ikonet Kurt Cobain havde den på under hans band Nirvanas kendte 'MTV Unplugged'-koncert i november 1993, skriver Rolling Stone.
Kort om Kurt CobainFødt den 20.
februar 1967.
Død den 5.
april 1994.
Sanger, sangskriver og guitarist i Nirvana.
Bandet nåede at udgive studiealbummene 'Bleach' (1989), gennembrudsalbummet 'Nevermind' (1991) og 'In Utero' (1993).
Dannede par med sanger og musiker Courtney Love fra bandet Hole.
De fik en datter sammen.
Sidste gang, den var under hammeren, var i 2015, og her blev den købt af en fan – en forretningsmand, der ønsker at være anonym – for over 920.
000 kroner.
Vi forventer, at den vil blive solgt for mere end det dobbelte beløb.
Darren Julien, auktionshuset Julien's AuctionsNu vil ejeren så sælge Cobains trøje videre, og det giver god mening, mener Darren Julien fra auktionshuset.
Der er nemlig mange penge i Kurt Cobain i disse år.
- Personen, der købte trøjen i 2015, købte den som en investering.
Og fordi vi har opnået mange rekordpriser for Kurt Cobain-genstande, begynder folk at sælge dem videre.
Så vi forventer, at den vil blive solgt for mere end det dobbelte beløb, siger han til Rolling Stone.
Hør Nirvanas gennembrudshit 'Smells Like Teen Spirit', mens du læser videre:Nirvana - Smells Like Teen SpiritUglet hår og slidt tøj på modeDermed er Kurt Cobains gamle cardigan blevet en indbringende pengemaskine, selvom den ironisk nok faktisk er ment som en protest mod det kommercielle liv.
Det siger modeekspert Chris Pedersen, der blandt andet har lavet mange modeprogrammer for DR K.
- Hans stil var virkelig en fuckfinger til systemet.
Herhjemme tænker vi måske ikke, at det var så vildt, men i en amerikansk sammenhæng var grunge en protest mod det kommercielle, middelklassen og high school-stilen, siger Chris Pedersen.
Efter 1980'ernes sult efter dyre tøjmærker, gav Kurt Cobain i 1991 med sin stil genbrugstøjet en renæssance hos de unge, da Nirvana bragede igennem med sangen 'Smells Like Teen Spirit'.
Nej, den har ikke været vasket, siden Cobain havde den på.
Her ses pletterne tydeligt under en udstilling af trøjen på Hard Rock Cafe i New York City forud for auktionen.
Her viste han et alternativ med sit uglede hår og slidte tøj, og det fik mange unge til at iføre sig den samme stil.
Nu var det pludselig moderne med ternede flannel-skjorter, slaskede trøjer med huller i, slidte jeans og militærstøvler.
Og den stil holder faktisk stadig, siger Chris Pedersen, der mener, at Kurt Cobain er lige så ikonisk som filmstjernerne Marilyn Monroe og James Dean.
De døde ligesom Cobain som unge og endda i en tid før internettet, så de billeder, der findes af dem, er ofte ikoniske.
- Cobain er stadig et stilikon.
Man kan jo ikke komme ud på en efterskole eller højskole uden, at der sidder nogen i et par slidte jeans og Dr.
Martens-støvler, siger Chris Pedersen.
Cobains stil var kontroversielI dag kan vi uden problemer iklæde os stilen, siger Chris Pedersen, men sådan var det ikke i starten af 1990'erne, hvor Kurt Cobains tøjsmag var kontroversiel i visse kredse.
Det blev tydeligt, da den kendte designer Marc Jacobs i 1992 kastede sig over den nye grunge-stil med en kollektion for det dengang store tøjmærke Perry Ellis.
Han diskede nemlig op med luksusudgaven af stilen.
Nu var trøjerne lavet af kashmiruld og de ternede skjorter af silke.
Men selvom kollektionen stadig er kendt i modebranchen, var Marc Jacobs tydeligvis før sin tid.
Kollektionen faldt nemlig ikke i god jord hos modehuset, der fyrede designeren bagefter.
Til gengæld kan Marc Jacobs i dag glæde sig over, at han var først til at omfavne stilen på catwalken.
Man ser også stadig stilen i moden i dag, og et modehus som Dior har for få år siden lavet en grungeinspireret kollektion.
Det er en stil, der ofte samles op.
Chris Pedersen, modejournalist- Man ser også stadig stilen i moden i dag, og et modehus som Dior har for få år siden lavet en grungeinspireret kollektion.
Det er en stil, der ofte samles op.
Ligesom punken var let afkodelig med sine nitter og sikkerhedsnåle, så var grungen også nem at afkode, siger Chris Pedersen.
Kurt Cobain var ikke bleg for at iføre sig en kjole på scenen.
Her ses han under en koncert i Los Angeles i 1991.
Men Kurt Cobain gav ikke kun en fuckfinger til det kommercielle – han gjorde også oprør mod noget andet.
For ud over at dyrke den maskuline skovhuggerstil med slidte jeans og ternede skjorte var hans stil også 'et pudsigt oprør mod fastlåste kønsroller i et meget kønsopdelt USA', siger Chris Pedersen.
- Kurt Cobain var også en blød mand, der gik på scenen i blomstret kjole.
Han lånte sin kæreste Courtney Loves hvide solbriller og farvede sit hår lyserødt.
Den slags ville vi jo ikke tænke meget over i dag, men dengang var det vildt.
Og nu kan du altså – hvis du har mange penge – erhverve dig en af de beklædningsgenstande, som Kurt Cobain gjorde så kendt, at den nu står til at fordoble sin værdi.
Læs også:25 år efter hans tragiske død: Her er grundene til, Kurt Cobain har ændret verdenFacebookTwitterKopier linkEmner:Marilyn Monroe (skuespiller)|Mode- og designbranchen|Tøj|Marc Jacobs|USA




https://www.dr.dk/nyheder/regionale/nordjylland/lisbeth-og-veninderne-skaaler-i-nordjysk-bitter-tusinder-foelger

Flytning af Rubjerg Knude FyrSe temaNordjyllandLisbeth og veninderne skåler i nordjysk bitter: Tusinder følger flytningen af Rubjerg Knude FyrFlere overnattede i bilen eller på hoteller tæt på fyret for at få en god plads.
Lisbeth Dissing (længst til højre) var cyklet med sine veninder fra byen Hundelev godt seks kilometer væk.
Af Rasmus Jungersen22.
okt.
2019 kl.
12.
24Læs opDet er ikke hver dag, man får chancen for at se en 700 ton tung bygning blive flyttet.
Derfor var der allerede tidligt mødt mange nysgerrige mennesker op for at følge dagens flytning af Rubjerg Knude Fyr.
Faktisk har der været så stor interesse for at se det nordjyske fyr blive flyttet de 60-80 meter, det kræver for at redde fyret fra at styrte i havet, at flere overnattede i biler og autocampere for at få en plads i første parket til den store flyttedag.
Asmus Andersen bor til dagligt i Nykøbing Falster, men har sommerhus i Nordjylland.
Derfor har han en særlig tilknytning til området, og i denne uge holder han og konen ferie i Nordjylland for at kunne følge flytningen.
- Det måtte vi simpelthen ikke gå glip af.
Det kan ikke sammenlignes med noget andet, og det er helt specielt.
Det er fuldstændig fjollet at flytte et fyr, men det er meget sjovt, siger han.
Gået flere kilometer på krykkerHjørring Kommune regner med, at op mod 25.
000 mennesker i løbet af dagen vil følge med fra klitterne rundt omkring fyret.
Fra morgenstunden var der også besøg af Jens Peter Hansen fra Præstø.
Han er taget til Nordjylland og bor to dage på hotel.
I morges gik han fire til fem kilometer på krykker fra den nærliggende by Lønstrup for at kunne følge med.
Jens Peter Hansen gik en frisk morgentur for at følge flytningen af fyret.
- Jeg synes, det er fantastisk, man kan flytte sådan noget.
Lige så snart jeg så det på fjernsyn første gang, så sagde jeg: 'Det skal du se!
', forklarer han.
Begivenheden følges også tæt af både danske og udenlandske medier - blandt andet de tyske TV-stationer ARD og RTL.
50 forskellige medier dækker begivenheden, og 100 pressefolk har meldt deres ankomst.
Så der var i morges kamp om pladserne ved hegnet, hvor den tidligere entreprenør fra Horsens, Bent Mathisen, allerede i sidste uge havde udset sig en plads.
I dag mødte han op klokken 05.
30 for at være med helt fra start.
- Det er den første proces, der er vigtig at se, og ikke bare at man ser tårnet bevæge sig - så kunne jeg lige så godt være blevet hjemme på sofaen og have set det i fjernsynet, siger han.
Bent Mathisen fra Horsens (til højre) var en af de første på plads i morges.
'Det skal lykkes - og det gør det også!
'Fyret flyttes i ét stykke ved at skubbe det lige så langsomt fremad.
Det sker på skinner, hvor det ved hjælp af donkrafte og en slags rulleskøjter hæves og rykkes henad sandet.
Og selvom det ikke går stærkt, er dagen fyldt med drama.
Der er nemlig en risiko for, at flytningen går galt, og tårnet styrter sammen.
Men det tror Bent Mathisen ikke på.
- Det skal lykkes - og det gør det også!
Det er der slet ingen tvivl om.
Med de foranstaltninger, de har lavet dernede, kan det slet ikke gå galt.
Det tror jeg ikke på, siger Bent Mathisen.
De nysgerrige fremmødte holdes på sikker afstand af fyret bag et hegn.
Forrest får journalister og særlige gæster lov at stå i et 'VIP-område'.
I aften afsluttes ti ugers arbejde med at flytte fyret.
Hvis alt går som planlagt, bliver det i aften fejret med champagne.
Men allerede fra morgenstunden skålede Lisbeth Dissing og to af hendes veninder fra Hundelev i et glas bjesk (eller to).
- Vi har fulgt med, helt siden de startede med at grave ud, så selvfølgelig skal vi også være her i dag, forklarer hun.
FacebookTwitterKopier linkEmner:Jylland|Lønstrup|Hjørring Kommune|Horsens|Nykøbing Falster




https://www.dr.dk/sporten/fodbold/superliga/aab-bryder-med-sportsdirektoeren-allan-gaarde-stopper-med-oejeblikkelig

SuperligaAaB bryder med sportsdirektøren: Allan Gaarde stopper med øjeblikkelig virkningEfter mange års tro tjeneste i AaB er Allan Gaarde færdig i klubben.
Allan Gaarde er færdig som sportsdirektør i AaB.
22.
okt.
2019 kl.
10.
37Læs opFodboldklubben AaB stopper samarbejdet med sportsdirektør Allan Gaarde med øjeblikkelig virkning.
Det oplyser superligaklubben i en fondsbørsmeddelelse.
Allan Gaarde tiltrådte i AaB i juni 2013 og nåede dermed at sidde i jobbet i over seks år.
AaB-bestyrelsesformand Torben Fristrup roser Allan Gaarde for arbejdet i klubben og forklarer, at man i AaB nu er i gang med at finde ud af, hvordan den fremtidige sportslige ledelse skal se ud.
- Efter drøftelser mellem bestyrelsen og direktionen omkring den fremtidige struktur i vores sportslige afdeling er vi imidlertid enige om at revurdere vores sportslige setup.
- Bestyrelsen vil snarest sætte sig sammen og beslutte den fremtidige struktur, lyder det fra Torben Fristrup.
Han fremhæver, at Gaarde var med til at vinde det danske mesterskab samt pokaltitel i 2014.
- Allan Gaarde skal blandt andet huskes for sin medvirken til vores historiske The Double i 2014 med såvel et dansk mesterskab og en pokaltitel samt AaB's største spillersalg nogensinde i form af Christian Bassogog i 2017.
- Og vi har været glade for at have Allan som sportsdirektør, siger Torben Fristrup i meddelelsen.
Svingende sæsonAaB vandt i fredags holdets seneste kamp i Superligaen med 1-0 hjemme over OB.
Det var holdets anden sejr i træk, da nordjyderne i runden forinden havde vundet 2-0 ude over Hobro.
Inden de to sejre i træk havde AaB tabte tre kampe i træk i en lidt ujævn og svingende sæson indtil videre med seks sejre og seks nederlag.
Nordjyderne har hentet 19 point i 13 kampe og er placeret som nummer otte i Superligaen.
De seks bedste hold går videre til mesterskabsspillet, som AaB akkurat missede i sidste sæson.
Det var en målsætning for AaB at slutte i top-6.
AaB oplyser, at Allan Gaardes opgaver i første omgang skal fordeles imellem administrerende direktør Thomas Bælum og cheftræner Jacob Friis.
AaB skal i den næste kamp i Superligaen møde Sønderjyske på udebane.
Den kamp spilles søndag i Haderslev.
/ritzau/FacebookTwitterKopier linkEmner:AaB|Allan Gaarde (sportschef)|Torben Fristrup (erhvervsleder)|Fodbold|Haderslev




https://www.dr.dk/nyheder/udland/bevaebnet-mand-stjaeler-ambulance-og-paakoerer-flere-i-oslo

UdlandBevæbnet mand stjæler ambulance og påkører flere i Oslo Flere er blevet påkørt, og manden er pågrebet, oplyser politiet.
Manden er blevet pågrebet, oplyser politiet.
Af Emil Søndergård Ingvorsen og Nynne Hein Møller22.
okt.
2019 kl.
12.
56 | opdateret 22.
okt.
2019 kl.
13.
54Læs opEn person har stjålet en ambulance og påkørt flere personer på Torshov i den norske hovedstad Oslo.
Det oplyser norsk politi til NRK.
Øjenvidner bekræfter over for mediet, at flere personer er påkørt.
Ambulancen er efterfølgende kørt væk fra det sted, hvor personerne er påkørt, skriver NRK.
På Twitter skriver politiet i Oslo, at manden er blevet pågrebet.
- Vi har kontrol over en ambulance, som blev stjålet af en bevæbnet mand.
Der er blevet affyret skud for at standse gerningsmanden - han er ikke i kritisk tilstand, lyder det fra politiet.
Efterforskningslederen ved Oslo Politi fortæller til VG, at de forsøger at finde ud af, hvor mange der er kommet til skade.
- Vi har oplysninger om, at der er en barnevogn, som er blevet ramt, siger efterforskningslederen.
13.
45 oplyser politiet på Twitter, at en kvinde med barnevogn blev påkørt, og at et ældre ægtepar måtte springe for livet.
Kvinden og børnene, som ifølge VG er tvillinger, er kørt til sygehuset.
Video viser skyderietIfølge NRK er politiet rykket meget talstærkt ud, og politiet har haft en helikopter i luften.
Mediet har også en video, hvor politiet angiveligt skyder efter den stjålne ambulance.
Aftenposten har et billede, der viser pågribelsen af den formodede gerningsmand.
Ifølge VG, der har fået oplysningerne bekræftet fra politiet, så jagter de stadig en person, som kan sættes i forbindelse med tyveriet af ambulancen.
NRK skriver, at det er en kvinde, politiet eftersøger.
14.
05 bekræfter politiet på Twitter, at de søger efter en kvinde, som sættes i forbindelse med tyveriet af ambulancen.
Et kvarter efter sendte politiet et signalement ud af kvinden, hvor det blandt fremgik, at hun er lys i huden, 165 centimeter høj og iført sort jakke.
Det er uvist, om kvinden befandt sig i ambulancen, da den blev beskudt og standset af politiet.
DR Nyheder følger sagenFacebookTwitterKopier linkEmner:Twitter|NRK|Oslo|Kriminalitet|Trafikulykker




https://www.dr.dk/nyheder/indland/metroselskabet-fremskynder-skinneslibning-efter-klagestorm

IndlandMetroselskabet fremskynder skinneslibning efter klagestormMetroselskabet vil begynde at slibe skinnerne på Cityringen søndag, hvilket skulle give mindre larm fra togene.
Den nye strækning på metroen i København blev sat i drift den 29.
september, uden at skinnerne var slebet.
Af Anna Sol Jørgensen og Emil Søndergård Ingvorsen22.
okt.
2019 kl.
12.
00Læs opHvert tredje minut om dagen og hver femte minut om natten kan de nye metrotog i Cityringen høres i lejligheder og huse i København.
Metroselskabet nåede nemlig ikke i mål med at få slebet skinnerne på strækningen, før togene blev sat i drift i slutningen af september.
Allerede inden åbningen havde testkørsler på strækninger kastet adskillige naboklager af sig.
Og de er kun blevet flere, efter at togene kører i døgndrift på de uslebne skinner.
Det er sådan en rumlen, der kommer langt fra, kommer tættere på, og så får man en fornemmelse af, at der kører et tog gennem én, og der kommer rystelser.
Therkel Sand Therkelsen, Frederiksberg178 naboer til den nye metrostrækning har fra 1.
januar til 6.
oktober henvendt sig til Metroselskabet for at klage over støj og rystelser, når der kører tog under deres bolig.
Det viser en aktindsigt, som DR har modtaget.
Alene den første uge, efter at den nye strækning blev taget i brug, har 68 nye naboer henvendt sig på grund af støj.
Derfor har Metroselskabet nu valgt at fremskynde slibningen, så den starter allerede på søndag, fremgår det af aktindsigten i tidsplanen for slibningen.
Tidligere har det lydt, at skinnerne ville blive slebet omkring årsskiftet, og senere har Metroselskabets meldt ud, at det 'håber', at slibningen ville begynde i slutningen af oktober.
'Det føles, som om et tog kører gennem en'En af de naboer, der har klaget til Metroselskabet, er Therkel Sand Therkelsen.
Børnefamilien på Frederiksberg består af to voksne og tre drenge, der pludselig har fået andet end larmen fra en småbørnsfamilie at tænke på.
- Der har været støj hele sommeren, hvor der var testkørsel.
Der var det sporadisk, men nu er det hele døgnet, fortæller Therkel Sand Therkelsen.
Det er særligt familiens stueetage, der er ramt af larmen, der tydeligt kan høres i soveværelset og den yngste søns værelse.
- Det er sådan en rumlen, der kommer langt fra, kommer tættere på, og så får man en fornemmelse af, at der kører et tog gennem én, og der kommer rystelser.
Også ved Nuuks Plads på Nørrebro er der problemer med støjen.
Metrostationen ved Nuuks Plads på Nørrebro.
Her oplever Anne Bødker også larmen og rystelserne, hver gang et tog kører under lejligheden.
- Jeg hører det hele tiden, og det er et stresselement, når man skal ligge og sove, og der er den larm hele tiden, siger hun.
Anne Bødker har tidligere sovet med ørepropper en gang imellem for ikke at vågne, når skraldemændene to gange kommer forbi ved 5-tiden.
- Hvis jeg ikke havde ørepropper i, var det noget andet.
Jeg kan faktisk også høre det, selvom jeg har ørepropper i.
Og dem sover jeg med hver nat nu.
De havde lovet, at det ikke skulle være et problem.
Og det larmer rigtig meget i min lejlighed.
Jeg vil faktisk overveje at sælge den, hvis det bliver ved.
Anne Bødker, NørrebroFrygt for, at larmen bliver vedI Brumleby på Østebro bor Flemming Ostermann sammen med sin kone.
- Det er værst, når man ikke laver andet.
Når man ligger og læser, så er det meget generende.
Min kone bliver nærmest nervøs af det.
Og nogle opfatter det som skræmmende, siger han.
Flemming Ostermann ville ønske, at Metroselskabet havde taget sig tid til at slibe skinnerne, inden metroen blev sat i drift.
Men han kan godt forstå, at den skulle sættes i gang, og han har også selv glædet sig til at få en ny metrostation lige om hjørnet.
Men nu frygter han, at 'larmen fra dybet', som han kalder det, vil blive ved.
- Jeg vil gerne være optimist, men jeg føler, at vi bliver holdt hen med den skinneslibning.
- Vi venter med spænding på, at de kommer og besøger os, når de har slebet skinnerne.
Så kommer der en og lytter og tager nogle målinger.
Tidsplan for skinneslibningArbejdet bliver efter planen sat i gang søndag den 27.
oktober.
Skinneslibningen begynder på strækningen fra Østerport Station via Nørrebro og Frederiksberg til Enghave St.
Herefter kommer strækningen fra Østerport St.
via Kongens Nytorv og København H til Enghave Plads St.
Det forventes, at arbejdet vil være afsluttet 3-4 uger efter igangsættelsen.
Under skinneslibningen, der foregår i et spor ad gangen, opretholdes driften i M3 Cityringen i det andet spor.
Kilde: Plan for skinneslibning sendt fra Metro Service til MetroselskabetNaboer tilbudt hotelopholdI Metroselskabets korrespondancer med naboerne til metroen, har de i flere tilfælde luftet muligheden for, at beboerne kunne få et ophold på et hotel.
- Det er jo slet ikke aktuelt, når man er en familie med tre børn, siger Therkel Sand Therkelsen fra Frederiksberg.
Han har faktisk bedt Metroselskabet om en kompensation.
Den del af hans mail har Metroselskabet dog ikke svaret på.
- Lige nu er jeg bare fokuseret på, at støjen går væk.
Men jeg mener, at det ville være fuldt berettiget med en økonomisk kompensation, siger han.
For Anne Bødker på Nørrebro handler det dog overhovedet ikke om penge.
- Jeg er ligeglad med penge, jeg vil bare gerne have, at det stopper.
Metroselskabet har oplyst, at togene vil overholde grænseværdierne for støj.
De grænseværdier er sat ud fra, hvad der er sundhedsmæssigt acceptabelt, men ikke ud fra, at man ikke skal kunne høre noget, har selskabet tidligere oplyset.
Og præcis hvor meget slibningen dæmper støjen, kan selskabet ikke oplyse.
- De havde lovet, at det ikke skulle være et problem.
Og det larmer rigtig meget i min lejlighed.
Jeg vil faktisk overveje at sælge den, hvis det bliver ved, siger hun.
Metroselskabet: Derfor sliber vi først skinnerne nuHos Metroselskabet fortæller enhedschef for kunder og naboer, Hanne Tærsbøl Schmidt, at man har valgt at fremskynde slibningen af skinnerne på grund af de mange borgeres klager.
- Vi ved, at skinneslibningen vil have en effekt, siger hun.
Hvor længe vil skinneslibningen tage?
- Vi har to rør, og skinnerne i begge rør skal slibes.
Det tager en uge for hver rør, og så går der yderligere cirka 14 dage, før den fulde effekt af slibningen indtræder, siger enhedschefen.
Hvorfor valgte I ikke at foretage skinneslibningen, inden I satte den nye metro i drift?
- Det vigtigste for os inden åbningen af Cityringen var at få gennemført alle de aktiviteter, som er nødvendige for at få sikkerhedsgodkendelsen.
Og skinneslibningen er ikke en del af sikkerhedsgodkendelsen, siger Hanne Tærsbøl Schmidt og fortsætter:- Derfor blev det ærgerligvis flyttet om på den anden side af åbningen.
Vi ønskede at åbne metroen til tiden af hensyn til de mange, som får glæde af metroen.
Enhedschefen fortæller, at man har tilbudt de berørte borgere at komme på hotel, indtil slibningen er færdiggjort.
Det har ni husstande takket ja til.
Skinneslibningen kommer ikke til at betyde noget for driften, da slibningen kommer til at foregå om natten, oplyser Hanne Tærsbøl Schmidt.
FacebookTwitterKopier linkEmner:Metroselskabet|København|Frederiksberg|Togtrafik|Jernbaneanlæg




https://www.dr.dk/sporten/haandbold/herrelandsholdet/en-haandboldlandstraener-med-luksusproblemer-som-vaelge-mellem

HerrelandsholdetEn håndboldlandstræner med luksusproblemer: Som at vælge mellem fint og groft chokoladedrys på sin softiceHerrelandsholdet spiller i denne uge de sidste træningskampe inden EM-slutrunden i januar.
Målet med landsholdssamlingen er at justere de små detaljer og, forhåbentlig, kunne sende en flok fitte spillere hjem til klubberne igen, lyder det fra landstræner Nikolaj Jacobsen.
Af Emil Halkier22.
okt.
2019 kl.
08.
45Læs opHan ved ikke, om han er i zen, håndboldlandstræneren.
- Det tror jeg aldrig, at du er som træner, siger Nikolaj Jacobsen.
Men Jacobsen har det godt, rigtig godt, lyder det, som han står der i Aarhus, pressemøde og fremstrakte mikrofoner, forud for herrelandsholdets samling med derindbygget træningsturnering.
Slut med at dobbeltjobbe mellem lands- og klubtrænerjobbet i Rhein-Neckar Löwen.
Fokus er nu udelukkende rødt og hvidt.
Der er så mange dygtige spillere, så der er mange, der gør sig til.
Så det er, om jeg skal have fint chokoladedrys eller groft chokoladedrys på min softice.
Nikolaj Jacobsen, herrelandstræner- Jeg er rigtig glad for at kunne møde mere velforberedt op, med større overskud og forhåbentlig være i god balance - mere end når man hele tiden havde den seneste og kommende klubkamp kørende i baghovedet, siger Nikolaj Jacobsen.
Det kommer til at betyde noget for ham selv, for famlien på Fyn, for overskuddet i hverdagen, mens spillerne, der befinder sig i et internt kapløb om pladser til EM-slutrunden i januar, formentlig ikke kommer til at mærke det store.
- Det håber jeg ikke, at de gør (mærker en forskel, red.
).
Jeg synes også, at jeg prøvede at udføre mit arbejde så godt som muligt ved VM, selvom jeg var travlt optaget med noget andet (trænerjobbet i Tyskland, red.
), siger landstræneren.
Det gik jo også ganske fint, bliver der mumlet tilbage.
- Det håber jeg, griner verdensmesteren.
Positivt i tvivl om truppenMed en landstræner, ikke i zen, men i større balance og overskud, er håndboldkikkerten nu peget i retning af jagten på EM-metal i januar.
Den aktuelle samling er sidste chance for at se spillerne an i kamp sammen.
Tiden tikker - for nogle hurtigere end andre - og der er, selv for et hold, som gik ubesejret gennem en VM-slutrunde for ti måneder siden, flere ubekendte på nuværende tidspunkt.
Den helt store stjerne, Mikkel Hansen, sidder ude med en hjernerystelse.
Meldingen er, at det går fremad for venstrebacken, og at Paris-spilleren er få uger fra igen at kunne spille.
- Om det tager tre-fire uger eller om det tager to, ved jeg ikke, siger landstræneren, som er langt fra at skænke værste scenarie mange tanker: En slutrunde uden Mikkel Hansen.
- Der er ingen grund til at tage sorgerne på forskud, lyder det.
Også Hansens klubkammerat, Henrik Toft Hansen, er bænket med en hjernerystelse, stregspiller Simon Hald udgik med et vrid i knæet i weekenden, mens Casper U.
Mortensen fortsat kæmper for at komme retur fra en meniskskade i knæet, han pådrog sig under VM.
Se situationen, hvor Simon Hald søndag fik et vrid i knæet i Champions League mod Aalborg:- Det går fremad med Casper, men det har været en langstrakt affære.
Han forventes at være klar i november eller december, og jeg håber selvfølgelig så tidligt som muligt, hvis han skal være aktuel til EM.
- Kommer vi helt hen til december, har han ikke spillet håndbold i næsten et år, og så er det ikke sikkert, at han er aktuel, siger Nikolaj Jacobsen om FC Barcelona-spilleren.
Mikkel Hansen sidder ude med en hjernerystelse og er derfor ikke med, når det danske herrelandshold i denne uge er samlet.
Landstræner Nikolaj Jacobsen er dog fortrøstningsfuld i forhold til venstrebackens situation med henblik på EM i januar.
 - Det ærgrer mig sindsygt meget, at Henrik Toft Hansen er ude, fordi han har gjort det godt i Paris, specielt defensivt, siger landstræner Nikolaj Jacobsen.
 René Toft Hansen fejrede VM-guldet på krykker.
Stregspilleren fik en lyskeskade under slutrunden og er fortsat en smule fra topformen, fortæller landstræneren.
Toft Hansen er stadigvæk én af de bedste forsvarsspillere, Danmark har, mener Nikolaj Jacobsen.
 Flensborg-spilleren Simon Hald udgik i weekenden i Champions League-opgøret mod sin tidligere klub Aalborg.
Stregspilleren fik et vrid i knæet og er derfor ikke med ved landsholdssamlingen.
1 / 4Mikkel Hansen sidder ude med en hjernerystelse og er derfor ikke med, når det danske herrelandshold i denne uge er samlet.
Landstræner Nikolaj Jacobsen er dog fortrøstningsfuld i forhold til venstrebackens situation med henblik på EM i januar.
1 / 4- Det ærgrer mig sindsygt meget, at Henrik Toft Hansen er ude, fordi han har gjort det godt i Paris, specielt defensivt, siger landstræner Nikolaj Jacobsen.
2 / 4René Toft Hansen fejrede VM-guldet på krykker.
Stregspilleren fik en lyskeskade under slutrunden og er fortsat en smule fra topformen, fortæller landstræneren.
Toft Hansen er stadigvæk én af de bedste forsvarsspillere, Danmark har, mener Nikolaj Jacobsen.
3 / 4Flensborg-spilleren Simon Hald udgik i weekenden i Champions League-opgøret mod sin tidligere klub Aalborg.
Stregspilleren fik et vrid i knæet og er derfor ikke med ved landsholdssamlingen.
4 / 4Lidt at forholde sig til, men langt til dybe panderynker hos landstræneren.
Han har luksusproblemer, når det kommer til at sætte navne på de spillere, der skal repræsentere Danmark ved europamesterskabet i januar.
- Jeg er egentlig kun positivt i tvivl.
Der er så mange dygtige spillere, så der er mange, der gør sig til.
Så det er, om jeg skal have fint chokoladedrys eller groft chokoladedrys på min softice, siger landstræneren.
Hvad kan du bedst lide?
- Jeg kan bedst lide fint, griner han.
- Men det er jo, fordi der er så mange dygtige spillere.
Holdet har mange kvaliteter, så det handler jo om at se, hvilke kvaliteter vi gerne vil have med til slutrunden.
Det danske herrelandshold i håndbold møder Frankrig torsdag aften klokken 20.
15 i Aarhus, og du kan følge det opgør i LIGA på P3.
FacebookTwitterKopier linkEmner:Casper U.
Mortensen (håndboldspiller)|Henrik Toft Hansen (håndboldspiller)|Rhein-Neckar Löwen|Håndbold|Aarhus




https://www.dr.dk/nyheder/regionale/fyn/19-aarige-mark-forsvandt-efter-bytur-i-fredags-nu-er-han-fundet-doed

Fyn19-årige Mark forsvandt efter bytur i fredags.
Nu er han fundet dødFyns Politi har fået enkelte henvendelser i sagen om forsvundne Mark Corneliussen.
Mark Corneliussen har været forsvundet siden sent fredag aften.
(© Fyns politi)Af Emil Søndergård Ingvorsen22.
okt.
2019 kl.
08.
56 | opdateret 24.
okt.
2019 kl.
16.
51Læs opArtiklen er opdateret den 24/10 klokken 16:45.
Fyns Politi bekræfter over for DR Nyheder, at den 19-årige Mark Corneliussen er fundet død sent onsdag aften.
De vil ikke kommentere de nærmere omstændigheder omkring dødsfaldet.
Fyns Politi er uden reelle spor i sagen om den forsvundne Mark Corneliussen, som sidst er set på Old Irish Pub i Odense fredag aften klokken 22.
50.
Han blev fundet død onsdag aften.
Det fortæller politikredsens vagtchef, Kenneth Taanqvist, der opfordrer folk med kendskab til den 19-åriges færden til at kontakte politiet.
- Vi har fået nogle enkelte henvendelser, som vi har reageret på, men det har ikke givet noget.
Vi holder alle muligheder åbne, siger vagtchefen.
Politiet valgte at efterlyse den 19-årige i går, men her havde gruppen Missing People allerede indledt en eftersøgning på opfordring fra drengens mor, skriver BT.
Iført mørkt tøjFyns Politis efterforskningsafdeling ser nu på sagen og tjekker blandt andet den unge mands mobiltelefon og hævekort for at se, om det er blevet brugt siden hans forsvinden.
Vagtchef Kenneth Taanqvist afviser heller ikke, at politiet vil lave en reel eftersøgning omkring for eksempel Odense Å.
Mark Corneliussen er 180 centimeter høj og har mørkt, blondt hår.
Da han forsvandt, var han iført mørke denimbukser, en sort Rock Bull-bluse og hvide sko.
FacebookTwitterKopier linkEmner:Fyns Politi|Fyn|Odense|Ulykker|Kriminalitet




https://www.dr.dk/nyheder/indland/direktor-anklages-have-hvidvasket-166-millioner

IndlandDirektør anklages for at have hvidvasket 166 millionerMillioner fra påståede lovovertrædelser i Østeuropa blev ledt gennem danske firmaer og banker.
Sagen skal afgøres af Retten på Frederiksberg.
Her er også to mænd under anklage for at have spillet underordnede roller.
22.
okt.
2019 kl.
13.
36 | opdateret 22.
okt.
2019 kl.
14.
10Læs opEn direktør er blevet tiltalt for at have hvidvasket 166 millioner kroner gennem flere selskaber og konti i to banker.
Det fremgår af et anklageskrift fra Bagmandspolitiet, som Ritzau tirsdag har fået indsigt i.
Kvinden, der er 46 år, har været varetægtsfængslet siden marts.
Hun var direktør i tre af de fire selskaber, som indgår i sagen.
Gennem selskaberne og bankerne skal hun have skjult, opbevaret eller transporteret de mange millioner kroner, som angiveligt stammer fra lovovertrædelser.
Det har tidligere været fremme, at sagen har forbindelse til Østeuropa.
Men i anklageskriftet beskrives de påståede lovovertrædelser ikke nærmere.
Hæleri og hvidvaskStørstedelen af beløbet karakteriseres juridisk som groft hæleri, mens resten er hvidvask.
Dette skyldes en lovændring af straffeloven i sommeren 2018.
Sagen skal afgøres af Retten på Frederiksberg.
Første retsmøde finder sted i januar.
Her er også to mænd under anklage for at have spillet underordnede roller.
Den ene, der er 59 år, har adresse i Letland.
Den anden har været direktør i et af selskaberne.
I forbindelse med efterforskningen er det lykkedes for politiet at beslaglægge omkring 11,5 millioner kroner, som nu kræves konfiskeret.
Nægter sig skyldigVed et grundlovsforhør i marts kom det frem, at hun nægtede sig skyldig.
Dengang fortalte politiinspektør Thomas Anderskov Riis fra Bagmandspolitiet, at sagen var resultat af en særlig fremadrettet efterforskning.
- Det er første gang, vi anvender den nye hvidvaskbestemmelse i straffeloven, der markant skærper kursen, udtalte han.
Hvad ordet fremadrettet nærmere dækker over, blev ikke forklaret.
Men politiinspektøren fortalte for to år siden Ritzau om en ny måde at arbejde på, når det gælder opklaring af økonomisk kriminalitet.
Man ville i højere grad bruge aflytninger, hemmelige ransagninger og andre efterforskningsmetoder, som politiet ellers traditionelt kun har brugt i sager om især narkotika.
Virkningen af den nye arbejdsmetode er, at Bagmandspolitiet kan slå til på et tidligere tidspunkt.
/ritzau/FacebookTwitterKopier linkEmner:Kriminalitet|Bagmandspolitiet|Økonomisk kriminalitet|Retten på Frederiksberg|Letland




https://www.dr.dk/nyheder/udland/live-tv-en-eller-flere-gerningsmaend-i-stjaalet-ambulance-paakoerer-flere-mennesker-i






https://www.dr.dk/nyheder/indland/politiet-skaerper-regler-fejlagtigt-dna-match-udpegede-uskyldig

IndlandPolitiet skærper regler: Fejlagtigt dna-match udpegede uskyldigEn person blev mistænkt på grund af et stærkt match, som viste sig at være fejlagtigt.
Politiet havde i første omgang foretaget en analyse, der viste et match.
En efterfølgende analyse viste dog, at den mistænkte og den undersøgte dna ikke stemte.
(© (c) DR)Af Emil Søndergård Ingvorsen22.
okt.
2019 kl.
09.
26Læs opPolitiet skærper reglerne om dna-profiler.
Det skyldes, at en person blev mistænkt på grund af et stærkt match, som har vist sig at være fejlagtigt.
Det skriver Rigspolitiet i en pressemeddelelse.
Politiet havde i første omgang foretaget en analyse, der viste et match.
En mere omfattende og supplerende analyse viste dog efterfølgende, at den mistænkte og den undersøgte dna ikke stemte.
Derfor strammer Rigspolitiet nu retningslinjerne, når politiet via dna-profiler fra indhentede spor foretager en søgning efter en potentiel gerningsmand i dna-profilregistret.
I sagen, hvor man fandt frem til den forkerte mistænkte, havde man nemlig en profil, der var typebestemt efter ti dna-systemer.
Denne typebestemmelse blev anvendt frem til 2012.
Efterfølgende viste analysen med det mere avancerede 16-system, at mistanken var ubegrundet.
De nye retningslinjer skal sikre, at en person ikke bliver sigtet for en forbrydelse, hvis der er match efter ti dna-systemer, og at man skal lave den mere avancerede analyse.
Har sendt 'HASTER'-brev til politikredseneI en skrivelse fra Rigspolitiet til politikredsene, der har overskriften "HASTER", skriver Rigspolitiet, at jo flere dna-profiler, der indgår, desto større bliver risikoen for fejl.
- I takt med at antallet af personprofiler i dna-registret stiger, øges også risikoen for at få et tilfældigt match med en person, der faktisk ikke har afsat dna-sporet.
Denne risiko er særligt høj, hvis sporet indeholder få dna-systemer eller er en blandingsprofil, lyder det.
Samtidig opfordres politikredsene i alle sager med dna til at sikre, at der i videst muligt omfang anvendes 16 dna-systemer.
Det gælder både for personprofiler og spor.
Hvad personen var mistænkt for at have gjort, fremgår ikke af politiets pressemeddelelse.
Domstole, advokater og Københavns Universitet er blevet orienteret, fremgår det af pressemeddelelsen.
FacebookTwitterKopier linkEmner:Rigspolitiet|Københavns Universitet|Kriminalitet|Rigsadvokaten




https://www.dr.dk/nyheder/udland/thailands-konge-fratager-illoyal-ledsagerske-alle-titler

UdlandThailands konge fratager 'illoyal' ledsagerske alle titlerHun udviste hverken nok respekt for dronningen eller kongen, lyder det i en udtalelse.
Det er blot tre måneder siden, at 34-årige Sineenat Wongvajirapakdi blev kongens særlige ledsagerske.
Af Emil Søndergård Ingvorsen22.
okt.
2019 kl.
07.
26Læs opDen 34-årige Sineenat Wongvajirapakdi fik for under tre måneder siden en central plads i det thailandske kongehus, da den 67-årige konge Maha Vajiralongkorn benyttede sig af en royal mulighed, som senest blev brugt for næsten 100 år siden.
På sin fødselsdag udnævnte han nemlig den 34-årige kvinde som sin såkaldt 'særlige ledsagerske' blot to måneder, efter at han havde giftet sig med sin fjerde hustru.
Den pludselige beslutning af kongen fortæller os, at han ønsker at blive set som en monark, der bestemmer, og som ikke vil acceptere mulige splittelser i den royale institution.
Paul Chambers, analytiker på Naresuan University,Få dage senere offentliggjorde hoffet en række billeder af Sineenat Wongvajirapakdi, hvor hun blandt andet fløj et fly og et billede, hvor hun gjorde sig klar til at springe ud med faldskærm.
Og så var der også et billede, hvor hun holdt den næsten dobbelt så gamle konge i hånden.
Men nu må hun sande, at lykken er lunefuld, efter at det i går kom frem, at hun får frataget alle sine titler i kongehuset og i militæret.
Det skriver en række internationale medier herunder nyhedsburaeuet AFP.
Sineenat Wongvajirapakdi, der angiveligt er på vej til at springe ud med faldskærm.
Illoyal over for kongen og dronningenI går offentliggjorde Royal Thai Government Gazette, der ifølge Politiken er en royal udgave af Statstidende, en udtalelse på vegne af kongen.
Her lød det, at den 34-årige ledsagerske får frataget alle sine titler, da hun var 'illoyal over for kongen', og fordi hun havde 'handlet mod dronning Suthida for at fremme sine egne ambitioner', lød det.
Videre lød det ifølge AFP, at 'hun ikke giver kongen nogen ære, og at hun ikke forstår royale traditioner', og endelig lød det, at hun forsøgte at opnå samme position som dronningen i det thailandske kongehus.
Ifølge flere medier er det thailandske kongehus normalt set meget lukket, og der slipper nærmest aldrig noget ud om de kongeliges privatliv.
Derfor har nyheden chokeret den thailandske offentlighed, men ifølge ekspert er der alligevel en god grund til, at netop dette slipper ud.
- Den pludselige beslutning af kongen fortæller os, at han ønsker at blive set som en monark, der bestemmer, og som ikke vil acceptere mulige splittelser i den royale institution, siger Paul Chambers, der er analytiker på Naresuan University i Thailand, til nyhedsbureauet AFP.
Sineenat Wongvajirapakdi i et udateret billede, hvor hun er om bord på et fly.
FacebookTwitterKopier linkEmner:Royalt|Thailand




https://www.dr.dk/nyheder/udland/japans-kejser-naruhito-kronet-ved-storslaet-ceremoni

UdlandJapans kejser Naruhito kronet ved storslået ceremoniJapans nye kejser, Naruhito, har ved en ceremoni i kejserpaladset i Tokyo sat sig på Krysantemumtronen.
I videoen her kan du se, hvordan det så ud, da Japans nye kejser, Naruhito, blev indsat.
22.
okt.
2019 kl.
06.
53 | opdateret 22.
okt.
2019 kl.
07.
56Læs opJapans nye kejser, Naruhito, er ved en ceremoni i kejserpaladset i Tokyo tirsdag morgen dansk tid blevet kronet.
Dermed har han indtaget den såkaldte Krysantemumtrone, næsten fem måneder efter at han officielt blev indsat.
Han blev indsat, efter at hans far, Akihito, havde valgt at abdicere på grund af skrøbeligt helbred.
Japans premierminister, Shinzo Abe, afsluttede ceremonien med at råbe "Banzai", der betyder "Længe leve kejseren".
 Den fornemme ceremonihal.
 Kejseren.
 Kejserinde Masako  Det er meget fornemme klædedragter, der tages i brug.
 Kejseren får hjælp til at bære sit lange slæb  Kejserinden 1 / 7Japans premierminister, Shinzo Abe, afsluttede ceremonien med at råbe "Banzai", der betyder "Længe leve kejseren".
1 / 7Den fornemme ceremonihal.
2 / 7Kejseren.
3 / 7Kejserinde Masako 4 / 7Det er meget fornemme klædedragter, der tages i brug.
5 / 7Kejseren får hjælp til at bære sit lange slæb 6 / 7Kejserinden 7 / 7Ved den storstilede ceremoni, hvor kejseren og kejserinden blandt andet optræder i historiske dragter, deltager blandt andre Kronprins Frederik og Kronprinsesse Mary.
- Jeg erklærer hermed min tronindsættelse både hjemme og udenlands, lød det fra Naruhito i en tale under ceremonien.
Selve ceremonien var - ud over en kort tale fra den nye kejser - holdt i stilhed, der kun blev afbrudt af enkelte trommer.
Foruden det danske kronprinspar deltog omkring 2000 gæster, herunder flere kongelige fra andre lande.
Se billeder af gæsterne herunder - i videoen foroven kan du se det danske kronprinspar: Den svensk konge Carl Gustaf og kronprinsesse Victoria var blandt de kongelige, der deltog i ceremonien.
 Spaniens kong Felipe VI og dronning Letizia.
 Storhertug Henri af Luxemborg.
 Den britiske tronfølger, prins Charles.
 Alverdens stats- og regeringschefer er inviteret - her Filippinernes meget kontroversielle præsident, Rodrigo Duterte.
 Myanmars leder, Aung San Suu Kyi.
 Den tidligere franske præsident, Nicolas Sarkozy.
 Norges kronprins Haakon.
 Hollads kong Willem-Alexander og dronning Maxima.
 Brasiliens præsident, Jair Bolsonaro.
 Vatikanet har sendt kardinal Francesco Monterisi.
1 / 11Den svensk konge Carl Gustaf og kronprinsesse Victoria var blandt de kongelige, der deltog i ceremonien.
1 / 11Spaniens kong Felipe VI og dronning Letizia.
2 / 11Storhertug Henri af Luxemborg.
3 / 11Den britiske tronfølger, prins Charles.
4 / 11Alverdens stats- og regeringschefer er inviteret - her Filippinernes meget kontroversielle præsident, Rodrigo Duterte.
5 / 11Myanmars leder, Aung San Suu Kyi.
6 / 11Den tidligere franske præsident, Nicolas Sarkozy.
7 / 11Norges kronprins Haakon.
8 / 11Hollads kong Willem-Alexander og dronning Maxima.
9 / 11Brasiliens præsident, Jair Bolsonaro.
10 / 11Vatikanet har sendt kardinal Francesco Monterisi.
11 / 11Da den officielle indsættelse var overstået, afsluttede den japanske premierminister, Shinzo Abe, ceremonien med at råbe "Banzai", der på japansk betyder "Længe leve kejseren".
Naruhitos far, den tidligere kejser Akihito, var den første kejser i mere end 200 år, der har abdiceret.
Selv om Naruhito altså overtog tronen i maj, så var indsættelsen altså ikke gennemført, før dagens ceremoni.
Han er Japans 126.
kejser.
2700 år med kejserSelv om kejseren ikke har politisk magt i Japan, så spiller kejserfamiliens 2700 år lange historie og kejserfiguren en stor symbolsk rolle.
Derfor har tirsdagens ceremoni enormt stor opmærksomhed i Japan.
Dele af ceremonien er dog blevet udskudt på grund af tyfonen Hagibis, der har hærget dele af Japan i oktober.
Det drejer sig blandt andet om et kongeligt optog gennem Tokyo, der i stedet afvikles 10.
november.
/ritzau/FacebookTwitterKopier linkEmner:Japan|Shinzo Abe (politiker)|Tokyo|Royalt




https://www.dr.dk/nyheder/regionale/nordjylland/en-flyttedag-langt-ud-over-det-saedvanlige-tusind-tons-tungt-fyr-skal

Flytning af Rubjerg Knude FyrSe temaNordjyllandEn flyttedag langt ud over det sædvanlige: Tusind tons tungt fyr skal rykkes 70 meterRubjerg Knude Fyr skal flyttes med hjælp fra donkrafte og rulleskøjter.
Af Klaus Videbæk og Marie Bergmann22.
okt.
2019 kl.
06.
45Læs opTro kan flytte bjerge - men grundig forberedelse kan også gøre sit.
I ti uger har det 120 år gamle Rubjerg Knude Fyr på den jyske vestkyst været spærret af, mens den lokale murer Kjeld Pedersen i samarbejde med entreprenører fra BMS Krangården A/S har knoklet med fyret og den ellers utilregnelige bunke sand, som det står på.
Nu er de endelig klar til at flytte det, før det om kort tid risikerer at ryge i havet.
Rubjerg Knude Fyr vurderes at veje næsten tusind tons og skal flyttes i et stykke ved at skubbe det lige så langsomt fremad.
Det sker på skinner, hvor det ved hjælp af donkrafte og en slags rulleskøjter hæves og rykkes henad sandet.
Aldrig før har man flyttet et fyr i ét stykke i Danmark, og derfor vil begivenheden blive fulgt tæt.
Faktisk forventer Hjørring Kommune, at op mod 25.
000 mennesker vil komme forbi Rubjerg Knude i løbet af dagen for at følge slagets gang.
Dertil kommer omkring hundrede journalister fra både danske og udenlandske medier.
Kan det gå galt?
I kroner og ører løber projektet op i omkring fem millioner kroner, som betales via Finansloven.
De penge vurderes dog at være godt givet ud, idet omkring 250.
000 turister årligt lægger vejen forbi for at se fyrtårnet og nyde den spektakulære udsigt ud over skrænten og Vesterhavet.
Både murer Kjeld Pedersen og eksperterne fra BMS Krangården A/S har fuld tillid til, at fyret vil komme helskindet gennem prøvelsen, men der er ting, der kan drille.
Deriblandt vejret.
Rubjerg Knude Fyr ligger i dag få meter fra skrænten.
Det må ikke blæse mere end 10 til 12 meter i sekundet under selve flytningen, da sandet kan blæse ned i skinnerne og rulleskøjterne og ødelægge hydraulikken.
Et andet usikkerhedsmoment er, om den nordvestlige del af skrænten bag fyret, kan holde til det store tryk, der kommer på den, når man løfter fyret.
Hvis alt alligevel går vel, vil man være i stand til at flytte fyret med otte meter i timen, og da det skal flyttes 70 meter i alt med start klokken ni, ventes arbejdet at være færdigt omkring klokken 18.
Efter flytningen skal området reetableres og fyret males, inden det åbnes igen for offentligheden i uge 45.
FacebookTwitterKopier linkEmner:Lønstrup|Jylland|Hjørring Kommune|Bygge- og anlægsvirksomhed




https://www.dr.dk/nyheder/kultur/film/fans-gaar-amok-over-ny-star-wars-trailer-jeg-forventer-et-kaempe-intergalaktisk

Film og serierFans går amok over ny Star Wars-trailer: 'Jeg forventer et kæmpe intergalaktisk slagsmål'Den imødesete sidste trailer til 'The Rise of Skywalker' er landet.
Den danske Star Wars-fan Kenneth Svingholm glæder sig især til at blive klogere på hovedrollen Reys skæbne og fortid.
(Foto: Lucasfilm Ltd.
© (c) 2019 ILM and Lucasfilm Ltd.
)Af Morten Bjerregaard22.
okt.
2019 kl.
13.
10Læs op- Jeg græder!
Jeg kan slet ikke vente med at se filmen.
- Hvorfor føler jeg, at The Rise of Skywalker vil få mig til at græde?
- Ja, det første jeg gjorde, da jeg gik ind i min lejlighed for få minutter siden, var at tænde for tv'et, åbne Youtube-appen og se traileren til 'The Rise of Skywalker'.
Mere end én gang.
Sådan lyder et udsnit af kommentarerne på blandt andet Twitter, da fans fra hele verden lige nu har svært ved at skjule deres begejstring, efter at den seneste og sidste trailer til 'The Rise of Skywalker' udkom mandag aften.
Og filmen er ikke 'bare' endnu en Star Wars-fortsættelse.
Faktisk er 'The Rise of Skywalker' den 9.
og sidste film i Skywalker-sagaen, hvor den første film 'Star Wars: A New Hope' fik premiere helt tilbage i 1977.
Efter 42 år når sagaen altså sin ende den 18.
december, hvor 'The Rise of Skywalker' får premiere i danske biografer.
Den lidt over to minutter lange trailer tager seeren med ud i galaksen, mens kampen mellem modstandsbevægelsen 'The Resistance' og 'The First Order' for alvor spidser til.
I traileren ser man blandt andre Rey (Daisy Ridley) løbe igennem en jungle, mens hun forbereder sig på at kæmpe mod Kylo Ren (Adam Driver).
Se den sidste og endelige trailer til 'The Rise of Skywalker' herunder.
Trailerne vil helt sikkert holde liv i de mange fanteorier, som florerer på diverse diskussionsfora.
Vil Kylo Ren og Rey udkæmpe det ultimative slag, eller vil de join forces og kæmpe mod kejser Palpatine, der ser ud til at have rejst sig fra de døde?
Traileren fik premiere i reklamepausen i NFL-kampen mellem New England Patriots og New York Jets mandag aften, og at dømme ud fra salget af forsalgsbilletter, var det en god taktik for Disney, der står bag det sidste kapitel i Star Wars-sagaen.
Amerikanske CNBC skriver, at 'The Rise of Skywalker' solgte 45 procent flere forsalgsbilletter den første time end kæmpe-succesen 'Avengers: Endgame'.
Superfan forventer endelig svar på mysterieEn, der glæder sig helt enormt til den 18.
december, er den danske Star Wars-superfan Kenneth Svingholm.
Til dagligt er han tømrer, mens han i sin fritid dyrker alt, hvad der minder om Star Wars.
Og han har store forventninger, efter han har set den nye trailer.
- Jeg forventer et kæmpe intergalaktisk slagsmål, hvor de gode vinder til sidst.
Og så forventer jeg, at det bliver rigtig flot at se på.
Traileren er i hvert fald vanvittig flot, siger han.
Adam Driver spiller rollen som Kylo Ren i 'The Rise of Skywalker - den 9.
og sidste film i Skywalker-sagaen.
 2019 and TM Lucasfilm Ltd.
)Hovedrollen Reys skæbne og forhistorie er måske det, som Kenneth Svingholm glæder sig allermest til at blive klogere på.
- Det glæder jeg mig virkelig til, for der er så mange teorier derude.
Hvor kommer hun fra?
Hvem er hendes forældre?
Er hun Skywalker?
De spørgsmål håber og regner jeg med at få svar på, siger han.
Herunder kan du lære Kenneth Svingholm lidt bedre at kende og ved selvsyn se, hvor stor en Star Wars-fan, han er.
FacebookTwitterKopier linkEmner:National Football League|Amerikansk fodbold|USA|New England Patriots|New York Jets




https://www.dr.dk/nyheder/udland/prognose-trudeau-staar-til-kunne-danne-regering-igen

UdlandPrognose: Trudeau står til at kunne danne regering igenTrudeaus liberale parti enten førte eller var i spidsen i 146 af de 304 valgkredse, der havde indberettet deres resultater tidlig tirsdag morgen.
Canadas premierminister, Justin Trudeau, stemmer sammen med sin familie ved mandagens parlamentsvalg.
22.
okt.
2019 kl.
05.
48 | opdateret 22.
okt.
2019 kl.
06.
02Læs opCanadas liberale premierminister, Justin Trudeau, står til at kunne danne en mindretalsregering efter valget.
Det viser prognoser fra den canadiske tv-station CBC tidligt tirsdag dansk tid, efter at valgstederne er lukket landet over.
Til valgfesten hos Det Liberale Parti, som fortsat står til at blive det største i landet, blev der råbt "Four more years", da prognoserne fra tv-stationen blev offentliggjort.
Det kræver 170 sæder i det canadiske parlament at kunne danne en flertalsregering.
En sådan var Trudeau i spidsen for inden valget mandag.
Knap halvdelen af valgkredsene optaltDet Liberale Parti enten førte eller var i spidsen i 146 af de 304 valgkredse, der havde indberettet deres resultater omkring klokken 04.
30 dansk tid.
Det skriver nyhedsbureauet Reuters.
Dermed ser det højst tvivlsomt ud, at Trudeau kan fortsætte i spidsen for en flertalsregering.
I stedet står Trudeau og Det Liberale Parti til at kunne danne en mindretalsregering.
Den vil være afhængig af venstreorienterede oppositionspartier for at kunne få lovgivning igennem.
- Det ligner en relativt stærk mindretalsregering for Det Liberale Parti, fordi de holdt ret godt fast i deres stemmer over det meste af landet, skriver analytiker for CBC Éric Grenier.
- Resultaterne skulle være nok til at holde dem et godt stykke over Canadas Konservative parti.
Men deres tab placerer dem under de 170 sæder, som en flertalsregering kræver.
Skandaler efter stjernestatusValget var på forhånd spået til at blive en gyser.
Da Trudeau i 2015 blev premierminister, fik han noget nær stjernestatus med sit ry som en progressiv liberal politiker.
Men skandaler og politiske forbiere har fået hans image til at falme.
Forud for valget havde flere derfor spået, at han helt kunne miste magten.
Læs også:Efter korruptionssag og 'blackfacing': Trudeau søger genvalgDen største rival til Trudeau, den 40-årige konservative Andrew Scheer, er utallige gange kommet med hårde personlige angreb mod Trudeau i løbet af valgkampen, der er blevet betegnet som en af de mest beskidte nogensinde.
Her har Scheer blandt andet kritiseret Trudeau for for år tilbage at have malet sit ansigt mørkt til kostumefester.
Trudeau har undskyldt og erkendt, at det var "racistisk".
Canadas valgsystem er baseret på flertalsvalg i enkeltmandskredse.
Det betyder, at den kandidat, der i en given valgkreds får flest stemmer, får mandatet.
/ritzau/FacebookTwitterKopier linkEmner:Justin Trudeau (politiker)|Canada|Valg og folkeafstemninger




https://www.dr.dk/nyheder/udland/efter-uro-militaeret-forlaenger-udgangsforbud

UdlandEfter uro: Militæret forlænger udgangsforbudI alt 11 personer har mistet livet i Chile, hvor voldelige uroligheder er eskaleret drastisk siden fredag.
)22.
okt.
2019 kl.
06.
08Læs opMilitæret i Chile indfører for tredje nat i streg udgangsforbud, mens de voldelige protester fortsætter ufortrødent.
Det skriver nyhedsbureauet AFP.
I alt 11 personer har siden søndag mistet livet i forbindelse med de voldsomme uroligheder i det sydamerikanske land.
Demonstrationerne begyndte som en protest mod stigende billetpriser i den offentlige transport, men har udviklet sig til en mere generel protest mod Chiles militær og præsident Sebastian Piñera.
Præsidenten fremlagde mandag aften en "social aftale" for at imødekomme demonstranternes krav.
Det skriver nyhedsbureauet Reuters.
- Hvis jeg nogle gange har talt hårdt, er det fordi, det gør mig harm at se den skade og smerte, som volden har forårsaget, lød det mandag fra den 69-årige konservative præsident.
Det var en opblødning, efter at han søndag sagde, at landet var "i krig".
Udtalelsen kom, efter at fem personer søndag blev meldt døde, da flere personer plyndrede en fabrik i udkanten af Santiago.
Kort forinden var to kvinder omkommet i et supermarked i forbindelse med urolighederne.
Siden urolighederne for alvor eskalerede i fredags, er i alt 1500 personer blevet anholdt.
Det skriver AFP.
Den chilenske general Javier Iturriaga oplyser, at der natten til tirsdag er indført udgangsforbud fra klokken 20.
00 om aftenen til klokken 6.
00 om morgenen.
Det er ifølge generalen "nødvendigt", da hovedstaden, Santiago, og flere andre byer i landet for tredje dag i træk er plaget af voldelige sammenstød og hærværk.
I flere dele af hovedstaden har demonstranter ignoreret udgangsforbuddet.
Det har ført til yderligere sammenstød med militæret.
Omkring 9500 soldater er blevet sat ind for at holde urolighederne i Chile nede.
Mandag brugte de endnu engang tåregas og vandkanoner mod demonstranterne.
/ritzau/AFPFacebookTwitterKopier link




https://www.dr.dk/nyheder/viden/teknologi/nasa-vi-vil-have-internationale-partnere-med-pa-manen

TeknologiNasa: Vi vil have internationale partnere med på månenNasas udmelding giver gode chancer for, at den første ikke-amerikaner kan sætte sine fodspor på månen.
Astronaut Buzz Aldrin fløj med Apollo 11-missionen til månen i 1969.
Snart kan den første ikke-amerikaner sætte sine ben samme sted.
(Arkivfoto.
) )22.
okt.
2019 kl.
06.
16Læs opDen amerikanske rumfartsadministrationen Nasa vil på sigt have internationale partnere med til månen.
Dermed er der gode chancer for, at den første ikke-amerikaner kan sætte sine fodspor på månens overflade.
Det siger administrator hos Nasa Jim Bridenstine til en pressekonference ved en kongres for astronauter i byen Washington D.
C.
i USA natten til tirsdag.
- Vi har brug for, at alle vores internationale partnere vil med os til månen, siger han.
- Hvis vi kan blive enige om, hvad hvert enkel land skal bidrage med, og hvordan de bliver en del af holdet, kan jeg ikke se, hvorfor vi ikke skulle kunne have alle vores internationale partnere med på månen, siger Jim Bridenstine.
Første mission i 2024Amerikanerne er i gang med at udvikle et rumskib ved navn "Orion" og en lille rumstation ved navn "Gateway", som skal sendes i kredsløb om månen.
De vil i teorien blive brugt til den første bemandede rummission med navnet Artemis 3 i 2024, der skal sende amerikanske astronauter til månen.
Først når "Gateway" er blevet udvidet, vil andre end amerikanere kunne tage rejsen.
Formanden for den europæiske rumfartsadministration (ESA), Jan Worner, siger, at han gerne ser europæiske astronauter på månen.
- Vi er i forhandlinger med Nasa om at få europæiske astronauter på månen, hvilket også er vores intention, siger han ved samme pressekonference i Washington D.
C.
- Men missionen i 2024 er kun for amerikanere, siger han.
Europæere må venteIfølge Jan Worner vil der først komme europæere til månen i 2027 eller 2028.
Også Japan vil gerne have japanske astronauter på månen, siger formanden for den japanske rumfartsadministration (Jaxa), Hiroshi Yamakawa.
Trods åbne arme fra Nasa har Den Amerikanske Kongres forbudt samarbejde med Kina omkring månemissionen.
USA's vicepræsident, Mike Pence, sagde intet mindre end syv gange i en åbningstale ved kongressen, at USA kun vil samarbejde med "lande, der elsker frihed".
/ritzau/AFPFacebookTwitterKopier linkEmner:Mike Pence (politiker)|NASA|USA|European Space Agency|Japan




https://www.dr.dk/nyheder/regionale/nordjylland/live-tv-rubjerg-knude-fyr-er-landet






https://www.dr.dk/nyheder/indland/flertal-paa-christiansborg-kraever-haardere-straffe-vanvidsbilister-slipper-billigt

IndlandFlertal på Christiansborg kræver hårdere straffe: Vanvidsbilister slipper billigt fra trafikdrabInden jul vil justitsministeren fremlægge lovpakke, der skal dæmme op for vanvidskørsel.
I juli blev en 35-årig politiassistent offer for en vanvidsbilist på Langebro i det indre København.
Af Theis Lange Olsen22.
okt.
2019 kl.
06.
46Læs opVanvidsbilister slipper med en straf på mellem 16 måneder og 3 års fængsel for trafikdrab, selv om straframmen er helt op til otte år.
Det fremgår en undersøgelse af domme siden 2016, som Rigsadvokaten har lavet for Folketinget.
Undersøgelsen får flere folketingspolitikere til at spørge, hvad der egentlig skal til, før strafferammen bare tilnærmelsesvis udnyttes.
Formanden for Folketingets Retsudvalg, Preben Bang Henriksen (V), fremhæver en dom fra 2017, hvor en kvinde får to års fængsel for at køre ræs midt i København og torpederer en bil, så en ung mand bliver dræbt:Eksempler på domme for vanvidskørselI december sidste år kører en 24-årig mand med en promille på 1,46 og uden kørekort med 137 km/t ind i en bil nær Holstebro.
I bilen sidder en mor, hendes søn, hendes datter og datterens veninde.
Kun datteren overlever.
Straffen lyder på tre års fængsel og udvisning af Danmark.
Den højeste straf i den type sager faldt i 2014, hvor en 23-årig mand fik fire år og seks måneders fængsel.
Gerningsmanden kørte med alkolhol og hash i blodet og dræbte en 46-årig kvinde midt i København.
I september 2012 idømte blev en 26-årig mand idømt 15 måneders fængsel samt fem års frakendelse af kørekortet.
Han dræbte i november 2011 en tiårig pige og kvæstede pigens mor, da han overhalede indenom i et fodgængerfelt i København.
- Selv i det tilfælde, hvor man har forvoldt en persons død, ligger straffen omkring to år.
Det er altså kun 25 procents udnyttelse af strafferammen.
- Der hopper kæden af for mit vedkommende.
Det skal vi have belyst nærmere.
Jeg har læst den pågældende dom, jeg refererer til her, og kan bare ryste på hovedet over, at vi ikke er nået langt op i den øverste del af strafferammen, siger Preben Bang Henriksen.
Regeringen har pakke på vejPolitikerne hævede i 2002 strafferammen for vanvidskørsel i påvirket tilstand fra fire til otte års fængsel.
I 2005 og senest i 2010 ændrede politikerne ordlyden i loven i et forsøg på at opnå strengere straffe.
I de seneste måneder har der været flere voldsomme episoder med vanvidskørsel.
I juli blev en politiassistent kørt ihjel af en vanvidsbilist i en leaset bil på Langebro i det indre København.
Justitsminister Nick Hækkerup har meldt ud, at der inden jul præsenteres en række nye værktøjer, der skal kunne dæmme op for vanvidskørsel, og han har på forhånd ikke villet afvise nogle forslag.
Heller ikke højere straffe.
Socialdemokratiets retsordfører, Jeppe Bruus, er da også parat til at skærpe straffen i de værste tilfælde med vanvidskørsel.
- I forhold til nogle af de grove sager virker det til, at dommene ligger i den lave ende.
Vi har lavet en strafferamme, og så må vi kigge på praksis, og om det giver anledning til at justere.
Det er jeg åben for at diskutere, siger han.
I videoen nedenfor fortælles om episoden fra i sommer, hvor en politiassistent døde.
Sagen har endnu ikke været for retten:I Dansk Folkeparti går retsordfører Peter Skaarup et skridt længere og foreslår en såkaldt minimumsstraf for vanvidskørsel på fire år, hvor der ikke tages højde for, at der kan være forskel på grovheden i forbrydelsen.
- Når domstolene ikke udnytter vores strafferamme, så må vi indføre minimumsstraffe, så domstolene får besked om, hvilket niveau vi ønsker.
- Vi er flere gange i retsudvalget blevet gjort bekendt med sager, hvor familier til ofre er dybt rystede over, hvor slapt der dømmes, når det gælder vanvidskørsel, siger Peter Skaarup.
Eksperter i strafferet har tidligere sagt, at Danmark er et af de europæiske lande, hvor domstolene er mest lydhøre over for politikerne, når det kommer til ændringer i strafferammen for alvorlig kriminalitet.
Ifølge dommerforeningens formand, Mikael Sjöberg, følger dommerne ved de danske domstole i høj grad politikernes intentioner, når der skal dømmes i sager om vanvidskørsel.
- Vores straf er ikke bare grebet ud af luften.
Loven blev ændret i 2010.
Der havde Folketinget lejlighed til at tage stilling til daværende praksis, og de sagde, at hvor I før har givet 10-12 måneder, så skal I nu give 12-18 måneder i de her sager.
Så sammen med vores domsmænd følger vi det, Folketinget dengang sagde, siger Mikael Sjöberg.
Dommere: Retsfølelsen er med i dommeHan understreger, at årsagen til at dommene ender et godt stykke fra at udnytte hele strafferammen er, at dommerne gerne vil bevare et rum til de allerværste sager.
- Der kan altid være en sag, der er værre end alle de andre, siger Mikael Sjöberg, der bemærker, at de fleste sager med vanvidskørsel føres med domsmænd:HVORDAN STRAFFES VANVIDSBILISME?
Vanvidsbilister kan blandt andet dømmes for at have overtrådt straffelovens paragraf 252, hvor strafferammen er op til otte år.
Her lyder det blandt andet, at man straffes for at udvise grov kådhed, eller at man på andre måder volder nærliggende fare for nogens liv.
- Den juridiske dommer sidder med to ganske almindelige, fornuftige borgere og vurderer, hvad det her skal koste.
Så i afgørelsen i de her sager, kommer den helt almindelige danske retsfølelse ind i retssalen, siger Mikael Sjöberg.
Dansk Folkepartis Peter Skaarup anerkender, at domstolene skal have et rum til de allerværste sager, men han mener alligevel godt, at straffene kunne skærpes inden for den nuværende lov.
- Jeg ved godt, at domstolene gerne vil have et rum til de allerværste sager, men så kunne de i grove sager gå op på seks eller syv års fængsel.
Det gør man heller ikke, siger Peter Skaarup.
Juraprofessor Sten Schaumburg-Müller fra Syddansk Universitet opfordrer til, at politikerne tænker sig godt om, før de skærper straffene, fordi der kan være flere hensyn at tage.
- Man stiller sig spørgsmålet ‘hvornår er nok nok?
’.
Hvornår har en bilist, der kører andre ihjel i beruset tilstand fået nok straf?
1 års fængsel, 2 år eller 10 år?
Skal vi piske dem?
Det er et meget vanskeligt spørgsmål.
- Ofte vil vi reagere sådan, at vi bare gerne vil straffe.
Og det skal vi selvfølgelig også.
Men der er også andre hensyn at tage - hvad er det for et samfund vi vil have?
Et hvor alle der træder ved siden af bliver skubbet ud, eller et de får mulighed for at komme tilbage i samfundet?
, spørger Sten Schaumburg-Müller.
FacebookTwitterKopier linkEmner:Jeppe Bruus (politiker)|Nick Hækkerup (politiker)|Venstre|Retsvæsen|København




https://www.dr.dk/nyheder/udland/inden-amerikansk-valg-facebook-suspenderer-russiske-konti

UdlandInden amerikansk valg: Facebook suspenderer russiske kontiEn række konti på sociale medier med bånd til Rusland og Iran skal have forsøgt at påvirke amerikansk politik.
22.
okt.
2019 kl.
05.
45Læs opSelskabet Facebook suspenderer en række konti på Facebook og Instagram med bånd til Rusland og Iran.
De suspenderede profiler har angiveligt forsøgt at påvirke amerikansk politik forud for præsidentvalget i 2020.
Det oplyser Facebook i en meddelelse sent mandag aften dansk tid, skriver nyhedsbureauet Reuters.
Profilerne har givet sig ud for at være personer i USA og har delt opslag med kontroversielle og splittende politiske budskaber.
Facebook har suspenderet tre separate netværk af profiler, der blev opereret fra Iran.
Der er tale om 93 konti og 17 sider på Facebook samt fire konti på Instagram.
Det skriver nyhedsbureauet dpa.
Derudover er et netværk af profiler på Instagram, som har haft forbindelse til den russiske organisation Russian Internet Research Agency (IRA), suspenderet.
Omkring 240.
000 brugere på Instagram fulgte de suspenderede russiske konti.
Heraf var 60 procent personer i USA.
IRA er en organisation, som ifølge USA også forsøgte at påvirke det amerikanske præsidentvalg i 2016.
- Vi har set disse netværk gå målrettet efter den offentlige debat i USA og engagere sig i den type politiske diskussioner, som udfordrer og splitter USA for tiden, siger Nathaniel Gleicher, der er chef for Facebooks politik for cybersikkerhed, til Reuters.
- Når man gør det, engagerer man sig i emner, som er afgørende i valgkampen.
Men jeg kan ikke sige præcis, hvad deres mål har været.
Facebook har desuden annonceret en række nye tiltag, der skal forhindre udenlandsk indblanding og misinformation forud for næste års præsidentvalg i USA.
Blandt andet skal det fremgå tydeligere, om et medie er statsejet.
Derudover skal sikkerheden øges for politikere og politiske kandidater, som kan være sårbare overfor hacking.
Tiltagene vil ifølge dpa træde i kraft i næste måned.
Embedsmænd i de amerikanske sikkerhedstjenester har advaret om, at Iran og Rusland vil forsøge at påvirke det kommende præsidentvalg.
Iran og Rusland har flere gange afvist anklagerne.
/ritzau/ReutersFacebookTwitterKopier link




https://www.dr.dk/nyheder/udland/eu-formand-til-briterne-det-bliver-ikke-os-der-smider-jer-ud-uden-en-aftale

BrexitSe temaUdlandEU-formand til briterne: Det bliver ikke os, der smider jer ud uden en aftaleEt no deal-brexit vil aldrig blive EU's beslutning, siger rådsformand Donald Tusk.
Rådsformand Donald Tusk betegner situationen i Storbritannien som "ret kompleks".
Af Per Bang Thomsen - Strasbourg22.
okt.
2019 kl.
11.
38 | opdateret 22.
okt.
2019 kl.
12.
26Læs opDet bliver aldrig EU, som kommer til at beslutte, at Storbritannien skal forlade det europæiske samarbejde uden en skilsmisseaftale.
Det var budskabet fra Donald Tusk, formand for Det Europæiske Råd, da brexit her til formiddag var til debat i Europa-Parlamentet.
Hvem er hvem i EU?
Europa-Parlamentet: Den ene del af EU's lovgivende magt, der består af 751 folkevalgte medlemmer fra hele EU.
Det vedtager bl.
a.
EU-lovene sammen med Ministerrådet på grundlag af Europa-Kommissionens lovforslag.
Ministerrådet (Rådet for Den Europæiske Union): Den anden del af EU's lovgivende magt, der sammen med Europa-Parlamentet vedtager EU-lovgivning.
Medlemmerne er ministrene fra hvert EU-land, alt efter hvilket politikområde, der drøftes.
Det Europæiske Råd: Definerer EU’s generelle politiske linjer og prioriteter.
Udover rådsformanden, der i dag er polske Donald Tusk, består det af landenes stats- og regeringschefer samt kommissionsformanden.
Europa-Kommissionen: Stiller lovforslagene, holder øje med, om landene overholder reglerne, og repræsenterer EU udadtil på flere områder.
Formanden hedder i dag Jean-Claude Juncker.
Lørdag aften måtte den britiske premierminister, Boris Johnson, modvilligt bede EU om en udsættelse af brexit til 31.
januar næste år - og ikke den 31.
oktober i år, som ellers er planen.
Det var noget, han var blevet pålagt at gøre af et politisk flertal i det britiske parlament, da han ikke kunne få stemt sin nye udtrædelsesaftale med EU igennem.
Donald Tusk er lige nu i kontakt med EU's stats- og regeringschefer for at finde ud af, hvordan de skal reagere i forhold til anmodningen.
- Det er ganske klart, at resultatet af disse konsultationer i høj grad afhænger af, hvad det britiske parlament beslutter – eller ikke beslutter.
Vi må være forberedt på ethvert scenarium, sagde rådsformanden med henvisning til dagens afstemning i det britiske parlament.
Her skal parlamentarikerne efter planen stemme om den nye udtrædelsesaftale, som blev indgået mellem EU og Storbritannien i sidste uge.
Men det er endnu uvist, om der er flertal for den eller ej, og derfor betegnede Donald Tusk hele situationen som "ret kompliceret".
- Men en ting skal stå klart: Som jeg sagde til premierminister Johnson i lørdags, vil et no deal-brexit aldrig blive vores beslutning.
Læs også:Europa-Parlamentet vil vente på briterne: 'Vi får det sidste ord i forhold til brexit-aftalen'Farage: Vi bliver en koloni i EUDet sidste blev mødt af klapsalver fra mange af de fremmødte parlamentarikere.
Dog ikke fra medlemmerne af det britiske EU-modstanderparti Brexit Party, der har Nigel Farage i spidsen.
Partiet ønsker, at Storbritannien skal forlade EU så hurtigt som muligt uden en skilsmisseaftale, og derfor er Nigel Farage også stærkt kritisk over for den nye aftale.
- Det vil betyde, at Storbritannien får status som koloni i EU, sagde han og tilføjede, at premierminister Boris Johnson kun ønsker at få presset sin aftale igennem det britiske underhus for at undgå endnu en brexit-forlængelse.
- Det drejer sig om De Konservative (det britiske regeringsparti, red.
), ikke om landet.
Derfor skal vi have opbygget en tværpolitisk leave-alliance.
Det er den eneste måde, vi kan komme ud af EU på, sagde Nigel Farage.
EU-modstanderen Nigel Farage vil hellere have, at Storbritannien forlader EU uden en aftale end med den, som Boris Johnson i sidste uge indgik med EU.
Juncker: Brexit har været spild af tidFormanden for Europa-Kommissionen, Jean-Claude Juncker, deltog også i dagens debat.
Han understregede, at EU ikke kan gøre så meget andet end at vente på, at de britiske politikere får stemt.
Hvis jeg skal være ærlig, har det ikke været nemt for mig at skulle tale så meget om brexit.
Det har været spild af tid og energi.
Jean-Claude Juncker, kommissionsformand- Vi har gjort alt, hvad vi kunne, for at det bliver en velordnet udtræden.
Og vi har gjort alt, hvad vi kunne, for at forberede EU på, hvad der ligger forude, lød det fra Jean-Claude Juncker:- Vi skal holde nøje øje med, hvad der sker i Westminster (det britiske parlament, red.
).
Men Europa-Parlamentet ratificerer ikke før, at Westminster har gjort det, understregede kommissionsformanden, der snart træder tilbage.
I de fem år, han har siddet på posten, har han brugt en stor del af sin arbejdstid på netop det britiske farvel til EU.
Og det ærgrer ham.
- Hvis jeg skal være ærlig, har det ikke været nemt for mig at skulle tale så meget om brexit.
Det har været spild af tid og energi.
Der er steder, hvor vi kunne have gjort noget mere for borgere, tilføjede han.
Kommissionsformand Jean-Claude Juncker (tv) har sammen med brexit-chefforhandler Michel Barnier (th) været to af de ledende skikkelser i EU's brexit-forhandlinger med briterne.
EU's brexit-chefforhandler, Michel Barnier, har i de seneste år brugt et utal af timer sammen med de britiske brexit-forhandlere.
Og han fastslog, at der ikke kommer andre aftaler end den nuværende.
- Hvis Storbritannien ønsker sig et velordnet brexit - som er lagt bedre end et kaotisk exit - så er det her den eneste mulige aftale, lød det.
FacebookTwitterKopier linkEmner:Boris Johnson (politiker)|Donald Tusk (politiker)|EU|Storbritannien|EU-forhold




https://www.dr.dk/nyheder/indland/etbenet-kvinde-fra-usa-vil-gaa-tvaers-over-sjaelland-i-protest-mod-rockwool

IndlandEtbenet kvinde fra USA vil gå tværs over Sjælland i protest mod RockwoolLokale borgere vil stoppe ny stenuldsfabrik i West Virginia.
Isoleringsgiganten afviser kritik.
Tracy Danzey, der er leder af organisationen 'Resist Rockwool', demonstrerer her foran American Institute of Architects, som Rockwool er medsponsor af.
(© Monica Larsen)Af Oliver Batchelor22.
okt.
2019 kl.
07.
30Læs opNår Tracy Danzey, en 40-årig kvinde fra delstaten West Virginia, lander i Danmark i morgen, er det for at gennemføre en noget særpræget protest mod den danske virksomhed Rockwool.
Hun vil nemlig tilbagelægge omkring 100 kilometer fra Kalundborg til København på ét ben og krykker i et forsøg på at få opmærksomhed på sin kamp mod en stenuldsfabrik i sit lokalområde.
- Det kan godt være, at det ikke er så almindeligt i Danmark.
Men i USA er det en tradition, der rækker helt tilbage til borgerrettighedsbevægelsen, at gå for retfærdighed.
Og den tradition fortsætter vi, siger hun.
Med sig har hun tre hjælpere fra den lokale organisation 'Resist Rockwool', som hun står i spidsen for, og som gennem mere end et år har forsøgt at stoppe Rockwools kulfyrede fabrik, der er ved at blive opført i den lille by Ranson i Jefferson County.
Ranson er en by i østlige USA med omkring 4.
500 indbyggere.
(© Maps4News)- Vi har forsøgt alt.
Og nu er vi nået dertil, hvor vi kommer direkte til danskerne for at bede om hjælp.
Som verdens førende land inden for klima og miljø håber vi, at I vil holde jeres virksomhed ansvarlig, siger Tracy Danzey.
Helt konkret håber hun på at få lokalpolitikere såvel som medier og fagforeninger i tale undervejs på ruten, som omfatter stop i 20 byer, heriblandt Hedehusene, hvor Rockwool har sit hovedkvarter.
- Forhåbentlig kan vi på den måde lægge pres på Rockwool.
I Danmark har I et demokrati, hvor miljølovgivningen bliver håndhævet.
Det gør den ikke dér, hvor jeg kommer fra.
Borgere fra Jefferson County blokerede tidligere i år indgangen foran den danske ambassade i Washington D.
C.
21 blev anholdt, men de slap alle for tiltale.
- Det har rent ud sagt været et år i helvede.
Alle de lokale er imod den her fabrik, ingen vil have den her, siger Tracy Danzey.
Rockwools udledning vil være et godt stykke under disse i forvejen meget strikse grænser.
Michael Zarin, vicepræsident, Group Communications, Rockwool Group, om de amerikanske regler for produktion af mineraluld.
Fabrikken har fået myndighedernes tilladelse til at afbrænde 84 ton kul og 45.
000 kubikmeter gas om dagen for at kunne fyre op under de store ovne, der smelter sten til stenuld ved omkring 1.
500 grader.
Ifølge borgerne vil det medføre kraftige forringelser af luft- og vandkvaliteten i et område, der indtil videre har været forskånet for større industrivirksomheder og blandt andet lever af turisme i den naturskønne Shenandoah-dal.
- Rockwool udnytter til fulde, at vi har rent vand og ren luft i vores kommune.
De ville ikke kunne få tilladelse til at være i nabokommunen, fordi grænseværdierne i så fald ville blive overskredet, siger Tracy Danzey.
Borgerne fra Jefferson County demonstrerede også i forbindelse med FN's generalforsamling i New York sidste år.
(© Benita Kellar)Frygter ny miljø-tragedieTracy Danzey, der er uddannet sygeplejerske og tidligere konkurrencesvømmer, måtte for 12 år siden gennem en livsændrende kræftbehandling.
Under en løbetur med sin mand brækkede hun pludselig hoften flere steder.
- Jeg var godt i gang med mit liv.
Men så viste det sig, at jeg havde kræft i hofteskålen.
Det betød, at jeg måtte igennem en kemokur og have amputeret mit højre ben og en del af hoften.
- Mærkeligt nok var min hund tidligere død af samme årsag, altså kræft i knoglerne i hoften, fortæller Tracy Danzey.
Tracy Danzey voksede op i et område af USA, der efter kemigiganten DuPonts forurening er blevet kaldt for 'Chemical Valley'.
Hun voksede op i Parkersburg i West Virginia, som er et af de områder, hvor drikkevandet i flere årtier blev forurenet med miljøgiften C8, et biprodukt fra produktion af teflon, som kendes fra stegepander.
- Min skjoldbruskkirtel holdt op med at fungere, da jeg var 20 år.
Og jeg vidste, at det var på grund af forureningen.
Jeg havde drukket vandet og svømmet i det i mange år, siger hun.
Historien om forureningen i området bliver beskrevet i dokumentaren 'The Devil We Know' på Netflix og er også i fokus i filmen 'Dark Waters', som får premiere til november med Mark Ruffalo i en hovedrolle.
Kemivirksomheden bag forureningen, DuPont, er i de senere år blevet massesagsøgt af en lang række mulige ofre, men ikke Tracy Danzey.
- Jeg valgte, at jeg hellere ville komme videre med mit liv, fortæller hun.
Da planerne om Rockwools fabrik blev kendt, følte hun dog, at hun var nødt til at gøre noget for at forhindre, at andre risikerede samme skæbne som hun selv.
- Jeg følte bare, at historien begyndte forfra.
Det er derfor, jeg er gået ind i sagen, siger hun.
- Jeg siger ikke, at Rockwool vil forårsage, at folk får en kræftsygdom som min.
Men der er ved bliver lagt grundsten til en endnu en miljøtragedie i West Virginia.
Rockwool afviser kritikkenDR Nyheder har været i kontakt med Rockwool for at høre, hvad virksomheden siger til de beskyldninger, som den lokale borgergruppe fra Jefferson, West Virginia, kommer med.
I et mailsvar skriver Michael Zarin, vicepræsident i Group Communications under Rockwool Group, følgende:- Vi forstår den overbevisende karakter af fru Danzeys personlige historie og respekterer hendes dedikation for at sikre sig, at andre ikke oplever tilsvarende ulykke.
- Vi deler den samme dedikation i forhold til miljø og ansvarlighed på et meget virkeligt niveau hver eneste dag på de 45 produktionsanlæg, som vi driver i 20 lande i hele verden.
Og den dedikation er solidt baseret på fakta og videnskab.
Rockwool, der har hovedsæde i Hedehusene, blev grundlagt i 1909 og leverer bygningsisolering, akustiklofter og udvendig bygningsisolering baseret på stenuld, som er fibre fra sten.
Michael Zarin bekræfter, at Rocwool har fået myndighedernes tilladelse til, at fabrikken i West Virginia kan brænde op til 84 tons kul og 45.
000 kubikmeter gas af om dagen.
Men selvom det lyder af meget, er det forsvindende lidt i forhold til et kulfyret kraftværk, siger han.
Og samtidig svarer tilladelsen til en situation, hvor fabrikken kører på maksimal kapicitet i alle døgnets timer året rundt.
- Rockwools udledning vil være et godt stykke under disse i forvejen meget strikse grænser.
Michael Zarin forklarer, at den tidligere Obama-regering i 2015 indførte et stramt regelsæt for produktion af mineraluld, som Rockwool og tilsvarende virksomheder er underlagt.
- Disse standarder er designet specifikt til at beskytte helbredet hos særligt sårbare dele af befolkningen, heriblandt børn, ældre og astamatikere, såvel som at de beskytter miljø, afgrøder og husdyr.
Rockwool henviser samtidig til en erklæring, som West Virginias miljømyndigheder udsendte i september sidste år.
Her skriver myndighederne, at den planlagte fabrik på baggrund af den tilgængelige information ikke vurderes at være en trussel mod borgernes helbred eller mod miljøet.
FacebookTwitterKopier linkEmner:Rockwool International|USA|Industri|Forurening|København




https://www.dr.dk/nyheder/viden/teknologi/forsvundet-i-ti-timer-drone-finder-barn-i-kornmark

TeknologiForsvundet i ti timer: Drone finder barn i kornmarkDroner bliver mere og mere almindelige til redningsoperationer, siger forsker.
Dronen kunne finde barnet midt om natten, fordi det var udstyret med et varmesøgende kamera.
Dronen på billedet er et arkivfoto.
(© ColourBox)Af Allan Nisgaard22.
okt.
2019 kl.
06.
36Læs opMyndigheder og 600 frivillige ledte i sidste uge efter en forsvundet dreng i den amerikanske stat Minnesota.
Den kun seksårige dreng nåede at være væk i næsten ti timer, inden han blev fundet med sin hund i en kornmark lidt over halvanden kilometer fra sit hjem.
Barnet blev fundet midt om natten, hvor temperaturen nærmede sig frysepunktet.
Og det var ikke de mennesker, der ledte i mørket med lygter, der fandt frem til barnet.
Det var i stedet en drone, som blev styret af en lokal fotograf.
- Det er jo en rigtig god historie, hvor teknologi bliver brugt som hjælp i en redningsaktion, siger sektionsleder på Teknologisk Institut, Lars Dalgaard.
Dronen var udstyret med et termisk kamera, der er varmesøgende og dermed kan se mennesker og dyr i mørke.
Herhjemme i Danmark ved jeg for eksempel, at man i skibsbranchen arbejder på, om man kan bruge droner til at hjælpe med at redde folk, der falder over bord på færger,Lars Dalgaard, sektionsleder på Teknologisk Institut.
- Den kan se mange ting, uanset om man er oppe i luften eller nede på Jorden.
Vi har selv arbejdet med varmesøgende teknologi og blandt andet brugt det på traktorer.
På den måde kan man se, om der er nogle levende dyr, der gemmer sig.
Dem vil man jo gerne undgå at køre over, siger Lars Dalgaard.
Bliver brugt til at redde livDet er ikke første gang, at en drone bliver brugt til at hjælpe myndighederne med at finde mennesker.
Sidste år hjalp en livredder-drone med at redde to australske svømmere.
Dronen fløj ud over de to svømmere og kastede et oppustet redningsobjekt ned til dem.
På den måde kunne de svømme ind til land igen.
Droner bliver også brugt flere steder i verden, blandt andet i Kina, til at lede efter ofre i forbindelse med katastrofer som jordskælv.
Og i fremtiden kan vi også komme til at se flere droner hjælpe i forbindelse med for eksempel trafikulykker og ulykker på færger, forklarer Lars Dalgaard:- Herhjemme ved jeg for eksempel, at man i skibsbranchen arbejder på, om man kan bruge droner til at hjælpe med at redde folk, der falder over bord på færger, siger han og fortsætter:- Når der er en mand over bord, trykker man som regel på en knap, så man logger den gps-position, hvor manden er faldet i vandet.
Her er tanken så, at der også skal flyve en drone ud, når man trykker på knappen.
På den måde kan den hele tiden følge personen og lettere komme til at redde ham.
Kan blive farligeDroneteknologien kan altså blive en ekstra hjælp i fremtiden, når det kommer til at redde liv.
Men droner kan også blive brugt som våben.
Sammen med kunstig intelligens kan dronerne i krig finde og dræbe mennesker.
Det har flere store udenlandske universiteter, heriblandt Oxford University, tidligere advaret imod.
- Ved hjælp af ansigtsgenkendelse kan dronerne flyve efter bestemte mennesker.
Og droner bliver bedre og bedre til at finde vej og undgå forhindringer, sagde Ole Winther, der er professor ved DTU Compute, til DR Viden sidste år.
FacebookTwitterKopier linkEmner:Teknologisk Institut|Teknologi|Danmarks Tekniske Universitet|Ulykker|Kina




https://www.dr.dk/mitliv/tvaers/marine-paa-19-jeg-haaber-min-mor-snart-doer-saa-jeg-kan-komme-videre

TværsMarine på 19: 'Jeg håber, at min mor snart dør, så jeg kan komme videre'19-årige Marine føler, at hendes liv er på standby, fordi morens sygdom holder hende tilbage.
© drFortalt til Silas Bay Nielsen og Foto: Betina Garcia22.
okt.
2019 kl.
06.
34Læs opMin mor er en rigtig fantastisk mor, og jeg elsker hende.
Vores relation er kærlig, og hun har altid støttet mig i de valg, jeg har truffet.
Se Tværs-dokumentaren 'Helena er ond ved sin mor'Lige nu på DR TV kan du også se Tværs-dokumentaren 'Helena er ond ved sin mor'.
Helenas mor er blevet hjerneskadet efter to blodpropper i hjernen, og Helena forsøger nu at få sin mor umyndiggjort.
Min mor er fransk, og min far er dansk, og i 2010 besluttede mine forældre, at vi skulle flytte til Danmark.
Jeg kunne ikke tale dansk på det tidspunkt, og min far var ikke så god til fransk.
Derfor blev båndet til min mor endnu stærkere dér.
Hun har altid været fantastisk over for min søster og jeg, selvom hun egentlig ikke ville have børn.
Jeg er så taknemmelig over de 20 år, jeg snart har haft min mor.
Derfor er det også virkelig svært at sige: Jeg ønsker, at min mor snart vil dø, så jeg kan komme videre.
Min mor har i omkring otte uger været på hospice, fordi hun har kræft i knoglemarven.
De behandler hende, så afslutningen på hendes liv bliver mindre smertefuld.
Men de forsøger ikke længere at forlænge hendes liv.
Derfor kan hun være borte når som helst.
Vi fandt ud af, at min mor var syg for omkring fem år siden.
Lægerne sagde, at hun ville dø af sygdommen, men om det ville blive om fem eller 30 år, kunne de ikke sige.
I takt med at der kom flere akutindlæggelser, blev hendes fremtidsudsigter ringere.
I starten var det svært for mig at forstå, fordi man ikke kunne se på hende, at hun var alvorligt syg.
Min hverdag gik videre i gymnasiet, og jeg var selvfølgelig rigtig ked af det.
Men da hun blev indlagt på hospice, gik det virkelig op for mig, hvad der skulle ske.
Der var der nogle dage dér, hvor jeg græd rigtig meget.
Lige nu føler jeg, jeg lever på samme måde og gør de samme ting hver dag.
MarineDet fik mig til at fortælle hende, hvor meget jeg elsker hende, og hun fortalte, hun også elsker mig.
Efter den snak er jeg blevet mere afklaret med situationen.
Siden, hun kom på hospice, har min mor ændret sig meget.
Både fysisk og psykisk.
Det er som om, at hun slet ikke er den samme person længere, og at min mor allerede er død på en eller anden måde.
Hendes medicin får hendes empati og taknemmelighedsfølelse til at forsvinde.
Så når jeg har været på besøg, har hun godt kunnet sidde med sin mobil i en hel time eller sige nogle ting, som ikke er superrare at høre.
I starten besøgte jeg min mor hver dag.
Det var helt vildt udmattende.
Jeg har tænkt over, at det måske er bedst for os alle, hvis min mor snart var væk – også så hun ikke er fanget i en syg krop længere.
Der vil ikke være nogen tvivl om, at vi bliver kede af det, når det sker.
Men det ville også betyde, at vi alle sammen kan komme videre med vores liv.
Og så ville man også vide, at lavpunktet i sygdomsforløbet var overstået.
Lige nu føler jeg, jeg lever på samme måde og gør de samme ting hver dag.
Jeg står op.
Tænker på min mor og hele situationen.
Jeg arbejder, og meget af min fritid bliver brugt på at besøge hende.
Der er selvfølgelig også tidspunkter, hvor jeg er sammen med mine veninder, men det føles bare som om, at jeg ikke kan lave noget spændende i min fritid, fordi min mors sygdom fylder så meget.
I starten besøgte jeg min mor hver dag.
Det var helt vildt udmattende, så nu har jeg skåret det ned til et par gange om ugen.
Det føles stadig meget udmattende, fordi det gør mig så ked af det, når jeg er der.
Jeg føler mig konstant træt, og efter de dage kan jeg sove 12 timer om natten.
Andre nætter kan jeg ikke sove, fordi jeg er ked af det.
Det er en meget sørgelig og selvisk følelse, man får, når man tænker, at ens mor gerne må dø.
MarineJeg føler hele tiden, at jeg skal være klar til at få dårligt nyt om min mor.
Alene dét er noget, der gør en træt, når man har været i den situation i flere uger.
Jeg holder sabbat nu og vil egentlig gerne kunne planlægge året, uden at have dårlig samvittighed over, at jeg ikke er der nok for min mor.
Jeg vil gerne kunne være sammen med mine veninder, uden at min mors sygdom er noget, vi taler om.
Jeg vil gerne kunne turde booke en flybillet og tage ud at rejse sammen med de andre, der også har sabbat.
Og så vil jeg bare gerne være et liv som helt almindelige mennesker - og have de samme følelser og problemer, som de fleste andre har.
Sådanne problemer, der kan løses, eller som ikke er fyldt med så meget sorg og medlidenhed.
Jeg vil bare gerne over det her kapitel, så jeg kan blive Marine i stedet for hende med den døende mor.
Det er en meget sørgelig og selvisk følelse, man får, når man tænker, at ens mor gerne må dø.
Heldigvis har jeg en omgangskreds, som jeg kan tale med om det.
Men jeg kender andre, som ikke er så heldige.
Jeg håber, at min historie kan være med til at gøre den følelse lidt nemmere for dem, så de ved, at det er normalt at have den følelse, og at de også kan komme videre med deres liv.
FacebookTwitterKopier linkEmner:Sygdomme og lidelser|Hospicer




https://www.dr.dk/nyheder/udland/skaebnedag-i-underhuset-faar-boris-johnson-sin-foerste-brexit-sejr

BrexitSe temaUdlandSkæbnedag i Underhuset: Får Boris Johnson sin første brexit-sejr?
Briterne står over for en stor brexit-dag, der kan afgøre, hvordan farvellet til EU ender.
Boris Johnson har endnu ikke vundet en afstemning i parlamentet som premierminister.
I dag håber han på at vinde hele to gange.
Af Sean Coogan22.
okt.
2019 kl.
11.
42Læs opDagen i dag forventes at blive en afgørende dag i den mere end tre år lange brexit-saga.
Det har du nok hørt før, men i dag er der lagt op til to centrale afstemninger, som kan afgøre, hvilken vej brexit tager.
Herunder om premierminister Boris Johnsons brexit-aftale holdes i live, og hvorvidt brexit kan nå at finde sted ved den nuværende deadline den 31.
oktober.
Selv om der endnu er en række forbehold, så kan dagen i dag blive et vendepunkt, fortæller Kim Bildsøe Lassen, DR's korrespondent i Storbritannien.
- Vi kan få en indikation af, om der er et flertal i parlamentet for, at man forlader EU på den måde, som Boris Johnson og EU har aftalt.
Det vil i givet fald være temmelig historisk, siger han.
Få overblikket over dagen her.
To vigtige afstemningerI går offentliggjorte den britiske regering lovforslaget om udtrædelsen af EU - den såkaldte Withdrawal Agreement Bill.
Det vil sige lovgivningen, som skal sikre implementeringen af skilsmisseaftalen med EU og gøre de mange aftaler med EU til britisk lov.
De britiske parlamentarikere har gjort det klart, at de først vil sige ja eller nej til Boris Johnsons brexit-aftale med EU, når lovgivningen er vedtaget.
I dag forventer man, at der vil finde to afgørende afstemninger sted i det britiske underhus, der har stor betydning for brexit.
For det første er der en afstemning om lovforslaget om udtrædelsen af EU, som iagttagere ser som en helt central afstemning, fordi den kan vise, om der er flertal for Johnsons brexit-aftale.
Et nej vil betyde, at lovforslaget er afvist, og det kan føre til, at Boris Johnson igen beder om at få et nyt parlamentsvalg.
Et ja betyder, at lovforslaget kan komme videre i systemet, hvor der venter yderligere behandling, før lovforslaget bliver til lov.
Hvis det bliver et ja.
.
.
Bliver det et ja, kommer der straks efter en anden afstemning.
Den handler om den stramme tidsplan, som regeringen har fastsat for at haste lovforslaget igennem, inden ugen er omme.
Flere oppositionspolitikere har allerede kritiseret den stramme tidsplan, som de siger ikke giver politikerne tid til en kritisk gennemgang af de hundredvis af sider, som loven indeholder.
Bliver det til et nej til tidsplanen, tyder alt på, at briterne ikke kan forlade EU som planlagt den 31.
oktober, som Boris Johnson ellers har lovet gang på gang.
Læs også:Brexit-træthed: Tv-netværk laver brexit-fri kanalMen hvis Underhuset siger ja til tidsplanen, så er der fortsat liv i Boris Johnsons håb om et snarligt farvel til EU.
Men.
.
.
Der er dog et men, der betyder, at alt ikke nødvendigvis er fryd og gammen for regeringen, hvis de får to gange ja i dag.
I det næste led af lovbehandlingen kan parlamentsmedlemmerne nemlig komme med ændringsforslag, som pludselig gør lovforslaget fuldstændig uspiseligt for Boris Johnsons regering.
For eksempel, at der skal være en folkeafstemning om brexit-aftalen, eller at briterne skal forblive i EU's toldunion.
Man forventer, at regeringen vil trække stikket på lovforslaget, hvis det ændres for meget.
Underhuset forventes at gå i gang med at debattere kl.
13.
30 i dag, mens den første afstemning først forventes omkring kl.
20 i aften dansk tid, beretter Politico.
FacebookTwitterKopier linkEmner:Boris Johnson (politiker)|EU|Storbritannien|EU-forhold|Valg og folkeafstemninger




https://www.dr.dk/nyheder/udland/paakoert-af-stjaalet-ambulance-en-kvinde-og-boern-er-koert-paa-sygehuset

UdlandPåkørt af stjålet ambulance: En kvinde og to børn er kørt på sygehusetOgså et ældre ægtepar er blevet ramt af ambulancen, der blev stjålet i Oslo.
Politiet har affyret skud mod ambulancen og anholdt den bevæbnede mand, der havde stjålet køretøjet.
Af Anna Sol Jørgensen og Kasper Duncan Gram22.
okt.
2019 kl.
13.
54 | opdateret 22.
okt.
2019 kl.
18.
11Læs opEn kvinde og en barnevogn med hendes to tvillinger på syv måneder er blevet påkørt af en ambulance, der blev stjålet i Oslo klokken 12.
30.
Det oplyser Oslos politi på et pressemøde.
Kvinden og børnene er ifølge politiet kørt til hospitalet.
Børnene har ikke fået alvorlige skader.
Et ældre ægtepar måtte ifølge politiet kaste sig væk for at undgå at blive påkørt af ambulancen, da den kom kørende ved Torshov i den norske hovedstad omkring klokken 12.
45.
De har begge været ved lægevagten med lette skader.
Sigtet for drabsforsøgFøreren af ambulancen er nu sigtet for drabsforsøg, idet han ifølge vidner bevidst kørte op på fortovet.
Politiet har skudt mod ambulancens dæk for at standse den.
Det lykkedes først, da flere politibiler påkørte ambulancen og tvang den op mod en bygning.
- Vi har kontrol over en ambulance, som blev stjålet af en bevæbnet mand.
Der er blevet affyret skud for at standse gerningsmanden - han er ikke i kritisk tilstand, lyder det fra politiet.
Ifølge norske medier er manden en gammel kending af politiet, og har adskillige gange før været dømt for forbrydelser.
Privatfoto viser, hvordan politiet har pågrebet føreren af ambulancen.
En formodet medskyldig kvinde blev efterflyst, men hun er siden blevet pågrebet i et butikscenter.
Der er fundet et haglgevær og en uzi-maskinpistol i forbindelse med anholdelserne.
Den 25-årige kvinde er sigtet for ulovlig våbenbesiddelse.
Motivet er foreløbigt uklart, men de er begge kendt af politiet og en del af et højreorienteret miljø, ifølge politiets oplysninger.
Ambulancefolk rystede, men i god beholdDer var tre ansatte inde i ambulancen, da den blev stjålet.
De er ikke kommet noget til, oplyser Oslo Universitetshospital til NRK.
Kapringen skete efter et biluheld i Oslo.
Til norske Dagbladet oplyser den presseansvarlige ved universitetshospitalet, at de ansatte var med til at stoppe ambulancen ved hjælp af gps-sporing.
Eleverne på en skole og børnene i en børnehave i nærheden har ifølge NRK været holdt indendøre på grund af den igangværende politiaktion.
PST, der er norsk politis efterretningstjeneste, er blevet orienteret om situationen og hjælper Oslos politi.
- Oveni foretager vi løbende vurderinger for at kortlægge, hvorvidt denne hændelse påvirker trusselsbilledet, siger seniorrådgiver i PST Anett Aamot til NRK.
Det norske justitsministerium følger ligeledes situationen i Oslo nøje, meddeler ministeriet på Twitter.
Politiet oplyser omkring klokken 15, at det er for tidligt at sige, om hændelsen betragtes som terror.
FacebookTwitterKopier linkEmner:Oslo|Kriminalitet|NRK|Tyverier|Twitter




https://www.dr.dk/nyheder/regionale/nordjylland/krudttaarn-raadhus-og-aeldgammel-ruin-seks-danske-bygningsvaerker-der

Flytning af Rubjerg Knude FyrSe temaNordjyllandKrudttårn, rådhus og ældgammel ruin: Seks danske bygningsværker, der er blevet flyttet i ét stykkeRubjerg Knude Fyr er langt fra den eneste bygning, der har været udsat for en flytning.
Gennem tiden har man flyttet det ene flotte bygningsværk efter det andet.
(© DR / Scanpix)Af Christine Nørgaard og Klaus Videbæk22.
okt.
2019 kl.
06.
45Læs opOp mod 25.
000 mennesker vil følge med fra sidelinjen, når man i dag vil forsøge at flytte det 120 år gamle og 940 tons tunge Rubjerg Knude Fyr.
Fyret er nemlig i fare for at ryge i havet, og derfor er det den eneste mulighed, hvis fyret skal overleve.
Man har dog aldrig prøvet at flytte et fyr i ét stykke før på dansk grund, og derfor ved ingen helt, hvordan det vil gå.
Men man har flyttet flere andre bygningsværker.
Her kan du se nogle af de mest imponerende flytteprojekter.
1Krudttårnet, Frederikshavn (1975)I 1974 blev det besluttet at flytte Krudttårnet i Frederikshavn, der tidligere havde haft en forsvarsstrategisk betydning for byen.
Det vejede hele 4.
500 ton og skulle flyttes cirka 270 meter væk fra havnen til fordel for havnens udvikling og byens nye store arbejdsplads - det moderne skibsværft.
Selve flytningen foregik ved hjælp af hydraulik og med en fart på 5 til 10 centimeter i timen, men ikke uden bøvl.
Juledag blev byggeprojektet ramt af en oversvømmelse, så vartegnet sank ned og var ved at ende med at blive det skæve tårn i Frederikshavn.
Da tårnet var på plads skulle det indvies for øjnene af den kongelige familie med Dronning Margrethe, Prins Henrik og de små prinser, og man ville gerne have omgivelserne til at præsentere sig så pænt som muligt.
Men det var for sent at så græs ved tårnets nye placering, så en snarrådig gartner kom på den idé at så karse i stedet.
Dermed blev jorden grøn, og der spredte sig endda en vældig duft ved indvielsen.
Flytningen tog i alt 13 måneder.
2Ruin, Odense (2017)Ruinen af en gammel købmandsgård i Odense er blevet flyttet ikke én, men to gange.
Anden gang var i 2017 for at gøre plads til omdannelsen af Odenses midtby.
I 1971 var det, fordi den fredede ruin stod i vejen for anlæggelsen af Thomas B.
Thriges Gade.
Begge gange blev resterne af bygningen fra 1420'erne flyttet cirka 14 meter.
Og begge gange blev ruinen sat på skinner og rullet væk.
Det var Slots- og Kulturstyrelsen, der gav tilladelse til at flytte den fredede middelalderbygning - måske den eneste tilladelse af sin slags.
- Det er meget, meget usædvanligt.
Af de ca.
33.
000 fortidsminder vi har i Danmark, kan jeg ikke komme i tanke om et eneste, der er blevet flyttet rundt på denne måde, udtalte arkæolog og specialkonsulent Thomas Roland i forbindelse med flytningen.
3Vilhelm Lauritzens Lufthavnsterminal, København (1999)Arkitekt Vilhelm Lauritzens Lufthavnsterminal fra 1939 er kendt for sin lette og elegante konstruktion, men måtte i 1999 vige pladsen for en udvidelse af Københavns Lufthavn.
Heldigvis blev terminalen flyttet de godt to kilometer til Maglebylille, hvor man stadig kan nyde bygningen.
Sidste del af flytningen foregik over to døgn i september i 1999.
Tværs over landingsbanerne rullede den 2.
600 tons tunge og 110 meter lange bygning, mens fejemaskiner fulgte bagefter klar til at rydde op i tilfælde af, at bygningen skulle krakelere.
Alt foregik dog efter planen.
Flytningen var beregnet til at koste lufthavnen 100 millioner kroner.
Til gengæld gav det en optagelse i Guinness Rekordbog som "den største flytning i Europa".
4Rådhus, Randers (1930)For knap 90 år siden blev det gamle rådhus i Randers flyttet tre meter.
For at give plads til biler i byen blev det gamle rådhus i Randers i 1930 flyttet tre meter mod nord.
Rådhuset fra 1778 er tegnet af bygmester Chr.
Mørup og blev ved flytningen hævet op på kraftige jernbjælker, så det kunne trækkes med tov.
Også i 1930 var det en stor begivnhed, og projektet blev fulgt langt ud over byens grænser, og tilstrømningen ved flytningen var stor.
I dag markerer en granitvinkel i fortovet syd for bygningen husets tidligere placering.
Rådhuset bruges fortsat til byrådsmøder, vielser og officielle modtagelser.
5Rigshospitalets røntgenbygning, København (1963)I 1963 var det Rigshospitalets tur.
For at få plads til at bygge det 16 etager høje Centralkompleks, som i dag er Rigshospitalets vartegn, måtte man flytte den gamle to-etagers røntgenbygning cirka 45 meter op mod hovedindgangen.
Bygningen blev gravet fri og sat på skinner og derefter rullet på plads.
Imponerende nok kunne man fortsætte arbejdet på Rigshospitalet som normalt under hele flytningen, og ingen måtte vente lægge ekstra ventetid til deres behandling.
6Strømgade 18, Hjørring (1958)To forretninger blev flyttet op i gadeniveau i forbindelse med flytningen af det gule hjørne.
Også almindelige huse er blevet flyttet.
I 1958 skulle der etableres en ny vej i Hjørring.
Det betød, at en hel tre-etagers bygning blev flyttet 12 meter bagud.
Ejendommen blev hævet og ved hjælp af jernbaneskinner, donkrafte og kraftige jernstænger rullet bagud til et nystøbt fundament.
Samtidig blev bygningen hævet to meter, så to forretninger i kælderen kom op i gadeniveau.
Ifølge en artikel i Vendsyssel Tidende var stort set hele byen med som tilskuere.
Og ekstra postyr blev der, da håndværkerne tilsyneladende havde glemt at give besked til en ældre dame, der lå og sov middagssøvn i bygningen, da man begyndte på arbejdet.
Beboerne kunne nemlig færdes i deres lejligheder på ganske normal vis, idet lejlighederne gennem løse ledninger under rulningen kunne opretholde adgang til gas, vand, elektricitet og telefon.
Kilder: Arkiv.
dk, Vendsyssel Tidende, Rtizau, Rigshospitalet m.
fl.
FacebookTwitterKopier linkEmner:Rigshospitalet|Slots- og Kulturstyrelsen|Jylland|Frederikshavn|Lufthavne




https://www.dr.dk/sporten/haandbold/championsleague/verdens-bedste-danskere-aalborg-triumf-bekymrende-skade-og-nye-gog

ChampionsleagueVERDENS BEDSTE DANSKERE Aalborg-triumf, bekymrende skade og nye GOG-lækkerierSe det bedste fra femte runde af mændenes Champions League i håndbold.
Af Kasper Aleksander Thrane22.
okt.
2019 kl.
07.
30Læs opAalborg Håndbold tog en stor skalp, da nordjyderne søndag besejrede Flensburg Handewitt på hjemmebane, hvilket betyder, at de forsvarende danske mestre er meget tæt på at spille sig videre fra gruppespillet.
Mads Christiansen var en af de helt store profiler for aalborgenserne, hvilket sikrede ham en plads som venstre back på rundens hold.
Til gengæld måtte Simon Hald udgå for Flensburg Handewitt med en knæskade, som kan få konsekvenser for hans deltagelse for Danmark ved Golden League.
Og så leverede GOG endnu engang et drømmemål, da Kadetten Schaffhausen fik ørene i den fynske maskine.
I videoen øverst i artiklen guider DR Sportens håndboldkommentator Frederik Lindved dig igennem alt det bedste fra femte runde af mændenes Champions League i håndbold.
FacebookTwitterKopier linkEmner:GOG Håndbold|SG Flensburg-Handewitt|Håndbold|Aalborg|Simon Hald (håndboldspiller)




