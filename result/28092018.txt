https://www.dr.dk/nyheder/udland/har-facebook-logget-dig-af-saa-kan-du-vaere-ramt-af-hackerangreb

UdlandHar Facebook logget dig af?
- så kan du være ramt af hackerangreb Danske brugere er med sikkerhed ramt, og de skal skifte deres kode, fortæller ekspert i it-sikkerhed.
Næsten 50 millioner Facebook-brugere er blevet påvirket af et sikkerhedsbrud hos det sociale medie.
Af Christina Nordvang Jensen28.
sep.
2018 kl.
23.
28Bemærk: artiklen er mere end 30 dage gammelLæs opSikkerhedsbruddet, der har ramt Facebook og berørt næsten 50 millioner brugere, er meget omfattende og alvorligt, og det har helt sikkert ramt danske brugere.
Det mener Peter Kruse, der er it-sikkerhedsekspert fra firmaet CSIS.
- Jeg har indtil videre har hørt fra syv venner, der er blevet logget ud af deres Facebook-konto.
Hvis du som bruger bliver logget af i dag eller de kommende dage, er du med stor sandsynlig blevet ramt af sikkerhedsbruddet, siger han.
Hvis du har oplevet det, er det vigtigt, at du skifter kode, mener it-sikkerhedseksperten - også selv om Facebook oplyser, at det ikke er nødvendigt.
- Facebook siger det, fordi de kun løser problemet for dem selv.
Men det ændrer ikke ved, at dit password kan komme i de forkerte hænder.
Derfor er min anbefaling, at du skifter din kode.
Og hvis du bruger den samme kode på andre tjenester, skal du skifte dem, selv om jeg godt ved, at det er ærgerligt og træls, siger Peter Kruse.
Gode råd hvis du er ramt af sikkerhedsbruddetIt-sikkerhedsekspert Peter Kruse anbefaler, at du skifter kode til Facebook og ligeledes på andre tjenester, hvis du bruger den samme.
Derudover er det en god idé at slå to-faktor-godkendelse til.
Gør du det, kan ingen logge ind på din konto fra en anden computer uden en ekstra kode, som bliver sendt til din telefon.
Læs også:Millioner af Facebook-brugere ramt af sikkerhedsbrudIfølge Facebook har hackere udnyttet en svaghed i ”vis som"-funktionen på det sociale medie, hvor man som bruger kan se, hvordan ens profil ser ud for andre personer.
Det har givet dem mulighed for at overtage de næsten 50 millioner brugeres Facebook-konti gennem deres såkaldte digitale nøgle.
- Hvis den nøgle kommer i hænderne på de forkerte, kan de her mennesker logge på din Facebook-profil og udgive sig for at være dig og lave opslag og se dine venner.
Det er derfor, at Facebook logger dig ud og beder dig om at logge ind på ny.
Det svarer til, at der er blevet brudt ind i dit hus, og du skal have skiftet lås, forklarer Peter Kruse.
Lugter af spionageFacebook oplyser, at problemet er løst, og at der er påbegyndt en efterforskning for at finde ud af, hvem der står bag, og om de berørte konti er blevet misbrugt, og hackerne har fået adgang til brugeres informationer.
Ifølge Peter Kruse er angrebet så omfattende, at det tyder på, at det er store kræfter, der står bag.
- Jeg tøver ikke et sekund med at sige, at det her lyder som super avanceret og systematisk datahøst.
Det lugter i høj grad af spionage, fordi du skal have et meget professionelt setup for at kunne lave noget, hvor du rammer så mange mennesker, siger han.
Læs også:10 tip til at undgå nettets identitetstyveIt-sikkerhedseksperten mener, at det er et meget usædvanligt sikkerhedsbrud, som Facebook har været ude for, fordi man har udnyttet en funktion, som selskabet slet ikke har vidst var sårbar.
- Det er super alvorligt, fordi Facebook handler på bagkant.
De har ikke været bekendt med sårbarheden, og det er blevet udnyttet.
Når det er gået ud over så mange mennesker, tyder det på, at det her er udført af nogle meget kompetente aktører, der enten selv har været dygtige nok til at finde sårbarheden, eller har købt sig til det, siger han.
FacebookTwitterKopier linkEmner:Facebook|IT-branchen|IT-kriminalitet|CSIS|Peter Kruse (erhvervsleder)




https://www.dr.dk/nyheder/udland/trump-beder-fbi-undersoege-anklager-mod-kavanaugh

UdlandTrump beder FBI undersøge anklager mod KavanaughFBI får en uge til at undersøge anklagerne mod Brett Kavanaugh, som er udpeget til den vigtige post som højesteretsdommer.
President Donald Trump (th) har bedt FBI undersøge anklagerne mod Brett Kavanaugh, som Trump selv har indstillet til den ledige post som højesteretsdommer (arkivfoto).
28.
sep.
2018 kl.
23.
08Bemærk: artiklen er mere end 30 dage gammelLæs opPræsident Donald Trump vil bede FBI om at undersøge anklagerne mod Brett Kavanaugh, der er nomineret til det ledige sæde som højesteretsdommer.
Det beretter CNN med henvisning til en kilde i Det Hvide Hus, skriver Reuters.
Undersøgelsen skal have et "begrænset omfang" og være færdiggjort inden én uge, siger Trump ifølge AP.
Kavanaugh er blevet beskyldt for at have begået et seksuelt overgreb på en kvinde i 1982.
Læs også:Flertal i retsudvalget blåstempler Kavanaugh til posten som højesteretsdommerPsykologiprofessor Christine Blasey Ford har i en høring i retsudvalget i Senatet fortalt, hvordan Kavanaugh forgreb sig på hende til en fest i 1982, da hun var 15 år, og han var 17 år.
Retsudvalget har godkendt nomineringen af Kavanaugh til højesteretsdommer med 11 mod 10 stemmer.
Hele Senatet skal dog først stemme om nomineringen om en uge, så der bliver mulighed for en undersøgelse af Kavanaugh.
Den amerikanske præsident har valgt at følge opfordring fra Senatet og har bedt FBI om at genåbne undersøgelsen.
/ritzau/FacebookTwitterKopier linkEmner:Donald Trump (politiker)|Folketingets Retsudvalg|CNN|Retspolitik




https://www.dr.dk/nyheder/indland/fra-flest-til-faerrest-saa-mange-paedagoger-er-der-boernehavebarn-i-din-kommune

IndlandFra flest til færrest: Så mange pædagoger er der per børnehavebarn i din kommuneDer er store udsving i børnehavernes normeringer rundt om i landet.
Børnehavepædagogerne skal i gennemsnit holde øje med seks børn (Arkivfoto: Søren Bidstrup/Ritzau Scanpix).
Af Kasper Duncan Gram (Video)28.
sep.
2018 kl.
21.
27Bemærk: artiklen er mere end 30 dage gammelLæs opPædagogerne må løbe hurtigt i børnehaverne i Jammerbugt og Vesthimmerlands Kommune.
Det må være konklusionen på en ny landsdækkende opgørelse, som Danmarks Statistik har udgivet i dag.
Her fremgår det, at der i 2017 var 4,1 børnehavebarn per voksen på Langeland.
Mens der i Jammerbugt Kommune var næsten dobbelt så mange, nemlig 7,7 børn i alderen 3-5 år per voksen.
Læs også:Uddannede pædagoger eller mange voksne i vuggestuen: ”Hvad kan vi nøjes med?
”BUPL: Oversigten er alarmerendeDen store forskel bekymrer Elisa Rimpler, der er formand for børne- og ungdomspædagogernes landsforbund, BUPL.
- Det er alarmerende, at vi kan se et danmarkskort, der næsten over hele linjen er meget rødt.
Der er alt for mange børn til den enkelte pædagog.
Det betyder jo, at vi ikke kan ikke løfte den store vigtige opgave det er at sikre trivsel og udvikling for alle børn.
Landsgennemsnittet er 6,2 børnehavebørn per voksen, ifølge Danmarks Statistik.
Læs også:Borgere i oprør over kommunes børnebesparelser: 'En katastrofe'Minister glæder sig over undersøgelsenDen landsdækkende undersøgelse er den første, som har medregnet normeringerne i samtlige af de danske daginstitutioner.
Børne- og socialminister Mai Mercado (K) glæder sig over, at man derved får et bedre indblik i kommunernes normeringer, skriver hun til Ritzau.
- Med den første landsdækkende statistik over kommunernes normering i dagtilbud er der et fælles udgangspunkt for at tage debatten lokalt.
Et udgangspunkt, der kan bevæge debatten længere, fordi den ikke strander i at sammenligne pærer og bananer.
Læs også:Børnehave fik tre millioner: Nu er der plads til tre ekstra pædagogerSom en del af finansloven har regeringen afsat en milliard kroner over de kommende fire år til at støtte udsatte børn med mere fagpersonale.
Den økonomiske indsprøjtning blev præsenteret i august og kommer efter flere år med nedskæringer på børneområdet, skriver Ritzau.
FacebookTwitterKopier link




https://www.dr.dk/sporten/fodbold/superliga/video-vejle-holder-liv-i-stime

SuperligaVIDEO Vejle holder liv i stimeVejle spillede fredag aften 1-1 hjemme mod Randers.
Oprykkerne er dermed oppe på fire kampe uden nederlag.
28.
sep.
2018 kl.
20.
58 | opdateret 28.
sep.
2018 kl.
21.
52Bemærk: artiklen er mere end 30 dage gammelLæs opVejle og Randers delte fredag aften i porten.
1-1 blev det, da de to hold mødtes på Vejle Stadion i 11 spillerunde af Superligaen.
Vejle var bedst i første halvleg.
Hjemmeholdet burde ret beset have været foran, da de to hold gik til pause.
Til gengæld var Randers tættest på sejren i anden halvleg, hvor kun storspil af Vejle-keeper Pavol Bajza forhindrede en udesejr.
Læs også:Superligaklubberne følger ikke europæisk trend: Har ingen planer om kvindeholdVejle har ikke tabt i fire superligakampe og er nummer 11.
Randers er med det ene point fortsat nummer syv.
Efter en ganske lige indledning på kampen, hvor Randers-back Kevin Conboy blandt andet sparkede et hjørnespark på stolpen efter ti minutter, tog Vejle over.
Randers-målmand Patrik Carlgren var efter 11 minutter ved at forære en stor chance til Allan Sousa, men målmanden fik selv afværget.
Lystavlen viste 22 minutter, da selv samme Allan Sousa med en soloaktion og et hurtigt aftræk passerede Patrik Carlgren i Randers-målet.
Vejle havde i kølvandet på scoringen flere gode muligheder.
Men som det så ofte går, når kampen ikke bliver lukket, må man bøde for det.
Det gjorde Vejle efter 37 minutter.
Benjamin Stokke bragte med et fornemt vip balance i regnskabet.
Hård opgave forude for RandersDe to hold risikerede intet de første 20 minutter af anden halvleg, og det blev derfor ikke til de store målchancer.
Efter 68 minutter pustede Randers-kanten Saba Lobzhanidze liv i kampen, da han med et spark mod det lange hjørne var ved at overrumple Pavol Bajza.
Læs også:AGF sætter lillebror på plads i aarhusiansk pokaldystGanske få minutter efter måtte Bajza diske op med endnu en god redning.
Igen afsluttede Saba Lobzhanidze, men slovakken fik puffet bolden til hjørne.
Randers havde flere gode muligheder til slut, men kampen endte uden vinder.
Vejle gæster i næste runde Sønderjyske, mens der venter en svær kamp for Randers ude mod FC København.
/ritzau/FacebookTwitterKopier link




https://www.dr.dk/nyheder/indland/tidligere-pet-chef-om-menneskejagt-jeg-har-aldrig-set-noget-lignende

IndlandTidligere PET-chef om menneskejagt: 'Jeg har aldrig set noget lignende'Ikke engang under terrorangrebet mod synagogen og Krudttønden tog man så voldsomme forholdsregler, siger Hans Jørgen Bonnichsen.
Hans Jørgen Bonnichsen har været 41 år i politiet.
Af disse brugte han næsten 20 år i Rejseholdet.
Han har aldrig oplevet noget, som politiaktionen fredag eftermiddag.
Af Sally Frydenlund Larsen28.
sep.
2018 kl.
20.
55Bemærk: artiklen er mere end 30 dage gammelLæs opLukkede broer og aflyste færger og tog.
Sådan var situationen, da en stor politiaktion i dag spærrede hele Sjælland af fra resten af landet og udlandet og efterlod tusindvis af danskere i køer.
Lige så mange har tæt fulgt, hvad politiet har betegnet som en man hunt, gennem landet.
Tidligere operativ chef for PET, Hans Jørgen Bonnichsen, har i hvertfald aldrig set en større politiaktion i sine 41 år ved politiet.
Og han har ellers set en del, siger han.
- Når jeg tænker tilbage på 41 år i dansk politi, hvor jeg har beskæftiget mig med de mest alvorlige former for kriminalitet – herunder terror – så har jeg aldrig nogensinde oplevet, at man en fredag eftermiddag iværksatte en politiaktion så omfattende og så forstyrrende for borgernes almindelige færden, siger han.
Læs også:Politiet om efterlyst Volvo: Vi mener, vi har fundet bilenNetop det faktum, at politiet har valgt at standse trafikken en fredag eftermiddag, ugens måske travleste rejsetidspunkt, fortæller Hans Jørgen Bonnichsen, at der er tale om en alvorlig sag.
- Hvis man kigger på, at man totalt lukkede alle de forbindelser, der eksisterede mellem Sjælland og den øvrige verden, så er det da et skridt, som virkelig kræver alvorlige overvejelser, siger han og konkluderer:- Det må tyde på, at det er en meget alvorlig kriminel handling, de flygter fra eller en alvorlig kriminel handling, de pågældende har til hensigt at gennemføre.
- Det må tyde på, at det er en meget alvorlig kriminel handling, de flygter fra eller en alvorlig kriminel handling, de pågældende har til hensigt at gennemføre.
Hans Jørgen Bonnichsen, tidligere PET-chef.
Det ved vi:Politiet eftersøger tre personer, som er mistænkt for at have begået meget alvorlig kriminalitet.
Aktionen er i gang i hele landet.
Både politiet, PET og Forsvaret er inde over aktionerne.
Politiet har efterlyst en sort Volvo V90 med registreringsnummer ZBP 546.
Bilen er en udlejningsbil fra Sverige, som har været meldt stjålet siden mandag.
Politiet oplyser, at personerne er farlige, og folk skal ikke selv kontakte dem, men observere og ringe til politiet.
Folk med relevante oplysninger kan ringe til Politiet på 114.
Både Storebæltsbroen, Øresundsbroen samt flere færgeforbindelser til Sverige og Tyskland har været lukket.
Der er dog nu åbnet op for al trafik.
Måske terrorSelv om den tidligere PET-chef ikke er meget for at gætte, har han alligevel et bud på, hvad, der kan være på færde.
- Jeg lagde mærke til pressemødet uden for Københavns politigård, hvor der blev sagt – og det er meget vigtigt at lægge mærke til – at den almindelige borger overhovedet ikke behøver frygte noget som helst.
Det kan man tolke sådan, at det kunne være et hit team i forbindelse med bandekonflikten, eller nogen, som havde til hensigt at gennemføre en terrorhandling, siger han.
Læs også:Politiaktion fortsætter: Har spredt sig til hele landetVed politiets pressemøde klokken 19 oplyste chefpolitiinspektør Jørgen Bergen Skov fra Københavns Politi, at de formentlig har fundet den sorte Volvo, som var efterlyst.
Han ville dog ikke sige, om de havde foretaget anholdelser.
Men det er meget almindeligt, at politiet holder kortene tæt til kroppen, siger Hans Jørgen Bonnichsen.
- Det kan være af utrolig mange forskellige hensyn.
Det kan være beskyttelse af kilder eller, hvis det er en PET-relateret sag, beskyttelse af agenter, siger han og fortæller, at det er normal procedure, at konferere med justitsministeriet, inden man "går ind og lammer danmark en fredag eftermiddag.
"Københavns Politi oplyste på pressemødet, at de ikke forventer at sige mere om aktionen i dag.
Al trafik er igen åbent, men med fortsatte kødannelser.
FacebookTwitterKopier linkEmner:Hans Jørgen Bonnichsen (politichef)|Politiets Efterretningstjeneste|Politi|Kriminalitet|København




https://www.dr.dk/nyheder/indland/da-obama-kom-til-slicetown

IndlandDa Obama kom til SlicetownUSA's 44.
præsident Barack Obama fik Kolding til at gå på den anden ende.
Af Martin Fält28.
sep.
2018 kl.
20.
33Bemærk: artiklen er mere end 30 dage gammelLæs opFlere hundrede koldingensere venter spændt foran Syddansk Universitet i Kolding med en frisk, kølig blæst lige i hovedet.
De er alle kommet for at se en af de største politiske personligheder i nyere tid.
Den tidligere amerikanske præsident, Barack Obama, er kommet på besøg i Trekantsområdet for at deltage i en samtale foran omkring 700 mennesker i den moderne, trekantede bygning i studiebyen.
Barack Obama er i gang med en mindre Europa-turné, som blandt andet tæller stop i Finland og Holland.
Og Slicetown, som byen kaldes af de lokale.
Det er selvfølgelig noget, koldingenserne har valgt at tage fuldt udbytte af.
Handelsgaderne er pyntet op med Kolding, Yes Kolding Can-bannere, og flere erhvervsdrivende har hele ugen holdt amerikanske dage med specielle tilbud, xxl-menuer eller udsmykning i hvid, rød og blå.
Her kan du få et lille indblik i, hvilken gejst besøget har skabt i Kolding.
Den lokale ostehandler var tidligt ude med sin egen lille hyldest.
Alle de retter, der er blevet slynget over disken hos Café Klein, har i denne uge fået deres eget lille stars and stripes.
Under Barack Obamas præsidentkampagne i 2008 blev sloganet 'Yes We Can' verdenskendt.
Også i Kolding.
Næsten hver en potteplante, butiksrude og stykke jord er blevet pyntet med et amerikansk og et dansk flag.
Hos Café Klein har de hele ugen lavet alt maden ekstra stort, fordi alt er bare større i USA, siger ejer Tonni Schumacher.
De cirka 700 gæster til samtalen med præsidenten havde betalt mellem 12.
000 og 17.
000 kr eksklusiv moms per billet.
Hos Profil Optik i Jernbanegade havde de pyntet hele butikken op med bannere, flag, balloner og en papfigur af dagens hovedperson.
Og i samme Profil Optik havde de engagerede medarbejdere klædt sig ud som frihedsgudinder hele dagen.
I takt med at tidspunktet for præsidentens ankomst samledes flere og flere borgere i alle aldre foran indhegningen ved SDU.
Foran Kolding Designskole poppede en lille vogn op, der serverede burgere med navnet Barack O'Burger.
Barack Obamas kortege af seks biler fik en velkomst af hjemmelig karakter.
Den lokale og nationale presse var taltstærkt tilstede til arrangementet.
Nogle medier havde gjort ekstra ud af deres studie.
Både ved Barack Obamas ankomst og afgang var der sparsomme muligheder for at få et glimt af den populære tidligere præsident.
FacebookTwitterKopier link




https://www.dr.dk/nyheder/indland/personer-saaret-efter-skyderi-i-skovlunde

IndlandTo personer såret efter skyderi i SkovlundeKøbenhavns Vestegns Politi mener, at der er tale om et opgør i et lokalt miljø.
Skyderiet fandt sted kort før klokken 19:15.
Af Anna Sol Jørgensen28.
sep.
2018 kl.
20.
27 | opdateret 28.
sep.
2018 kl.
20.
55Bemærk: artiklen er mere end 30 dage gammelLæs opPolitiet på Københavns Vestegn er i gang med efterforskningen af et skyderi i Skovlunde.
Det oplyser politiet på Twitter.
Skyderiet fandt sted ved krydset mellem Bybjergvej og Ballerup Boulevard kort før klokken 19:15, og to personer er såret, oplyser politiet.
De to er kommet lettere til skade og er blevet behandlet.
Politiet arbejder fortsat på stedet, og søger vidner til episoden.
Skyderiet har ikke noget at gøre med den verserende konflikt i København og Herlev, hvor der i de seneste uger har været adskillige skyderier.
Læs også:OVERBLIK: Spørgsmål og svar om skyderierne i Storkøbenhavn- Her til aften er det politiets vurdering, at der er tale om et opgør i et lokalt miljø, skriver politiet på Twitter.
11 skyderier på 14 dageBandekonflikten i Storkøbenhavn skyldes ifølge politiet, at en bandegruppering fra Nørrebro er blevet splittet op i to nye gruppering.
Den ene gruppering har forbindelse til området omkring Hundige og Greve, mens den anden har forbindelse til Nørrebro og Nordvest.
Den seneste skudepisode i konflikten fandt sted i Københavns nordvestkvarter sent tirsdag aften, hvor en person blev ramt.
De mange skyderier har fået politiet til at oprette visitationszoner i dele af både København, Ishøj og Hundige.
Zonerne giver politikredsene yderligere beføjelser til at "foretage stikprøvevis besigtigelse af personers legeme, undersøgelse af tøj og andre genstande samt køretøjer i et nærmere anvist geografisk område for at forebygge, at nogen foretager strafbare handlinger, som indebærer fare for personers liv".
11 skyderier på 14 dage•Fredag d.
14.
september: Politiet modtager en anmeldelse om skyderi i Heimdalsgade på Nørrebro.
Ifølge politiet fik skyderiet den nuværende konflikt til at eskalere.
•Lørdag d.
15.
september: En byge af skud rammer siden af en sølvgrå Mercedes på Ishøj Parkvej, og to 24-årige mænd bliver ramt.
Politiet mener, at det er forbundet til den verserende konflikt.
•Natten til tirsdag d.
18.
september: Der bliver afgivet skud på Den Sorte Plads på Nørrebro.
Episoden forbindes til den verserende konflikt.
•Tirsdag d.
18.
september: Der bliver skudt ved krydset mellem Herlev Ringvej og Herlev Hovedgade.
Det er uklart, om episoden er forbundet til den verserende konflikt.
•Tirsdag d.
18.
september: En 34-årig mand bliver ramt af skud ved Lygten på ydre Nørrebro.
Han bliver ramt i begge arme og er uden for livsfare.
Politiet forbinder episoden med den verserende konflikt.
•Onsdag d.
19.
september: Der bliver skudt på Ragnhildgade på ydre Nørrebro.
Politiet forbinder episoden til den verserende konflikt.
•Fredag d.
21.
september: Tre personer bliver ramt af skud i Meinungsgade og Guldbergsgade på indre Nørrebro.
Skyderiet forbindes til den verserende konflikt.
•Fredag d.
21.
september: En 30-årig mand bliver ramt af skud på Glostrup Torv.
Det er uvist, om episoden er relateret til den verserende konflikt.
•Lørdag d.
22.
september: Der affyres skud på Landlyst Vænge i Ishøj.
Ingen bliver ramt.
Ifølge politiet er det en oplagt antagelse, at det hænger sammen med den verserende konflikt.
•Mandag d.
24.
september: En tilsyneladende helt tilfældig mand blev sent mandag aften fanget i krydsild på motorvejen ved Roskilde.
Politiet siger, at skyderiet muligvis er banderelateret.
•Tirsdag d.
25 september: En person blev tirsdag ramt af skud i et nyt skyderi i Københavns Nordvestkvarter.
Politiet oplyser, at skyderiet har relation til bandekonflikten.
FacebookTwitterKopier linkEmner:Københavns Vestegns Politi|Skovlunde|Sjælland|Kriminalitet|Twitter




https://www.dr.dk/nyheder/regionale/fyn/politiet-brugte-baade-hundepatrulje-og-drone-ved-gaard-paa-fyn

Landsdækkende politiaktionSe temaFynPolitiet brugte både hundepatrulje og drone ved gård på FynEn gård ved Espe på Fyn var i centrum under fredagens store politiaktion, der lukkede store dele af trafikken i Danmark ned.
Af Ida-Sofie Sellerup, Anders Lifland, William Sonne Kaalø og Allan Christiansen28.
sep.
2018 kl.
20.
18Bemærk: artiklen er mere end 30 dage gammelLæs opFredag aften arbejdede talstærkt politi ved en gård på Lydinge Mølle Vej nær den fynske by Espe.
Der var meldinger om både hundepatruljer, der afsøgte området, og politiet sendte også en drone i luften.
- Mindst fem politibiler holder bag mig, og flere af dem er hundepatruljer, hvor man nu vil afsøge stedet, fortalte Anders Lifland, DR's reporter på stedet.
Politiaktion hele dagenOmrådet omkring Espe og Ringe var siden fredag eftermiddag i politiets søgelys, men politiet var sparsom med oplysninger.
DR's reportere ved derfor ikke, hvordan den fynske by kan kædes sammen med den omfattende menneskejagt, som lammede hele Danmark.
Men allerede tidlig eftermiddag rykkede politiet ind på rastepladsen Espeskov, hvor der blev oprettet en mobil kommandocentral.
Rastepladsen blev både besøgt af ambulancer, akutbiler, politibiler, og ifølge øjenvidner var flere betjente kampklædt med skudsikre veste og maskingevær.
Forsvarets fly i luftenUd over den mobile kommandocentral var Forsvarets observationshelikopter også i luften over et bestemt område, der både dækker en skov og en grusgrav.
Forsvarets helikopter er rustet med gode kameraer og kan zoome helt ind på givne objekter.
- Der har været stor interesse for grusgraven, hvor der er lavet forskellige undersøgelser af aftryk.
Men de er væk igen, fortalte Anders Lifland.
Nabo til pladsen: Bliv indendørePolitiet kontaktede også naboerne til både gård og rasteplads.
En af dem var Ruud Bors, der fik besked på at blive indendøre.
- Jeg kom hjem halv fem, og da klokken var lidt i fem vrimlede det med betjente og kampklædt politi.
Maskingevær, skudsikre veste og alting.
Vi kunne ikke få noget at vide, siger han.
Ruud Bors’ datter blev også stoppet, da hun var på vej til Ringe på scooter.
- Hun blev bedt om at køre hjem igen med beskeden om, at det slet ikke var sikkert at køre rundt på vejen.
Slet ikke på scooter, fortæller Ruud Bors.
Ifølge Fyens.
dk ophævede politiet afspærringerne ved gården lidt efter klokken 23.
Få oplysninger fra politietPolitiet har sparsomme oplysninger om aktionen, men klokken 19 oplyste Københavns Politi, at man formodentlig havde fundet den stjålne Volvo V90, som man i løbet af dagen har eftersøgt.
Menneskejagten er på tre personer, der ifølge politiet har forbindelse til alvorlig kriminalitet.
FacebookTwitterKopier linkEmner:Politi|Ringe|Espe




https://www.dr.dk/nyheder/udland/flertal-i-retsudvalget-blaastempler-kavanaugh-til-posten-som-hoejesteretsdommer

UdlandFlertal i retsudvalget blåstempler Kavanaugh til posten som højesteretsdommerNu er det op til Senatet i USA at bestemme, om Brett Kavanaugh skal være ny højesteretsdommer.
Brett Kavanaugh afviser beskyldningerne om, at han skulle have begået seksuelle overgreb mod tre kvinder Af Per Bang Thomsen28.
sep.
2018 kl.
19.
59 | opdateret 28.
sep.
2018 kl.
22.
39Bemærk: artiklen er mere end 30 dage gammelLæs opDen omstridte dommer Brett Kavanaugh, der er blevet beskyldt for at have begået seksuelle overgreb mod tre kvinder, er et skridt nærmere posten som højesteretsdommer i den amerikanske højesteret.
Hvorfor er en højesteretsdommer vigtig?
Embedet som højesteretsdommer er afgørende, da han eller hun ofte har det sidste ord i omstridte retssager og dermed kan få stor indflydelse på det amerikanske samfund.
Der er ni dommere, der kan dømme ved den amerikanske højesteret, og de er udnævnt på livstid.
I princippet er en dommer ikke politisk.
Men det er den siddende præsident, der indstiller en dommer til højesteretsposten, og nogle dommere stemmer sådan, så Demokraterne finder det fornuftigt, mens andre stemmer mere konservativt, så Republikanerne er tilfredse.
Et flertal i det amerikanske senats retsudvalg har nemlig stemt ja til, at advokaten, som afviser alle beskyldningerne, kan indstilles til posten.
De 11 republikanske medlemmer af udvalget stemte ja, mens de 10 demokratiske medlemmer stemte nej.
Retsudvalgets afstemning er dog kun vejledende, og derfor er det nu op til alle Senatets medlemmer endeligt at afgøre, om Brett Kavanaugh kan blive udpeget til den magtfulde post som højesteretsdommer.
Det er den republikanske præsident, Donald Trump, der har nomineret Brett Kavanaugh til posten, og republikanerne sidder på 51 af Senatets i alt 100 pladser, mens demokraterne sidder på de resterende 49.
Det er endnu uvist, hvornår denne afgørende afstemning finder sted.
Det er op til den republikanske leder i Senatet, Mitch McConnell, at afgøre, hvornår afstemningen skal finde sted.
Afviser beskyldningerAfstemningen i retsudvalget kommer efter gårsdagens meget omtalte høring i Senatets retsudvalg af Christine Blasey Ford og Brett Kavanaugh selv.
Christine Blasey Ford påstår, at den i dag 53-årige Brett Kavanaugh forgreb sig på hende under en sommerfest i 1982.
- Jeg troede, at han (Brett Kavanaugh, red.
) ville voldtage mig.
Jeg forsøgte at råbe på hjælp, og det fik Brett til at sætte sin hånd for min mund.
Det var det, jeg fandt mest uhyggeligt.
Jeg havde svært ved at trække vejret, og jeg troede, at han ved et uheld ville ende med at slå mig ihjel, sagde hun i går under høringen, der foregik under ed.
Det afviste Brett Kavanaugh efterfølgende, da han blev hørt af retsudvalgets 21 medlemmer.
- De seneste dage er flere falske anklager blevet fremlagt.
Der har været et hysteri for at komme op med noget - et eller andet - lige meget hvor langt ude, der kan blokere for at vælge mig som højesteretsdommer, sagde Brett Kavanaugh og betegnede det som ”ubegrundede sidste-minuts-anklager og intet andet”.
- Groteske og oplagte karaktermord som disse vil afholde kompetente og gode mennesker af alle politiske overbevisninger fra at arbejde for vores land, sagde han.
Trump fastholder støtteDen Trump-kritiske, republikanske senator Jeff Flake, som ellers har bakket op om Christine Blasey Ford, meddelte tidligere i dag, at han trods sin opbakning ville stemme for Brett Kavanaugh som højesteretsdommer.
Det mødte opbakning fra de andre republikanske senatorer, som efterfølgende takkede ham.
Men han fik dog ifølge avisen The New York Times de ledende republikanere i Senatet med på at udskyde den næste afstemning i op til en uge, så FBI kan få tid til at komme til bunds i beskyldningerne mod Brett Kavanaugh.
- Vores land er ved at blive splittet fra hinanden, og vi skal sikre os, at sagen bliver håndteret med rettidig omhu, sagde han og fortsatte:- Jeg tror, vi kan få en kort pause og sikre, at FBI kan undersøge sagen, sagde han.
Den amerikanske præsident, Donald Trump, sagde efterfølgende til pressen, at han "på ingen måde" vil genoverveje sin støtte til Brett Kavanaugh.
Men han understregede, at Christine Blasey Fords tale i går "var meget overbevisende".
- Men omvendt mener jeg også, at Bretts vidneforklaring virkelig var noget, som jeg aldrig har set før.
Den var utrolig, og det var et utroligt øjeblik i vores lands historie, sagde præsidenten.
Han understregede også, at senatorerne bør gøre, "hvad de mener, er nødvendigt" i forhold til den afgørende afstemning.
SAGEN KORT•I alt tre kvinder har offentligt anklaget den 53-årige Brett Kavanaugh, der er præsident Donald Trumps bud på en ny højesteretdommer, for seksuelle overgreb.
•Den 4.
september blev høringerne af højesteretdommerkandidaten i Senatet indledt.
•Midt i september trådte en kvinde frem i den amerikanske avis Washington Post og anklagede Brett Kavanaugh for at have udsat hende for et voldstægtsforsøg.
Kvinden er den i dag 51-årige pskyologiprofessor Christine Blasey Ford, der gik i gymnasiet med Brett Kavanaugh.
Brett Kavanaugh har kategorisk afvist anklagen.
•En uge efter at Christine Ford anklagede Brett Kavanaugh for voldtægtsforsøg, trådte endnu en kvinde frem i magasinet i The New Yorker.
Kvinden hedder Deborah Ramirez og fortalte avisen, at Kavanaugh under en universitetsfest pressede sine kønsdele i hovedet på hende og tvang hende til at røre ved dem.
•Brett Kavanaugh afviser også den anklage og kalder kvindernes udsagn for en smædekampagne mod ham.
•Tidligere på ugen stod en tredje kvinde, Julie Swetnick, så frem med lignende anklager om, at Brett Kavanaugh i sin ungdom opførte sig stærkt upassende over for kvinder, og at han var til stede ved en fest, hvor hun blev offer for en gruppevoldtægt.
•Kvinden hævder, at hun har set Kavanaugh stå i kø uden for et af de værelser, hvor andre piger blev udsat for det samme.
Samtidig siger hun, at Brett Kavanaugh var med til at hælde alkohol og/eller stoffer i en punch.
FacebookTwitterKopier linkEmner:Donald Trump (politiker)|Folketingets Retsudvalg|Retspolitik|Voldtægt|USA




https://www.dr.dk/nyheder/indland/30-kilometer-lang-koe-til-storebaeltsbroen-saadan-er-trafikken-paavirket-af

Landsdækkende politiaktionSe temaIndland30 kilometer lang kø til Storebæltsbroen: Sådan er trafikken påvirket af politiaktionenTrafikken er stadig påvirket af politiets kæmpe aktion over hele landet.
Øresundsbroen blev tidligere i dag spærret af i retning mod Sverige i forbindelse med politiets menneskejagt.
Af Anna Sol Jørgensen28.
sep.
2018 kl.
19.
56Bemærk: artiklen er mere end 30 dage gammelLæs opDen danske weekendtrafik har siden klokken 14 været stærkt påvirket af en storstilet politiaktion, hvor politiet har været på jagt efter en sort Volvo på svenske plader og tre mistænkte personer.
Politiet mener nu at have fundet den mistænkte bil, men trafikken er stadig påvirket af aktionen.
Omkring klokken 14 blev Storebæltsbroen lukket i begge retninger, og Øresundsbroen blev lukket i retning mod Sverige.
Begge broer blev åbnet igen omkring klokken 17, men der må forventes længere rejsetid over broerne resten af aftenen.
Det gælder for Øresundsbroen i retning mod Sverige, ved Storebæltsbroen til og fra Sjælland og ved Lillebæltsbroen mod Jylland, oplyser Vejdirektoratet.
- Det skyldes en større politikontrol ved broerne, skriver Vejdirektoratet på Twitter.
Læs også:Politiet om efterlyst Volvo: Vi mener, vi har fundet bilenPå hjemmesiden skriver Vejdirektoratet, at der lige nu er 11 kilometer kø på Amagermotorvejen til Øresundsforbindelsen.
På E20 på Fyn med retning mod Sjælland er der 20 kilometer kø, mens køen på den anden side af broen med retning mod Fyn er 30 kilometer lang.
Også på E20 fra Odense til Fredericia er der 11 kilometer kø.
Også togtrafikken er fortsat påvirket af politiets aktion.
DSB arbejder på at få tog og personale på plads efter dagens politiaktion på broerne.
Togene kører igen, men med nogle forsinkelser.
- Der kan være forsinkelser fra Sverige, da det svenske politi arbejder på Hyllie Station.
Forsinkelserne kan være på op til 30 minutter, skriver DSB på sin hjemmeside.
FacebookTwitterKopier linkEmner:Sverige|Øresundsbron|Trafik|Korsør|Politi




https://www.dr.dk/nyheder/indland/politiet-ophaever-kontrollen-ved-alle-transportforbindelser

Landsdækkende politiaktionSe temaIndlandPolitiet ophæver kontrollen ved alle transportforbindelserEftermiddagen og aftenen igennem er køretøjer blevet kontrolleret af politiet flere steder i landet.
Politiet har eftermiddagen og aftenen igennem kontrolleret køretøjer ved både Store-, Lillebælts- og Øresundsbroen i forbindelse med en stor politiaktion.
Af Anna Sol Jørgensen28.
sep.
2018 kl.
19.
56 | opdateret 28.
sep.
2018 kl.
21.
24Bemærk: artiklen er mere end 30 dage gammelLæs opPolitiet ophæver kontrollen ved alle transportforbindelser.
Det skriver Københavns Politi på Twitter:- Vi beklager de uhensigtsmæssige følger, det har haft og håber på jeres forståelse.
Der er for nuværende intet nyt at berette om aktionen.
Øresundsbroen blev afspærret i retning mod Sverige omkring klokken 14, mens Storebæltsbroen blev afspærret i begge retninger.
Afspærringerne blev ophævet omkring klokken 17, og siden har politiet kontrolleret alle køretøjer.
Politiet indledte tidligt på eftermiddagen en storstilet aktion, hvor politiet eftersøgte en sort Volvo på svenske nummerplader, der blev meldt stjålet for fire dage siden.
Det var politiets formodning, at der opholdt sig tre personer i bilen, som er mistænkt for alvorlig kriminalitet.
Politiet vil ikke uddybe, hvad mistanken går ud på.
Læs også:Politiet om efterlyst Volvo: Vi mener, vi har fundet bilenPå et pressemøde klokken 19 oplyste vicepolitiinspektør ved Københavns Politi, Jørgen Bergen Skov, at politiet har fundet det mistænkte køretøj, som nu er i politiets varetægt.
Han ville ikke oplyse, om de tre mistænkte også er fundet og anholdt.
Påvirker trafikkenDen danske weekendtrafik har her til aften dog stadig påvirket af politiets arbejde.
På hjemmesiden skrev Vejdirektoratet tidligere, at der var 11 kilometer kø på Amagermotorvejen til Øresundsforbindelsen.
På E20 på Fyn med retning mod Sjælland var der 20 kilometer kø, mens køen på den anden side af broen med retning mod Fyn var 30 kilometer lang.
Også på E20 fra Odense til Fredericia var der 11 kilometer kø.
Der er klokken 21:20 normal rejsetid på Øresundsbroen og Lillebæltsbroen, mens køerne på Storebæltsbroen stadig er under afvikling.
Togtrafikken var også påvirket af politiets aktion.
DSB arbejdede tidligere på at få tog og personale på efter dagens politiaktion på broerne.
Togene kører dog igen, men med nogle forsinkelser.
- Der kan være forsinkelser fra Sverige, da det svenske politi arbejder på Hyllie Station.
Forsinkelserne kan være på op til 30 minutter, skriver DSB på sin hjemmeside.
FacebookTwitterKopier linkEmner:Politi|Københavns Politi|Twitter|København




https://www.dr.dk/nyheder/regionale/nordjylland/busselskaber-omgaar-regler-og-koerer-fra-aalborg-til-aarhus-25-0

NordjyllandBusselskaber omgår regler og kører fra Aalborg til Aarhus for 25 kronerFirma mener, de har fundet lovlig måde at køre kortere fjernbusser på.
Af Michael Strandfelt og Adrian Busk Christensen28.
sep.
2018 kl.
19.
20Bemærk: artiklen er mere end 30 dage gammelLæs opDet er ikke lovligt for private busselskaber at køre rutekørsel mellem kun to regioner.
Men fredag klokken 13.
00 kørte en privat bus fra Aalborg til Aarhus alligevel af sted.
Med konceptet Pendulfart mener Colourtours nemlig, at selskabet har fundet en lovlig metode.
- Vi er helt sikre, ellers var vi slet ikke gået igang.
Der er ingen tvivl, siger Morten Secher, der er direktør for Colourtours.
Mens det er ulovligt at have en fast rute mellem Aalborg og Aarhus, så må man gerne køre turistbusser tre gange om måneden.
Pendulfart fungerer ved, at forskellige busselskaber hver byder ind med det antal af turistbusafgange, som de har lov til.
Og det er der er ind til videre nok selskaber, der spæder til med, så Pendulfart kan præsentere en køreplan med tre eller fire afgange om dagen hver vej.
Regeringen offentliggjorde i sidste uge, at de vil lempe reglerne, så man godt må køre fjernbusser mellem kun to regioner, men det har endnu til gode at blive vedtaget.
Brancheorganisation advarerBrancheorganisation Danske Busvognmænd er da også blevet oplyst om, at Færdselsstyrelsen kigger på konstruktionen, og det har de valgt at informere deres medlemmer om.
- Vi gør det klart, at der er nogle regler på det her område, og det er for at sikre, at der ikke er nogle af vores medlemmer, der risikerer at komme i klemme, fortæller Mikael Nielsen, der er direktør for Danske Busvognmænd.
Læs også:Skal du billigt til København?
Endnu en spiller melder sig i transportkrigMorten Secher mener ikke, der er grund til at bekymre sig.
- Det er turistkørsel, og derfor er det lovligt.
Det er den måde, man kører på, og ikke passagerernes formål med rejsen, der bestemmer, om det er turistkørsel, mener Morten Secher.
Uanset hvad Færdselsstyrelsen skulle komme frem til, er Socialdemokratiets transportordfører Rasmus Prehn meget skeptisk over for udsigten til faste busafgange mellem Aalborg og Aarhus.
- Hvis vi åbner op for at have busser på de her strækninger, saver vi den gren over, hvor jernbanerne sidder, siger Rasmus Prehn.
Læs også:Busdirektør: Tudetosset, at vi ikke må tage passagerer medHan sætter også spørgsmåltegn ved lovligheden af busruterne.
- Det lugter lidt af at være busserne svar på Uber, hvor man går på kompromis og måske ligefrem bryder loven for at kunne tilbyde lave priser, mener han.
Morten Secher ryster på hovedet af den kritik.
- Jeg tror ikke, han har sat sig ind i, hvordan vi kører.
Så ville han vide, at det ligger inden for lovgivningen, siger direktør Morten Secher.
FacebookTwitterKopier link




https://www.dr.dk/nyheder/penge/efter-varm-og-toer-sommer-hver-femte-landmand-er-truet-af-konkurs

PengeEfter varm og tør sommer: Hver femte landmand er truet af konkursYderligere 550 landmænd er rykket ind i farezonen, og de vil næppe blive reddet af tørkepakken, lyder vurderingen.
Hver femte landbrug er i risiko for at gå konkurs, viser tal fra Seges.
Af Signe Mai Vilsbøll28.
sep.
2018 kl.
19.
19Bemærk: artiklen er mere end 30 dage gammelLæs opMarkernes tørre planter er høstet, og græsset har fået sin grønne farve tilbage.
Sporene efter sommerens konstant høje tørketemperaturer er dog langt fra forsvundet i de danske landmænds regnskaber.
Økonomien ser så presset ud, at hver femte landbrug er truet af konkurs.
Det viser nye tal fra landbrugets videnscenter, Seges.
- Hele landbruget er ramt.
Status efter tørken er, at vi nu har 2.
000 konkurstruede landbrug.
Det er 20 procent af alle heltidsbrug i Danmark, fortæller erhvervsøkonomisk chef Klaus Kaiser, der understreger, at alle driftsgrene er udsat.
Særligt slemt står det til blandt svineavlere og mælkeproducenter i Nordjylland og på Sjælland, og det er overvejende de økologiske og unge landmænd under 40 år, der i forvejen er presset på økonomien, der lever på konkursens rand.
Læs også:Landmand står til at tabe en million: Jeg havde forventet mere af hjælpepakkeOp til banker og ejendomsmarkedAntallet af konkurser vil afhænge af bankernes nåde og den hastighed, markedet for landbrugsejendomme bevæger sig i.
Udover at være skyld i dårligt udbytte hos landmændene, har tørken nemlig også udskudt den pukkel af ejerskifter, der gør problemet med konkurser i landbruget stort.
- Det er kun et vist antal, der kan blive ejerskiftet, fordi der mangler købere og kapital, fortæller Klaus Kaiser.
En række landmænd, der ønsker at forlade erhvervet, må derfor enten sælge dyrene fra, bortforpagte jorden eller nøjes med alene at drive markerne.
Læs også:Landbruget får politisk håndsrækning på 380 millioner kronerTørkepakke og tab for seks milliarderFor at afhjælpe de hårdt pressede danske landmænd præsenterede regeringen, Socialdemokratiet og Dansk Folkeparti i dag en såkaldt tørkepakke med fem initiativer.
Blandt andet en tilskudsordning på 150 millioner til jordfordelingen i 2019, bedre vandingsmuligheder ved tørke og så 220 millioner kroner, der skal fritage landmændene for produktionsafgifter i 2019.
Læs også:Landbrugsformand: Tørkehjælp er en stor skuffelseMen tørkehjælpen på de samlede 380 millioner står ikke mål med de seks milliarder kroner, som landmændene forventes at tabe på tørken, lød det i dag fra landmænd og deres brancheorganisation, Landbrug & Fødevarer.
Og det vil ifølge Klaus Kaiser heller ikke ændre situationen for det høje antal landbrug, der er i risiko for konkurs.
- Det er kun ganske få bedrifter, der bliver reddet af tørkepakken, siger han.
Finanssektoren må være behjælpeligRegeringens støtteparti, Dansk Folkeparti, holder fast i, at tørkepakken er en betydelig håndsrækning til landbruget, selvom lempelserne ligger langt fra det estimerede tab.
Desuden mener gruppeformand Peter Skaarup, at det må være op til den finansielle sektor at holde hånden under de konkurstruede virksomheder rundt om i landet.
- I den her ekstraordinære tid har vi presset på for, at finanssektoren er behjælpelig og har forståelse for landmændenes problemer.
Det tror jeg, er mindst ligeså vigtigt som den pakke, vi har lavet i dag, siger han og tilføjer:- Men vi vil også løbende tage temperaturen på, hvad tørken endeligt kommer til at betyde i økonomiske tab for landmændene.
Det kender vi ikke de præcise effekter af endnu.
Vi har kun estimater.
FacebookTwitterKopier link




https://www.dr.dk/nyheder/udland/millioner-af-facebook-brugere-ramt-af-sikkerhedsbrud

UdlandMillioner af Facebook-brugere ramt af sikkerhedsbrudIfølge Facebook har hackere haft mulighed for at overtage de mange Facebook-konti.
Facebook siger, at omkring 90 millioner mennesker nu må logge ind igen på Facebook.
Af Per Bang Thomsen28.
sep.
2018 kl.
19.
15Bemærk: artiklen er mere end 30 dage gammelLæs opNæsten 50 millioner Facebook-brugere er blevet påvirket af et sikkerhedsbrud hos det sociale medie.
Det oplyser firmaet i en pressemeddelelse.
- Vi tager det ekstremt alvorligt.
Folks privatliv og sikkerhed er ekstremt vigtigt, og vi er kede af, at det er sket, lyder det fra Guy Rosen, der er vicepræsident for firmaets produktstyring.
Ifølge Facebook har hackere udnyttet en svaghed i ”vis som”-funktionen på det sociale medie, hvor man som bruger kan se, hvordan ens profil ser ud for andre personer.
Det har givet dem mulighed for at overtage de berørte brugeres Facebook-konti.
- Eftersom vi netop har indledt vores efterforskning, har vi endnu ikke fastslået, hvorvidt de berørte konti er blevet misbrugt, eller om hackerne har fået adgang til informationer.
Vi ved heller ikke, hvem der står bag, eller hvor de befinder sig, skriver selskabet og oplyser derudover, at de relevante myndigheder er underrettet.
De mange millioner berørte brugere er i forbindelse med sikkerhedsbruddet blevet logget af deres profil.
Facebook oplyser, at problemet er løst, og at omkring 90 millioner mennesker nu må logge ind igen på Facebook.
Der er ifølge selskabet ikke nogen grund til at skifte kode.
FacebookTwitterKopier linkEmner:Facebook|IT-kriminalitet|Erhverv|IT-branchen




https://www.dr.dk/nyheder/indland/politiet-om-efterlyst-volvo-vi-mener-vi-har-fundet-bilen

Landsdækkende politiaktionSe temaIndlandPolitiet om efterlyst Volvo: Vi mener, vi har fundet bilenPolitiet skal nu undersøge køretøjet nærmere.
Af Emma Toft28.
sep.
2018 kl.
19.
06Bemærk: artiklen er mere end 30 dage gammelLæs opPolitiet har siden i eftermiddag efterlyst en sort Volvo V90 på svenske plader i forbindelse med en stor politiaktion i hele landet.
Men nu har politiet fundet bilen, oplyser Københavns Politi på et pressemøde.
- Vi har fat i et køretøj, som vi mener er det rigtige, siger chefpolitiinspektør Jørgen Bergen Skov fra Københavns Politi.
Politiet skal nu undersøge bilen.
Følg DR's livedækning herDa politiet gik ud med efterlysningen af Volvoen, lød det, at der formentlig befandt sig tre personer i den, som kunne sættes i forbindelse med alvorlig kriminalitet.
Politiet vil ikke sige, om de har pågrebet de mistænkte, men de har opholdt sig i Danmark et stykke tid, oplyser Jørgen Bergen Skov.
Læs også:Politiaktion fortsætter: Har spredt sig til hele landetDen store politiaktion er stadig i gang i hele landet, men almindelige borgere skal ikke bekymre sig, selvom politiet har sagt, at man ikke selv skal tage kontakt til de tre mistænkte personer.
- Der er ikke grund til at gå rundt og være bekymret, siger chefpolitiinspektøren.
Han vil dog ikke fortælle, hvad sagen handler om mere konkret.
Læs også:Omfattende menneskejagt: Politiet efterlyser sort VolvoHele politiaktionen begyndte omkring klokken 14 i dag, hvor Storebæltsbroen, Øresundsbroen samt tog- og færgeforbindelser ved Sjælland blev lukket ned, fordi politiet ledte efter bilen med de tre mistænkte personer i.
På grund af den igangværende politiaktion vil der i noget tid endnu være kontroller rundt om i landet - blandt andet ved Storebæltsbroen og Øresundsforbindelsen.
Politiet forventer ikke at sige mere i dag.
Politiet har kontrolleret biler flere steder i landet - blandt andet ved Øresundsbroen.
FacebookTwitterKopier linkEmner:Politi|Volvo|Københavns Politi|Kriminalitet|København




https://www.dr.dk/nyheder/kultur/boeger/23-aar-og-romaner-i-bagagen-jeg-foeler-lidt-jeg-er-kommet-med-paa-et-afbud

Bøger23 år og to romaner i bagagen: Jeg føler lidt, at jeg er kommet med på et afbudThomas Korsgaard var bare 19 år gammel, da et af landet største forlag inviterede ham på kaffe…Thomas Korsgaards sabbatår efter gymnasiet udviklede sig pludselig i en retning, han ikke selv havde set komme.
Af Michelle From Hoxer28.
sep.
2018 kl.
19.
00Bemærk: artiklen er mere end 30 dage gammelLæs opI en alder af bare 23 år kan Thomas Korsgaard prale af at have udgivet to romaner og at have skrevet for nogle de største danske aviser.
Men det gør han ikke.
Praler, altså.
Når folk siger, at jeg skriver godt, kan jeg blive helt irriteret.
Thomas Korsgaard, forfatter- Det var ligesom bare den vej, det gik for mig.
Jeg føler lidt, at jeg er kommet med på et afbud og jeg tænker stadigvæk: hvor længe mon der går før de finder ud af, at jeg ikke kan skrive?
siger Thomas Korsgaard og forklarer, at han altså har svært ved at tage imod ros.
Kort om forfatterenThomas Korsgaard (f.
1995) flyttede i 2012 til København og har gået på Vallekilde Højskoles skrivelinje.
Han debuterede i 2017 med romanen 'Hvis der skulle komme et menneske forbi'.
I 2018 udkom 'En dag vil vi grine af det'.
Ros har han ellers fået en del af, både fra anmeldere og læsere.
Men han føler stadig selv, at han kan og bør blive en bedre forfatter:- Når folk siger, at jeg skriver godt, kan jeg blive helt irriteret.
Jeg kan simpelthen ikke forstå, at de prøver at smigre mig med så åbenlys en løgn.
Jeg har hele tiden lyst til at blive dygtigere til at skrive.
Lokalavisen og journalistdrømmeDrømmen om at skrive og en dag opnå at få udgivet en roman har Thomas Korsgaard næret lige så længe, han kan huske.
Han lagde tidligt ud med at forfølge sine skrivedrømme, dog i en lidt anden retning.
Læs også:22-årig dansk succesforfatter: Det er vigtigt også at dyrke de dårlige anmeldelser- Da jeg var syv år, sendte jeg en ansøgning til den lokale ugeavis i Skive ’Den Bette Avis’ og skrev til dem, om ikke de manglede en journalist, for så var jeg klar.
Det gjorde de så ikke, fortæller han og griner.
Den er skrevet på sådan en følelse af ikke at have måttet sige noget i 19 år.
Thomas Korsgaard, forfatterHan lod sig dog ikke slå ud af afslaget og blev ved med at kontakte avisen.
En del år senere lykkes det ham at få lov til at skrive for avisen – og ovenikøbet få penge for det.
- Jeg fandt ud af, hvor sjovt det var ikke bare at skrive, men at beskrive.
Det udløste nogle journalistdrømme i mig, som jeg havde indtil jeg var omkring 18 år, siger Thomas Korsgaard, der flyttede fra hjemstavnen Nørre Ørum til København, hvor han færdiggjorde gymnasiet.
Her fortsatte han med at skrive, og et debatindlæg i Politiken førte til, at han fik mulighed for at skrive til avisens bagside og senere at skrive længere reportager til andre af avisens sektioner.
En plads på netmediet Zetlands talentprogram og nogle måneder som journalist for gratisavisen MetroXpress blev det også til, før Thomas Korsgaards karriere tog en uventet drejning.
Vidste lige præcis, hvad han ville skriveEn dag i 2014 fik han et opkald fra en redaktør på forlaget Lindhardt & Ringhof, der gerne ville se ham til en kop kaffe.
- Jeg var lige blevet færdig med gymnasiet og tænkte, at det kunne da være så fantastisk at få lov til at blive piccolo derinde - og så kunne jeg måske arbejde mig op i hierarkiet, siger han.
- Men så siger hun gudhjælpemig bare, at hun havde læst nogle ting, jeg havde skrevet.
Og hvis jeg havde en roman liggende, så ville de gerne læse med.
Så det sagde jeg bare, at jeg havde, fortæller Thomas Korsgaard, som efter mødet fik travlt med at skrive.
For han havde rent faktisk ikke noget materiale liggende, men da muligheden bød sig, var han ikke i tvivl:- Jeg vidste lige præcis, hvad jeg ville skrive om, og nu fik jeg endelig lov til det, jeg gerne ville, nemlig at skrive om Nørre Ørum og det her samfund langt ude på landet.
Læs også:Forfatter om opfølger til omdiskuteret debut: Den har været modbydelig at skriveÉn lang køreThomas Korsgaard skyndte sig derfor at få skrevet nogle sider, som senere endte med at blive begyndelsen på debutromanen ’Hvis der skulle komme et menneske forbi’.
- Og så ville hun gerne se resten af romanen, men så måtte jeg jo indrømme, at jeg ikke havde mere.
Det var lidt pinligt, indrømmer Thomas Korsgaard.
Redaktøren var dog tålmodig nok til at vente på, at han fik skrevet sin debutroman.
Det endte med at tage ham to år, og det var især arbejdet med at finde formen og stilen, som Thomas Korsgaard brugte tid på at få styr på.
Indholdet kom mere af sig selv.
Lyt til BogselskabetAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
Hør episoden med Thomas Korsgaard, som fortæller om 'En dag vil vi grine af det' på Bogselskabets side.
Hvis du abonnerer på Bogselskabet via DRs radioapp og iTunes, får du automatisk nye episoder.
- Den er skrevet på sådan en følelse af ikke at have måttet sige noget i 19 år, nærmest som om, at nogen har holdt hånden for ens mund.
Og så får man endelig lov til at sige det, man vil sige.
Og så kommer det hele bare ud i én lang køre, forklarer han til DR-podcasten ’Bogselskabet’.
Det kræver selvtillidBåde debutromanen og opfølgeren ’En dag vil vi grine af det’, som kom i maj måned i år, er inspireret af Thomas Korsgaards egen opvækst, og de tegner ikke noget rosenrødt billede af barndommen i landsbyen på Skiveegnen.
Selvom han på ingen måde havde forventet at få mulighed for at skrive og udgive to romaner i så ung en alder, så er Thomas Korsgaard overbevist om, at han havde været nødt til at skrive netop den samlede fortælling om drengen Tue, der minder en del om ham selv.
- Jeg havde helt sikkert fået skrevet de bøger på et tidspunkt, men der kunne godt være gået mange år, før det var sket, hvis ikke det havde været for Lindhardt & Ringhof.
Det kræver en form for selvtillid at sige til sig selv, at nu må du godt bruge to år og 300 sider på at skrive en roman, forklarer han.
På lånt tidHan drømmer om – og arbejder hårdt på – at kunne blive ved med at skrive og udgive romaner.
Lige nu har han gang i tre forskellige skriveprojekter, og han håber på også at kunne komme til at prøve kræfter med film og teater, da det især er arbejdet med at skrive replikker, han holder af.
Han sørger for at skrive lidt hver eneste dag, fortæller han.
- Jeg har ingen handleplan med delmål og mål, jeg skal opnå.
Jeg er bare glad for, at jeg har kunnet få lov til at leve af at skrive.
Nu skriver jeg på de her tre ting, og så tager jeg det en ting ad gangen.
Jeg føler virkelig, at det er på lånt tid, forklarer Thomas Korsgaard, som ikke kan afsløre, om der er konkrete udgivelsesplaner for noget af det, han arbejder på.
Selvom han anser sig for heldig, så er forfatterlivet ikke ligefrem en guldgrube, men det forsøger han ikke at bekymre sig for meget om:- Jeg har været rigtig heldig med, at det har kunnet løbe rundt.
Jeg har haft et okay salg af mine bøger, og så har fået et legat fra Statens Kunstfond.
Ellers ville jeg ikke kunne få det til at løbe rundt.
Men man kan da hele tiden se, hvornår det hører op.
Det bekymrer mig ikke så meget lige nu, men det skal det nok komme til på et tidspunkt.
Hør Korsgaards debutroman som lydbog•I september og oktober kan du høre hele Thomas Korsgaards debutroman 'Hvis der skulle komme et menneske forbi' som lydbog, indtalt af ham selv.
Lyt her.
FacebookTwitterKopier linkEmner:Litteratur|København|Thomas Korsgaard (journalist)|MetroXpress|Zetland




https://www.dr.dk/sporten/golf/minut-minut-randers-og-vejle-i-remis






https://www.dr.dk/sporten/golf/gaasehudsfremkaldende-ryder-cup-debut-olesen

GolfGåsehudsfremkaldende Ryder Cup-debut for OlesenThorbjørn Olesen tabte sin fourball sammen med makkeren Rory McIlroy, men debuten i Ryder Cup var alligevel helt fantastisk.
Thorbjørn Olesen fik gåsehud, da han debuterede i Ryder Cup.
Af Jens Andersen28.
sep.
2018 kl.
18.
47 | opdateret 28.
sep.
2018 kl.
19.
12Bemærk: artiklen er mere end 30 dage gammelLæs opResultatmæssigt blev det ikke en drømmedebut for Thorbjørn Olesen i Ryder Cup, da han sammen med sin irske makker Rory McIlroy begyndte dysten med et nederlag til verdensetteren, Dustin Johnson, og Rickie Fowler.
Ikke desto mindre havde Olesen det helt store smil på.
- Det var en fantastisk fornemmelse.
Bare turen ned til første hul sammen med Rory.
Det var meget specielt og jeg fik gåsehud.
Det var så ærgerligt, at vi ikke får noget momentum derude og ikke får holet det der ene put, der lige kunne sætte os i gang, siger Thorbjørn Olesen, der ude på banen ikke følte sig tynget af, at han repræsenterede Europa og ikke bare sig selv.
Læs også:Europa indhenter USA og tager føringen i Ryder Cup- Selvfølgelig er der et vist pres, men man spiller mere for ens hold og sine holdkammerater.
Det er det, der betyder noget.
Thorbjørn Olesen kunne udover sin egen debut ved Ryder Cup også glæde sig over, at Europa leverede lidt af et comeback i løbet af dagen.
Amerikanerne skal have flere smækEuropæerne var bagud 3-1, men det blev der i den grad lavet om på Le Golf National ved Versailles, hvor de fire europæiske foursomes-par alle vandt.
Dermed går Europa ind til lørdagens program med en føring på 5-3, hvilket naturligvis kan mærkes på stemningen i den europæiske lejr.
Læs også:Skidt start for Olesen og McIlroy: USA tager føringen i Ryder Cup- Hele holdet er oppe at køre og er glade, mens amerikanerne er lidt nede efter den røvfuld, de fik her i eftermiddag.
Vi skal bare ud og holde det momentum, siger Thorbjørn Olesen.
Den europæiske Ryder Cup-kaptajn, Thomas Bjørn, har valgt de første otte europæere, der skal ud fra morgenstunden i fourballs, og her er Olesen ikke blandt.
Eftermiddagens foursomes bliver først bestemt i morgen efter fourballs.
Olesen er garanteret at spille single søndag, hvor alle 12 spillere skal i aktion mand-mod-mand mod en amerikanerFacebookTwitterKopier link




https://www.dr.dk/nyheder/regionale/syd/laerer-tiltalt-vold-mod-boern-tog-kvaelertag-og-slog-elever

Syd- og SønderjyllandLærer tiltalt for vold mod børn: Tog kvælertag og slog eleverMandlig lærer er tiltalt for vold mod fem børn på privatskole i Tønder.
Flere sager på vej.
En lærer på den tyske privatskole Ludwig Andresen Schule i Tønder er tiltalt for gennem to år at have været voldelig mod elever.
 DR)Af Louise Mandrup (interview) og Allan Christensen28.
sep.
2018 kl.
18.
45Bemærk: artiklen er mere end 30 dage gammelLæs opI næsten to år har en 40-årig lærer fra den tyske privatskole Ludwig Andresen Schule i Tønder udsat elever på skolen for gentagne tilfælde af vold.
Det mener Syd- og Sønderjyllands Politi, der nu har rejst tiltale mod læreren.
Læs også:Skoleleder vinder sag om erstatning efter elev tog kvælertagI første omgang er læreren, der er tysker, tiltalt for vold mod fem elever, der alle er født i 2010.
Det viser anklageskriftet i sagen, som DR Syd har fået aktindsigt i.
Men der er flere tiltaler på vej, oplyser Jens Lang Rask til DR, der er anklagerfuldmægtig ved Syd- og Sønderjyllands Politi.
Læreren skal forvente at blive tiltalt for yderligere fem forhold.
Jens Lang Rask, anklagerfuldmægtig, Syd- og Sønderjyllands Politi- Læreren skal forvente at blive tiltalt for yderligere fem forhold, siger Jens Lang Rask, der dog ikke kan komme ind på detaljerne i forholdene.
Tog kvælertag og løftede dem op i halsenIfølge anklageskriftet har læreren blandt andet i flere tilfælde taget fat om halsen på eleverne og løftet dem op, så de ikke kunne trække vejret eller nå jorden med benene.
Læreren har derudover også skubbet elever og taget hårdt fat i dem, ligesom han i et tilfælde har slået en elev på overarmen/skulderen, fremgår det af anklageskriftet i sagen.
Læs også:Lærervikar idømmes betinget dom for vold mod eleverDe voldelige episoder har fundet sted over næsten to år – fra 1.
august 2016 til 29.
juni i år, hvor skolen gik på sommerferie.
Læreren er ikke længere på skolenDen 40-årige lærer har ikke undervist elever efter sommerferien, da han er fritstillet, oplyser Claus Diedrichsen, der er direktør for de tyske skoler i Sønderjylland.
- Vi er alle sammen dybt rystede, og vi er ulykkelige på alles vegne, siger han til DR.
Han fortæller, at man i den tyske skoleforening nu vil gennemgå sagen og forsøge at lære af den.
Vi er alle sammen dybt rystede, og vi er ulykkelige på alles vegne.
Claus Diedrichsen, direktør for de tyske skoler i Danmark-Vi kigger på sagen, og vi efterrationaliserer.
Vi ser løbende på, hvad vi har gjort, og hvad vi kunne gøre anderledes, hvis vi nogensinde kommer i sådan en situation igen.
Skoleleder beklager håndteringenDR Syd er kommet i besiddelse af et brev, skolelederen sendte til forældrene den 26.
september.
Heri beklager skoleleder Bonni Rathje-Ottenberg hændelsen og erkender, at hun ville ønske, at hun havde grebet sagen anderledes an.
DR Syd har forsøgt at få en kommentar fra skolelederen af Ludwig Andresen Schule - det har ikke været muligt.
Sagen mod den 40-årige lærer indledes ved retten i Sønderborg i slutningen af november.
Der er afsat tre dage til retssagen.
Ifølge anklageskriftet vil anklagemyndigheden gå efter en fængselsstraf, ligesom man vil kræve den tyske lærer udvist af landet med indrejseforbud.
Læs også:Elev frygtede voldstiltalt lærer: Det gjorde ondt i mavenFacebookTwitterKopier linkEmner:Syd- og Sønderjyllands Politi|Uddannelse|Vold|Jylland|Tønder




https://www.dr.dk/nyheder/viden/teknologi/konto-eller-ej-saadan-bruger-facebook-hemmelige-data-om-dig

TeknologiKonto eller ej: Sådan bruger Facebook hemmelige data om digFacebook målretter annoncer ud fra personlige data, du aldrig selv har givet dem, viser ny forskning.
Facebook prøver ihærdigt at få brugerne til at synkronisere deres kontakter med Messenger.
Men det har større konsekvenser, end man lige skulle tro, viser ny rapport.
Af Nicolai Franck28.
sep.
2018 kl.
18.
30Bemærk: artiklen er mere end 30 dage gammelLæs opSladrer du om dine venner på Facebook?
Måske tænker du "nej", men hvis du har synkroniseret adressebogen på din telefon med Messenger, så er svaret faktisk "ja".
Nærmere bestemt, kan du være skyld i, at dine venner får reklamer, de ellers aldrig ville se.
Og du er samtidig skyld i, at Facebook skjuler personlige data om dine venner, som de hverken har mulighed for at se eller slette.
Det viser en ny amerikansk forskningsrapport, hvis metode efterfølgende er blevet testet og bekræftet af mediet Gizmodo.
Facebook har en hemmelig profil på digGrunden til, at det kan lade sig gøre, er, at Facebook indsamler såkaldte skyggedata om os alle.
Og faktisk kan en del af disse data føres tilbage til dine venners skødesløse omgang med dine private kontaktoplysninger.
Skyggedata er personlige data, som fx telefonnumre, adresser og e-mailadresser, du ikke selv har givet til Facebook, men som det sociale medie har opsnappet ad andre veje og kædet sammen med din Facebook-profil.
At denne dataindsamling foregår, bekræftede Mark Zuckerberg tidligere i år, da han stillede op til to maraton-høringer foran en hær af amerikanske senatorer og kongresmedlemmer, hvor han blandt andet blev spurgt ind til, hvordan hans virksomhed bruger såkaldte skyggedata og skyggeprofiler.
Ved høringerne oplyste Mark Zuckerberg, at Facebook indsamler personlige data fra en lang række kilder - uanset om du har en Facebook-konto eller ej - selvom han afviste at have kendskab til ordet ‘skyggeprofil’.
Læs også:Zuckerberg i fuld kontrol: Glider af på kritiske spørgsmål fra SenatetZuckerberg argumenterede for, at selvsamme dataindsamling sker af sikkerhedsmæssige årsager.
Det viser sig ikke at være helt dækkende.
Facebook giver nemlig annoncører mulighed for at målrette reklamer direkte til dig, selvom de ikke har et eneste stykke data, du har givet til Facebook.
Det fremgår af en amerikansk rapport, hvor forskere fra Princeton University og Northeastern University i fællesskab har undersøgt, hvordan Facebook bruger såkaldt personlig identificerbar information.
Mediet Gizmodo har i samarbejde med en af forskerne bag rapporten, Alan Mislove, testet forskernes metode i den virkelige verden.
Den test bekræfter, at rapportens konklusion holder vand.
Et fastnetnummer var nok til at ramme et bestemt individGizmodo oprettede en annonce målrettet fastnet-nummeret til Alan Misloves kontor - et telefonnummer forskeren Alan Mislove siger, han med sikkerhed aldrig selv har kædet sammen med sin Facebook-konto.
Alligevel dukker Gizmodos reklame op i Misloves Facebook-feed få timer senere.
Med andre ord har Facebook brugt de skyggedata, de har indsamlet om Alan Mislove, til at give en annoncør adgang til at placere en annonce direkte foran hans øjne.
Det kan lade sig gøre ved hjælp af den annoncemodel Facebook kalder “brugerdefinerede målgrupper”, som giver firmaer mulighed for at uploade fx e-mailadresser eller telefonnumre, de har fra deres kunder.
Facebook sørger så for, at netop disse kunder ser reklamen - også selvom der ikke er et direkte match mellem telefonnummer eller e-mailadresse på den pågældende bruger, og de informationer som den samme person selv har oplyst til Facebook.
Brugerne udleverer hinandenEn af de måder, Facebook ofte kommer i besiddelse af personlige informationer på, er ved at brugerne - helt uden at tænke over det - udleverer hinandens oplysninger.
Fx prøver Facebooks besked-app, Messenger, ihærdigt at overtale dig til at uploade din adressebog, med den begrundelse, at det bliver meget nemmere at forbinde dig med dine venner.
Men takker du ja til tilbuddet, giver du samtidig alle dine venners, alle dine bekendtes og alle dine familiemedlemmers data til Facebook.
Det gælder deres telefonnumre, privat- og arbejdsadresse, fødselsdato og hvad du ellers har tilføjet af oplysninger om dine kontakter i adressebogen.
Dermed er din adressebog blevet til skyggedata på Facebook - altså personlig identificerbar data fra alle dine kontakter, som nu bliver brugt til at Facebook kan sælge annoncer og tjene penge.
Læs også:Udspekuleret design manipulerer dig konstant på internettetEr det omvendt en af dine venner, som har foræret dine personlige oplysninger væk, kan annoncører komme i kontakt med dig på Facebook, selvom du måske helt bevidst har valgt at holde igen med hvilke informationer, du ønsker at dele med Facebook.
Facebook samler data fra en række kilderDet er endda bare en af flere måder, hvorpå Facebook sammenkæder data.
Forskerne testede syv forskellige kilder til den personligt identificerbare information, hvoraf fem af dem blev brugt til målrettede reklamer.
Selvom det bliver præsenteret med et nuttet dyr, og en forklaring om hvorfor det er bedst for dig at tilføje dit eget telefonnummer til Messenger, så er det et stykke helt central data for Facebook, som de meget nødigt vil have dig til at sige nej tak til.
(© Skærmbillede fra Messenger-app)En af de to kilder, der ifølge forskerne ikke bliver brugt, er telefonnumre fra den Facebook-ejede besked-app WhatsApp.
Men det er formentlig kun et spørgsmål om tid.
Læs også:Sælger WhatsApp ud?
Giver Facebook én milliard telefonnumreDen ene af de to WhatsApp stiftere, Brian Acton, tog i denne uge bladet fra munden og forklarede, hvorfor han sidste år forlod Facebook.
Den beslutning kostede ham over fem milliarder kroner i mistede aktieoptioner sammenlignet med, hvis han var blevet hos Facebook et år længere.
Actons farvel drejede sig netop om, at Facebook - mod hans ønske - vil til at indføre målrettede annoncer til WhatsApps 1,5 milliarder brugere.
Det kom ikke bag på Brian Acton, at det ville blive resultatet af, at Facebook betalte svimlende 100 milliarder danske kroner for WhatsApp tilbage i 2014.
Alligevel er det ikke noget, han er stolt af, forklarede Brian Acton.
Læs også:App-milliardær forlader Facebook.
.
.
for at starte en NGO- Jeg solgte mine brugeres privatliv for min egen vindings skyld.
Jeg traf et valg og gik på kompromis med mine værdier.
Det lever jeg med hver eneste dag, lød det fra den brødebetyngede WhatsApp-milliardær.
Du kan ikke få adgang til dine skyggedataFacebook nægter at give brugerne adgang til deres egne skyggedata.
Som de amerikanske forskere skriver i rapporten:- Nogle af de telefonnumre, som kunne bruges til at målrette annoncer til brugerne, fremgik ikke af Facebooks feature ‘Download dine oplysninger’, som gør det muligt for brugerne at downloade en kopi af alle deres Facebook-data som en zip-fil.
Dette strider mod, hvad Mark Zuckerberg sagde i april.
- Jeg skulle mene, at alle dine informationer er i den fil, sagde Facebookstifteren ved høringen i Kongressen.
Men det er de altså ikke.
Læs også:Zuckerberg glat som en ål: EU-høring endte som en kæmpe fuserI tilfældet med telefonnumre og e-mailadresser, som er uploadet via en af dine venners telefonbog, er grunden, ifølge Facebook, at det vil overtræde din vens privatliv, hvis Facebook udleverer oplysninger om, hvad din ven har delt med Facebook - selvom det er dine private data, at vennen har delt.
- Folk ejer deres egen adressebog.
Vi forstår, at det i visse tilfælde betyder, at man ikke kan kontrollere de kontaktinformationer, som en anden person har uploadet om én, siger en talsperson fra Facebook til Gizmodo.
Men uanset om de såkaldte skyggedata kommer fra en du kender eller ej, så er det altså ikke muligt at få data udleveret.
Gizmodos journalist har forsøgt netop det i over et år.
Uden held.
Det på trods af at det strider mod ordlyden i EUs fire måneder gamle persondataforordning, GDPR.
Facebook bestrider ikke forskernes resultatVender vi tilbage til forskernes undersøgelse, så bestrider Facebook ikke rapportens resultater, men henviser i stedet til, at brugerne på denne side selv har kontrol over deres annonceindstillinger.
Men det er langt fra nok, mener Alan Mislove, som er den ene af de fire forskere, der står bag rapporten.
Han mener, at Facebook bør være åbne om, hvad de ved om brugerne, og hvor de har indhentet den information.
Mislove mener desuden, at brugerne selv skal kunne verificere om de data, Facebook har, er korrekte, og om annoncører må bruge dem.
Men der er altså ikke meget, der indikerer, at Facebook deler den holdning, så længe de mere eller mindre selv kan få lov at bestemme.
Men det gør de næppe så længe endnu.
I hvert fald er der flere indikationer på, at amerikanerne snart kommer på banen med deres bud på GDPR efter en lang række af høringer om emnet har fundet sted i 2018.
Så sent som i går, var flere techgiganter - heriblandt Apple, Google og Twitter - til endnu en høring i senatet.
Denne gang var hovedtemaet privatliv.
FacebookTwitterKopier link




https://www.dr.dk/nyheder/indland/gronlandsk-parti-vil-stotte-en-mindretalsregering

IndlandGrønlandsk parti vil støtte en mindretalsregeringDemokraterne vil ikke med i en grønlandsk regering, men vil være parlamentarisk grundlag for Siumut.
Siden starten af september har landsstyreformand Kim Kielsen ledet en mindretalsregering.
28.
sep.
2018 kl.
18.
13Bemærk: artiklen er mere end 30 dage gammelLæs opDet grønlandske parti Demokraterne har tilbudt at være parlamentarisk grundlag for en Siumut-ledet mindretalsregering, for at undgå nyvalg.
Det siger formand Niels Thomsen efter forhandlinger om en ny koalitionsregering, skriver KNR.
Landsstyreformand Kim Kielsen kan derfor blive siddende som formand for Naalakkersuisut, det grønlandske landsstyre, når det åbner på onsdag.
Landsstyret skulle egentlig være åbnet i dag, men i aftes dansk tid blev det udskudt på grund af forhandlingerne mellem Demokraterne og Siumut.
Læs også:Politisk krise udskyder åbning af Grønlands parlamentDemokraterne ønsker ikke at være en del af regeringen, fordi der er intern splittelse i Siumut.
- Splittelsen i Siumut og manglen på lederskab hos samme parti gør det umuligt for Demokraterne at indtræde i en koalition med dette parti, siger Niels Thomsen.
- Til gengæld mener Demokraterne, at et valg til Inatsisartut på nuværende tidspunkt vil være ekstremt uhensigtsmæssigt for samfundet.
Grønland blev kastet ud i en regeringskrise i starten af september, da Partii Naleraq trådte ud af regeringen.
Det skete, fordi man var uenig med resten af regeringen i modellen for en finansiering af tre lufthavnsbyggerier, hvor den danske stat bidrog.
/ritzau/FacebookTwitterKopier linkEmner:Kim Kielsen (politiker)|Grønland|Siumut




https://www.dr.dk/nyheder/regionale/trekanten/obama-gjorde-indtryk-i-kolding-noget-af-det-vildeste-jeg-har-oplevet

TrekantområdetObama gjorde indtryk i Kolding: 'Noget af det vildeste, jeg har oplevet'Der blev bidt mærke i de ting, som Obama sagde fra scenen.
Tre studerende, der havde fået det attraktive adgangsbevis til mødet med Barack Obama hængt om halsen, mens de ventede på, at han skulle ankomme til SDU i Kolding.
Af Michaela Louise Thulsen og Jeppe Ligaard28.
sep.
2018 kl.
18.
10Bemærk: artiklen er mere end 30 dage gammelLæs opBegejstringen var stor hos mange af dem, der i dag så Obama på Syddansk Universitet i KoldingDet var både erhvervsfolk, studerende og politikere, der fik lejlighed til at høre USAs tidligere præsident holde foredrag.
En af de studerende var Simone Christensen, der studerer cand.
merc.
på Syddansk Universitet.
- Det var superspændende, siger hun.
Hun bider særligt mærke i de ting, som Obama sagde om at passe på populister.
Der er fyldt godt op i salen på SDU i Kolding til mødet med USA's tidligere præsident, Barack Obama.
 De studerende er på plads i salen på SDU i Kolding til mødet med Barack Obama.
1 / 2Der er fyldt godt op i salen på SDU i Kolding til mødet med USA's tidligere præsident, Barack Obama.
1 / 2De studerende er på plads i salen på SDU i Kolding til mødet med Barack Obama.
2 / 2- Der var noget om, hvordan vi her i Europa skal tænke over, hvordan man passer på sit demokrati, siger hun.
Læs også:Obama i Kolding: Jeg føler mig 'relaxed'Louise Tams uddanner sig til pædagog i Kolding.
Hun siger, at Obama var den vildeste oplevelse, hun har haft til dato.
Hun hæfter sig ved de ting, Obama sagde om uddannelse:- Han sagde, at man skal ikke tænker over, hvad man vil være, man skal tænke over, hvad man vil gøre, siger hun.
Læs også:Betalte 17.
500 kroner for at møde Obama: Det var det hele værdKoldings borgmester Jørn Pedersen siger, at på en skala fra 1 til 100, så får Obama 120 point.
Han talte kort med Obama inden foredraget, og han var imponeret over, at Obama huskede det under foredraget.
- Vi snakkede om, hvad vejret betød for landbruget.
Og hvad skete der så på scenen?
Det var noget af det, han talte om, siger en glad Jørn Pedersen.
- Jeg er pavestolt over, at vi kan løfte det her i Kolding, siger han om hele arrangementet.
Goodbye Kolding!
FacebookTwitterKopier linkEmner:Jørn Pedersen (politiker)|Kolding|Syddansk Universitet|Uddannelse|USA




https://www.dr.dk/nyheder/indland/obama-i-kolding-jeg-foeler-mig-relaxed

IndlandObama i Kolding: Jeg føler mig 'relaxed'Den tidligere præsident fik stående bifald af 680 gæster på universitet.
Af Emil Søndergård Ingvorsen, Jeppe Kanstrup og Michaela Louise Thuelsen28.
sep.
2018 kl.
18.
05Bemærk: artiklen er mere end 30 dage gammelLæs opDer var ikke et øjebliks tvivl om, at der i dag ankom en af klodens allerstørste kendisser til SDU i Kolding.
Klokken 11.
15 blev spændingen udløst efter måneders forberedelse og forhandlinger, da USA's 44.
præsident, Barack Obama, hastede ind af indgangen til universitetet flankeret af sine sikkerhedsfolk fra Secret Service.
Jeg vil gerne opfordre unge kvinder til at gå ind i matematik og teknik, for der mangler kvinder på det felt.
Barack ObamaHan nåede blot at vinke i få sekunder til omkring 500 koldingensere og nærmest ligeså mange pressefolk, der havde stillet sig op for at få et billede eller bare et kort syn af den tidligere præsident.
- Det er så sindssygt spændende, at han kommer her til Kolding.
Jeg skyndte at skrive til alle mine venner i USA, at han kommer.
Jeg så kun toppen af hans hoved, men det var det værd, sagde den 17-årige Liv Rossen Johansen, der havde taget opstilling ude foran med en gymnasieveninde.
Barack Obama havde dog ikke lyst til at stille sig op til foto ved ankomsten.
Alt foregik slavisk og var nøje planlagt.
Inde på universitetet stod omkring 100 VIP-gæster i kø.
De havde hver især betalt 22.
000 kroner for et billede med ekspræsidenten med dertilhørende foredrag.
Og herefter var det for alvor den tidligere præsidents tur til at være i rampelyset.
- Jeg føler mig relaxed.
Stolen her er fantastisk, sagde Barack Obama med et glimt i øjet, efter at alle cirka 700 gæster havde givet ham et stående bifald, da han entrerede scenen.
(© (c) DR)Sikkerheden var helt i topDer var sluppet meget lidt ud om, hvad Barack Obama skulle underholde de cirka 700 gæster, der havde fået lov at overvære hans præcist en time lange 'samtale.
'I alt 11 personer havde fået mulighed for at stille et spørgsmål til præsidenten, som han kunne forberede sig på.
Spørgsmålene blev videreformidlet af Morten Bjørn Hansen, der er administrerende direktør i Business Kolding.
Oplægget hed, at der skulle tales om entreprenørskab og lederskab, og det var da også de temaer, som den tidligere præsident for alvor gik i dybden med.
Det første år har jeg ikke villet tale så meget, for folk var trætte af at høre på mig.
Og så måtte jeg sikre mig, at Michelle ikke ville skilles.
Så jeg havde brug for familietid og søvn og afslapning.
Barack ObamaOg der var ikke nogen tvivl om, at ungdommen er noget, som ligger Barack Obama på sinde, da han blev spurgt om hvilke råd, han vil give til ungdommen om fremtiden.
- Jeg vil gerne opfordre unge kvinder til at gå ind i matematik og teknik, for der mangler kvinder på det felt.
Jeg er selv far til piger, og jeg opfordrer dem til hele tiden at udfordre sig selv, sagde Obama direkte henvendt til flere end 400 skoleelever og studerende, der havde fået en plads til arrangementet.
Samtlige 700 gæster til arrangementet havde konstant øjnene stift rettet mod scenen.
Obama tonede også op på storskærmen, men det var ikke nok for de fleste, som strakte sig og lænede sig frem for at se ham.
- I må aldrig vælge en levevej, hvor I skal følge en håndbog - de jobs kommer robotter snart til at overtage.
Alt der kan kommes ind i en algoritme, vil ikke være effektivt udført af mennesker om nogle år, lød rådet fra Obama, som flere gange pointerede vigtigheden af, at man kan arbejde i teams og er empatisk.
- Det kommer en robot aldrig til at kunne efterligne.
Måtte sikre mig at Michelle ikke ville skillesBarack Obama har altid kunnet bjergtage et publikum.
Og han har ikke glemt tonerne fra 2007, hvor hans "Yes, we can"-kampagne sendte ham mod klodens mest magtfulde post som præsident i USA.
Den præcist et time lange arrangement sluttede af med, at han blev spurgt ind til, hvordan han har håndteret det at være tidligere præsident.
Det handler ikke altid om intelligens, men om at arbejde sammen med andre.
Det handler ikke om, hvem der får det største 12-tal.
Gymnasieelev Casper KlosterOg her fik han for alvor publikum til at le:- Det første år har jeg ikke villet tale så meget, for folk var trætte af at høre på mig.
Og så måtte jeg sikre mig, at Michelle ikke ville skilles.
Så jeg havde brug for familietid og søvn og afslapning, sagde Obama, der blev afløst af Donald Trump i januar sidste år.
Barack Obama lagde dog straks efter sit ansigt i mere alvorlige folder, da han talte om en af sine allerstørste bekymringer ved politik i dag.
For det er ikke politisk uenighed, der er et problem.
Langt værre er det, når debatten bliver skævvredet og fakta fornægtet.
- Når debatter drives af race eller nationalistiske impulser.
Når man begynder at se, at faglighed og forskning bliver fornægtet, når man begynder at overtage medierne og lukke ned for kritik og bestemme over andre, så begynder man at gå ned af en dårlig vej.
Og jeg frygter, at vi er på vej ned af en vej, hvor propaganda fylder mere og mere, sagde han.
Obama forlod Kolding kort før klokken 13.
 DR)Gymnasieelev: Fedt det ikke handlede om det største 12-talEn skarp time, og så forlod Barack Obama universitetet og kørte væk fra stedet.
Så der var ingen tid til selfies eller et håndtryk, som mange nok havde håbet.
Catrine Christiansen og Casper Kloster fra Kolding Gymnasium var dog langt fra utilfredse med ekspræsidentens hurtige exit.
De havde begge en plads i salen og hæftede sig ved, at Obama havde fokus på samarbejde frem for den individuelle præstation.
- Det handler ikke altid om intelligens, men om at arbejde sammen med andre.
Det handler ikke om, hvem der får det største 12-tal, sagde Casper Kloster kort efter at Obama var kørt ud af Kolding.
Catrine Christiansen er enig:- Det er et meget simpelt, men godt råd.
Det er noget, som man kan forholde sig til, sagde hun.
FacebookTwitterKopier linkEmner:Barack Obama (politiker)|Donald Trump (politiker)|Kolding|Videregående uddannelser|Syddansk Universitet




https://www.dr.dk/nyheder/politik/bertel-haarder-hylder-niqab-krammende-betjent-som-partifaelle-har-klaget-over

PolitikBertel Haarder hylder niqab-krammende betjent som partifælle har klaget over Ifølge Bertel Haarder var den kvindelige betjents kram et udtryk for menneskelighed.
Marcus Knuth står fortsat ved sin klage.
Bertel Haarder hylder den kvindelige betjent i niqap-krammesag Af Issa Jeppesen28.
sep.
2018 kl.
17.
45Bemærk: artiklen er mere end 30 dage gammelLæs opHer til formiddag lagde tidligere minister og mangeårigt medlem af Folketinget Bertel Haarder et billede af sin opslagstavle på Facebook.
Billedet er taget på Bertel Haarders kontor på Christiansborg og viser to fotografier.
Det øverste fotografi viser en mandlig politibetjent, der smiler, mens han leger med en lille pige.
Pigen var én af de flygtninge, der kom gående på de danske motorveje i sensommeren 2015.
Læs også:Klagemyndighed går ind i niqab-krammesagDet andet billede er i øjeblikket en del af en større politisk debat herhjemme.
Fotografiet viser, hvordan en kvindelig politibetjent krammer en grædende kvinde iført niqab.
Fotografiet er taget i forbindelse med en demonstration kort efter at det såkaldte tildækningsforbud trådte i kraft.
Marcus Knuth har sagt, at hvis han havde vist det han nu ved, og havde han kendt politikvindens forklaring, så havde det været en anden sag, og det synes jeg, at han har ret i.
Bertel Haarder, kulturordfører, VenstreI teksten til Bertel Haarders Facebook-opslag hylder han de to betjente:- Politifolkene skal roses for at udvise menneskelighed, mens de håndhæver loven.
Som det ses her på min opslagstavle, står der over billedet af opslagstavlen.
Årsagen til at billedet af den krammende politibetjent har vakt opsigt på det seneste skyldes, at Bertel Haarders partifælle og folketingskollega, Marcus Knuth (V), har klaget over netop den betjent, som Bertel Haarder hylder på billedet.
Klagen har efterfølgende fået politiklagemyndigheden til at undersøge, om betjenten begik fejl.
Bertel Haarder: Knuth har accepteret forklaringenMen ifølge Bertel Haarder er Marcus Knuth ikke længere modstander af krammet.
- Hun (den kvindelige betjent, red.
) har givet en forklaring, som bagefter er blevet accepteret af alle, siger Bertel Haarder og henviser til, at Marcus Knuth også har accepteret forklaringen.
- Marcus Knuth har sagt, at hvis han havde vidst det, han nu ved, og havde han kendt politikvindens forklaring, så havde det været en anden sag, og det synes jeg, at han har ret i, siger Bertel Haarder og tilføjer:- Dermed synes jeg, at vi alle må være enige om at rose politiet.
Læs også:DF kritiserer politiformand efter niqab-kram: 'Her er kæden hoppet af'Knuth: Jeg har ikke fået nogen forklaringMen ifølge Marcus Knuth har han ikke modtaget nogen forklaringen fra politiet, der har gjort, at han har skiftet holdning.
- Jeg afventer stadig en forklaring fra politiet, det har jeg gjort i to måneder, siger Marcus Knuth.
Bertel Haarder siger, at du har fået en forklaring, og at du har sagt, at du har accepteret forklaringen – er det rigtigt?
- Nej- Jeg har ikke talt med Bertel, men jeg har ikke altså ikke fået nogen forklaring fra politiet.
Det eneste, jeg har fået, er en mail om, at man går videre med min klage.
Holder du fast i den klage, du har indberettet?
- Ja, så længe jeg ikke har fået en forklaring, holder jeg fast i min klage, siger Marcus Knuth, der siger, at han endnu ikke har set Bertel Haarders Facebook opslag.
Marcus Knuth mener, at billedet af den krammende betjent var med til at skabe negativ fokus på det danske tildækningsforbud i internationale medier, og ifølge politikeren bør politiet ikke være med til at sende sådan et signal.
FacebookTwitterKopier link




https://www.dr.dk/sporten/golf/europa-indhenter-usa-og-tager-foringen-i-ryder-cup

GolfEuropa indhenter USA og tager føringen i Ryder CupEuropæerne var langt bedre i foursomes end i fourballs og tog fredag eftermiddag føringen i Ryder Cup.
Justin Rose og Henrik Stenson var med til at sikre europæisk Ryder Cup-succes fredag eftermiddag.
)28.
sep.
2018 kl.
17.
39 | opdateret 28.
sep.
2018 kl.
17.
40Bemærk: artiklen er mere end 30 dage gammelLæs opEfter en dårlig start på Ryder Cup havde Thomas Bjørns europæiske hold en flot eftermiddag på førstedagen af golfdysten mod USA.
Europa gik fra at være bagud 1-3 til at være foran 4-3, da de første tre foursomes var afgjort.
I en foursome skiftes spillerne på det samme hold til at slå til bolden.
Henrik Stenson og Justin Rose sikrede sig eftermiddagens første europæiske point, da de efter 16 huller ikke længere kunne hentes af Dustin Johnson og Rickie Fowler.
Læs også:Skidt start for Olesen og McIlroy: USA tager føringen i Ryder CupKort efter var det officielt, at også Ian Poulter og Rory McIlroy havde sikret Europa et point via en sejr over Bubba Watson og Webb Simpson.
Poulter og McIlroy vandt 4&2, hvilket vil sige, at duoen var foran med fire huller, da der kun var to huller tilbage at spille.
Olesen ikke medDer spilles hulspil i Ryder Cup.
Det vil sige, at den spiller eller duo, der bruger færrest slag på det enkelte hul, vinder hullet.
Den mest suveræne sejr stod spanieren Sergio García og svenskeren Alex Norén for.
Læs også:Golfglade Trump og et splittet EU: Ryder Cups politiske betydning har aldrig været størreEfter de første ni huller var det europæiske par foran med syv, og selv om Phil Mickelson og Bryson Dechambeau vandt tre huller, var matchen afgjort efter hul 14, da Garcia og Norén var oppe med fem huller.
Thorbjørn Olesen deltog ikke i en af foursome-matcherne.
Tidligere fredag tabte han sammen med Rory McIlroy i en fourball.
/ritzau/FacebookTwitterKopier link




https://www.dr.dk/nyheder/udland/livet-efter-det-hvide-hus-hvad-laver-praesidenterne-i-dag

UdlandLivet efter Det Hvide Hus: Hvad laver præsidenterne i dag?
Obama er ikke den eneste, der høster anerkendelse - og millioner - efter tiden i Det Hvide Hus.
Ekspræsident Jimmy Carter har sikret sig et stærkt eftermæle ved blandt andet at bygge huse til de fattige.
Af Sean Coogan28.
sep.
2018 kl.
17.
32Bemærk: artiklen er mere end 30 dage gammelLæs opForedrag i Oslo onsdag, Helsinki torsdag og så Kolding og Amsterdam fredag.
Den tidligere amerikanske præsident Barack Obama er en travl mand i disse dage, hvor han rejser fra land til land for at deltage i konferencer om blandt andet ledelse, netværk og bæredygtighed.
Og præsidenten ser ud til at være, hvad amerikanerne ville kalde en "moneyspinner".
Ifølge JydskeVestkysten er billetprisen ved dagens besøg i Kolding 12.
500 kroner plus moms for en almindelig siddeplads, mens man for 17.
500 plus moms kan få en VIP-billet, der er inklusiv et foto med Obama.
Læs også:I dag besøger Obama Kolding: Byen er på den anden endeEfter arrangementet ’A Conversation With President Barack Obama’, der varede omkring en time, er Obama rykket videre, da han i aften holder den afsluttende tale ved et lederskabsseminar i Amsterdam.
Ekspræsidenters turnéer kan mangedoble en præsidents indkomst.
Der er nemlig flere penge i at være ekspræsident end at sidde i Det Ovale Kontor.
Verdens lavest betalte toppost?
Den amerikanske præsident kendes som verdens mest magtfulde mand, men det kan være svært at se i lønnen.
Præsidentens grundløn er på omkring 2,5 millioner kroner om året.
Dertil følger knap en million til ekstraudgifter som rejser samt ca.
120.
000 kroner til underholdning, beretter CNBC.
Jeg havde aldrig nogen penge, indtil jeg forlod Det Hvide Hus.
Men jeg har klaret det ret godt siden daPræsident Bill ClintonDet er mindre end lønnen for eksempelvis Østrigs præsident eller årpengene til prins Joachim.
Præsidentens løn stiger ikke automatisk, men skal ændres ved lov.
Derfor er der stor forskel på, hvor meget forskellige præsidenter har tjent, når man medregner inflationen.
Læs også:Civilt politi, eskorter og metaldetektorer: Sikkerheden omkring Obama er i topIfølge en udregning fra CNBC tjente præsidenten i 1909, hvad der svarer til knap 13 millioner kroner årligt.
Bill Clinton (præsident fra 1993-2001) var blandt de lavest betalte præsidenter, da lønnen ikke var steget i 30 år.
Han fik 200.
000 dollar årligt - ligesom Richard Nixon gjorde, da han trådte til i 1969, skriver CNN.
I mellemtiden var 200.
000 dollars blevet væsentligt mindre værd.
Hvad beløbet præcist svarer til i nutidskroner er svært at sætte tal på grundet både inflation og svingende valutakurser.
PRÆSIDENTERNES PENGEObama og Clinton er langt fra de første til at tjene millioner på bøger og foredrag efter præsidenttiden.
Også George W.
Bush har mangedoblet indkomsten fra Det Hvide Hus med sin bog Decision Points fra 2010, mens Ronald Reagan i 1989 fik to millioner dollar for at holde to taler i Japan, beretter New York Times.
Sidste år fremsatte kongresmedlem Jody Hice et lovforslag om at begrænse ekspræsidenternes pension med henvisning til de mange penge, ekspræsidenterne tjener på at sælge bøger.
Loven fra 1958 sikrede ekspræsidenter en livslang pension gennem Former Presidents Act.
Loven kom i kølvandet på, at den afgåede præsident Truman ikke havde råd til at svare på henvendelser og måtte flytte tilbage til sit gamle hus, da han udelukkende levede af sin pension fra militæret.
Præsidenten skrev senere, at han ikke ville tage imod et job, der kommercialiserede præsidentembedets prestige og værdighed.
Først under George W.
Bush (præsident fra 2001-2009) i 2001 blev lønnen fordoblet til sit nuværende niveau på 400.
000 dollar.
Det tyder dog på, at Clinton ikke er gået sulten i seng, efter at han smækkede døren til Det Hvide Hus.
Clinton springer ud som krimiforfatterHvor adskillige ekspræsidenter har solgt millioner af biografier, finder man i disse dage også Bill Clintons navn på hylderne med skønlitteratur.
Clinton er nemlig for nyligt sprunget ud som krimiforfatter og er aktuel med bogen 'The President is Missing', som han har skrevet med forfatteren James Patterson.
Bogen er på New York Times' bestsellerliste på 14.
uge.
Mens præsident Clinton med en årlig løn på 200.
000 dollar var en af historiens lavest betalte præsidenter, så har han tjent mange millioner på at være ekspræsident.
Læs også:Bill Clinton taler for 3000 ledere ved træf i KøbenhavnAlene mellem 2001-2012 tjente han ifølge CNN mere end 75 millioner dollar på at holde taler.
- Jeg havde aldrig nogen penge, indtil jeg forlod Det Hvide Hus.
Men jeg har klaret det ret godt siden da, lød det fra Clinton i et interview med CNN i 2010.
Som andre ekspræsidenter modtager Bill Clinton knap 1,3 millioner kroner om året i pension samt penge til blandt andet personale, kontor og officielle rejser.
Ekspræsidenten har dog lavet meget andet end at sælger bøger og billetter, siger Mette Nøhr Claushøj, som er ekstern lektor i amerikansk politik.
Hun peger på hans store projekt Clinton Global Initiative, der blandt andet har sikret millioner af mennesker billigere aidsmedicin.
"Verdens bedste ekspræsident" byggede et nyt eftermælePræsident Jimmy Carter (præsident fra 1977-81) har udmærket sig i tiden efter Det Hvide Hus, hvor han har skabt sig et stort eftermæle, siger Mette Nøhr Claushøj.
Trods en banebrydende aftale i form af Camp David-aftalen, der ledte til en varig fred mellem Egypten og Israel, er Carter kendt som en af de mest upopulære præsidenter i nyere amerikansk historie.
Den dag i dag underviser han stadig på en søndagsskole og er kendt for selv at tage del i arbejdet, når hans projekt, Habitat for Humanity, bygger huse til de fattige.
- Carter har gjort en masse godt og bliver opfattet som et ydmygt menneske, fordi han ikke ser ud til at være bange for selv at tage en hammer og gå i gang med at bygge et hus til de fattige, siger lektoren.
Jimmy Carter har blandt andet arbejdet som valgobservatør.
Her ses han ved et valgsted uden for Libanons hovedstad, Beirut, i 2009.
REUTERS/ Wadih Chlink (LEBANON POLITICS ELECTIONS) Derudover har han etableret organisationen The Carter Center, der blandt andet arbejder for at udbrede fred og styrke sundheden rundt omkring i verden.
Det har været med til at sikre ham et ry som verdens bedste ekspræsident, mener Mette Nøhr Claushøj.
- Han er et godt eksempel på en præsident, hvor hans eftermæle har været bedre, end måden han blev opfattet på i samtiden som præsident, siger hun om præsidenten, der i 2002 modtog Nobels Fredspris for sit arbejde.
Svært bare at trække sig helt tilbageDet er noget andet at være ekspræsident i vor tid end tidligere i historien, påpeger Mette Nøhr Claushøj.
- De er yngre, når de bliver valgt, og lever længere end deres forgængere.
Det betyder, at de har mange år bagefter.
Hvad skal man så?
, lyder det fra lektoren, der påpeger, at det ville blive set som et tilbageslag at tage et andet job efter tiden som lederen af den frie verden.
- Det er mennesker, der oftest har været meget ambitiøse hele livet og er meget engagerede.
Det kan være svært for dem at sætte sig ud på sidelinjen og ikke gøre noget, siger hun.
Læs også:Barack Obama får kritik: Tjener en årsløn på en enkelt taleDer er dog forskel på præsidenterne, fortæller hun.
Den mere tilbagetrukne George W.
Bush har mere eller mindre holdt sig fra rampelyset i modsætning til forgængeren, Bill Clinton.
Og rampelyset skinner mere behageligt, når man ikke længere sidder i Det Ovale Kontor, siger lektoren.
- Når man er ekspræsident, vælger man i langt højere grad, hvornår man vil være i søgelyset, siger hun.
FacebookTwitterKopier linkEmner:Barack Obama (politiker)|Bill Clinton (politiker)|USA|CNN|Litteratur




https://www.dr.dk/musik/ville-egentlig-vaere-haandboldspiller-nu-staar-20-aarigt-sangtalent-over-sit-store-gennembrud

MusikVille egentlig være håndboldspiller: Nu står 20-årigt sangtalent over for sit store gennembrudFredag aften optræder Alexander Oscar foran hele Danmark i bedste sendetid.
På sin 20 års fødselsdag spillede Alexander Oscar på Smukfest.
Fredag aften gælder det hundredtusindvis af seere på DR1 i bedste sendetid.
(© SONY Music Denmark)Af Kasper Madsbøll Christensen28.
sep.
2018 kl.
17.
30Bemærk: artiklen er mere end 30 dage gammelLæs opDu kender måske ikke hans navn, men du har med garanti hørt hans musik i radioen.
Også mere end én gang.
På trods af sine blot 20 år har Alexander Oscar nemlig allerede hittet stort med sangene 'Number', 'Ocean View' og senest 'Coffee Table'.
Førstnævnte har i skrivende stund næsten 15 millioner streams på Spotify.
Lyt til 'Number', mens du læser videre.
Alexander Oscar - NumberHan har også opvarmet for den norske tvillinge-sensation Marcus & Martinus i et propfyldt Boxen i Herning, spillet for et begejstret publikum på årets Smukfest og sunget kor for bandet L.
I.
G.
A til Zulu Awards.
Jeg elsker at optræde og stå på scenen og sprede god energi.
Og det kommer jeg også til i LIVE.
Alexander OscarMen fredag aften står Alexander Oscar over for sit helt store, folkelige gennembrud, når han går på scenen som ugens musikalske stjerne i DR1-programmet LIVE.
Læs også:Kuldegysninger!
23-årigt supertalent blæser DR-ekspert omkuld på live-tv- Jeg glæder mig sindssygt meget til i aften, fortæller Alexander Oscar.
- Jeg elsker at optræde og stå på scenen og sprede god energi.
Og det kommer jeg også til i LIVE.
Tv er meget anderledes, end når man spiller til en 'rigtig' koncert.
Man spiller jo for et publikum, der ikke rigtig er der foran én, men sidder ude i stuerne, og det er noget, man lærer rigtig meget af.
- København er dejlig, men det er også lidt mærkeligt at være væk fra sine venner og familie, siger Alexander Oscar, som flyttede til København i begyndelsen af september.
(© SONY Music Denmark)Ville være håndboldspillerPå trods af sin unge alder mangler den imødekommende Aarhus-dreng, der netop er flyttet til København, ikke erfaring, når det kommer til musikken.
Alexander OscarOpvokset i Skejby ved Aarhus.
Student fra Risskov Gymnasium i sommeren 2019.
Opdaget som 13-årig og arbejdet sammen med Remee og Chief 1, men har nu pladekontrakt med Sony.
Udgiver sit debutalbum i første kvartal af 2019.
Allerede som 13-årig skrev han kontrakt med producerduoen Remee og Chief 1, der havde spottet ham gennem de videoer, som han lagde op på Facebook og Youtube.
- Én af mine videoer blev populær på Facebook, og så blev jeg kontaktet, og så er det egentlig bare gået derfra, fortæller Alexander Oscar, der er vokset op med sin mor og bror i Skejby ved Aarhus.
Han troede ellers længe, det var håndbolden, der skulle blive hans levevej.
- Jeg troede, at jeg skulle være håndboldspiller, da jeg voksede op.
Men jeg fik en skade i skulderen, da jeg var 13, og så kastede jeg mig over musikken i stedet.
Jeg kunne ikke spille i over et halvt år, og så begyndte jeg at synge rigtig meget og lægge coversange på nettet.
Da jeg så blev rask igen, havde jeg ikke rigtig lyst til at spille håndbold mere - så ville jeg hellere synge.
Lyt til Alexander Oscars seneste hit 'Coffee Table' her.
Alexander Oscar - Coffee TableVille droppe ud af gymnasiet, men gennemførteDen musikalske drøm har fyldt så meget hos Alexander Oscar, at han flere gange har overvejet at droppe ud af gymnasiet.
Huen kom dog alligevel på før sommerferien.
- Jeg blev færdig som student i sommer, og det gik godt.
Alt det, der skete med 'Number' på det tidspunkt, skete lige samtidig med mine eksamener.
Jeg skulle lige pludselig rejse meget mere end før, samtidig med at jeg skulle sørge for, jeg ikke klarede mig skidt til eksamenerne.
Læs også:Superstjerne gør comeback efter alvorlig sygdom: Jeg havde forberedt mig på at dø- Jeg prøvede at overtale skolen til at sige god for, at jeg havde meget fravær på grund af musikken - ligesom de kan sige god for dem, der dyrker elitesport - så længe jeg passede min skole, og det fik jeg lov til.
Med en veloverstået studentereksamen i bagagen kan han dermed drage videre ud på sin musikalske rejse.
Sammen med sin kæreste, der stadig bor i Aarhus.
- Jeg synes, vi er meget gode til at finde tid til hinanden.
Hun arbejder også en del, og vi er gode til at respektere, at vi har hver vores hverdag.
- Hun bor stadig i Aarhus, men når vi så har tid, så bruger vi den sammen og hygger og tager ud og spiser.
Vi er gode til at finde tid, selv om det selvfølgelig også er en udfordring.
Album klar i 2019Nu er det definitive gennembrud så tæt på, at Alexander Oscar næsten kan smage det.
Han afbrød sit samarbejde med Remee og Chief 1 for i stedet at skrive kontrakt med Sony Music, hvilket indtil videre har kastet tre singler af sig.
Nu skal han snart bide skeer med den udfordring, det er at skulle levere varen i bedste sendetid på DR1.
Og som om det ikke er nok, barsler det unge sangtalent også med et helt album.
Jeg kan ikke afsløre, hvornår albummet kommer, men det bliver i første kvartal 2019.
Jeg glæder mig som et lille barn.
Alexander Oscar- Det er bare 110.
000 procent musik nu!
Det er det fandeme.
Hele næste måned (oktober, red.
) bliver super, super travl.
Det hele går bare, som det skal, og jeg glæder mig sindssygt meget til at komme ud med mere musik.
Hvis det stod til mig, skulle det hele udgives på en uge, siger han.
Både Alexander Oscar og hans fans må dog væbne sig med tålmodighed lidt endnu.
- Vi lukker albummet i næste måned (gør albummet færdig, red.
).
Det er mange års arbejde, der kulminerer.
Jeg kan ikke afsløre, hvornår albummet kommer, men det bliver i første kvartal 2019.
Jeg glæder mig som et lille barn!
Alexander Oscars musik kan bedst beskrives som progressiv og moderne pop, men byder også på en god portion melankoli.
- Der er flere overraskelser på albummet.
Det er jo bare mine følelser, og det vil jeg gerne ud med.
Det er en drøm, der går i opfyldelse at få lov til at lave et helt album.
Læs også:Jeg er bange for at dø alene: Dansk sanger åbner op om depression i nyt hitFacebookTwitterKopier linkEmner:DR1|Aarhus|Facebook|København|Eksamen




https://www.dr.dk/nyheder/regionale/trekanten/betalte-17500-kroner-moede-obama-det-var-det-hele-vaerd

TrekantområdetBetalte 17.
500 kroner for at møde Obama: Det var det hele værdObama er nu på top ti over Gitte Lindholts vigtigste begivenheder i livet.
Gitte Lindholt fik et billede af sig selv sammen med Obama.
Af Simon Andersen Nielsen og Jeppe Ligaard28.
sep.
2018 kl.
17.
01Bemærk: artiklen er mere end 30 dage gammelLæs opEn oplevelse, man betaler 17.
500 kroner for, må hellere være det hele værd.
17.
500 kroner er, hvad Gitte Lindholt valgte at betale for at få lov til at møde Obama i et kort øjeblik, trykke ham i hånden og høre ham tale.
Ud over det får hun et billede af sig selv og Obama.
Lige efter foredraget var Gitte Lindholt tydeligt glad og berørt.
- Jeg ryster faktisk stadigvæk.
Det var helt vildt, siger hun.
Egentlig havde de gæster, der havde betalt for at møde Obama, fået at vide, at de ikke kunne forvente håndtryk, men det gik anderledes.
- Det første, han gør, er, at han kigger mig i øjnene og giver mig et håndtryk, siger Gitte Lindholt.
Læs også:Obama i Kolding: Jeg føler mig 'relaxed'.
Stolen her er helt fantastiskHun er en stor beundrer af Obama, så det var fantastisk at møde ham.
- Det er lidt ligesom en rockstar - næsten bedre, siger hun.
Ud over kendisfaktoren synes hun også, at Obamas budskaber rører hende.
Gitte Lindholt er blandt andet inspireret af det budskab, Obama før har udtalt, at han giver videre til sine egne børn.
Nemlig: "Be Kind and Useful".
- Så kommer man langt, hvis man er venlig og gør noget for verden, siger Gitte Lindholt.
Læs også:BILLEDER: Obama i KoldingHun siger, at Obama nu er på top ti over de vigtigste begivenheder i hendes liv.
- Man oplever ham ikke så meget som taler, men som et menneske, der sidder og taler til os, siger hun.
Og hun fortryder ikke, at hun har givet rigtig mange penge for at komme tæt på den tidligere præsidenten i ganske kort tid.
- Det er hver en krone værd.
Det har jeg overhovedet ikke fortrudt, siger hun.
FacebookTwitterKopier link




https://www.dr.dk/nyheder/regionale/midtvest/66-aarig-mand-faar-faengselsstraf-paa-40-dage-skyde-ulv

Midt- og Vestjylland66-årig mand får fængselsstraf på 40 dage for at skyde ulvEn 66-årig mand, der skød og dræbte i april en ulv, får en betinget fængselsdom på 40 dage.
To ulveentusiater overværede ved en tilfældighed, at den 66-årige skød ulven i april.
Af Mona Aaberg28.
sep.
2018 kl.
16.
48Bemærk: artiklen er mere end 30 dage gammelLæs opEn 66-årige mand, der i april skød og dræbte en ulv i Vestjylland, er i eftermiddag blev idømt 40 dages betinget fængsel.
Desuden har han fået konfiskeret sin riffel og skal betale sagens omkostninger.
Han mister dog ikke sit jagttegn.
I april skød han en ulv fra sin bil lidt øst for Ulfborg i Vestjylland, og den 66-årige mand var ifølge anklageskriftet tiltalt for overtrædelse af jagtloven ved at skyde et dyr uden for jagttid, samt at skyde et dyr fra et køretøj.
Desuden var han tiltalt for at overtræde EU's artsfredningsbekendtgørelse, som ulven er beskyttet af.
Læs også:Retssag om ulvedrab skal i dag for retten: Den tiltalte har modtaget dødstruslerIfølge dommeren er det en skærpende omstændighed, at ulven er et vildt og sjældent dyr, og at den dømte 66-årige mand havde til formål at nedskyde ulven, hvilket er imod de etiske bestemmelser.
Her lagde de særlig vægt på, at skuddene faldt fra den dømtes bil, og at han affyrede tre skud.
En ægte ulv eller krydsningEt af de spørgsmål, der fyldte i retten, var, hvorvidt der var tale om en ægte ulv, eller en såkaldt hybridulv.
Altså en krydsning af ulv og hund.
Af to omgange ønskede forsvarsadvokat Jan Schneider sagen udsat, fordi han ikke mente der var tilstrækkelig DNA bevis for, at der var tale om en ægte ulv.
- Det skal være en ulv, og det er anklagemyndigheden, som skal bevise det, procederede Jan Schneider, som dog fik afvist anmodningen.
Omvendt mente specialanklager ved Midt & Vestjyllands Politi, Ulrik Panduro, at obduktionen af den skudte ulv konkluderede, at der er tale om en ulv, som stammer fra ulveparret, der fik hvalpe i sommeren 2017.
Læs også:66-årig mand tiltalt for at skyde ulvSpørgsmålet var særlig aktuelt, da hybridulve ikke er omfattet af artsfredningsbekendtgørelsen.
- I tilfælde af, at der er tale om en hybrid, hører den ikke længere under artsfredningsbekendtgørelsen, hvorfor tiltalen mod det burde frafalde, forklarede forsvarer Jan Schneider.
Ifølge dommeren fandt retten dom ingen tvivl om, at der var tale om en ulv, og der var heller ikke fundet tilstrækkelig bevis for, at der var tale om en problemulv.
Nødværge eller selvtægtDesuden var spørgsmålet om nødværge central.
Særligt anklageren- Det har skær af selvtægt, hvor man siger: Vi har et problem med ulven, og det klarer man selv i stedet for at gå til myndighederne, sagde specialanklager Ulrik Panduro og henviste til, at den sigtede og hans familie ikke har indgivet nogen anmeldelse til myndighederne om nogen problemulv i området.
Den 66-årige har ikke ønsket at udtale inden retssagen, men i en fyldt retssal forklarede han, at han frygtede ulven, og at det var ham, der affyrede tre skud fra bilen, hvoraf ét af skuddene dræbte ulven.
Læs også:Anklager ønsker ubetinget fængselsstraf i ulvedrabssag: Vi har kigget på, hvad man gør i andre lande- Jeg har evnen, og så påtog jeg mig pligten, forklarede den 66-årige, som selv har retten til at drive jagt, hvor ulven blev skudt.
Han forklarede, at ulven ifølge hans oplevelse ikke havde en frygt for mennesker.
- Den var ikke bange.
Den var total ligeglad, forklarede den 66-årige.
I selve situation, hvor han affyrede skuddene fra bilen, var han ikke bange, men han forklarede, at han var bange for, at ulven ved andre lejligheder kunne finde på at angribe hans oldebørn, når de var på besøg.
- Jeg var ikke bange for, at den skulle æde bilen, men jeg var bange for, at jeg i en anden situation kunne blive ædt.
Det var jeg bange for, forklarede han i retten.
Begge parter tilfredseEfter domsafsigelsen tager begge sider i sagen dommen til efterretning, og erklærer sig som udgangspunkt begge tilfredse.
Strafferammen var på to års fængsel, og mens anklagemyndigheden ønskede tre måneders ubetinget fængsel, ønskede forsvareren frifindelse.
- Det ligger væsentlig under den ubetingede fængselsstraf, som anklagemyndigheden havde nedlagt påstand om.
Samtidig var det et væsentligt spørgsmål om jagttegnet, hvor retten tillod ham at beholde jagttegnet.
Så på mange måder, er vi udmærket tilfredse, lyder det fra forsvarsadvokat, Jan Schneider.
Hos anklagemyndigheden lægger man vægt på, at den 66-årige er blevet dømt efter både jagtloven og artsfredningsbekendtgørelsen.
Strafferammen er op til to års fængsel, men alligevel var specialanklager Ulrik Panduro tilfreds med dommen.
- Når man ser på de personlige forhold, som også blev dokumenteret i retten, så mener jeg ikke dommen langt fra, hvad man ser på andre særlovsområder, der er sammenligneligt, siger Ulrik Panduro.
Den 66-årige har udbedt sig 14 dages betænkningstid og overvejer at anke sagen.
- Der er mange faktorer som spiller ind, når man skal anke en dom.
Blandt andet ventetiden og den store opmærksomhed.
Det kan føre til, at man vælger at leve med resultatet, selv om det på nogen måder burde indbringes for landsretten, siger Jan Schneider.
FacebookTwitterKopier linkEmner:EU|Dyr|Kriminalitet|Jylland




https://www.dr.dk/nyheder/indland/det-ved-vi-om-den-store-politiaktion

Landsdækkende politiaktionSe temaIndlandDet ved vi om den store politiaktionPolitiet meddelte tidligere i dag, at man leder efter en sort Volvo på svenske plader i forbindelse med alvorlig kriminalitet.
Af Sally Frydenlund, Emma Toft og Anna Sol Jørgensen28.
sep.
2018 kl.
16.
35 | opdateret 28.
sep.
2018 kl.
23.
35Bemærk: artiklen er mere end 30 dage gammelLæs opDen store politiaktion, der startede på Sjælland kort før klokken 14, har udviklet sig til en politiaktion i næste hele landet, oplyser Københavns Politi.
Politiet meldte tidligere i dag ud, at man leder efter en sort Volvo V90 med den svenske nummerplade ZBP 546.
Ifølge politiet befinder der sig formentlig tre personer i bilen, som politiet sætter i forbindelse med alvorlig kriminalitet.
Den sorte Volvo er en svensk lejebil fra firmaet First Rent A Car, der er ejet af Hertz.
Bilen blev meldt stjålet for fire dage siden.
Klokken 19 meddeler Københavns vicepolitichef, at man mener at have fundet den rigtige bil og har den i politiets varetægt.
Både Forsvaret og Politiets Efterretningstjeneste, PET, har været involveret i politijagten, men vil ikke oplyse, hvordan de har støttet politiet.
Storebæltsbroen blev spærret i begge retninger og Øresundsbroen i retning mod Sverige omkring klokken 14.
Kort efter blev de store færgeoverfarter fra Sjællands også sat i bero.
Trafikken på begge broer og færgeovergangene glider nu igen, men der kan være forsinkelser og kødannelse.
Øjenvidner fortæller, at bilister flere steder i landet oplever, at kampklædt politi gennemsøger deres biler.
Klokken 19 har Københavns Politi holdt pressemøde.
Ifølge chefpolitiinspektør Jørgen Skov har politiet fat i et køretøj, som de mener er det rigtige.
Han kan ikke sige noget om, hvorvidt der er foretaget anholdelser.
- Der er tale om personer, der har opholdt sig i Danmark i et stykke tid, men jeg kan ikke sige, om de har haft bopæl i Danmark, siger Jørgen Skov.
I løbet af eftermiddagen oprettede politiet en mobil kommandostation, en såkaldt KST, på en rasteplads nær landsbyen Espe på Fyn.
Rastepladsen blev både besøgt af ambulancer, akutbiler, politibiler, og ifølge øjenvidner var flere betjente kampklædt med skudsikre veste og maskingevær.
Læs også:Politiet arbejder på højtryk: Hundepatruljer afsøger fynsk gård og en drone er sendt i luftenSent fredag aften er politiet stadig til stede ved en gård ved landsbyen Espe på Fyn.
Der er flere hundepatruljer i området, og politiet har også en drone i luften over Espe.
FacebookTwitterKopier linkEmner:Volvo|Politi|Københavns Politi|Kriminalitet|København




https://www.dr.dk/sporten/formel1/magnussen-saetter-ottendehurtigste-traeningstid-i-sotchi

Formel1Magnussen sætter ottendehurtigste træningstid i SotchiKort tid efter offentliggørelsen af Magnussens kontraktforlængelse med Haas, var danskeren på banen i Rusland.
Kevin Magnussen havde fint fart i bilen i Rusland.
28.
sep.
2018 kl.
16.
25Bemærk: artiklen er mere end 30 dage gammelLæs opKevin Magnussen (Haas) viste fredag lovende takter i den første træning forud for weekendens Formel 1-grandprix i Rusland.
Danskeren satte ottendehurtigste omgangstid på banen i sortehavsbyen Sotchi, et par timer efter at hans forlængelse med Haas-teamet for 2019 var blevet offentliggjort.
Tyske Sebastian Vettel (Ferrari) havde mest fart i sin racerbil med en omgang på 1 minut og 34,488 sekunder efterfulgt af Max Verstappen (Red Bull) og Lewis Hamilton (Mercedes).
Læs også:Helge Sander nægter at begrave Formel 1-drøm i KøbenhavnLidt længere nede i feltet gjorde Magnussen det godt med en omgangstid, der var 1,7 sekunder langsommere end Vettels.
Holdkammeraten Romain Grosjean måtte nøjes med 11.
-hurtigste tid.
Franskmanden var godt et halvt sekund langsommere end Magnussen.
Mercedes hurtigstI fredagens anden træning var det Magnussen, der sluttede i 11.
-bedste tid, men igen overstrålede han Grosjean, der blev nummer 15.
Mercedesbilerne var klart hurtigst med Lewis Hamilton i spidsen foran Valtteri Bottas.
Hamilton satte bedste tid med 1 minut og 33,385 sekunder, mens Magnussen var 1,946 sekunder langsommere.
Grosjean var 2,526 sekunder langsommere end Hamilton.
Magnussen og Grosjean har haft en begivenhedsrig fredag i Sotchi, da det forud for træningen blev annonceret, at duoen også i 2019 skal sidde bag rattene hos Haas.
Læs også:Magnussen kører for Haas i 2019Lørdag køres der kvalifikation, og her har Kevin Magnussen fået ekstra hjælp i bestræbelserne på at sikre sig en god startposition til søndagens grandprix.
Hele fem kørere rykkes således ned i bagenden, da de har modtaget såkaldte grid-straffe på grund af motorændringer.
Det drejer sig om Max Verstappen (Red Bull), Daniel Ricciardo (Red Bull), Pierre Gasly (Toro Rosso), Brendon Hartley (Toro Rosso) og Fernando Alonso (McLaren).
/ritzau/FacebookTwitterKopier link




https://www.dr.dk/nyheder/indland/trods-babyboom-boerneomraadet-faar-sparekniven

IndlandTrods babyboom: Børneområdet får spareknivenLige nu planlægger en række kommuner besparelser på børneområdet, selvom fremskrivninger viser, at et nyt babyboom er på vej(© Grafik: Signe Heiredal (DR))Af Casper Lykkegaard Pedersen og Morten Søgaard28.
sep.
2018 kl.
16.
22Bemærk: artiklen er mere end 30 dage gammelLæs opHårdt pressede byråd sidder i de her dage i benhårde forhandlinger om kommunernes husholdningsbudget for 2019.
Mange steder skal sparekniven skære helt ind til benet, og det betyder blandt andet markante besparelser på børneområdet.
- Jeg er mega frustreret og skuffet over, at vi skal spare på børne- og ungeområdet, siger Kenneth Christensen (S), der er børne- og uddannelsesformand i Hvidovre Kommune, der er en af de kommuner, der planlægger besparelser på børneområdet.
Børn kommer i klemmeBesparelserne er et stort problem, siger professor Stig Brostrøm fra Danmarks Pædagogiske Universitet.
- Børnene kommer i klemme.
Særligt socialt udsatte får det svært, når der er færre pædagoger til at tage sig af børnene, lyder vurderingen fra professoren.
Stig Brostrøm er særligt bekymret, fordi der de kommende år vil være langt flere børn mellem 0 og 6 år.
Fremskrivninger fra Danmarks Statistik viser, at der om ti år vil være 77.
000 flere børn i før-skole-alderen.
Med så mange flere børn, der har brug for pasning i vuggestuer og børnehaver, vil der blive store udfordringer, siger Stig Brostrøm.
- Besparelserne er jo i sig selv skræmmende, og når der kommer flere børn i daginstitutionerne de kommende år, så er man slet ikke parat til at håndtere det.
Det kan gå helt galt.
Hvorfor kommer der babyboom lige nu?
Under Anden Verdenskrig blev der født rekordmange børn i Danmark, og det kulminerede i 1946, hvor der blev født næsten 100.
000 børn.
Efter Anden Verdenskrig aftog fødselstallet igen.
Den generation, der blev født under Anden Verdenskrig er så stor, at den stadig har en enorm indflydelse på fødselsstatistikkerne i Danmark den dag i dag.
Siden anden verdenskrig har fødselsstatistikkerne nået deres højeste punkter i slutningen af 60’erne og i 90’erne, hvor netop krigens børn og børnene af krigens børn har haft den fødedygtige alder.
I 2020'erne er tiden så kommet til, at dem der er børnebørn til krigens store generation, når den fødedygtige alder, og netop derfor vil antallet af børn under 6 år stige med 19 procent, og der vil således være 70.
000 flere børn i den aldersgruppe i 2028, end der er i dag.
Og det ser ikke ud til, at bølgerne i fødselstallet vil udjævne sig de næste mange år.
Kilde: Professor Emeritus i Demografi fra Aalborg Universitet, Lisbeth B.
Knudsen og Danmarks StatistikEt paradoksI Hvidovre skal kommunen samlet spare 100 millioner kroner til næste år, og 8,8 millioner af dem planlægger man at finde på børneområdet.
Det kommer blandt andet til at betyde færre pædagoger – også selvom der om 10 år vil være 1100 flere børn i alderen 0 til 6 år i kommunen.
- Det store paradoks er, at vi bliver presset til at se på besparelser på børneområdet, selvom vi ved, at der kommer flere børn.
Det er desværre en forbandet forpligtelse, vi har i det her pressede budget,” Siger Kenneth Christensen (S), der er børne- og uddannelsesformand i Hvidovre Kommune.
Mangel på PædagogerNår der pludselig er langt flere børn i børnehaver og vuggestuer, vil der, ifølge Stig Brostrøm, også være brug for langt flere pædagoger.
Det er en udfordring, konstaterer han.
- Det kan på ingen måde lade sig gøre at skaffe pædagoger nok.
Uddannelserne er slet ikke gearet til at løse problemet, og jeg er bange for, at den pædagogiske kvalitet vil falde på grund af den her udvikling, siger han.
I Hvidovre erkender formand for Børne- og Uddannelsesudvalget, at det er et stort problem at skære i antallet af pædagoger, når der bliver flere børn i kommunen.
- Der bliver flere børn per pædagog.
Derfor bliver daginstitutionerne et dårligere tilbud til det enkelte barn, og det er ærgerligt, fordi vi ved, at de to første år af et barns levetid er alfa og omega for at få et godt liv, siger den frustrerede formand.
Kommunerne skal have forhandlet deres budgetter for 2019 færdigt d.
15.
oktober.
FacebookTwitterKopier linkEmner:Hvidovre Kommune|Økonomi|Børnepasning|Hvidovre|Danmarks Statistik




https://www.dr.dk/nyheder/udland/merkel-kritiserer-tyrkiske-menneskerettigheder-paa-dramatisk-pressemoede

UdlandMerkel kritiserer tyrkiske menneskerettigheder på dramatisk pressemødeTyrkiets præsident Erdogan er på statsbesøg hos kansler Merkel i Tyskland.
Af Camilla Markvardsen28.
sep.
2018 kl.
16.
06Bemærk: artiklen er mere end 30 dage gammelLæs opTyskland og Tyrkiet nærmer sig forsigtigt hinanden efter flere års stridigheder.
Men der er stadig "store forskelle" mellem de to lande, når det gælder emner som pressefrihed og menneskerettigheder.
Sådan lød kritikken fra den tyske kansler Angela Merkel på et fælles pressemøde med den tyrkiske præsident, Recep Tayyip Erdogan.
Læs også:Tyrkiets præsident på kontroversielt besøg i Tyskland: Tusindvis ventes at demonstrereForholdet mellem Tyrkiet og Tyskland har været særdeles anspændt de seneste år.
Det skyldes ikke mindst en række anholdelser af tyske statsborgere.
Ifølge det tyske udenrigsministerium holdes fem tyske statsborgere som politiske fanger i Tyrkiet.
- Jeg har opfordret til, at disse sager løses så hurtigt som muligt, sagde Merkel.
Der er også fælles interesserKansler Merkel lagde dog også vægt på de fælles interesser, som Tyskland har med Tyrkiet.
- Vi har meget, der forener os, sagde hun og nævnte Nato, migration og bekæmpelsen af terrorisme.
Læs også:Smædedigt, kupforsøg og fodboldspiller-møde: Fem stridspunkter mellem Tyskland og Tyrkiet- Hvis man ikke taler sammen, kan man ikke ændre ved noget, sagde den tyske kansler på pressekonferencen.
Tyrkiets økonomi er pressetTyrkiets præsident, Recep Tayyip Erdogan, sagde, at han ønsker at gøre "vores samarbejde endnu stærkere" og henviste blandt andet til et stærkere økonomisk samarbejde med Tyskland.
Tyrkiets økonomi er voldsomt presset, og landet har vendt sig mod Tyskland og EU efter støtte.
Læs også:Syv grunde til Tyrkiets økonomiske katastrofekursErdogan takkede desuden Merkel for Tysklands støtte i forhold til spørgsmålet om Syrien og de millioner af syriske flygtninge, der befinder sig i Tyrkiet.
Merkel sagde, at man nu er i gang med at forberede et topmøde om Syrien, hvor hun selv, Erdogan, Ruslands præsident Putin og Frankrigs præsident Macron vil deltage.
Læs også:Korrespondent efter aftale mellem Rusland og Tyrkiet: Stort skridt - svær at føre ud i livetDen tyrkisk-tyske journalist Ertugrul Yigit of Avrupa Postasi føres væk fra pressemødet.
Han var iført en t-shirt, der krævede løsladelse af fængslede journalister i Tyrkiet.
Journalist ført væk fra pressemødeDer opstod også tumult under pressemødet.
Den tysk-tyrkiske journalist Adil Yiğit, som er stærk kritiker af den tyrkiske præsident Erdogan, blev under højlydt protest ført bort af sikkerhedsvagter.
"Frihed til journalister" og "Pressefrihed for journalister i Tyrkiet", stod der på hans t-shirt, med henvisning til de fængslede journalister i Tyrkiet.
Det er stadig uklart, hvorfor journalisten blev ført bort.
Men Adil Yiğit står ifølge Der Spiegel overfor en udvisning til Tyrkiet.
Store demonstrationer i venteInden mødet med Merkel blev præsident Erdogan modtaget af Tysklands præsident, Frank-Walter Steinmeier, på Bellevue Slot i Berlin.
Tyrkiets præsident Recep Tayyip Erdogan (tv.
) og Tysklands præsident Frank-Walter Steinmeier med æresgarde foran præsidentpaladset Bellevue i Berlin.
Ifølge det tyske medie ARD havde de to også en "alvorlig" samtale om de tyskere, der sidder politisk fængslet i Tyrkiet.
Samtidig er demonstranter ved at samle sig i Berlins gader.
Omkring 10.
000 ventes at gå i protest mod Tyrkiets præsident Erdogan i eftermiddag, og sikkerhedsopbuddet er massivt.
FacebookTwitterKopier linkEmner:Angela Merkel (politiker)|Emmanuel Macron (politiker)|Tyrkiet|Der Spiegel|Økonomi




https://www.dr.dk/sporten/formel1/helge-sander-naegter-begrave-formel-1-droem-i-koebenhavn

Formel1Helge Sander nægter at begrave Formel 1-drøm i KøbenhavnI sidste uge var planen om Formel 1 i København en død idé.
Helge Sander forsøger nu at genoplive den.
Kevin Magnussen og Helge Sander på Børsen i København på et pressemøde i juni.
28.
sep.
2018 kl.
15.
35 | opdateret 28.
sep.
2018 kl.
15.
36Bemærk: artiklen er mere end 30 dage gammelLæs opSidste fredag forlød det, at planerne om et Formel 1-løb i København var lagt i graven.
En opringning fra Københavns overborgmester, Frank Jensen (S), slukkede håbet for initiativtagerne Helge Sander og Lars Seier Christensen, der de seneste år ihærdigt har arbejdet for at få de larmende biler til København.
Helge Sander skulle lige sunde sig hen over weekenden, men nu hvor skuffelsen har lagt sig, ser han lysere på projektet.
- Sådan et grydeklart projekt, hvor den største begivenhed i Danmark nogensinde var så tæt på at blive realiseret, bør vi lige afprøve en gang mere, selv om det formentlig ikke kan blive i 2020, siger Helge Sander.
Læs også:Formel 1 kommer ikke til Danmark: Frank Jensen skrinlægger storstilet plan- Lars og jeg har besluttet, at vi sonderer terrænet, og vi har svært ved at kaste det hele i skraldespanden, når vi står med et kæmpestort projekt og forberedelse, der har kostet flere millioner.
Det kan vi næsten ikke leve med.
Detaljeret planFrank Jensen og finansminister Kristian Jensen (V) meddelte sidste fredag, at projektet skulle stoppes.
Det var blot 14 dage før, at forslaget skulle behandles i borgerrepræsentationen.
Beskeden kom derfor meget ubelejligt for Helge Sander og teamet omkring projektet.
- Der ligger et fuldt færdigt materiale, hvor der er beskrevet næsten hver en brosten på den 4,6 kilometer lange rute.
- Lige da beskeden kom, var vi nok så overrasket og knust over det, at vi var parate til at smide håndklædet i ringen, siger Helge Sander.
Umiddelbart efter Frank Jensens melding blev der oprettet en underskriftindsamling med det formål at genoptage projektet.
19.
000 danskere har allerede skrevet under.
Læs også:Magnussen anker i manager-sag om millionerDet glæder Helge Sander, der stadig kan mærke en stor opbakning.
- Det er med til at skabe et indtryk af, at der er nogle stykker, der er utroligt skuffede over, at det ikke bliver til noget, siger han.
Planen er nu, at Helge Sander afsøger de politiske muligheder, mens Lars Seier skal i kontakt med Formel 1-arrangørerne i London for at sætte projektet på standby.
De håber at få en lovning på, at København kan komme tilbage som vært, hvis der opstår en åbning.
/ritzau/FacebookTwitterKopier link




https://www.dr.dk/nyheder/indland/omfattende-menneskejagt-politiet-efterlyser-sort-volvo

Landsdækkende politiaktionSe temaIndlandOmfattende menneskejagt: Politiet efterlyser sort VolvoIfølge politiet er der tre personer i bilen, som sættes i forbindelse med "alvorlig kriminalitet".
Politiaktionen har efterladt mange trafikanter i kø.
Af Christine Hyldal28.
sep.
2018 kl.
15.
35Bemærk: artiklen er mere end 30 dage gammelLæs opKøbenhavns Politi efterlyser i forbindelse med den store politiaktion, der netop nu er i gang, en sort svensk indregistreret Volvo V90 med registreringsnummer ZBP 546.
Ifølge politiet er der tre personer i bilen, som sættes i forbindelse med "alvorlig kriminalitet".
- Vidner, som observerer køretøjet skal straks kontakte politiet på 114.
Det er vigtigt, at man ikke selv forsøger at kontakte personerne, men blot observerer og melder det, man ser til politiet, lyder det i en meddelelse fra Københavns Politi på Twitter.
Bilen er registreret som stjålet for fire dage siden i det svenske motorregister.
Den er lejet hos firmaet First Rent A Car i Stockholm, der hører under Hertz.
Firmaet bekræfter overfor Ritzau, at en af firmaets biler i øjeblikket efterlyses af dansk politi.
Det oplyser Anders Tarnell, der er kommunikationschef i Hertz Sverige.
- Det er en politisag, så jeg kan ikke udtale mig yderligere, siger han til Ritzau.
Læs også:Stor politiaktion: Politiet lukker færger og broer på SjællandIfølge DR Nyheders oplysninger er det en politijagt efter mindst én farlig gerningsmand, der har lukket Sjælland her til eftermiddag.
Ifølge vores oplysninger er Politiet Efterretningstjeneste (PET) også involveret i hændelsen.
Broerne er åbne igenHos Københavns Politi holder man dog stadig kortene tæt til kroppen.
- Vi kan ikke endnu sige, hvad det handler om, siger Thor Wilkens, der er pressetalsmand hos Københavns Politi.
Forsvaret bekræfter, at de har støttet politiet i aktionen, men vil ikke oplyse hvordan.
Den store politiaktion lukkede Sjælland ned her til eftermiddag, men kort før klokken 16 er Storebæltsbroen og Øresundsbroen åbnet for trafik igen.
Færge- og togtrafik på Sjælland er også genoptaget med forsinkelser.
FacebookTwitterKopier linkEmner:Politi|Københavns Politi|Volvo|Kriminalitet|København




https://www.dr.dk/nyheder/regionale/sjaelland/bilister-maa-ikke-forlade-koeretoejerne-ved-lukket-bro-det-er

Landsdækkende politiaktionSe temaSjællandBilister må ikke forlade køretøjerne ved lukket bro: 'Det er ubehageligt'Leila Petersen holder lige nu stille sammen med mange andre ved Storebæltsbroen.
Udsigten fra Leila Petersens bil.
)Af Therese Kiesbye Øvlisen og Ann Smed Madsen28.
sep.
2018 kl.
15.
10Bemærk: artiklen er mere end 30 dage gammelLæs opPolitiet er lige nu i gang med en større politiaktion, og derfor er trafikken på Sjælland lammet på ubestemt tid.
En af dem, der mærker det fra forreste række, er Leila Petersen og hendes kusine fra Ruds Vedby i Vestsjælland.
De skulle over Storebæltsbroen, da de blev stoppet:- Vi når lige til betalingsanlægget, og så lukker det hele ned, fortæller Leila Petersen og fortsætter:- Der kom besked om, at broen er lukket ned, og at de ikke vidste noget endnu, men at det er på baggrund af en ordre fra politiet.
Leila Petersen var på vej til fætter-kusinefest i Støvring i Nordjylland.
Nu sidder hun og hendes kusine i en bil, som de end ikke må stige ud af:- Det er ubehageligt.
Hvis vi i det mindste måtte forlade vores biler, var det noget andet, men hvad foregår der?
siger Leila Petersen og fortsætter:- Hvorfor må vi ikke gå ud af vores biler?
Vi aner jo ikke, hvad der foregår.
Leila Petersen sidder i sin bil ved betalingsanlægget ved Storebæltsbroen og venter på at kunne køre til familiefest i Jylland.
 DR)Stadig ingen klar meldingStorebæltsbroen er helt lukket for trafik, mens Øresundsbroen er lukket i retning mod Sverige.
Københavns Politi bekræfter, at færgefarten Helsingør-Helsingborg er lukket.
Sydsjællands og Lolland-Falsters Politi melder, at færgerne mellem Rødby-Puttgarden og Gedser–Rostock er lukket.
Og DSB melder, at ingen tog kører til eller fra Sjælland i øjeblikket.
Politiet har endnu ingen yderligere kommentarer til sagen.
Situationen kan følges direkte på DR2 fra kl.
14.
50.
Læs også:Politiaktioner lukker færger og broer til SjællandFacebookTwitterKopier linkEmner:Sjælland|Politi|Korsør|Nyborg|Rederier




https://www.dr.dk/nyheder/kultur/gaming/guf-fans-legendariske-figurer-gaesteoptraeder-hos-hinanden

TroldspejletSe temaGaming Guf for fans: Legendariske figurer gæsteoptræder hos hinandenTroldspejlet præsenterer de mest ventede nyheder fra Tokyo Game Show, hvor morgendagens spiltrends blev afsløret.
Af Troldspejlet / Jakob Stegelmann og (video) Troels Møller28.
sep.
2018 kl.
14.
58Bemærk: artiklen er mere end 30 dage gammelLæs opDen japanske spilmesse Tokyo Game Show har levet lidt i skyggen af de store i vesten.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Og det har japanerne det vist ret godt med, for her kan de studere de lokale spil uden at få konkurrence fra amerikanerne.
Det er første gang, Troldspejlet har besøgt spilmessen, som har eksisteret siden 1996, næsten lige så længe som spilmessen E3 Expo.
Årets tendens er klar: Det er spil med masser af figurer i store mashups, der er flest af, og de er da også ret fantastiske.
Vi har prøvet så mange, vi kunne få fingre i - men især fire, synes vi, har fortjent at få opmærksomhed:(© Sega)JUDGE EYES'Yakuza'-serien er et af de japanske spil, hvis beskedne popularitet i Europa slet ikke kan måle sig med den enorme fanskare i hjemlandet.
Men måske ændrer det sig med spinoff-spillet Judge Eyes, der ligner et gigantisk hit - også uden for Japan.
Det er den gamle spilgigant Sega, der står bag, og vi blev blæst bagover over af den utroligt flotte grafik og de fantastiske gadekampe.
Selve kampsystemet er den helt store attraktion her, for når man har banket løs længe nok, begynder der at sive lyseffekter ud af hovedpersonens næver og fødder, som viser, at man nu har fuld kraft på slag og spark.
Spillet bliver udgivet i Japan i december, og engang i 2019 i Europa.
(© Saizensen)BLADE STRANGERS2D-kampspil er ikke ligefrem moderne, men det har ikke hindret spilfirmaet Saizensen.
De har lavet Blade Strangers, som foregår i én stor simulation.
Men den er i fare: Spillets skurk er begyndt at ødelægge de mange servere, den kører på.
Det er her, heltene Blade Strangers skal stå sammen mod ondskaben.
Figurgalleriet er ret unikt, for alle kæmperne kommer fra andre spil.
Det vil sige, at man kan kæmpe som Ali, Liongate og Master T fra 'Code Princess', Curly Brace og Quote fra 'Cave Story' og noget overraskende Shovel Knight fra spillet af samme navn.
Figurerne er bygget i flotte 3D-modeller, og er derefter lavet om til 2D, så hele spillet er i en håndtegnet stil, som går fint på Switch-konsollen.
Det prøvede vi.
Blade Strangers kommer til Europa til jul.
(© BANDAI NAMCO Entertainment)JUMP FORCEDette spil var en kæmpe overraskelse for os, for vi elsker både Naruto, One Piece og Dragon Ball, og de er alle med… i samme spil!
I Jump Force er der fuld smæk på superkræfterne med store mængder af farver og eksplosioner, der flyver rundt på skærmen.
Kampene udkæmpes i Tag Team-stil - altså i hold: Man vælger tre figurer at kæmpe med, og det er forrygende flot.
Vi får svært ved at vente til februar med at spille den færdige udgave.
Men det er vi nødt til, for det udkommer først der.
(© Square Enix)KINGDOM HEARTS 3Højt på vores - og alles - ønskeliste er det nye Kingdom Hearts, 3'eren.
Og også her er der et virvar af stjernefigurer - men de er fra Disney, for japanerne elsker ikke kun sine egne helte.
Det er 13 år siden, det sidste udkom - og der er sket meget med teknologien siden.
Animationen i denne spilserie har altid været flot.
Men på Playstation 4 og XBoxOne er der så mange grafiske muskler, at man nu må sige, at vi aldrig har været nærmere følelsen af selv at være med i en animeret film.
Rapunzel fra 'To På Flugt' optrådte sammen med Sully fra 'Monsters Inc.
'.
Peter Plys, Aladdin og Ariel fra 'Den Lille Havfrue' i den samme film ville resultatet nok blive kaos.
Men i et spil?
Perfekt.
Kingdom Hearts 3 beviser, at et i godt rolle-eventyr-spil er der altid plads til én til - og flere kan godt være bedre!
Den endelige version kommer den 29.
januar.
FacebookTwitterKopier link




https://www.dr.dk/nyheder/indland/live-stor-politiaktion-i-danmark






https://www.dr.dk/nyheder/penge/landmand-staar-til-tabe-en-million-jeg-havde-forventet-mere-af-hjaelpepakke

PengeLandmand står til at tabe en million: Jeg havde forventet mere af hjælpepakkeDen økonomiske hjælp får ikke stor betydning for landmand Peter Scheldes bundlinje.
Peter Schelde har mistet store dele af udbyttet fra sine marker på grund af tørken.
Af Signe Mai Vilsbøll28.
sep.
2018 kl.
14.
45Bemærk: artiklen er mere end 30 dage gammelLæs opLandmændene er ikke ovenud begejstrede for den økonomiske håndsrækning på 380 millioner kroner, regeringen, Socialdemokratiet og Dansk Folkeparti i dag har givet landbruget.
Faktisk er det mildest talt en skuffelse, når man har kæmpet sig gennem en sommer med usædvanligt varmt og tørt vejr, lyder det fra Peter Schelde, der er driftsleder på kvægbruget Nørupgaard i Jordrup nær Kolding.
- Det er selvfølgelig godt, at politikerne har set på problemet med alvorlige øjne, men jeg havde forventet mere.
Der kommer ikke ekstra penge i min kasse med den hjælpepakke, der er blevet præsenteret i dag, siger han.
Læs også:Tørken kan koste Peter tre millioner: 'Det er rigtig vanskeligt'Fem initiativerDen længe ventede tørkepakke indeholder i alt fem initiativer.
Der vil blive oprettet en tilskudsordning til jordfordelingen i 2019, en såkaldt jordfordelingsfond og så vil politikerne gøre landmændenes vandtilladelser mere smidige, hvis vi kommer til at opleve lignende somre fremover.
Vigtigst af alt er det dog, at der bliver tilbageført midler for 220 millioner kroner til landbruget, når landmændene i 2019 bliver fritaget fra produktionsudgifter.
Men det er så også det eneste, der går direkte til landmændene.
- Her og nu er det et meget lille plaster på såret for os mælkeproducenter.
Det er jo likviditet, vi er ramt hårdt på, og vores tab er langt større, siger Peter Schelde.
Udbyttet er halveretGennem sommeren har Peter Scheldes 600 køer "måttet tage sig til takke med at spise indkøbt foder".
Og mindre af det grove, som landmanden selv dyrker på sine marker.
- Vores græsudbytte har været 40 procent lavere, end det plejer, og vores majs har været meget varierende i kvalitet.
De har kun 30 procent mindre end normalt til foder, siger han og påpeger, at grovfoder som græs og majs er vigtigt for mælkeproduktionen.
- Der skal godt foder til, for at en ko giver meget mælk.
Vi har ikke kunnet avle den kvalitet, vi gerne ville, og det har givet os en lavere produktion end forventet.
Hvor stor betydning, tørken præcis får på bundlinjen, ved Peter Schelde ikke, men han regner med, at det manglende høstudbytte alene kan koste omkring én million kroner i år.
- Men vi vil også miste en del i 2019 på grund af det lave udbytte.
Det bliver nok en million mere, siger han.
En symbolsk hjælpOrganisationen Landbrug og Fødevarer har estimeret årets samlede tab hos de danske landmænd til 6,4 milliarder.
Derfor mener organisationens formand, Martin Merrild, ligesom Peter Schelde ikke, at hjælpepakken fra Folketinget noget nær slår til.
- Det er en stor skuffelse for os, at man kun kommer med en meget, meget begrænset hjælp.
Vi har aldrig forventet en kompensation på hele tabet, men omvendt er situationen så alvorlig, at det truer hele erhvervet, siger Martin Merrild til DR Midt og Vest.
Forsker ved Institut for Fødevare- og Ressourceøkonomi ved Københavns Universitet, Michael Friis Petersen, kalder også tørkepakken for en "symbolsk hjælp".
- Selvfølgelig falder pengene på et tørt sted, men den kommer ikke til at hjælpe ret mange landmænd, der har problemer efter sommerens tørke, konkluderer han og understreger, at nogle af initiativerne heller ikke har meget med tørke at gøre.
I strid med regler om statsstøtteHos Landbrug og Fødevarer var forhåbningen til den politiske hjælp, at jordskatterne ville blive nedsat permanent, da det ifølge organisationen kunne give en samlet besparelse på 400 millioner kroner årligt til de danske landmænd.
Men det havde været i strid med EU's regler om statsstøtte, mener finansminister Kristian Jensen (V) og efterlader Martin Merrild uforstående:- Vi er jo dybt forundrede over, at det skulle være ulovlig statsstøtte, at man reducerede betalingen af skat på grund af tørken, eftersom vi er det eneste land i EU, der betaler jordskat, siger han.
Ifølge forsker ved Institut for Fødevare- og Ressourceøkonomi ved Københavns Universitet, Michael Friis Petersen, kunne jordskatten dog også have ramt skævt:- Der er mange landmænd, der ikke ejer jorden, de driver landbrug på, så nedsatte skatter kunne været blevet hjælp til nogen, som ikke har behov.
Når man fritager fra afgifter, som hjælpepakken gør, går pengene til dem, der er hårdest ramt, siger han.
Bedre rammevilkårPartierne bag tørkepakken oplyser, at de 380 millioner kroner er fundet ved at nedskrive reserver fra i år, som alligevel ikke skulle anvendes i 2018.
Dem havde landmand Peter Schelde gerne set brugt på noget helt andet.
For når man ved, at tørken kan ramme igen og er bevidst om, at regn kan have samme store konsekvenser for udbyttet på markerne, er gode rammevilkår vigtigere, siger han.
- Jeg så hellere, at vi havde nogle rammevilkår, der gjorde, at vi selv kunne tage hånd om de vanskelige situationer, vi er underlagt, når vejret bliver er ustadigt.
Så skulle vi jo slet ikke ud og søge hjælpepakker, mener driftlederen i det 600 køer store kvægbrug.
FacebookTwitterKopier linkEmner:Institut for Fødevare- og Ressourceøkonomi|Kristian Jensen (politiker)|Landbrug|Martin Merrild (erhvervsleder)|Vejle




https://www.dr.dk/nyheder/regionale/fyn/bureaukratiske-tolkeregler-kan-blive-en-udgift-regionerne

FynBureaukratiske tolkeregler kan blive en udgift for regionerneEn forventet indtægt kan ende med at drukne i bureaukrati og udgifter.
Nye regler for tolkning skaber unødvendigt bureaukrati, mener Jørgen Skadborg, som er formand for de praktiserende læger i Region Syddanmark.
Derudover kan det ende med at blive en udgift og ikke en indtægt for regionerne.
(Arkivfoto)  Signe Heiredal)Af Jonatan Grau Møller og Tonny Schnoor28.
sep.
2018 kl.
14.
39Bemærk: artiklen er mere end 30 dage gammelLæs opNye regler for betaling af tolkning kan ende med at blive en udgift for landets regioner.
Reglerne trådte i kraft den 1.
juli og betyder, at udlændinge, som har været i Danmark i mere end tre år, selv skal betale for tolkebistand, hvis lægen finder en tolk nødvendig.
Regeringen forventer, at der på landsplan årligt vil være indtægter på mellem 1,2 og 2,4 millioner kroner fra egenbetaling.
Læs også:Læge om nyt tolkegebyr: Mange af mine patienter har ikke råd til at betale for en tolkProblemet er bare, at alle fem regioner hver især skal udvikle og administrere deres eget it-system.
Derfor kan ordningen ende med at blive en udgift for regionerne, vurderer Kurt Espersen, der er koncerndirektør i Region Syddanmark.
- Det er svært at udtale sig om, men risikoen er der.
Vi arbejder stadig på at udvikle it-systemerne.
Der forventer vi, at udgiften kommer til at ligge på 400.
000 kroner.
Derudover kommer forventeligt to administrative medarbejdere, som svarer cirka til en million kroner om året, siger han.
Nye regler for tolkning skaber unødvendigt bureaukrati, mener Jørgen Skadborg, som er formand for de praktiserende læger i Region Syddanmark.
Derudover kan det ende med at blive en udgift og ikke en indtægt for regionerne.
(Arkivfoto) Unødvendigt bureaukratiIfølge reglerne er der mulighed for at dispensere for reglen om egenbetaling, selvom patienten har været i landet i over tre år.
Jeg har som praktiserende læge endnu til gode at møde en patient, der ikke har lært dansk på et tilstrækkeligt niveau, hvor det skyldes, at personen er doven eller ikke vil integrere sig.
Jørgen SkadborgDet vækker bekymring hos de praktiserende læger.
Det skaber et unødvendigt bureaukrati, mener Jørgen Skadborg, som er formand for de praktiserende læger i Region Syddanmark.
- For en meget stor del af de her medborgere skal vi til at udstede en lægeerklæring om, at de ikke kan dansk på et tilstrækkeligt niveau, og at det handler om deres helbred.
Selve arbejdet med at udstede sådan en attest er noget, vi gerne ville have været fri for, siger han.
Læs også:Nu skal flere patienter selv betale for tolkDe nye regler blev indført for at skabe et incitament for udlændinge til at lære dansk.
Dermed har det til formål at styrke udlændinges integration i det danske samfund, som der står i bemærkningerne til loven.
Men den effekt tror Jørgen Skadborg ikke på.
- Jeg har som praktiserende læge endnu til gode at møde en patient, der ikke har lært dansk på et tilstrækkeligt niveau, hvor det skyldes, at personen er doven eller ikke vil integrere sig, siger han og fortsætter:- Det er fordi, man har nogle psykiske og sociale problemstillinger som traumer, krigsoplevelser og så videre, der gør, at man ikke er i stand til at gennemføre det inden for tre år.
Tåbeligt og bøvletVi hører jo, at det her er bøvlet.
En tåbelig lov, der giver en masse frygtelig masse bøvl i forhold til administrationen.
Men jeg er mest bekymret for, at der er borgere, der ikke får et sundhedstilbud.
Annette BlynellReglerne giver en masse ekstraarbejde, der i værste fald kan have konsekvenser for den enkelte borger.
- Vi hører jo, at det her er bøvlet.
En tåbelig lov, der giver en masse frygtelig masse bøvl i forhold til administrationen.
Men jeg er mest bekymret for, at der er borgere, der ikke får et sundhedstilbud, siger Annette Blynell, som sidder i regionsrådet for SF.
Læs også:Ældre læger truede med at stoppe: Nu er der fundet løsningHun kalder loven for tåbelig, men står det til hende behøver løsningen ikke en kompliceret oversættelse.
- Løsningen er for os, at vi forhåbentlig igen kan få en politisk drøftelse af, hvad det er for nogle borgere, der rent faktisk har en dispensationsmulighed, siger hun og fortsætter:- Det har man heller ikke beskrevet, og det er helt urimeligt at lægerne – og vi taler om mange hundrede læger alene i Region Syddanmark – som skal sidde og vurdere det.
Det må vi politisk tage ansvar for.
Ærgerligt at bruge tid påHeller ikke hos Stephanie Lose (V), der er regionsrådsformand i Syddanmark og formand for Danske Regioner, er der begejstring for loven.
- Det er klart, i en tid, hvor vi diskuterer afbureaukratisering og aflastning af medarbejdernes arbejdstid for alle mulige registreringer, er jeg selvfølgelig ærgerlig over, at det er sådan noget her, man bruger tid på, siger hun.
Men selvom det ikke er en lov, som man i regionerne selv har bedt om, er man nødt til at respektere den.
- Vi er nødt til at følge lovgivningen.
Derfor implementerer vi den lovgivning, som lovgiver har besluttet.
Også selvom det er en, som vi ikke har ønsket os, fordi vi synes den er tung at administrere, og også fordi vi er bekymrede for konsekvenserne for patienterne og sundhedsvæsenet i det hele taget.
Men lovgivning er lovgivning, og den har vi et ansvar for at leve op til, forklarer Stephanie Lose.
Ifølge Kurt Espersen håber man, at systemet i Region Syddanmark er oppe at køre i december.
FacebookTwitterKopier linkEmner:Region Syddanmark|Økonomi|Socialistisk Folkeparti|Lokalpolitik|Læger




https://www.dr.dk/nyheder/indland/landsdaekkende-politiaktion






https://www.dr.dk/nyheder/indland/politiaktion-fortsaetter-har-spredt-sig-til-hele-landet

Landsdækkende politiaktionSe temaIndlandPolitiaktion fortsætter: Har spredt sig til hele landetSelv om politiet har lokaliseret den sorte Volvo, fortsætter aktionen over hele landet.
Af Sally Frydenlund, Kasper Duncan Gram (Video) og Christine Hyldal28.
sep.
2018 kl.
14.
09 | opdateret 28.
sep.
2018 kl.
19.
18Bemærk: artiklen er mere end 30 dage gammelLæs opPolitiet mener nu, at de har fundet den eftersøgte Volvo V90.
Det fortalte chefpolitiinspektør Jørgen Bergen Skov på et pressemøde klokken 19.
Han sagde samtidig, at han ikke kunne fortælle nærmere om sagens detaljer, men forsikrede danskerne om, at der ikke var grund til bekymring.
- Vi er stadig et sted i efterforskning, hvor vi ikke kan løfte sløret.
Men der er ikke grund til at være bekymret.
Der er ikke noget at være bekymret for for den almindelige borger, siger Jørgen Bergen Skov.
På pressemødet meddelte han, at han ikke kunne sige, om de tre eftersøgte personer er fanget, og at aktionen fortsætter i hele landet.
Det ved vi:Politiet eftersøger tre personer, som er mistænkt for at have begået meget alvorlig kriminalitet.
Aktionen er i gang i hele landet.
Både politiet, PET og Forsvaret er inde over aktionerne.
Politiet har efterlyst en sort Volvo V90 med registreringsnummer ZBP 546.
Bilen er en udlejningsbil fra Sverige, som har været meldt stjålet siden mandag.
Politiet oplyser, at personerne er farlige, og folk skal ikke selv kontakte dem, men observere og ringe til politiet.
Folk med relevante oplysninger kan ringe til Politiet på 114.
Både Storebæltsbroen, Øresundsbroen samt flere færgeforbindelser til Sverige og Tyskland har været lukket.
Der er dog nu åbnet op for al trafik.
Aktioner i hele landetAllerede klokken 17 bekræftede Københavns Politi, at aktionen har spredt sig fra Sjælland til hele landet.
- Vi kan bekræfte, at vi kører en større politiaktion i næsten hele landet, sagde Riad Tolba, som er talsmand for Københavns Politi, i den forbindelse.
Både færger, togtrafik og broer har været lukket i forbindelse med politiets jagt på tre personer i en Volvo V90.
Storebæltsbroen og Øresundsbroen er blev genåbnet i eftermiddags, men der meldes fortsat om store kødannelser i retning mod Fyn og Sverige.
Politiet efterlyser ensort Volvo V90 med registreringsnummer ZBP 546, hvor der formentlig befinder sig tre personer, som sættes i forbindelse med alvorlig kriminalitet.
Vidner, som observerer køretøjet, skal straks kontakte politiet på 114 og ikke tage kontakt til personerne i bilen.
Lejebilen er registreret som stjålet for fire dage siden i det svenske motorregister.
Læs også:Omfattende menneskejagt: Politiet efterlyser sort VolvoIfølge DR Nyheders oplysninger er både Politiet Efterretningstjeneste (PET) og Forsvaret involveret i den landsdækkende politiaktion.
- Vi er bekendt med hændelsen, men henviser til Københavns Politi, oplyser PET's pressetjeneste.
Forsvaret bekræfter ligeledes, at de har støttet politiet i aktionen, men vil ikke oplyse hvordan.
Trussel mod en specifik gruppeIfølge DR Nyheders retsreporter Louise Dalsgaard oplyser flere kilder, at hele aktionen handler om en trussel mod en specifik gruppe.
Det er dog ikke bekræftet endnu.
- Der er ifølge vores kilder tale om en trussel mod en specifik gruppe eller gruppering, siger hun.
Hvad kan det betyde?
- Der er en del truede grupper i Danmark.
Der er eksempelvis Mohammed-tegnere eller politiske flygtninge, men det kan være mange forskellige, så vi ved ikke særlig meget.
Politiet oplyste tidligere, at de efterlyste personer har begået alvorlig kriminalitet, men det kan dække over mange ting, siger Louise Dalsgaard.
- Alvorlig kriminalitet er en bred betegnelse hos politiet, der kan dække over narko, bander, terror, grov vold og drab.
Så egentlig ved vi bare, at politiet ser dem som farlige.
Weekendtrafikken er ramtFlere motorvejstilkørsler har været lukket i forbindelse med politiets arbejde, og bilerne holder derfor i lange køer.
Nedkørslen til motorvejen på Englandsvej på Amager er afspærret af politiet, og bilerne holder i kø.
- Vi kan bekræfte, at vi har en aktie i en større politiaktion på Sjælland, udtaler Martin Bjerregaard, pressetalsmand ved Midt- og Vestsjællands Politi.
Der er flere kilometers kø ved Nyborg, bekræfter DR's reporter Anders Lifland fra køen.
Omkring klokken 15 oplyste DSB, at togene kører igen.
- Vi har fået lov til at køre over broerne igen, nu hvor politiet er færdige med deres arbejde.
Der vil være forsinkelser og enkelte aflysninger, mens vi arbejder på at få personale og tog på plads, skriver DSB.
Tony Bispeskov, Informationschef ved DSB oplyste, at de regner med, at togdriften normaliseres i løbet af aftenen.
Færgerne mellem Helsingør-Helsingborg, Rødby-Puttgarden og Gedser–Rostock har været lukket, men sejler nu igen.
Københavns Lufthavn oplyser, at flytrafikken ikke er påvirket.
(Opdateres.
)Situationen kan følges direkte på DR2 fra kl.
14.
50.
Har du billeder eller oplysninger?
Send dem gerne til 1212@dr.
dkFacebookTwitterKopier linkEmner:Øresundsbron|Kriminalitet|A/S Storebælt|Broer og tunneller|Korsør




https://www.dr.dk/nyheder/regionale/oestjylland/borgmester-om-hoejere-skat-og-skolelukning-i-kriseramt-kommune-man-kan

ØstjyllandBorgmester om højere skat og skolelukning i kriseramt kommune: 'Man kan se, hvor ondt det gør'Der skal findes 115 millioner kroner for 2019, hvis ikke Norddjurs Kommune skal komme under administration.
Mølleskolen blev reddet, men syv kilometer derfra har Toubroskolen fået dagens dårlige nyhed.
Af Heikki Yding og Sarah Friis Elkjær28.
sep.
2018 kl.
13.
34Bemærk: artiklen er mere end 30 dage gammelLæs opBorgerne i Norddjurs kan se frem til højere skat, ringere service over hele linjen og færre penge til anlæg.
Det sker, fordi Norddjurs Kommune er i dyb krise.
Der skal findes 115 millioner kroner for 2019, og det niveau skal holdes de næste fire år, hvis ikke kommunen skal komme under administration.
KommunenNorddjurs er lagt sammen af de tidligere kommuner Grenaa, Nørre Djurs, Rougsø og en del af Sønderhald.
Befolkningsudvikling:2014: 37.
9252015: 37.
8982016: 38.
1442017: 38.
099Gennemsnitsindtægt pr.
indbygger er 157.
972 kroner.
Dermed er kommunen nr.
92 af 98 kommuner, målt på beskatningsgrundlaget pr.
indbygger.
Det resulterer nu blandt andet i, at rengøringen bliver skåret ned hos ældre fra hver anden til hver tredje uge, mens en skole lukker, specialundervisning bliver flyttet, og de ældste elever fra kommunens midte skal på en længere køretur for at komme i skole.
Borgmester Jan Petersen (S) siger, at kommunen er slået tilbage på mange punkter i budgetforliget.
- Vi er ude og røre ved alt.
Man kan følge høringssvarene og se, hvor ondt det gør.
Der er ikke bedre svar, end at det er pengene, der styrer det her, siger han.
Læs også:Kommune i dyb krise: Skal skære 115 millionerI august ville kommunen hæve skatten med 1,5 procent, men nu bliver det 1,3 procent, hvilken er en del af et kompromis mellem Socialdemokratiet, Venstre og Dansk Folkeparti.
SF og Enhedslisten forlod sent tirsdag aften forhandlingerne, og Liberal Alliance og Konservative Folkeparti valgte i august at stå uden for en aftale, da de ikke ville være med til en stigning i skatten.
- Det er ikke noget godt kompromis.
De tre partier, som endte med at tage ansvar for den her situation, blev enige om en knap så høj skattestigning, siger Jan Petersen.
Spørgsmålet er så, om kommunens økonomi nu er reddet.
- En 100 procents garanti kan jeg ikke give, men vi er gået efter at undgå, at vi skal have en runde to på det her.
Budget 2020 bliver et ekstremt spændende budget, hvor vi kan håbe, at det kan lempes en smule, siger han.
Krisen i Norddjurs skyldes stigende forsørgelsesudgifter til kommunens borgere.
Det er et markant tilbageslagEn del af den ringere service bliver, at forældre og børn på Toubroskolen i Trustrup skal finde en ny løsning.
Skolen lukker nemlig til sommer, hvilket det politiske flertal med 20 mandater i Norddjurs Kommune besluttede i går.
Det er ellers Mølleskolen syd for Grenaa, der indtil nu har stået til lukning, men politikerne har valgt at sadle om efter en masse borgermøder og protester fra Mølleskolen.
Det har dybest set handlet om, hvorvidt kommunen har et skoletilbud syd for Grenaa, for der er kun plads til en skole, forklarer Jan Petersen.
Der er omkring otte kilometers kørsel imellem de to skoler.
- Toubroskolen har fået en dårlig behandling, er jeg blevet belært om i aftes ved et borgermøde.
Der er ikke to meninger om, at det er et markant tilbageslag, og det er et billede af, hvordan Norddjurs har det for øjeblikket, siger Jan Petersen.
Se skolebestyrelsesformand Jette Jensens reaktion på lukningen af Toubroskolen:Dansk Folkepartis Steen Jensen mener, at det er den rigtige skole, som er udpeget til lukning.
Der har været fald i elevtal, og skolens bygning i et plan kan bruges til andre formål som at huse noget af Djurslandskolens handicaptilbud.
- Når man ser høringssvar og alt det, der kommer fra lokalområdet, så begynder man at overveje, om Toubroskolen overhovedet kunne have overlevet alligevel, og som politikere kan vi ikke lave kortsigtede løsninger, siger Steen Jensen.
Mølleskolen bliver nu en del af distrikt Grenaa, specialafdelingen er foreslået flyttet, og de ældste elever i Ørum midt i kommunen bliver også flyttet til Grenaa, da der ikke er plads til et tilbud i midten.
Dermed får eleverne i Ørum omkring 16 kilometer i skole.
- Der er et råt pengebudskab i det her, og vi er nødt til at røre ved skolestrukturen, selv om det er brolagt med skuffelser og løftebrud.
Men vi har også ældre, psykisk syge og børn i specialundervisning, som vi skal tage hånd om, siger Jan Petersen.
Borgmesteren sætter også sin lid til hjælp udefra.
- Vi kan håbe på, at nogen begynder at se på, hvad er det for nogle rammevilkår, vi skal drive kommuner efter, for det er virkelig barskt det her.
Der kommer to ugers høringsperiode, hvor folk kan komme med indvendinger mod forslaget om at lukke Toubroskolen.
FacebookTwitterKopier linkEmner:Jan Petersen (politiker)|Norddjurs Kommune|Grenaa|Jylland|Lokalpolitik




https://www.dr.dk/nyheder/kultur/gaming/i-dag-udkommer-nyt-fifa-spil-her-er-verdensmesterens-tricks-til-vinde-hver

GamingI dag udkommer nyt FIFA-spil: Her er verdensmesterens tricks til at vinde hver eneste kamp- Pas på med pres-spillet!
Sådan lyder ét af rådene fra danske Mohamad Al-Bacha, der i 2016 vandt verdenmesterskabet i FIFA.
Cristiano Ronaldo er på forsiden af FIFA 19.
Den 10.
juli 2018 blev det annonceret, at superstjernen skiftede fra Real Madrid C.
F.
til Juventus F.
C.
(© EA Sports)Af Lasse Kjær Christiansen28.
sep.
2018 kl.
13.
30Bemærk: artiklen er mere end 30 dage gammelLæs opMohamad Al-Bacha er professionel FIFA-spiller.
Efter sin sejr ved FIFA-verdensmesterskabet i 2016, skrev han sig på listen over de allerbedste spillere i verden.
Nu afslører han sine tricks til at blive en endnu bedre FIFA-spiller i anledning af, at 'FIFA 19' udkommer til både PC, konsoller og smartphones.
For hvem vil ikke gerne vinde håneretten over sine venner - eller måske blive professionel en dag?
1Vilje og dedikation(© EA Sports)- Det første tip har ikke så meget med det spilmæssige at gøre.
Men det handler om at have vilje og dedikation.
Hvis du er doven og ikke gider at træne, så kommer du ikke særlig langt.
Det er vigtigt, at man er fokuseret og viser vilje og dedikation.
Det er det allervigtigste for mig.
2Hav tålmodighed(© EA Sports)- Det første spilmæssige tip gælder om at være tålmodig i et spil som 'FIFA'.
Man skal vente på, at chancen opstår, og man skal ikke forcere noget.
Man må ikke blive stresset foran mål, og man skal være rolig gennem hele kampen - og så gælder det så om at være klar i hovedet, når man så endelig får muligheden foran mål.
Mohamad Al-BachaMohamad Al-Bacha er professionel FIFA-spillerHans største resultat er FIFA-verdensmester i 2016Mohamad spiller for holdet 'The NoFuchsGiven eSport'3Få styr på dine afslutninger(© EA Sports)- I år er afslutningerne ændret i 'FIFA 19'.
Der er en helt anden afslutningsmekanik.
Det er lidt anderledes, så det vil være godt at komme hurtigt i gang med at træne sine afslutninger.
Mit råd er, at man bruger finesse-skud eller afslutninger langs jorden.
Det er de to, som jeg har erfaret, er de bedste skudmuligheder i 'FIFA 19'.
Det er dem, der ryger oftest i mål.
4Vær fokuseret i forsvaret(© EA Sports)- I forhold til det forsvarsmæssige i 'FIFA', så gælder det om at være god til at orientere sig.
Man skal kigge efter hullerne i sit eget forsvar og være opmærksom på, hvor der er brug for markeringer.
Man skal være afslappet og ikke forcere noget i forsvaret.
Man skal vente på det helt rigtige tidspunkt, hvor man kan sætte sin tackling ind og genvinde bolden.
Hvis man forcerer for meget, så ender man med at lukke rigtig mange mål ind.
5Pas på med presspillet!
(© EA Sports)- En ting, man skal være opmærksom på, er ikke at bruge funktionen med dobbeltmandspres for meget.
Rigtig mange FIFA-spillere brugere det her dobbeltmandspres, hvor man kan tilkalde en ekstra spiller til sit presspil.
Det skal man gøre med omhu, mener jeg, for det kan efterlade nogle rigtig store huller bagved.
Man skal bruge dobbeltmandspresset nogle gange, men det er virkelig vigtigt, at man tænker sig om, inden man tilkalder en ekstra spiller.
Vær tålmodig - og bruge funktionen på de rigtige tidspunkter.
Læs også:Danmarks Fortnite-stjerne afslører sine tricks - og udpeger én ting du skal droppeFacebookTwitterKopier link




https://www.dr.dk/nyheder/regionale/bornholm/nyrepatienter-faar-svaert-ved-komme-paa-besoeg-paa-bornholm

BornholmNyrepatienter får svært ved at komme på besøg på BornholmHospital begrænser gæstedialyse til en uge.
Nyreforening frygter, at flere følger efter.
Fra næste år kan nyrepatienter med behov for dialyse kun komme til Bornholm én uge.
Der er ikke længere råd til at tage imod patienter i gæstedialyse flere uger af gangen som hidtil.
(© Colourbox)Af Steen Kure og Lis Eilsøe28.
sep.
2018 kl.
13.
30Bemærk: artiklen er mere end 30 dage gammelLæs opNyrepatienter med behov for dialyse kan ikke længere rejse rundt i Danmark og holde ferie, som de har lyst til.
Fra næste år kan de kun få én uges gæstedialyse fordelt over tre dage på Bornholm, og Nyreforeningen frygter, at den praksis vil sprede sig og dermed reelt afskære nyrepatienter fra at komme på ferie eller besøg hos venner og familie.
- Det er en meget trist melding fra Bornholms Hospital, for mange af vores medlemmer er meget glade for Bornholm og har nydt at kunne komme til øen, siger næstformand i Nyreforeningen Malene Madsen.
Slut med at besøge familien på BornholmFor Karin Borch, der er nyrepatient i dialyse, kan den nye praksis betyde, at hun fra årsskiftet får svært ved at besøg familien på Bornholm.
- Jeg har behov for dialyse fire dage om ugen for at have lidt livskvalitet, og hvis jeg skal have tid til også at være sammen med familien, har jeg reelt brug for at være på øen i 14 dage.
Men det vil jeg ikke kunne mere, siger Karin Borch.
Bornholms Hospital har besluttet at indføre begrænsningen af sparehensyn, og bestyrelsen i Region Hovedstaden har godkendt begrænsningen i forbindelse med budgetforhandlingerne for 2019.
- Vores kapacitet er fuldt udnyttet nu i forhold til både dialyseapparater og personale, siger hospitalets direktør Niels Reichstein Larsen.
Læs også:Patienter stikker sig selv med kanylenDet ærgrer Malene Madsen, at Region Hovedstaden ikke har kontaktet Nyreforeningen for at høre, om de sammen kunne finde en løsning, så der både bliver taget hensyn til arbejdsplanlægning og økonomi på Bornholms Hospital og hensyn til nyrepatienterne.
- Jeg tror godt, at vi sammen kunne have fundet frem til andre løsninger, som hospitalet kan holde til og som regionen har råd til - for eksempel selvdialyse, siger Malene Madsen.
Lokalformanden for Nyreforeningen på Bornholm, Steen Espensen, er ked af, at Bornholm nu må sige nej til gæstedialyse i længere tid.
- Jeg kender flere nyrepatienter, der har sommerhus på Bornholm, fordi de her kan få den fred og ro, som de har behov for.
De kan blive nødt til at sælge huset, fordi en uges gæstedialyse ofte er for lidt for dem, siger Steen Espensen.
FacebookTwitterKopier linkEmner:Bornholm|Nyreforeningen|Bornholms Hospital|Patienter|Rønne




https://www.dr.dk/sporten/fodbold/landsholdet/analyse-faa-dage-til-deadline-i-landsholdskonflikten-pilen-peger-mod-en

Konflikt om landsholdsaftaleSe temaAf Andreas KraulLandsholdetANALYSE Få dage til deadline i landsholdskonflikten: Pilen peger mod en permanent aftaleDen midlertidige aftale i landsholdskonflikten udløber søndag, men meget tyder på en permanent aftale nærmer sig, vurderer DR Sportens Andreas Kraul.
Det ligner, at DBU og Spillerforeningen nærmer sig en aftale, vurderer DR Sportens fodboldkommentator, Andreas Kraul.
28.
sep.
2018 kl.
13.
20Bemærk: artiklen er mere end 30 dage gammelLæs opVikarlandsholdet må formentlig stille sig tilfredse med kun at have en enkelt landskamp på cv’et.
Konflikten mellem Spillerforeningen og DBU kan nemlig være på vej mod en endelig aftale i weekenden, når den midlertidige aftale udløber.
Læs også:DBU ønskede også Tyskland som vært: 'Det ligger perfekt for Danmark'Siden Spillerforeningen sammen med landsholdsspillerne blev enige med DBU om en midlertidig aftale i begyndelsen af september, har man arbejdet hårdt på at få lavet en permanent aftale, så der kan blive lagt fuldstændig låg på konflikten.
Og selv om de her forhandlinger har lært os, at man ikke skal være skråsikker på noget som helst, så er der ingen tvivl om, at det ser markant lysere ud nu for en permanent aftale, end det har gjort tidligere.
Forhandlingsklimaet er blevet bedre, og optimismen omkring en aftale er mærkbar, når man taler med begge parter.
Læs også:Landsholdet glider ned på opdateret Fifa-ranglisteDet er tydeligt, at ingen af de involverede har interessere i at ryge på forsiden verden over – igen - for noget, der ikke har med resultater på banen at gøre.
Derfor kan det også mærkes i forhandlingerne, at der den 13.
oktober er et Nations League opgør mod Irland, som gerne skal afvikles med fuldstændig ro på bagsmækken.
Gamle spøgelser og nye øjneDer har i medierne været stor fokus på magtkampen mellem Spillerforeningens direktør, Mads Øland, og DBU’s direktør, Claus Bretton Meyer.
Men talen går på, at der i forhandlingerne er blevet skiftet ud i den personkreds, som sidder med ved bordet, og at det også har medvirket til den positive stemning.
Der er kommet nye øjne til i begge lejre, og den dynamik i forhandlingerne er ikke til at overse.
Læs også:Simon Kjær tog kontakt til vikarspillere før Slovakiet-kampÅrsagen til, at parterne endnu ikke er helt på plads, skal dog findes i den voldgiftssag, som Spillerforeningen vandt over DBU i slutningen af 2016, og som er hele årsagen til konflikten.
Aftalen endte med at koste DBU over tre millioner kroner, og derfor er DBU yderst nidkære med at få tingene læst igennem, så der ikke opstår tvivl om aftalens vilkår.
Der skal være fuldstændig klare linjer.
Hvad nu hvis?
Lørdag holder DBU bestyrelsesmøde, og på dagsordenen er en mulig ny aftale.
Konflikten kan reelt være lukket, når de træder ud af mødelokaletMen, er det ikke tilfældet, og sker der et sammenbrud i forhandlingerne igen, så er vi der, hvor jeg godt synes, at man kan hente nogle af de udtryk frem, som jeg ellers synes, at man skal være påpasselig med.
Det vil være en katastrofe for dansk fodbold.
Læs også:Kaptajn Kjær om konflikt: ’Jeg vil gøre alt for at undgå det her’Et er, hvad potentielle sanktioner fra Fifa og Uefa kan udmåles til.
Noget andet er, hvad den danske fodboldverden kan holde til.
Kvindekonflikten var med til at slå nogle skår, og det er i høj grad også tilfældet ved den verserende konflikt.
Går man tilbage til en ny skyttegravskrig, så vil det være noget, som giver store tab på begge sider.
Det er et scenarie, som stadig er muligt, men jeg er ikke i tvivl om, at alle involverede er enige om, at det er en meget lidt ønskværdig situation.
FacebookTwitterKopier linkEmner:Claus Bretton-Meyer (erhvervsleder)|DBU|Mads Øland (idrætsleder)|Fodbold|Irland




https://www.dr.dk/nyheder/penge/dsb-vinder-strid-med-ansatte-nu-venter-nye-overenskomster

PengeDSB vinder strid med ansatte: Nu venter nye overenskomsterDansk Jernbaneforbund taber sag til DSB om medlemskab af arbejdsgiverorganisationen Dansk Industri.
Ansatte i DSB skal have forhandlet nye overenskomster efter tabt sag i Arbejdsretten.
28.
sep.
2018 kl.
13.
18Bemærk: artiklen er mere end 30 dage gammelLæs opDet var helt efter bogen, at DSB sidste år meldte sig ind i Dansk Industri og dermed løsrev sig fra statslige overenskomster.
Det viser en afgørelse fra Arbejdsretten.
Striden handler om, at DSB som statslig virksomhed meldte sig ind i Dansk Industri, der er en privat arbejdsgiverorganisation.
En indmeldelse ville betyde, at de ansatte, som før var på statslige overenskomster, skulle flyttes over på andre overenskomster.
Derudover blev lokalaftaler opsagt.
Det er Dansk Jernbaneforbund, der har bragt sagen for retten på vegne af togpersonalet, fordi det var bange for dårligere løn og ansættelsesvilkår.
Læs også:Forsker: DSB-strid handler om løn, arbejdstid og retsopgørForbund ærgerlig over afgørelseForbundet ærgrer sig over afgørelsen, som ikke er mulig at anke, men ser nu frem mod at få nye aftaler på plads for sine medlemmer.
- Vi havde naturligvis håbet på et andet udfald.
Men når det er sagt, så er jeg glad for, at vi nu har klarhed over de juridiske konditioner, siger formand Henrik Horup i en skriftlig kommentar.
DSB og togpersonalet skal nu til forhandlingsbordet, hvor nye overenskomster og lokalaftaler skal på plads.
- Nu skal vi finde en fair løsning.
Det skylder vi passagerne og ikke mindst de mange medarbejdere, der har levet med usikkerheden i snart et år, siger Henrik Horup.
Læs også:’Tilliden er forsvundet’: DSB-personale indkalder til stormødeDet er blandt andet lokomotiv- og togførere, stationsbetjente samt billetkontrollører, der skal have nye overenskomster.
DSB er tilfreds med afgørelsen og understreger, at ingen kommer til at gå ned i løn i de nye overenskomster.
- Der påhviler nu virksomheden og medarbejdernes faglige repræsentanter hurtigt at få forhandlet aftalerne på plads, så alle medarbejdere får mulighed for igen at gøre det, de helst vil - nemlig at løse deres arbejdsopgaver, siger DSB's administrerende direktør, Flemming Jensen, i en skriftlig kommentar.
/ritzau/FacebookTwitterKopier linkEmner:DSB|Dansk Industri|Overenskomster|Togselskaber|Flemming Jensen (erhvervsleder)




https://www.dr.dk/sporten/golf/skidt-start-olesen-og-mcilroy-usa-tager-foeringen-i-ryder-cup

GolfSkidt start for Olesen og McIlroy: USA tager føringen i Ryder CupThorbjørn Olesen tabte den første fourball sammen med Rory McIlroy, så USA kom foran 1-0 i Ryder Cup.
Thorbjørn Olesen og Rory McIlroy tabte deres fourball til Dustin Johnson og Rickie Fowler.
28.
sep.
2018 kl.
13.
01Bemærk: artiklen er mere end 30 dage gammelLæs opUSA kom først på tavlen i årets udgave af den traditionsrige Ryder Cup.
Fredag morgen begyndte dysten med fire fourballs, og det danske islæt på Europa-holdet, Thorbjørn Olesen, blev først færdig sammen med ireren Rory McIlroy.
De tabte deres match til verdensetteren, Dustin Johnson, og Rickie Fowler.
Scoren lød 4&2 i USA's favør, idet amerikanerne førte med fire huller, da der resterede to af de 18 huller.
Læs også:Golfglade Trump og et splittet EU: Ryder Cups politiske betydning har aldrig været størreDer spilles hulspil i Ryder Cup.
Det vil sige, at den spiller eller duo, der bruger færrest slag på det enkelte hul, vinder hullet.
Den spiller, der har vundet flest af de 18 huller, vinder matchen.
Olesen og McIlroy spillede lige op med deres modstandere på de første syv huller og bragte sig endda foran med et slag på ottende hul, da Olesen leverede en birdie, men så løftede amerikanerne deres niveau.
Amerikanerne vandt fire af de næste fem huller og bragte sig foran med tre slag efter 13 huller, og det var Olesen og McIlroy ikke i stand til at svare tilbage på.
Læs også:Kaptajn Bjørn parrede Olesen og McIlroy: ’De ville gerne spille med hinanden’Olesen slog undervejs bolden i vandet to gange i sin Ryder Cup-debut.
Kort efter kom USA også foran 2-0, da Brooks Koepka og Tony Finau slog Justin Rose og Joe Rahm med et hul efter 18 huller.
Rose og Rahm lå ellers til point og var foran med to huller flere gange i matchen, men amerikanerne sluttede bedst af.
/ritzau/FacebookTwitterKopier linkEmner:Brooks Koepka (golfspiller)|Rory McIlroy (golfspiller)|Golf|USA|Justin Rose (golfspiller)




https://www.dr.dk/nyheder/udland/kraftigt-jordskaelv-har-ramt-indonesien-tsunami-skyller-huse-vaek

Jordskælv i IndonesienSe temaUdlandKraftigt jordskælv har ramt Indonesien: Tsunami skyller huse vækTidligere på dagen mistede én person livet i et andet jordskælv.
Af Per Bang Thomsen28.
sep.
2018 kl.
12.
56 | opdateret 29.
okt.
2018 kl.
13.
11Bemærk: artiklen er mere end 30 dage gammelLæs opEt kraftigt jordskælv har fredag ramt den indonesiske ø Sulawesi.
Ifølge USA’s geologiske tjeneste, USGS, er jordskælvet blevet målt til 7,5, og det fandt sted i ti kilometers dybde omkring 56 kilometer nordøst for Donggala.
Det var nord for byen Donggala, at jordskælvet fandt sted.
Tidligere fredag blev samme område ramt af et andet jordskælv, der blev målt til 6,1.
Her mistede én person ifølge nyhedsbureauet Reuters livet, og ti andre personer blev kvæstet.
Derudover blev snesevis af huse beskadiget af rystelserne.
- Folk løb i panik, fortæller en embedsmand fra det lokale katastrofeagentur, Akris, til nyhedsbureauet AP.
Byer ramt af tsunamiJordskælvet forårsagede en tsunami, som ifølge Sutopo Purwo Nugroho, der er talsmand for katastrofeagenturet, ramte både Donggala og byen Palu, der er hovedstad i Sulawesi Tengah, som er en af øen Sulawesis seks provinser.
Flere huse blev ifølge talsmanden skyllet væk, og ifølge nyhedsbureauet AP er flere familier blevet meldt savnet.
Det er ikke muligt at komme i kontakt med de berørte i området, oplyser Sutopo Purwo Nugroho.
- Mørket og den afbrudte telekommunikation gør det vanskeligt at indsamle information, siger han og understreger, at redningsarbejdet vil fortsætte i morgen tidlig.
Indonesien blive ofte ramt af jordskælv, da det ligger på den såkaldte "ildring".
Det er en betegnelse for det bælte af vulkaner, der ligger rundt langs de asiatiske og amerikanske stillehavskyster.
I december 2004 blev den vestlige del af landet ramt af et jordskælv, der blev målt til 9,1.
Det førte til en tsunami, der endte med at koste 230.
000 mennesker livet i en række lande.
Det indonesiske katastrofeagentur har offentliggjort dette billede af et kollapset hus i Donggala.
FacebookTwitterKopier linkEmner:Jordskælv|Indonesien|Sulawesi|USA




https://www.dr.dk/nyheder/indland/faktatjek-er-obamas-besoeg-i-kolding-flere-millioner-kroner-vaerd

IndlandFAKTATJEK: Er Obamas besøg i Kolding flere millioner kroner værd?
En populær regnemetode til vurdering af medieomtale har "ingen grobund i virkeligheden".
Det mener både eksperter og et af firmaerne bag udregningerne.
© Ritzau ScanpixAf Morten Lindhardt og Karoline Rahbek Juncker28.
sep.
2018 kl.
12.
24Læs opBarack Obama besøger i dag Danmark, når han skal tale på SDU i Kolding.
Kolding Kommune støtter besøget med 750.
000 kr.
, og det har fået flere til at kritisere kommunen.
Men ifølge borgmester i Kolding Kommune, Jørn Pedersen (V), er besøget mange penge værd:- Lanceringen af det var lig med to millioner kroner.
Det har vi via medieovervågning, som vi abonnerer på, hvor det omregnes.
Det er ikke os, der har siddet med lommeregneren, siger han til JydskeVestkysten den 14.
august.
Borgmesteren har tallet fra kommunens medieovervågning, som medieovervågningsfirmaet Retriever leverer.
Flere eksperter og den internationale brancheorganisation for medieovervågningsfirmaer, AMEC, kritiserer dog metoden bag udregningerne.
Brancheorganisationen giver på sin hjemmeside 22 grunde til, hvorfor man ikke længere skal bruge metoden bag udregningerne.
Også firmaet bag udregningerne for Kolding Kommune fraråder deres kunder at bruge tallene:- Problemet er bare, at tallet, man sidder med, ikke har grobund i virkeligheden.
Og slet ikke siger noget om effekten eller værdien af en PR-indsats, skriver direktør Alan Malligsen på Kommunikationsforum den 10.
januar 2018.
Professor i virksomhedskommunikation ved Aarhus Universitet, Finn Frandsen, lægger heller ikke fingre imellem, når han skal beskrive metoden bag udregningerne.
- Metoden bag estimeret annonceværdi er usikker, fordi det ikke er særlig tydeligt, hvad det er, man måler.
Er det budskabets karakter og omfang?
Er det afsenderens intentioner om at nå en bestemt effekt?
Er det modtagerens fortolkning?
Det er også svært at finde ud af, hvornår noget er negativt, og hvornår noget er positiv omtale, siger Finn Frandsen.
En populær udregningsmodelVærdien af medieomtale bliver ofte brugt, når kommuner og andre offentlige organisationer vil vise, hvor meget værdi en begivenhed har skabt for et lokalområde.
Det har for eksempel givet Viborg omtale til en værdi af 8 mio.
kr.
at være hjemmebane for kvindelandsholdet i fodbold.
De første sæsoner af TV-serierne Dicte og Norskov har givet henholdsvis Aarhus og Frederikshavn omtale til en værdi af 27 og 5,9 mio.
kr.
Og så har VisitDenmark skaffet Danmark omtale for i alt 1,3 mia.
kr.
Alle udregningerne sker på baggrund af metoden bag estimeret annonceværdi.
Borgmester i Kolding Kommune, Jørn Pedersen (V), siger, at kommunen ikke længere vil sætte tal på værdien af medieomtalen:- Jeg lader den sunde jyske fornuft styre mig.
Jeg er holdt op med at bruge alle de der millioner, men i stedet for glæde mig over 73 gange omtaler på lanceringsdagen.
Det tal kan jeg forholde mig til.
Og så skal jeg nok lade være med at sætte en masse nuller på det, siger Jørn Pedersen.
Detektor har også talt med firmaet bag udregningerne, Retriever.
Firmaet vil ikke kommentere på konkrete kundeforhold, men skriver til Detektor:- Vi fjernede annonceværdier fra vores standardprodukt i maj 2017 og stiller kun tallene til rådighed for de kunder, der fremsætter ønske om at få adgang til disse tal.
Du kan se hele indslaget og udsendelsen på DR TV.
Hvem har vi talt med?
•Finn Frandsen, professor i virksomhedskommunikation, Aarhus Universitet•Jørn Pedersen, borgmester i Kolding Kommune (V)•Alan Malligsen, direktør, RetrieverTil baggrund•Hans-Peter Degn, lektor i medievidenskab, Aarhus Universitet•Lars Thøger Christensen, professor i kommunikation og marketing, CBS•Jesper Andersen, strategisk rådgiver, Quantum Public Relations•Søren Langelykke, Head of Earned Media Research & Insights, Kantar GallupHvad har vi læst?
Blogindlæg: Alan Malligsen, direktør for Retriever på KommunikationsforumThe Definitive Guide: Why AVES are invalid16 grunde til at du bør droppe estimeret annonceværdiReferat fra økonomiudvalgets møde i Kolding Kommune, 21.
august 2018FacebookTwitterKopier linkEmner:Barack Obama (politiker)|Kolding Kommune|Erhverv|Venstre|Kolding




https://www.dr.dk/nyheder/viden/teknologi/halvdelen-af-alle-mobilspil-i-verden-bruger-danske-unity

Koden til Danmarks fremtidSe temaTeknologiHalvdelen af alle mobilspil i verden bruger danske UnityTusindevis af spilskabere verden over bruger danskernes software som grundlag for deres spil.
Men hvad er det nu lige, virksomheden laver?
Af Chris Lehmann og Solvej Nygaard Gregersen (Illustration)28.
sep.
2018 kl.
12.
00Bemærk: artiklen er mere end 30 dage gammelLæs opUnity er nok en af de hurtigst voksende danske virksomheder nogensinde.
Faktisk kan firmaets vækst være en lille smule svær at forholde sig til, da de ikke laver et fysisk produkt - der kommer ingen smart gadget ud i den anden ende, som du kan købe hos den lokale elektronikpusher.
Men Unitys produkt findes på omkring tre milliarder elektroniske dimser verden over - lige fra kraftige gamingcomputere til din egen smartphone.
Om ultra:bitDR Skole, Industriens Fond og Center for Undervisningsmidler står bag det digitale dannelsesprojekt ultra:bit.
Inden sommerferien fik samtlige af landets 4.
klasser mulighed for at tilmelde sig projektet, der med støtte fra Industriens Fond blandt andet indeholder gratis mikrocomputere til alle børn.
Mere end 60.
000 børn i 4.
klasse – svarende til 91 procent af 4.
årgang – deltager.
Unity laver nemlig den grundlæggende teknologi, som mange computerspil bruger i dag.
Hvis Unity gør deres arbejde godt, er der ingen af spillerne, der overhovedet mærker, at Unity har en finger med i spillet.
Vokset fra 3 ansatte til 2000Hvad der startede med at være et spil-udviklingsprojekt blandt tre venner er nu blevet til et enormt infrastrukturprojekt, som uafhængige spiludviklere verden over griber til for at have et solidt fundament for deres spil.
Og holdet, der laver det fundament, er på 13 år vokset fra de oprindelige tre til cirka 2000 mennesker, der opgraderer, vedligeholder, tester og udvikler den populære spilmotor, som deler navn med virksomheden.
Men hvad er en spilmotor egentlig, og hvorfor skal der 2000 mennesker til at bygge den?
DR Viden besøgte Unity for at blive klogere på netop det.
Spillets motor får det til at hænge sammenVi kan sammenligne det, at lave et computerspil, med at bygge et hus.
Når vi skal bygge et hus, skal vi bruge en hel række forskellige ekspertiser afhængigt af, hvor kompliceret huset er.
Vi skal bruge ekspertise til at lave de bærende elementer, fundamentet, væggene og måske endda også en pæn, Instagram-venlig indretning.
På samme måde skal et spil bruge et solidt kodet fundament og dygtige programmører til at bygge nye systemer i spillet.
Og måske skal man bruge kreative designere til at holde spillernes opmærksomhed fanget og eventuelt nogle dygtige visuelle kræfter til at kræse for øjet imens.
- Når du henter et spil som en app, så er det måske kun halvdelen af appen, som er unikt udviklet til det spil.
Resten er kode og systemer, som kan genbruges fra spil til spil, og det er det, vi kalder spilmotoren, siger Peter Andreasen, Lead programmør hos Unity for et lille hold spiludviklere, som laver eksempler på spil.
Det gør de for at teste nye funktioner i Unity, og de har til opgave at presse motoren til det yderste.
Han forklarer, at de systemer, der for eksempel tegner grafikken på skærmen, kan genbruges.
Ligesom at glarmesteren heller ikke genopfinder, hvad et vindue er, før han sætter det i dit hus.
Unitys fornemste opgave er så, at samle de her genbrugelige koder og systemer i en lækker pakke, så det i sidste ende bliver et værktøj til at bygge spil.
Og gerne et værktøj, som er så nemt og kraftfuldt, at mange har lyst til at bruge det.
Og ligesom når man bygger huse, så er det sjældent en enkelt person, der laver et helt spil fra bunden.
Unity er i konstant dialog med de spiludviklere, der bruger motoren til at bygge spil på.
- Arbejdsfordelingen er sådan, at vi i høj grad bygger et værktøj, som man kan udtrykke sig på.
Og vi kan ikke lave vores produkt godt, hvis ikke vi samarbejder meget med vores kunder.
Der er heller ikke en klart optrukket grænse mellem, hvor vores motor slutter, og spillet begynder, så derfor er vi bare nødt til at være åbne for at samarbejde, siger Peter Andreasen.
Får computeren til at overholde Newtons loveDet mest centrale for at Unity får dit iPad-spil til at fungere, som det skal, er at alle de forskellige dele af Unity kan tale sammen.
Grafikmotoren skal vise den rigtige grafik på skærmen, mens lydmotoren spiller den rigtige lyd.
Ud over grafik og lyd kan Unity også simulere fysikkens love og få det til at virke sådan, at alt i computerspillets verden har en troværdig, fysisk vægt bag sig.
Fysiksimulationen er en oversættelse af Newtons love til kode.
- Det går ikke, hvis fysikmotoren siger, at en kasse skal falde ned fra bordet, hvis grafikmotoren ikke kan tegne det, og lydmotoren ikke kan afspille lyden af det.
Derfor er det vigtigt, at alle delene arbejder sammen, siger Peter Andreasen.
Og det er her, at Unitys største fordel for små spilskabere er, hvis man spørger virksomheden selv.
Du behøver ikke være ekspert i alle aspekter af spiludvikling for at lave et spil - du kan bruge de basiselementer, som Unity giver dig, til at lave alt det, du måske er mere usikker omkring.
Kort sagt, så skal du kun selv bygge den del af dit hus, som du kan finde ud af at bygge.
- Vi sørger for, at du har de rette dele til at bygge med.
Uanset hvad du starter med, så kan vi støtte dig, så du kan fokusere på din ekspertise.
Så sørger vi for resten, siger Shawn White, lead core developer for Unity.
Han arbejder med at gøre de allermest centrale funktioner i Unity velfungerende.
Hans arbejde er mest rettet mod at gøre spiludviklernes arbejde lettere.
Hvis vi bruger sammenligningen med huset, så sørger han for, at det er nemt at samle de dele, der udgør huset.
Alle skal kunne lave spilI dag er markedet for uafhængige spiludviklere meget større, end det var for bare 10-15 år siden, og det marked nyder godt af Unity og omvendt.
I takt med at spil ikke længere skulle distribueres fysisk, men kunne sendes til spillerne over nettet, er der blomstret en hel industri op af mindre spilstudier, som kun udkommer digitalt.
Samtidig er vores smartphones og tablets blevet så kraftfulde, at de faktisk kan håndtere en solid grafisk tyngde.
Unitys udvikling er sket i samme takt som de udviklinger, og virksomheden beskriver det selv som en demokratisering af spiludvikling, som virksomheden forsøger at presse på.
Virksomhedens mål er, at alle skal kunne udvikle spil med Unity, selv hvis du kun lige akkurat forstår at betjene en computer.
- En af vores mest interessante udfordringer er, at lave Unity til et produkt, som er inspirerende og en succesoplevelse selv for nybegyndere, men som samtidig har en volumen og dybde og kompleksitet nok til et stort udviklingshold, der har lavet spil i 10 år.
Det skal kunne vokse med opgaven, og det er svært at strække sig over det spænd, siger Peter Andreasen.
"Det er som magi"Hos både Shawn White og Peter Andreasen mærker man, at de får en særlig tilfredsstillelse ved at gøre det muligt for spiludviklere at udfolde sig.
De giver begge udtryk for, at der er noget særligt over, at gøre spiludviklere i stand til at udfolde sig og gøre deres spil til gode kunstneriske og underholdende oplevelser.
Jeg beder Peter tænke tilbage på hans tidligste programmeringsprojekter for at sætte ord på, hvad der er så særlig ved at skabe et produkt ved kun at skrive kode ind på en computer:- Det er jo som en besværgelse.
Det føles som magi.
Man skriver noget på tastaturet, og så tegner den en cirkel på skærmen.
Det føltes ret vildt i de helt tidlige dage.
Det er enormt tilfredsstillende at programmere noget, når man endelig får det til at fungere, siger Peter Andreasen.
FacebookTwitterKopier linkEmner:Unity|Computerspil|Erhverv|IT-branchen|Apple Inc.





https://www.dr.dk/sporten/tennis/wozniacki-skal-op-mod-ung-schweizer-i-kina

TennisWozniacki skal op mod ung schweizer i KinaCaroline Wozniacki skal i China Open møde schweizeren Belinda Bencic, som danskeren har tabt til fire gange.
Caroline Wozniacki skal møde Belinda Bencic i China Open.
28.
sep.
2018 kl.
11.
56Bemærk: artiklen er mere end 30 dage gammelLæs opTennisspilleren Caroline Wozniacki kommer på en svær opgave, når hun indleder China Open, der er sæsonens sidste Premier Mandatory - turneringerne der rangerer lige under grand slam-niveau.
Den 28-årige dansker skal i Beijing møde den 21-årige schweizer Belinda Bencic, som hun har tabt til fire gange tidligere i seks møder.
Wozniacki vandt det seneste opgør i Tokyo for to år siden, efter hun i 2015 havde tabt fire gange til Bencic.
Læs også:Wozniacki skuffer: Taber i tredje runde til OL-vinderDanskeren har vist svag form på det seneste og lidt en række tidlige nederlag, men hun kan trøste sig med, at det samme gør sig gældende for Bencic.
Schweizeren, der aktuelt rangerer som nummer 42 i verden, har i de seneste tre turneringer tabt i første runde, blandt andet i US Open.
Vinderen af kampen skal i anden runde møde tjekken Barbora Strycova eller Petra Martic fra Kroatien.
Tredje runde kan blive noget af en udfordring.
Her er den unge russer Daria Kasatkina og esteren Anett Kontaveit blandt de mulige modstandere.
Begge har slået Wozniacki i 2018 og fører 2-1 indbyrdes mod danskeren.
Læs også:Wozniacki om sexisme-sag: Serena Williams har en pointeSerena Williams' navn figurerer ikke på listen over de 64 spillere i lodtrækningen.
Turneringen kunne ellers blive hendes første efter US Open, hvor hun i finalen tabte til Naomi Osaka efter at have overfuset dommeren ad flere omgange, hvilket kostede Williams både point- og partistraf.
Dermed kan der være lagt op til, at Williams' sæson er slut.
Således ligger hun ikke i det felt af spillere, der kan regne med en plads i WTA Finals i Singapore, der spilles fra 21.
til 28.
oktober.
Også Venus Williams er fraværende i turneringen i Beijing.
/ritzau/FacebookTwitterKopier link




https://www.dr.dk/nyheder/udland/passagerfly-i-mikronesien-misser-landingsbanen-og-lander-i-havet

UdlandPassagerfly i Mikronesien misser landingsbanen og lander i havetFire passagerer er kommet alvorligt til skade.
Af Tina Valentin Bitsch og Morten Bauerlund (Video)28.
sep.
2018 kl.
11.
39Bemærk: artiklen er mere end 30 dage gammelLæs opEt passagerfly er her til morgen styrtet ned i en lagune ud for Chuuk International Airport i byen Weno i ø-staten Mikronesien, fordi flyet missede landingsbanen.
Sådan lyder det fra lederen i lufthavnen, ifølge BBC.
En flåde af fiskerbåde og andre små fartøjer har reddet de 35 passagerer og 12 besætningsmedlemmer ombord på Air Niugini-flyet i land.
Fire er kommet alvorligt til skade.
Billeder og videoer viser, hvordan det nedstyrtede Boeing 737-800-fly ligger i lavt vand lige ud for kysten og tæt på landingsbanen.
Flyet var på vej fra øen Pohnei i Mikronesien i det sydlige stillehav til Port Moresby, hovedstaden i Papua Ny Guinea.
Folk bliver evakueret fra flyet.
Foto: James Yaingeluo/via Reuters.
160 meter væk fra landingsbane- Flyet styrtede ned i lagunen omkring 160 meter væk fra landingsbanen, siger lufthavnschefen Jimmy Emilio til BBC.
Han fortæller, at lufthavnens drift indtil videre fortsætter som vanligt.
Ifølge Jimmy Emilio tog nogle passagerer mindre skade efter styrtet, og derfor er alle ombord blevet fragtet til et hospitalstjek.
Otte er fortsat indlagt sent fredag lokal tid.
Tilstanden er alvorlig for fire af dem – de har knoglebrud og andre skader, oplyser en talsmand for hospitalet.
- Jeg troede, at vi landede, indtil jeg så til siden og fik øje på et hul i siden af flyet, og vand strømmede ind, fortæller en passager, ifølge Reuters.
Læs også:12-årig dreng overlever flystyrt i IndonesienIfølge Air Nuigini var vejret dårligt, da flyet forulykkede.
Det regnede meget, hvilket gjorde det vanskelig for piloten at følge med.
Ovenstående video er offentliggjort af Radio New Zealand og viser flyet, der ligger halvvejs under vandet.
Årsagen til ulykken er endnu ukendt.
FacebookTwitterKopier link




https://www.dr.dk/nyheder/indland/live-obama-taler-700-mennesker-i-kolding






https://www.dr.dk/nyheder/regionale/midtvest/landbrugsformand-toerkehjaelp-er-en-stor-skuffelse

Midt- og VestjyllandLandbrugsformand: Tørkehjælp er en stor skuffelseFormanden for Landbrug og fødevarer er forundret over størrelsen på hjælp til tørkeramte landmænd.
Martin Merrild vurderer, at det kun er 220 millioner kroner af hjælpepakken på i alt 380 millioner, der er rede penge.
Og det kun landmænd med dyr, der får noget ud af pakken.
Af Kim Nybom, Bjarke Feldt og Mette Skov-Jensen28.
sep.
2018 kl.
10.
41Bemærk: artiklen er mere end 30 dage gammelLæs op- Det er en stor skuffelse for os, at man kun kommer med en meget, meget begrænset hjælp.
Sådan siger Martin Merrild, formand for Landbrug og Fødevarer, om den hjælpepakke til landbruget som regeringen, Socialdemokratiet og Dansk Folkeparti har præsenteret.
Tørkepakken har et omfang på 380 millioner kroner.
- Vi har kalkuleret med et tab på mindst 6 milliarder kroner, som dansk landbrug har tabt på tørkeperioden.
Vi har aldrig forventet en kompensation på hele tabet, men omvendt er situationen så alvorlig, at det truer hele erhvervet, siger Martin Merrild.
Læs også:Landbruget får politisk håndsrækning på 380 millioner kronerNår de politiske partier bag hjælpepakken ikke giver mere end 380 millioner kroner i støtte, er det for at undgå at overtræde EU's regler om statsstøtte, oplyser finansminister Kristian Jensen (V).
Der har ifølge Kristian Jensen ikke været mulighed for at nedsætte jordskatterne permanent, som ellers var et stort ønske fra Landbrug og Fødevarer, der havde beregnet, at det ville give en samlet besparelse på 400 millioner kroner årligt for de danske landmænd.
Martin Merrild står helt uforstående overfor afslaget på afskaffelse af jordskatten.
- Vi er jo dybt forundrede over, at det skulle være ulovlig statsstøtte, at man reducerede betalingen af skat på grund af tørken, eftersom vi er det eneste land i EU, der betaler jordskat.
- At man kan får det til at være ulovlig statsstøtte, det forstår vi simpelthen ikke, siger han.
Kun landmænd med dyr får hjælpSamtidig konstaterer han, at det kun er de 220 millioner kroner, der er rede penge og det er kun, de landmænd, der har dyr, der får noget ud af det.
Almindelige planteavlerne får ingenting, vurderer Martin Merrild.
Læs også:Landmænd vil have mere tørkehjælp: 'Det er ikke overdrevet at kalde det en naturkatastrofe'- Der skal man jo have en meget god vilje for at at se, hvordan det har noget med tørkehjælp at gøre, siger han.
Jeg skal ikke sige, at 220 millioner kroner er uden betydning, men på den enkelte landmands regnskab, der bliver det godt nok svært at få øje på det her, siger Martin Merrild.
FacebookTwitterKopier linkEmner:Kristian Jensen (politiker)|Martin Merrild (erhvervsleder)|Venstre|EU|Landbrug




https://www.dr.dk/nyheder/udland/puk-damsgaards-dagbog-fra-yemen-en-hospitalsstue-i-granataeblesaesonen

Puks dagbog fra YemenSe temaUdlandPuk Damsgårds dagbog fra Yemen: En hospitalsstue i granatæblesæsonenDAG 9: I det nordlige Yemen tager lægerne hver dag imod dødssyge børn.
Af Puk Damsgård - Mellemøst-korrespondent - Saada i Yemen28.
sep.
2018 kl.
10.
37Læs opI Yemens granatæbleplantager mod nord er det høsttid.
De røde, hårde frugter sælges langs vejkanten.
De fleste plejede at blive eksporteret til andre lande og udgjorde en væsentlig indtægtskilde for lokalsamfundet.
Mellemøst-korrespondent Puk Damsgårds dagbog fra Yemen skildrer hendes oplevelser på en rejse fra syd til nord gennem det krigshærgede land.
Dagbogen består af øjenvidneberetninger, møder, hverdagssysler, overraskelser og tilfældigheder, der trænger bag om verdens største humanitære krise.
Dette er den næstsidste artikel i serien.
Du kan finde de andre artikler her.
Du kan også følge rejsen i radio og på tv.
Men krigen og blokaden betyder, at yemenitterne i et af landets hårdest ramte og fattigste områder er tvunget til at sælge de velsmagende frugter på hjemmemarkedet.
Det er der dog ikke megen indtjening i.
De færreste her har råd til at flække granatæblets hårde ydre og mærke den røde, syrlige saft mod tungen.
I de isolerede landsbyer med lerhuse, der rejser sig i flere etager, har de end ikke længere råd til at køre deres dødssyge børn på hospitalet.
De stigende priser, inflationen og isolationen betyder, at et fattigt område blot er blevet endnu mere fattigt.
Læs også:Puk Damsgårds dagbog fra Yemen: Hvor myldretid er khat-tid34 senge til hele provinsenDe familier, der alligevel får skrabet sammen til køreturen, ved i det mindste, i hvilken retning de skal køre.
De karakteristiske yemenitiske lerhuse i flere etager.
I hele Yemens nordlige Saada-provins eksisterer kun én børneafdeling med 34 senge.
Måske bliver de afvist ved ankomsten.
Hospitalet har ofte ikke sengepladser nok.
Det vil være afdelingsleder Muhammad Hussein, der afviser dem.
Han gør det med et tungt hjerte.
- Selv hvis jeg havde to afdelinger med dobbelt så mange senge, ville de være fyldt, bedyrer han med en lys og næsten uhørlig stemme, der måske er forsvundet, fordi han efter syv år på børneafdelingen, vitterligt ikke har mere at sige.
Han studerer lister over patienterne.
- Der er alle dem med mæslinger.
Vi får mæslinger ind hver dag.
Der er mæslinger over det hele.
De er i isolation….
mæslinger…, mumler han med musestemme og bladrer videre i listerne.
- 13 af patienterne er underernærede.
Der kommer to-tre nye hver dag.
Vi tager kun de alvorligste tilfælde.
Dem, der slet ikke kan spise selv.
Reem ankom til hospitalet dagen forinden.
Hendes mor ved ikke, hvad der er galt med hende, udover at hun på det seneste er blevet for tynd.
Jeg trasker i hælene på lægen ned ad gangen.
Han banker på døren ind til en stue utroligt mange gange, så mødrene til patienterne kan nå at tildække sig i niqab.
Inden han går ind, vender han hovedet mod mig.
- De kan dø, hvornår det skal være, piber han, og jeg opfatter det som en forvarsel om, hvad der venter mig bag døren.
DødstilleDa jeg træder ind, forstår jeg, hvorfor lægen har mistet bassen i sin stemme.
Min gåsehud ville blive permanent, hvis jeg som han bestyrede denne børneafdeling.
Spædbørn og unge børn ligger i de korte senge - nogle af dem har slanger ind i kroppen.
Enten skriger de.
Eller også er de helt stille.
Dødstille.
Her er ingen midt- imellem-lyde som barnepludren, klukken eller et hik.
Otte måneder gamle Fawsia græder højlydt og forsvinder i en alt for stor orange sweater.
- Hun er stærkt underernæret, konstaterer lægen, men det behøver han ikke at sige.
Læs i morgenI sidste afsnit af dagbogen møder Puk Damsgård en gruppe utæmmelige unge mennesker.
De dyrker feminisme, Carsten Niebuhr og promoverer åben dialog med alle parter i et stærkt polariseret Yemen.
Der er Reem på halvandet år.
Der er Raed på 1 år.
Der er Farhan på ni måneder og Mohammed på ti måneder.
.
Og der er Fatima på 4 måneder og Youssef på 4 år …og…Deres mødres historier er de samme.
Børnene kaster op.
De har diarré.
De vil ikke spise.
Nogle har feber.
De er her, fordi de er i livsfare.
- Vi har jo altid haft problemer med underernæring, men det er blevet meget værre efter krigen, siger lægen og uddyber:- Familierne har ikke råd til mad.
Forældrene er ofte selv fejlernærede, hvilket påvirker amningen.
Du kan selv regne ud, hvordan det er, når mange ikke har råd til at køre til Saada og blive indlagt hos os.
Et lyserødt myggenet hænger over Raeds seng.
Og en ballon, hvor der står "I love you".
Youssef sidder op i sin seng.
Hans mor fodrer ham med væske gennem næsen.
Ved siden af ham er bamsen, en lille, gul kylling.
Det ligner, at den kan trækkes op og gå selv.
Jeg tænker, at den må være hans bedste ven, siden han har taget den med på hospitalet.
Youssef selv siger ikke noget.
Ikke en lyd.
Han sidder helt stille.
Og borer sit blik ind i mit.
- Vi har været her i tre dage.
Lægerne siger, der er komplikationer, fortæller hans mor.
LYD: Hør indslag fra Radioavisen om børneafdelingen i Saada.
Forlader behandling før tidUde omkring i landsbyerne uden for Saada ligger andre børn, der ville blive til komplicerede tilfælde, hvis de kom på hospitalet.
I stedet dør de, inden de når så langt.
Om natten ligger mødrene krummet sammen om deres børn i de små senge på hospitalet.
Flere af dem kender allerede stuen.
De har været her før.
Men de kommer igen - med samme barn - fordi de forlod behandlingen for tidligt.
Fordi de ikke havde råd.
Yemens børn lider under krigen.
Denne lille pige er med sin far på arbejde.
Han holder vagt ved en sal, hvor en begravelse blev bombet i 2016 af den saudiledede koalition, og hvor over 155 blev dræbt og mindst 500 blev såret.
Midt i granatæblesæsonen, der plejede at bringe indtjening til landsbyerne, våger mødre over deres syge børn uden at vide, om de har råd til også at leve næste dag.
Grafik: Morten Fogde.
Kilde: RiskIntelligenceGrafik: Morten Fogde.
Kilde: RiskIntelligence•I over 3 et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•Yemen har samtidig længe været centrum for terrorgrupper som Al-Qaeda og Islamisk Stat.
•Visse steder ved fronten kæmper Al-Qaeda-relaterede grupper på koalitionens side.
FacebookTwitterKopier link




https://www.dr.dk/sporten/badminton/dansk-mixeddouble-slaar-sig-sikkert-i-koreansk-semifinale

BadmintonDansk mixeddouble slår sig sikkert i koreansk semifinaleMathias Christiansen og Christinna Pedersen er i overbevisende stil klar til semifinalerne i Korea Open.
Christinna Pedersen og Mathias Christiansen spillede sig fredag morgen videre til semifinalen i Korea Open.
28.
sep.
2018 kl.
10.
29Bemærk: artiklen er mere end 30 dage gammelLæs opDanmarks bedste mixeddouble i badminton bestående af Mathias Christiansen og Christinna Pedersen er i overbevisende stil klar til semifinalerne i Korea Open.
I kvartfinalen tidligt fredag dansk tid besejrede de Lee Yang og Hsu Ya-Ching fra Kinesisk Taipei med cifrene 21-15, 21-14.
De andenseedede danskere kom bagud 4-5, men tog derefter otte point på stribe og kørte første sæt sikkert hjem.
Læs også:Viktor Axelsen misbruger fire sætbolde og får kinesiske kløI andet sæt lignede det en afgørelse, da danskerne fra føring på 10-8 bragte sig på både 13-8 og 16-9.
Modstanderne kæmpede sig op til 14-16, men derfra tog danskerne fem point i træk og vandt kampen efter 38 minutter.
I lørdagens semifinale skal de op mod sydkoreanerne Seo Seung-Jae og Chae Yujung, der ligeledes i sikker stil vandt deres kvartfinale i to sæt over det syvendeseedede par fra Japan, Yuta Watanabe og Arisa Higashino.
Læs også:Spillere og forbund mødes om ny badmintonaftale i næste ugeChristiansen og Pedersen er de eneste tilbageværende danskere i Korea Open, der rangerer som en Super 500-turnering.
De står med fine muligheder for at stryge helt til tops, efter de topseedede kinesere, Zheng Siwei og Huang Yaqiong, i første runde måtte opgive at fuldføre kampen.
/ritzau/FacebookTwitterKopier link




https://www.dr.dk/nyheder/regionale/trekanten/quiz-hvor-godt-kender-du-barack-obama

TrekantområdetQuiz: Hvor godt kender du Barack Obama?
USA’s tidligere præsident Barack Obama besøger Kolding i dag.
Ved du, hvad Barack Obamas døtre hedder?
Af Therese Kiesbye Øvlisen, Rasmus Dyrberg Hansen og Peter Friis Mikkelsen28.
sep.
2018 kl.
10.
03Bemærk: artiklen er mere end 30 dage gammelLæs opDen tidligere amerikanske præsident Barack Obama er på lynvisit i Kolding i dag, hvor han skal holde oplæg i en times tid for en udvalgt skare af studerende og handelsspidser i SDU's lokaler i Kolding.
Hvor godt kender du egentlig den tidligere amerikanske præsident?
Er han eksempelvis til golf, amerikansk fodbold eller noget helt tredje?
Tag quizzen her.
FacebookTwitterKopier linkEmner:Barack Obama (politiker)|Kolding|USA|Syddansk Universitet




https://www.dr.dk/nyheder/politik/landbruget-faar-politisk-haandsraekning-paa-380-millioner-kroner

PolitikLandbruget får politisk håndsrækning på 380 millioner kronerPolitisk hjælpepakke kommer landbruget til undsætning efter usædvanlig lang tørkeperiode.
Regeringen, Dansk Folkeparti og Socialdemokratiet er blevet enige om en hjælpepakke til landbruget oven på sommerens udsædvanlige tørke.
Af Issa Jeppesen28.
sep.
2018 kl.
09.
41 | opdateret 28.
sep.
2018 kl.
10.
49Bemærk: artiklen er mere end 30 dage gammelLæs opSommerens tørke har ramt landbruget hårdt.
Flere har refereret til de forgangne måneder som den værste tørkeperiode i årtier.
Men i dag er det lykkedes regeringen, Dansk Folkeparti og Socialdemokratiet at blive enige om en ny såkaldt tørkepakke, der skal forsøge at afbøde nogle af de konsekvenser, tørken har haft.
Hjælpepakken indebærer en økonomisk håndsrækning til landbruget på i alt 380 millioner kroner.
- Sommeren har for nogle været fantastisk, men for landmændene har den været fantastisk svær, fordi tørken har betydet, at deres produktion har været meget mindre, end man havde regnet med, siger finansminister Kristian Jensen (V).
Læs også:Landbrug over hele Europa kæmper i tørkenHjælpepakken indeholder fem initiativer, som blandt andet betyder en tilbageføring af midler til landbruget.
Som led i hjælpepakken vil politikerne eksempelvis betale landmændenes produktionsafgiftsfonde for 2019 allerede i 2018.
Samtidig vil man gøre landmændenes vandtilladelser mere smidige, så man på den måde hurtigere kan reagere, hvis der kommer en lignende sommer i de kommende år.
Sommeren har for nogen været fantastisk, men for landmændene har den været fantastisk svær.
Kristian Jensen (V), finansministerLæs også:Landbruget indkaldt til krisemøde om tørken: Står til at tabe 6,4 mia.
kr.
Og så bliver der samtidig oprettet en såkaldt jordfordelingsfond.
- Her skal man se nærmere på at tage de jorde ud, som er sårbare for så til gengæld at kunne bruge dem til noget andet, siger Kristian Jensen.
Hjælpepakke kommer efter lempelserPartierne bag hjælpepakken henviser til, at de 380 millioner kroner er fundet ved at nedskrive reserver fra i år, som alligevel ikke skulle anvendes i 2018.
Så sent som i august i år var politikerne ellers på banen med en række lempelser til landmændene.
Dengang ville man blandt andet sikre, at landmænd efter den lange tørkeperiode fortsat kunne skaffe tilstrækkeligt med foder til deres dyr.
Samtidig gjorde man det mere fleksibelt i forhold til såningen af de såkaldte efterafgrøder.
Men initiativerne har ikke været tilstrækkelige, og derfor har en økonomisk håndsrækning været nødvendig, understreger Socialdemokratiets landbrugsordfører, Simon Kollerup.
Det betyder, at vi kan udtage nogle af de mere sårbare jorde til natur og få skabt klimatilpasningsløsninger.
Det er et markant grønt aftryk.
Simon Kollerup, landbrugsordfører, Socialdemokratiet- Enhver, der har gået i en støvet kornmark i løbet af sommeren, ved, hvor hårdt landbruget har været ramt af den tørke, vi har været igennem, og derfor er vi glade for at være med til at kunne give landbruget denne her håndsrækning, siger Simon Kollerup.
Hos Socialdemokratiet hæfter man sig især ved den ekspertgruppe, partierne bag aftalen er blevet enige om at oprette.
Læs også:Ellemann udelukker ikke økonomisk hjælp til landmændS: Jordfonden sikrer et grønt aftrykEkspertgruppen skal blandt andet se nærmere på, hvordan man fremover kan forbedre og styrke finansieringen af landbruget.
Og derudover er Simon Kollerup særligt tilfreds med jordfordelingsfonden på 150 millioner.
- Det betyder, at vi kan udtage nogle af de mere sårbare jorde til natur og få skabt klimatilpasningsløsninger, og det er et markant grønt aftryk, siger Simon Kollerup.
Hos regeringens støtteparti, Dansk Folkeparti, er man også begejstret for den nye aftale.
- Det, at man som landmand har mulighed for at blive fritaget for produktionsafgifter er en håndsrækning nu og her som sikrer, at landmændene føler sig godt behandlet og kan klare sig fremover, siger Dansk Folkepartis gruppeformand, Peter Skaarup.
Interesseorganisationen Landbrug & Fødevarer har tidligere estimeret, at årets tørke har betydet et samlet tab for landbruget på 6,4 milliarder kroner.
Der er tale om et estimat, som er fundet ved at holde det forventede udbytte for i år op mod et år med normaludbytte og normalpriser.
FacebookTwitterKopier linkEmner:Kristian Jensen (politiker)|Venstre|Landbrug|Dansk Folkeparti|Socialdemokraterne




https://www.dr.dk/nyheder/penge/vestas-skal-spare-penge-400-star-til-miste-jobbet

PengeVestas skal spare penge: 400 står til at miste jobbetOmkring 200 Vestas-ansatte i Danmark skal på udkig efter nyt job efter sparerunde.
Vestas har 24.
300 ansatte på verdensplan, og sparerunden svarer til en reduktion af staben på 1,6 procent.
28.
sep.
2018 kl.
09.
38 | opdateret 28.
sep.
2018 kl.
10.
19Bemærk: artiklen er mere end 30 dage gammelLæs opVestas gør klar til en sparerunde, hvor 400 ansatte står til at miste jobbet.
Omkring 200 stillinger i Danmark bliver nedlagt, hvoraf de 80 vil være på Vestas' fabrik i Hammel.
Derudover vil de danske fyringer primært være kontoransatte, men det endelige tal afhænger af forhandlinger med fagforeninger.
Det oplyser pressechef Anders Riis.
Vindmølleproducenten forklarer beslutningen med, at der er sket et skift i branchen, og at der nu er mere vækst i lande uden for Europa.
Læs også:Vestas-aktie styrtbløder efter regnskab: Taber 21 milliarderDerfor er selskabet nødt til at justere omkostningerne, så bemandingen passer til, hvor meget der er at lave.
- Det er et resultat af, at vi ser væksten være primært uden for de traditionelle vindmarkeder, det vil sige især uden for Europa, siger Anders Riis.
- Vi ser globalt stor efterspørgsel på vindenergi, og det er afgørende, at vi har det rigtige setup til at efterkomme den efterspørgsel, siger han.
Aktieanalytiker: Naturligt skridtHos Sydbank vurderer aktieanalysechef Jacob Pedersen, der følger branchen tæt, at sparerunden er et naturligt skridt.
- Vestas er i et marked, der har været under stor forandring de seneste år.
Dels er salgspriserne på vindmøller faldet markant, og dels er Europa ikke længere Vestas' bastion, siger han.
Vestas har 4.
000-5.
000 ansatte i Danmark og samlet 24.
300 på verdensplan i 79 forskellige lande.
Læs også:Vestas-aktionærer blev 10 milliarder fattigere fredagSparerunden svarer til et fald i medarbejderstaben på 1,6 procent, og Jacob Pedersen vil derfor ikke betegne den som voldsom.
- Når man ser på, hvor store forandringer der har været i industrien, så ligner det mere en øvelse med sandpapiret frem for med saven.
- Det er egentlig positivt for selskabet, fordi det gennem mange år har fundet en formel med gode møller og dygtige medarbejdere, hvor det har vundet markedsandele mange steder i verden, siger Jacob Pedersen.
Ud over Danmark vil de fleste af de øvrige stillinger blive nedlagt i lande i Nord- og Centraleuropa - herunder særligt Tyskland.
Vestas forventer at kunne spare omkring 225 millioner kroner om året fra 2019.
/ritzau/FacebookTwitterKopier linkEmner:Vestas Wind Systems|Økonomi|Vindmølleindustri|Hammel




https://www.dr.dk/sporten/haandbold/herreligaen/norsk-maalmandsveteran-stopper-haandboldkarrieren

HerreligaenNorsk målmandsveteran stopper håndboldkarrierenOle Erevik forlænger ikke sin kontrakt med GOG, når den udløber til sommer.
Ole Erevik stopper karrieren til sommer.
Af Michael Sten Jensen i Lyon28.
sep.
2018 kl.
09.
29Bemærk: artiklen er mere end 30 dage gammelLæs opTil sommer har Ole Erevik i 20 år stoppet bolde som levevej, men til sommer er det slut.
Håndboldkarrieren, der har ført ham fra Stavanger i Norge, til Spanien, over Tyskland, til Frankrig og Danmark, bliver endegyldigt med GOG som sidste kapitel for den 37-årige målmand.
En beslutning, der ikke har været nem at træffe, fortæller Ole Erevik til GOG's hjemmeside.
Læs også:VIDEO Skjern med ny sejr i Champions League: Slår ukrainsk mester- Det er noget, jeg har brugt lang tid på at komme frem til.
Det har taget meget energi.
Jeg har tænkt meget på fordele og ulemper ved at fortsætte eller stoppe.
Og jeg er kommet frem til, at det rigtige for mig er at stoppe.
Det er rart at have taget beslutningen og melde det ud.
Jeg er nærmest blevet et par kilo lettere, siger Ole Erevik, der er uddannet journalist.
I GOG er arbejdet på at finde en ny målmand allerede i gang, forsikrer direktør, Kasper Jørgensen.
- Den proces er i gang, og jeg er helt sikker på, at vi i den kommende sæson får endnu en stærk målmand til GOG-målet, siger Kasper Jørgensen.
FacebookTwitterKopier link




https://www.dr.dk/sporten/formel1/magnussen-koerer-haas-i-2019

Formel1Magnussen kører for Haas i 2019Kevin Magnussen tager endnu en sæson hos Haas.
Det oplyser Formel 1-holdet fredag.
Kevin Magnussen har også et sæde hos Haas i 2019.
28.
sep.
2018 kl.
09.
14Bemærk: artiklen er mere end 30 dage gammelLæs opRacerkøreren Kevin Magnussen fortsætter hos Haas i Formel 1.
Det amerikanske team oplyser på sin hjemmeside, at man forlænger aftalerne med både Magnussen og holdkammeraten Romain Grosjean, så duoen også kører hos Haas i 2019.
Den 25-årige dansker fik en fremragende start på den igangværende sæson.
Trods en nedgang i resultaterne på det seneste indtager han en aktuel placering som nummer ni i VM-stillingen.
- Jeg har aldrig befundet mig i en bedre situation end lige nu hos Haas.
- Der er intet bureaukrati og alt er ligetil, siger Magnussen til holdets hjemmeside.
Ifølge Ekstra Bladet gælder Magnussens aftale også for 2020, og der er desuden option på 2021.
Magnussen kom til Haas før 2017-sæsonen efter et år hos konkurrenten Renault.
Haas-holdets teamchef, Günther Steiner, er godt tilfreds med, at det er lykkedes at forlænge med Magnussen og Romain Grosjean på holdet, der blev en del af Formel 1 i 2016.
- Vi har haft behov for erfarne kørere fra starten for at udvikle vores bil og hold, og vi har to meget gode og erfarne kørere i Romain Grosjean og Kevin Magnussen.
- Vi har forbedret os drastisk fra sidste år til i år, så det var en meget nem beslutning at beholde begge kørere, siger Steiner.
2019 bliver danskerens femte sæson i Formel 1.
I 2014 debuterede Magnussen i motorsportens kongeklasse hos McLaren.
I denne weekend skal danskeren og resten af Formel 1-feltet køre grandprix i Rusland.
/ritzau/FacebookTwitterKopier linkEmner:Kevin Magnussen (racerkører)|Formel 1|Motorsport|Renault




https://www.dr.dk/sporten/golf/golfglade-trump-og-et-splittet-eu-ryder-cups-politiske-betydning-har-aldrig-vaeret

GolfGolfglade Trump og et splittet EU: Ryder Cups politiske betydning har aldrig været størreNår Europa og USA’s bedste golfspillere fredag til søndag tørner sammen i Paris, er der andet på spil end et Ryder Cup-trofæ.
Ryder Cups politiske betydning kan være stor.
Af Kresten Mosbæk Gravesen til Ryder Cup i Paris28.
sep.
2018 kl.
08.
57Bemærk: artiklen er mere end 30 dage gammelLæs opNår man ser smilene, høfligheden og anerkendelsen mellem Europa og USA’s ypperste golfspillere i Paris, så er det svært at se forbindelsen mellem Ryder Cup og politiske spændinger mellem Amerikas Donald Trump og EU’s Emmanuel Macron og Angela Merkel.
Men nogle gange har sportsbegivenheder en underliggende politisk symbolik, og det er tilfældet i årets Ryder Cup.
Sådan lyder det fra Matthew Fallon Hinds, der er forsker på Dansk Institut for Internationale Studier med fokus på blandt andet sammenhængen mellem politik og sport.
Læs også:Åbner Ryder Cup mod verdens bedste: Thorbjørn Olesen i ilden med McIlroyIfølge ham er det uundgåeligt, at årets Ryder Cup trækker tråde til en anspændt politisk situation mellem USA og EU.
- Det er første gang, at Ryder Cup har så stor politisk betydning.
Både USA og EU er i konstant retorisk kamp og definerer sig selv ved at kigge på “den anden” og sætter deres agenda ud fra det.
Det er ekstraordinært, og det samme gjorde USA og Sovjetunionen under “Den Kolde Krig”.
Læs også:VIDEO Thorbjørn Olesens rejse til golfens top: 'Det startede som en leg'- Officielt er USA og EU allierede, men den politiske debat viser ofte noget andet, og det betyder også, at Ryder Cup i år får en uvant politisk dimension, siger Matthew Fallon Hinds til DR Sporten.
Sportshistorien har budt på flere opgør, hvor de politiske spændinger har været tydeligere og mere direkte end i 2018-udgaven af Ryder Cup.
- Når man ser på, hvad den europæiske union gør mod os, når det kommer til handel, så er de en fjende.
Sådan vil man måske ikke tænke om EU, men de er en fjende.
Donald TrumpI 1980 under “Den Kolde Krig” skabte USA’s ishockeydrenge sensationen mod Rusland, i hvad der efterfølgende blev døbt “The Miracle on Ice”.
i 1936 så Adolf Hitler på fra tribunen, da Jesse Owens vandt fire OL-guldmedalje, og i 1971 boksede Muhammad Ali, mod Joe Frazier i “The Fight of The Century” - en kamp, som var et udtryk for det store politiske og kulturelle skel, som opstod i 60’ernes USA.
Holder Trump sig fra tasterne?
Så direkte er den politiske symbolik i årets Ryder Cup ikke, men i kraft af, at, at det er Donald Trump, der er er USA’s præsident, så har dette års Ryder Cup stærkere politiske undertoner end tidligere.
Golfinteressede Trump omtalte tilbage i juli EU som USA’s fjende på den globale scene.
- Når man ser på, hvad den europæiske union gør mod os, når det kommer til handel, så er de en fjende.
Sådan vil man måske ikke tænke om EU, men de er en fjende, sagde præsidenten.
Læs også:Golfkampen mellem Europa og USA: Bliv klogere på dette års Ryder CupMatthew Fallon Hinds påpeger, at Donald Trump før har brugt sport som skueplads for sin politiske kamp.
Især den amerikanske fodboldliga, NFL, har været udsat for kritik fra præsidenten, fordi flere spillere har nægtet at stå op under den amerikanske nationalmelodi i protest mod behandlingen af sorte i USA.
- Alle sportsorganisationer frygter at havne i en lignende situation som NFL, og især professionel golf er i en sårbar situation, fordi Trump har så mange forbindelser og investeringer i sporten, forklarer Matthew Fallon Hinds.
Læs også:Thomas Bjørn fuldender sit Ryder Cup-holdDonald Trumps holdning til EU kombineret med hans store interesse i golf vil ifølge Matthew Fallon Hinds kunne mærkes på præsidentens sociale medier under Ryder Cup.
- Han har vist før, at han ikke er bange for at bryde normer på Twitter, så hvis man ved Ryder Cup ser en politisk demonstration eller en mindre protest fra en spiller, er det ikke utænkeligt, at han reagerer på det.
- Golf er ligesom amerikansk fodbold en sport, der nemt kan blive politiseret af præsidenten, fordi sporten er så tæt knyttet til den typiske republikaner.
Et samlet Europa - for en stundI Europa skal man bare kigge inden for egne grænser for finde konflikterne.
‘Brexit’ står for døren, og EU er under mere pres end nogensinde før.
Mens europæiske atleter stort set altid dyster mod hinanden, er Ryder Cup en af få sportsbegivenheder, hvor Europa skal kæmpe sammen - endda under unionens flag.
Derfor er Europas Ryder Cup-hold blevet et symbol på noget, hvor alle på kontinentet står sammen om et fælles mål.
- Vi spiller for vores stolthed, men vigtigst af alt spiller vi for flaget.
Thomas Bjørn- Selvom kontinentets golfhold ikke er lig med EU, bliver holdets identitet sammenlignet med det politiske projekt i Europa, som er under ekstremt pres.
Derfor er det nemt og oplagt at samle sig om golfholdet, siger Matthew Fallon Hinds.
Ikke alle europæere er dog hoppet ombord på begejstringen omkring Ryder Cup-holdet - slet ikke, når der bliver spillet under EU’s flag.
Det europæiske Ryder Cup-hold samlet.
Tilbage i 2016 langede den britiske EU-kritiker og ‘Brexit’-kampagneleder, Nigel Farage, ud efter Ryder Cup, fordi man bruger unionens symbol på flagstangen.
Umiddelbart efter briterne stemte for ‘Brexit’ blev der endda spekuleret i, om britiske spillere overhovedet skulle Ryder Cup fremover.
Her slog man dog hurtigt fast, at Ryder Cup ikke er et EU-projekt, og at man bliver udtaget ud fra geografi - ikke ens lands forhold til EU.
Diskussionen om fælleskabet i Europa er også noget som Thomas Bjørn, den danske Ryder Cup-kaptajn, de seneste uger har taget del i.
Læs også:Bjerregaard får rettet på dårlig start: Holder sig i top tre før sidste rundeVed torsdagens åbningsceremoni i Paris stod han på talerstolen og gjorde det klart, at spillerne skal spille med Europa i hjertet.
- Vi spiller for vores stolthed, men vigtigst af alt spiller vi for flaget, sagde Thomas Bjørn, mens han pegede i horisonten mod et EU-flag.
FacebookTwitterKopier linkEmner:Adolf Hitler (politiker)|Angela Merkel (politiker)|Golf|USA|Storbritannien




https://www.dr.dk/sporten/cykling/u23-landstraener-danske-cykeltalenter-kan-tillade-sig-droemme-stort-ved-vm

CyklingU23-landstræner: Danske cykeltalenter kan tillade sig at drømme stort ved VMDer er store forventninger til det danske U23-landshold, der kan blande sig i medaljekampen ved VM i cykling.
U23-landstræner Anders Lund har store forventninger til Jonas Vingegaard og Jonas Gregaard ved fredagens VM-løb i Tyrol.
28.
sep.
2018 kl.
08.
49Bemærk: artiklen er mere end 30 dage gammelLæs opTo gange Jonas stiler efter en topplacering, når det danske U23-landshold er til start ved cykeltalenternes VM-løb i Østrig fredag eftermiddag.
Og de to kaptajner, med efternavnene Gregaard og Vingegaard, har både niveau og aktuel form til at præstere, mener landstræner Anders Lund.
- Jeg forventer, at vi kommer til at køre stærkt.
Vi har et godt hold med fem ryttere, der er i form.
Drømmescenariet er en medalje.
Det kommer vi for, og det har vi rytterne til, siger Anders Lund.
Læs også:Mænd og kvinder skal sammen dyste om VM-medaljer i cyklingVM køres på en bakket og besværlig rute i Tyrol.
Men selv om den slags ikke normalt er danskerterræn, ser landstræneren muligheder, for både Gregaard og Vingegaard har vist sig at kunne følge med verdenseliten op ad bakke.
Især Vingegaard kan vise sig som en dark horse, for den spinkle klatrer har holdt lav profil de seneste uger, efter at han pådrog sig en hjernerystelse ved et styrt i juli.
- Han har den fordel, at han lidt er et ubeskrevet blad i år, fordi han – blandt andet på grund af hjernerystelsen – ikke har lavet de resultater, som hans niveau ellers tilsiger.
- Han har kørt lidt under radaren, men han er 100 procent i form, siger Anders Lund om ColoQuick-rytteren, der næste sæson har World Tour-kontrakt hos Team Jumbo.
Læs også:Dansk tempokonge nød VM-opmærksomhedenTil at hjælpe sig har duoen et trekløver med Magnus Bak Klaris, Mikkel Frølich Honoré og den dobbelte enkeltstartsverdensmester Mikkel Bjerg.
Bjerg viste forrygende form, da han genvandt sit verdensmesterskab på mandagens tidskørsel, og han er ikke uden evner i bjergene.
- Han udvikler sig hele tiden, og hans niveau op ad stigningerne er blevet meget bedre.
- Med sin evne til at holde højt tempo i lang tid kan han lave den splittelse, som kan blive udnyttet af Gregaard og Vingegaard, hvis ikke løbet er hårdt nok i forvejen.
- Jeg forventer nu, at det bliver et hårdt løb.
Ruten ligger til det, og man så også hos juniorerne (torsdag, red.
), at der blev kørt hårdt til, siger Anders Lund.
Læs også:Dansk guld og bronze ved U23-VM i enkeltstartSelv om der er optimisme i den danske delegation i Østrig, er man også klar over, at en VM-medalje kræver noget ekstraordinært.
Der er kørt U23-VM siden 1996, og kun Mads Christensen og Michael Carbel har formået at køre sig på podiet.
Begge som bronzevindere.
- Det viser, at det altså er svært.
Derfor er det heller ikke en fiasko, hvis vi ikke kommer på podiet, siger landstræneren.
VM-løbet strækker sig over 179,9 kilometer og begynder klokken 12.
10.
/ritzau/FacebookTwitterKopier link




https://www.dr.dk/nyheder/regionale/trekanten/civilt-politi-eskorter-og-metaldetektorer-sikkerheden-omkring-obama-er-i

TrekantområdetCivilt politi, eskorter og metaldetektorer: Sikkerheden omkring Obama er i topSydøstjyllands Politi samarbejder med Secret Service og Politiets Efterretningstjeneste om sikkerheden ved Barack Obamas besøg.
Der er massivt fokus på sikkerheden, når den tidligere præsident i dag gæster Kolding.
Af Rasmus Dyrberg Hansen28.
sep.
2018 kl.
08.
36Bemærk: artiklen er mere end 30 dage gammelLæs opDet er under massive sikkerhedsforanstaltninger, at Barack Obama i dag besøger SDU i Kolding for at tale om fremtidens lederskab og innovation.
Det fortæller Michael Weiss, der er politikommissær hos Sydøstjyllands Politi.
- Vi står foran en stor, krævende opgave for vores politikreds.
Vi får besøg af en tidligere præsident, og vores ansvar er, at det her arrangement kan blive afviklet i god ro og orden og som en festlig begivenhed, siger han.
Læs også:I dag er Obama på besøg i Kolding: Byen er på den anden endePolitikommissæren kan ikke gå i detaljer omkring besøget, men fortæller dog, at der både kommer til at være civilt politi til stede samt eskortekørsel af den tidligere præsident.
- Vi har forberedt os rigtig meget.
Det er en stor opgave, og den har vi været i gang med i længere tid.
Det er en krævende opgave, som vi har lagt meget energi i, siger Michael Weiss.
Bonnichsen: Ingen frømænd i havnenEn person, der har stor erfaring med sikkerhedsforanstaltninger af den kaliber, der skal til i Kolding i dag, er Hans Jørgen Bonnichsen, forfatter, foredragsholder og tidligere chefkriminalinspektør i Politiets Efterretningstjeneste.
Han har været ansvarlig for sikkerheden ved to tidligere besøg fra siddende amerikanske præsidenter, nemlig Bill Clinton og George W.
Bush og kender til proceduren ved denne form for sikkerhedsopgaver.
- Obama har livvagter fra Secret Service, og jeg er 100 procent sikker på, at de allerede har været her og kigget på lokaliteter og køreruter.
Derefter følger man de aktuelle trusselsvurderinger, siger Hans Jørgen Bonnichsen.
Tidligere præsident i USA Barack Obama lander på Flyvestation Skrydstrup, torsdag den 27.
september 2018.
 - Efter min vurdering er trusselsvurderingen rimelig lav.
Du vil ikke se helikopter og fly i luften, snigskytter på tagene eller frømænd i havnen.
Alligevel vil man opleve et massivt sikkerhedsopbud, og en trusselsvurdering er dynamisk og kan ændre sig fra time til time, siger han.
Læs også:Kovending inden Obama kommer til Danmark: Forening trækker pengeansøgning tilbageHans Jørgen Bonnichsen fortæller, at Secret Service-folkene er trænede i at tage enhver opgave enormt alvorligt.
- Secret Service er en dybt, dybt professionel organisation, der har et optimalt syn på, hvordan man etablerer sikkerhed.
Man arbejder efter ’need to know’-princippet.
Du skal kun vide det, der er relevant for, at du kan passe lige præcis dit arbejde, siger han.
Metaldetektorer på stedetTil selve arrangementet vil gæsterne skulle gå igennem en metaldetektor, og det vil være forbudt at have eksempelvis sin mobiltelefon med ind til arrangementet.
Derudover er alle, der gæster arrangementet, blevet forhåndstjekket af PET og Secret Service.
- Det overrasker mig ikke, det er et ganske normalt sikkerhedstiltag.
Det kunne jo være, at der var en person, der tidligere var kendt i Secret Services systemer, og så vil det være dumt at invitere pågældende, hvis det er en potentiel risiko, siger Hans Jørgen Bonnichsen.
Læs også:Obama-stoltheden er kolossal i Kolding: Det er helt uniktSom en del af sikkerheden omkring besøget vurderer Hans Jørgen Bonnichsen, at det bliver hemmeligholdt til det sidste, hvilken lufthavn Barack Obama lander i, hvilket fly han flyver i, hvornår han lander og hvilket hotel, han skal bo på.
Uanset hvilket hotel, der falder i Barack Obamas smag, bliver det et kort ophold.
Efter oplægget i Kolding tager han direkte videre til et arrangement i Amsterdam.
FacebookTwitterKopier linkEmner:Barack Obama (politiker)|Bill Clinton (politiker)|Politiets Efterretningstjeneste|Politi|USA




https://www.dr.dk/nyheder/udland/hoering-om-hoejesteretsdommer-udstiller-et-splittet-usa

UdlandHøring om højesteretsdommer udstiller et splittet USAHøringerne af Brett Kavanaugh og kvinden, som anklager ham for seksuelt overgreb, understreger de to politiske lejre, som USA er delt i.
Af Louise Brodthagen Jensen28.
sep.
2018 kl.
08.
02Bemærk: artiklen er mere end 30 dage gammelLæs opDet er blevet kaldt en klassisk påstand mod påstand-sag.
Og millioner af amerikanere fulgte i går med, da retsudvalget i Senatet hørte de to modsatrettede forklaringer fra Donald Trumps valg til dommer i landets højesteret, Brett Kavanaugh, og en 51-årig kvinde ved navn Christine Blasey Ford.
Kvinden, der for bare to uger siden stod frem og anklagede Brett Kavanaugh for at have forgrebet sig mod hende seksuelt, aflagde fattet sin forklaring og indledte med at fortælle, at hun var rædselsslagen for at stå frem.
Læs også:Christine Ford om Brett Kavanaugh: Troede han ville voldtage migEfterfølgende fik en tydeligt oprevet Brett Kavanaugh lov til at få ordet.
Også han fremstod påvirket af situationen, mens han fortalte, hvordan hans gode navn og rygte var blevet ødelagt.
Og han beskyldte siddende medlemmer af Senatet for at have orkestreret det hele som en smædekampagne med det formål at forhindre ham i at blive højesteretsdommer.
Brett Kavanaugh slog fast, at selvom han måske ikke ender som højesteretsdommer, kan ingen få ham til at gå af.
Delte lejreI det hele taget skortede det ikke på anklager under de mange timers forklaringer og spørgsmål, og reaktionerne i USA er delte, fortæller DR's USA-korrespondent, Steffen Kretz.
- Det kommer meget an på, hvor man kigger hen, eksempelvis hvilken tv-station man kigger på.
Hele det politiske system og USA er gennemsyret af en os mod dem-diskussion - eller måske mangel på samme, lyder det fra Steffen Kretz, der netop har været en tur rundt i Midtvesten.
- Her betragter man alt modsat af, hvordan man ser på tingene på kysten.
Det fakta og synspunkt, man taler ud fra, er helt omvendt.
Så der er ikke så meget dialog henover de politiske skyttegrave, siger han.
Læs også:Vred senator efter høring: Hvis det her er nok må Gud hjælpe fremtidige nomineredeOg ifølge korrespondenten afspejles det tydeligt i reaktionerne på gårsdagens høringer.
- Er de venligt stemt overfor Demokraterne, lægger man vægt på, hvor overbevisende Christine Blasey Ford var i sin forklaring.
Man hæfter sig ved, hvor veluddannet, veltalende og sammenhængende, åben og ærlig, hun var.
- Tilhører man den anden politiske lejr, lægger man vægt på, at Brett Kavanaugh på papiret er uangribelig, at han har haft en fantastisk juridisk karriere, og derfor er selvskrevet til at sidde som dommer i Højesteret.
- Ingen kan få mig til at træde tilbageDen 53-årige Brett Kavanaugh har afvist alle anklager og understregede i sin forklaring, at "ingen kunne få ham til at træde tilbage".
Donald Trump, der nominerede Kavanaugh i juli, gentog i aftes sin støtte, og tweetede efterfølgende, at:- Dommer Kavanaugh viste USA præcis, hvorfor jeg valgte at nominere ham.
Hans forklaring var stærk, ærlig og medrivende.
Læs også:FORSTÅ SAGEN Hvorfor er en sexanklaget dommer-kandidat interessant?
Med et meget spinkelt republikansk flertal på 51 ud af 100 senatorer, er det ifølge USA-korrespondenten et klart signal til Senatet, der senere skal stemme, om hvorvidt Kavanaugh skal bekræftes som højesteretsdommer.
Foruden den republikanske senator Jeff Flake, der åbent har været meget kritisk overfor præsidenten, er der også tvivl om, hvordan de to kvindelige senatorer, Lisa Murkowski og Susan Collins fra henholdsvis Alaska og Maine vil forholde sig til nomineringen af Brett Kavanaugh.
Sagen kort•I alt tre kvinder har offentligt anklaget den 53-årige Brett Kavanaugh, der er USA's præsidents bud på en ny højesteretsdommer, for seksuelle overgreb.
•Den 4.
september blev høringerne af højesteretsdommerkandidaten i Senatet indledt.
•Midt i september står en kvinde frem i den amerikanske avis Washington Post og anklager Brett Kavanaugh for at have udsat hende for voldtægtsforsøg, da hun var 15 og han 17 år gammel.
Kvinden er den i dag 51-årige psykologiprofessor Christine Blasey Ford, der gik i gymnasiet med Brett Kavanaugh.
Brett Kavanaugh har kategorisk afvist anklagen.
•Senatets retsudvalg holdt i går en offentlig høring, hvor både Christine Blasey Ford og Brett Kavanaugh forklarede sig.
•Siden Ford stod frem har en kvinde ved navn Deborah Ramirez i magasinet The New Yorker forklaret, hvordan Kavanaugh under en fest på universitet pressede sine kønsdele i hovedet på hende.
Den tredje kvinde, Julie Swetnick, hævder, at Brett Kavanaugh i sin ungdom opførte sig stærkt upassende overfor kvinder, og at han var til stede ved en fest, hvor hun blev offer for en gruppevoldtægt.
FacebookTwitterKopier linkEmner:Donald Trump (politiker)|USA|Folketingets Retsudvalg|Washington Post|Retspolitik




https://www.dr.dk/nyheder/viden/kroppen/er-jorden-flad-din-personlighed-kan-afsloere-om-du-tror-paa

KroppenEr jorden flad?
Din personlighed kan afsløre, om du tror på konspirationsteorierNy amerikansk forskning viser, at det hovedsageligt er mennesker med bestemte personlighedstræk, der tror på konspirationsteorier.
Konspirationsteorier trives i USA.
Og det er især mennesker med skizotype træk, som tror på dem.
Der er ikke flere skizotype i USA end Danmark, men de amerikanske konspirationsteorier skyldes kulturforskelle, siger dansk forsker.
Af Jeppe Kyhne Knudsen28.
sep.
2018 kl.
06.
30 | opdateret 28.
sep.
2018 kl.
11.
19Bemærk: artiklen er mere end 30 dage gammelLæs opMånelandingen fandt aldrig sted, 11.
september var planlagt af den amerikanske regering og Obama er ikke født i USA.
Konspirationsteorier er der nok af - især i USA.
Og ny forskning tyder på, at det er mennesker med helt bestemte personlighedstræk, der tror på teorierne.
- Vores resultater viser helt tydeligt, at der er større sandsynlighed for, at du tror på konspirationer, hvis du har skizotype træk, skriver lektor i psykologi ved Union College Josh Hart i en pressemeddelelse.
Ifølge den danske professor i psykologi ved Aarhus Universitet, Henrik Høgh-Olesen, er skizotypi en mild personlighedsforstyrrelse, som viser sig ved, at den ramte har en tendens til se verden med lidt andre briller end os andre.
Læs også:Stræber, kreativ eller pessimist: Hvilke personlighedstræk passer på dig?
- En skizotyp person er tilbøjelig til at overfortolke ting.
Han er typisk en excentrisk person, der tolker verden anderledes, end vi gør.
Hans associationer er friere, og han har ikke det samme realitetstjek på informationer, som os andre, siger han.
1200 amerikanere undersøgtDen amerikanske lektor har testet mere end 1200 amerikanere.
Først skulle forsøgspersonerne tage en personlighedstest, og bagefter spurgte Josh Hart ind til, hvad de mener om forskellige konspirationsteorier.
Og det gav altså de klare resultater.
Henrik Høeg-Olesen er ikke overrasket over konklusionerne.
- Resultaterne giver fuldt ud mening.
Vi mennesker kommer til verden med forskellige beskyttelsesprogrammer.
Nogle menneskers programmer er kalibreret forkert.
Ligesom en brandalarm der hellere råber brand fem gange for meget, siger han.
En knag at hænge angsten op påMennesker, der lider af skizotypi, går konstant rundt med en følelse af indre uro, forklarer Henrik Høeg-Olesen.
Konspirationsteorier kan for dem være en måde at sætte ord på og konkretisere den uro, fortsætter han.
- Konspirationsteorier bliver en knag, som de her mennesker kan hænge deres uro op på.
Det giver dem faktisk ro, at få en forklaring på deres indre uro, siger han.
Læs også:Superforsker får millioner til at undersøge menneskets opførselOrdet skizotypi ligger tæt op af skizofreni - og det er ikke en tilfældighed.
Mennesker med skizotypi lider nemlig af mange af de samme symptomer som skizofrene.
- Hos skizofrene bliver forestillingerne så virkelige, at de bliver bange og gør radikale ting.
Skizotype tager ikke affære.
De er nemlig i tvivl om, hvorvidt konspirationsteorierne nu også er sande.
Og de ved godt, at andre mennesker, ser skævt til dem, siger han.
Klima for konspirationerI USA trives konspirationsteorierne som aldrig før, men Henrik Høeg-Olesen tror nu ikke, at det er fordi, der er flere skizotype på den anden side af atlanten.
- Jeg tror, at forekomsten af skizotypi er lige så udtalt i Danmark som i USA.
Tværtimod tror jeg, de mange konspirationer handler om en kulturforskel, siger han.
Der er nemlig større tradition for at have mistro til magthaverne i USA.
- I vores kultur lægger man mere bånd på sine ideer.
I USA lige nu åbner man fra højeste instans op for de her teorier.
Se bare hvordan Trump angriber pressen.
Konspirationsteorier får mere lys og lov til at leve i det amerikanske samfund, siger han.
:: Billedtekst opdateret 28.
september 11.
19FacebookTwitterKopier link




https://www.dr.dk/nyheder/kultur/boeger/forfatter-har-skrevet-psykiatrisk-indlaeggelse-om-til-roman-det-var-som-et

BøgerForfatter har skrevet psykiatrisk indlæggelse om til roman: Det var som et vilddyr i mit  hovedKaren Fastrup begyndte at skrive på sin nye roman, mens hun stadig selv var indlagt.
Karen Fastrup husker ikke meget fra sin indlæggelsen, men oplevelse satte hende i gang med at skrive sin seneste roman 'Hungerhjerte'.
Af Michelle From Hoxer og Linnea Albinus Lande28.
sep.
2018 kl.
06.
28Bemærk: artiklen er mere end 30 dage gammelLæs op’Jeg kan ikke trække vejret, siger jeg til psykiateren’.
Karen Fastrup havde skrevet og udgivet fire romaner og levede en temmelig tryg tilværelse i Nordsjælland, da hun i 2013 pludselig befandt sig på Akutmodtagelsen på Psykiatrisk Center Ballerup i 2015.
Meget tæt på en psykose.
Jeg tænkte: det her stof, det er simpelthen så stærkt, det må jeg bruge til nogetKaren Fastrup, forfatterFra første linje er det den historie, hendes nye roman, 'Hungerhjerte’, tager udgangspunkt i.
Timerne op til indlæggelsen husker Karen Fastrup stort set ikke selv noget af.
Om forfatterenKaren Fastrup (f.
1967) debuterede som forfatter i 2000 og har udgivet fem romaner samt en række noveller og essays.
’Hungerhjerte’ udkom den 14.
september.
Hun arbejder også som oversætter.
- Det jeg har skrevet ud i romanen, er noget, jeg har fået fortalt, forklarer hun.
- Jeg har et billede inde i mit hoved, hvor jeg står og smækker en dør i, igen og igen, og jeg har nogen billeder inde i hovedet af meget stærke, fossende vandmasser, der bryder igennem en dæmning og en følelse af at det er utrolig befriende.
Det er stort set det eneste, jeg kan huske, siger hun i Skønlitteratur på P1.
Mere usympatisk end i virkelighedenAllerede ret kort tid efter psykosen begyndte hun at bearbejde sine oplevelser fra psykiatrien:- Jeg tænkte: det her stof, det er simpelthen så stærkt, det må jeg bruge til noget, det må jeg formidle litterært, fortæller Karen Fastrup, som skrev og publicerede de første passager fra bogen på Facebook, mens hun var indlagt.
Læs også:Bestseller-forfatter har svært ved at tale om sin nye bog: Jeg bliver så følelsesmæssigt påvirketHun understreger dog, at bogen er en fiktionaliseret udgave af hendes personlige historie.
Det er autofiktion - ikke en selvbiografi.
- Jeg har nogle gange fremstillet mig selv meget mere vild og usympatisk, end jeg egentlig nogensinde har været, for at give det et drive og for at styrke plottet, forklarer hun.
- Man kan aldrig tage sit liv og bare hælde det ned på nogen bogsider.
Det er jo transformeret, fuldstændig.
Flere årsagerBorderline var en diagnose, man gav til de mest forfærdelige mennesker.
Karen Fastrup, forfatterUdover selve sygdomsforløbet indeholder bogen også fortællingen om et kærlighedsforhold og en kompliceret barndom, som sammen med et stor arbejdspres og en skrivekrise var nogle af de faktorer, der ifølge Karen Fastrup selv var med til at udløse den psykotiske tilstand.
I forhold til hendes barndom var det især forholdet til faren, der var afgørende:- Min far var meget svær at forudsige.
Han kunne lige pludselig reagere som en gammeldags puritansk patriark, der flippede fuldstændig ud over at se sine døtres nøgne bryster.
Andre gange skulle vi være revolutionære, progressive og frigjorte.
Det var virkelig vanskeligt.
Hun fortæller, at hendes far ofte fremhævede hendes kunstneriske evner på bekostning af moren - og det skabte en besværlig dynamik i hjemmet.
© GyldendalUddrag fra bogenDer er en mentor i Ballerup, en tidligere indlagt.
Han går rundt og taler med os, han er vist en form for tillidsrepræsentant for os sindssyge.
Jeg har lagt mærke til ham.
Han kommer hen til mig.
Jeg sidder presset ind i et sofahjørne i opholdsrummet, holdt sammen af min kugledyne.
Fjernsynet kører.
Hvorfor er du her?
siger han.
Han taler meget langsomt.
Jeg ser på ham.
Det virker uoverkommeligt at svare på.
Jeg kan ikke få fat i min kæreste, siger jeg i stedet.
Han flytter på sig, så han sidder mere over for mig i sofaen.
Han svarer ikke på mine SMS’er og svarer ikke telefonen, siger jeg.
Mine hænder ligger stille under kugledynen, men fingrene gnider frenetisk mod hinanden.
- Hvis ikke jeg havde haft den opvækst med de strukturelle figurer, der var i min familie og i tiden, havde jeg aldrig fået den diagnose, jeg fik.
Selvfølgelig har jeg en medfødt sensitivitet, som også er med til, at man kan blive syg på et tidspunkt.
Men der er også nogle opvækstbetingelser, der har været afgørende.
Et vilddyr i hovedetI forbindelse med indlæggelsen fik Karen Fastrup først stillet diagnosen bipolar, som senere blev ændret til borderline.
- Borderline er en diagnose, der dækker over nogle følelsesudsving, der kan minde lidt om dem, der er ved en bipolar lidelse.
De kører bare hurtigere, de her, siger hun og sammenligner sin egen oplevelse med at have ’et vilddyr travende rundt’ inde i sit hoved.
Psykiatrifonden beskriver borderline som 'en emotionel, ustabil personlighedsforstyrrelse', der ofte optræder sammen med andre tilstande som fx angstsygdomme, alkoholmisbrug, PTSD og depressioner.
I Karen Fastrups tilfælde var det angsten, der viste sig:- Det føltes som om, jeg var en angstbeholder, da jeg var syg, siger hun.
Hun kendte allerede til diagnosen - og de fordomme, hun vidste, der fandtes om folk med sygdommen, gjorde det endnu sværere for hende at acceptere den:- Borderline var en diagnose, man gav til de mest forfærdelige mennesker: Folk, der var fuldstændig utilpassede og manipulerende, utilregnelige og ude af stand til at tage ansvar.
Det var sådan, jeg sådan set havde læst om diagnosen, da jeg selv fik den.
Derfor var det simpelthen så chokerende og skræmmende pludselig at få sådan en diagnose, siger Karen Fastrup, som i dag er erklæret rask.
Hør hende fortælle mere om romanen, der udkom 14.
september, i 'Skønlitteratur på P1'.
FacebookTwitterKopier linkEmner:Litteratur|Psykiske lidelser|Sygdomme og lidelser|DR P1|Sjælland




https://www.dr.dk/sporten/golf/ryder-cup-dansker-kigger-tilbage-en-naesten-ubeskrivelig-oplevelse

GolfRyder Cup-dansker kigger tilbage: 'En næsten ubeskrivelig oplevelse'Den tidligere professionelle golfspiller Søren Hansen spillede i 2008 sin eneste Ryder Cup, og selvom Europa tabte, så står det tilbage som en af karrierens største bedrifter.
Den tidligere golfspiller Søren Hansen har massere af fantastiske minder fra Ryder Cup i 2008.
Af Kasper Heide Lund28.
sep.
2018 kl.
06.
11Bemærk: artiklen er mere end 30 dage gammelLæs opNår det første golfslag ved Ryder Cup fredag sætter gang i den prestigefyldte golfturnering mellem Europa og USA, er Thorbjørn Olesen med på det europæiske hold som den blot tredje dansker i historien.
Team Europa:Kaptajn Thomas BjørnSpillere:Rory McIlroy - NordirlandJustin Rose - EnglandHenrik Stenson - SverigeSergio Garcia - SpanienAlex Noren - SverigeThorbjørn Olesen - DanmarkTommy Fleetwood - EnglandPaul Casey - EnglandTyrrell Hatton - EnglandJon Rahm - SpanienIan Poulter - EnglandFrancesco Molinari - ItalienÅrets kaptajn for europæerne, Thomas Bjørn, var med som den første dansker i 1997, og har i alt deltaget tre gange som spiller.
Derudover er den tidligere professionelle golfspiller Søren Hansen den eneste anden, der har prøvet at være blandt de 12 spillere på Team Europa.
Læs også:Golfkampen mellem Europa og USA: Bliv klogere på dette års Ryder CupIfølge den i dag 44-årige Søren Hansen så venter der årets danske Ryder Cup-debutant, Thorbjørn Olesen, en unik oplevelse.
- Det er en af de fedeste golfoplevelser, jeg har haft.
Den følelse, man står tilbage med efter Ryder Cup, er, at det er noget, man ikke vil gå glip af, når man først har prøvet det, siger han.
Debuten endte som nederlagMens Thomas Bjørn var med til at vinde på både ved sin debut i ´97 og i 2002 og 2014, så endte Søren Hansens eneste Ryder Cup-deltagelse i 2008 med et nederlag til USA.
Alligevel er det med stolthed, at han tænker tilbage på den weekend i september for ti år siden.
Læs også:Thorbjørn Olesen er klar til Ryder Cup- Jeg ærgrer mig ikke over noget.
Jeg gjorde, hvad jeg kunne, og jeg spillede virkelig godt.
Europa og USA spiller Ryder Cup hvert andet år, og denne gang er Thorbjørn Olesen en af fem nye mand på det europæiske hold, en såkaldt ”rookie”.
Søren Hansen (th.
) oplevede et unikt sammenhold, da han var med til Ryder Cup for Europa i 2008.
Det samme var Søren Hansen i 2008, og selvom det var nervepirrende at være debutant på det europæiske golflandshold, så var det tydeligt for ham, at der blev gjort en dyd ud af at skabe en sammentømret enhed.
- Jeg synes, der blev taget rigtig godt hånd om mig, og holdånden var helt fuldstændig elektrisk og fantastisk.
Alle støtter hinanden, forklarer han og tilføjer:Det er en af de fedeste golfoplevelser, jeg har haft.
Den følelse, man står tilbage med efter Ryder Cup, er, at det er noget, man helst ikke vil gå glip af, når man først har prøvet det.
Søren Hansen, tidligere golfspillerLæs også:Søren Hansen og Europa tabte Ryder Cup- Der er et hierarki, og de erfarne spillere ved godt, at de bærer et større ansvar, men min oplevelse er, at alle arbejder på lige fod, fordi vi alle har gjort noget specielt ved at kvalificere os til Ryder Cup.
Det er respekt omkring – også fra dem som på papiret står øverst i hierarkiet.
Ryder Cup er større end andre golfturneringerTil Ryder Cup er der ikke nogen stor pengepræmie på højkant, som de professionelle golfspillerne er forvent med.
Der er kun prestigen ved at slå det andet kontinent.
Æren i det er dog så stor, at det faktisk kan være svært at forklare med ord, lyder det fra Søren Hansen.
Læs også:Ryder Cup gjorde ondt på Søren Hansen- Det er større end normale golfturneringer, fordi der bliver heppet på én som et hold.
Alle spillere bliver båret frem af publikum på lige fod, og det er bare den fedeste fornemmelse.
Den er næsten ubeskrivelig.
- Udover VM-finalen i fodbold, så synes jeg, det er den største sportsbegivenhed i verden.
Selvom det blev til et nederlag til Søren Hansen i sin Ryder Cup-debut, så tror han ikke, det går på sammen for Thorbjørn Olesen i år.
Dette års Ryder Cup er den 42.
udgave, og samlet set fører USA 26-13 over Europa.
Og da der seneste blev kæmpet om Ryder Cup-trofæet i 2016, stod USA også tilbage som sejrherre.
Men amerikanerne har ikke vundet på europæisk grund i 25 år.
Derfor tror Søren Hansen også, at USA nok en gang må rejse tomhændet hjem.
- Jeg tror det bliver tæt og utroligt spændende.
Det bliver først afgjort sidst på søndagen, men jeg tror, at europæerne tager det længste strå.
Ryder Cup bliver spillet fra fredag til søndag i denne uge i Paris.
Neden for kan du blive klogere på, hvordan formatet fungerer:FacebookTwitterKopier link




https://www.dr.dk/nyheder/regionale/hovedstadsomraadet/ikke-kun-dansk-og-matematik-nu-er-ridning-kunst-og-kultur-en

KøbenhavnIkke kun dansk og matematik: Nu er ridning, kunst og kultur en del af skoleskemaet Både Vallensbæk, Roskilde, København og nu Lejre har indført alternative undervisningsemner.
Flere skoler vil have færre af de her timer, hvor eleverne sidder i klasselokalet.
I Lejre skal børn fra vuggestuealderen til 9.
klasse igennem forløb om dans, billedkunst, historiefortælling, teater og arkitektur.
Af Ida Zander28.
sep.
2018 kl.
06.
05Bemærk: artiklen er mere end 30 dage gammelLæs opFørst var det musikalske talentklasser i Roskilde, så var det ridetræning i Vallensbæk og kodning af apps i København.
Flere kommuner sætter alternative undervisningsemner på skoleskemaet.
Senest har de i Lejre indført kunst og kultur i skolegangen.
Det skal få børnene til at reflektere mere, siger initiativtager Claus Jørgensen, som er formand for kultur- og fritidsudvalget i Lejre Kommune.
Jeg synes, det har været udfordrende at være poetisk, det plejer ikke lige være mig.
Nanna Reimer Johnsen, elev i 8.
klasse, Kirke Hyllinge Skole i Lejre.
- Vi håber, at børnene får en større indsigt i, hvordan deres kultur er.
Derudover kommer de til at lave noget kunst, som får dem til at tænke over, hvordan andre kulturer er.
Det er i alt 4000 børn helt fra vuggestuealderen til 9.
klasse, der skal igennem forskellige forløb, der handler om dans, billedkunst, historiefortælling, teater og arkitektur.
Læs også:Forældre optimistiske over for nyt skoleforslagUdover kultur- og fritidsudvalget er det børn- og ungeudvalget, der står bag initiativet.
Thomas Bisgaard, som er formand for netop det udvalg, mener, det kreative er vigtigt for børnenes udvikling.
- Der er mange måder at udtrykke sig.
Det kan man både gøre ved traditionel undervisning i dansk og matematik, men så sandelig også gennem sin krop ved at danse, spille musik eller være dygtig til at male eller tegne.
Lejre Kommunes 8.
klasser har allerede deltaget i en temauge med en skriveworkshop, som skal hjælpe de unge med at finde deres indre digter frem.
Og det har Nanna Reimer Johnsen, som går i 8.
klasse på Kirke Hyllinge Skole i Lejre, lært en masse af.
- Jeg synes, det har været udfordrende at være poetisk, det plejer ikke lige være mig.
Men jeg har nydt min fremgang og den måde, jeg har udviklet mig på, siger hun og fortsætter:- Jeg kan ret godt lide det, fordi det får mig til at tænke anderledes, og det lærer jeg meget af.
Spild af tid eller nødvendigt for hverdagen?
Selvom folkeskolen har stort fokus på læringsmål og karakterer, så mener Thomas Bisgaard ikke, at kreativ undervisning vil gøre eleverne dårligere stillet fagligt.
Det kan være fint at danse og lave teater, men det skal være i forbindelse med skolens fagAndreas Rasch Christensen, ekspert i folkeskolen.
- Skolen er mange ting og i takt med, at skoledagen er blevet længere, så er der også behov for børnene oplever en varieret dag.
Samme opfattelse har Claus Jørgensen, som er formand for kultur- og fritidsudvalget i Lejre Kommune.
- Matematik, dansk og engelsk skal de jo stadig have.
Så de bliver ikke taget væk.
Men med de kreative ting bliver eleverne også bedre i de traditionelle fag.
Og det kan også være fint at danse og lave teater i skoletiden, men det skal være i forbindelse med skolens fag.
Sådan lyder det fra Andreas Rasch Christensen, som er forskningschef ved VIA University College og ekspert i folkeskolen.
Læs også:Flere børn starter på privatskole: 'Folkeskolen er ikke længere det indlysende valg'- Folkeskolen har primært et fagligt og socialt mål, og derfor skal det alternative ikke overskygge fagligheden, siger han og fortsætter:- Skolen er karakteriseret ved at være bygget op om fag.
Det er skolens grundpille, og det skal man støtte op om.
Det alternative er nødvendigvis ikke dårligt, men det skal være brugbart i fremtiden.
Og så helst noget, hvor kroppen kommer i sving, siger Andreas Rasch Christensen.
- Man skal lære noget i de fag, man også kan bruge efterfølgende.
Men fordi man skal have indsigt i matematik for eksempel, så kan det være godt at bruge kroppen, fordi man dermed lærer bedre.
FacebookTwitterKopier linkEmner:Folkeskolen (Danmark)|Lejre Kommune|Lejre|Lokalpolitik|Thomas Bisgaard (politiker)




https://www.dr.dk/nyheder/regionale/trekanten/i-dag-besoeger-obama-kolding-byen-er-paa-den-anden-ende

TrekantområdetI dag besøger Obama Kolding: Byen er på den anden endeI Kolding er borgmesteren begejstret for ekspræsidentens besøg, men det er ikke alle, der deler hans begejstring.
Tidligere præsident i USA Barack Obama lander på Flyvestation Skrydstrup, torsdag den 27.
september 2018.
 Af Rasmus Dyrberg Hansen28.
sep.
2018 kl.
06.
02 | opdateret 28.
sep.
2018 kl.
07.
20Bemærk: artiklen er mere end 30 dage gammelLæs opI dag klokken 11.
30 og en time frem, er det tid til ’A Conversation With President Barack Obama’.
USA’s tidligere præsident Barack Obama er i Kolding, hvor han skal tale i en time for cirka 700 personer – en blanding af erhvervsledere, studerende og enkelte politikere.
Blandt emnerne bliver fremtidens lederskab og entreprenørskab.
En af de studerende, der har fået billet til arrangementet i dag, er Kirstine Granzow Larsen, der glæder sig til mødet, der foregår i SDU's lokaler i Kolding.
- Det er stort.
Det er ikke hver dag, man får lov til at være i samme rum som en tidligere verdensleder.
En by som Kolding er lidt på den anden ende over hans besøg, og jeg forventer, at der kommer til at være en masse ventetid og sikkerhed, siger hun.
Læs også:Obama-stoltheden er kolossal i Kolding: Det er helt uniktBarack Obama svarer til arrangementet ikke på spørgsmål, som han ikke kender i forvejen.
Hvis han gjorde, så ville Kirstine Granzow Larsen gerne spørge ham ind til noget, der ligger lidt uden for det emne, han skal tale om i Kolding.
- Hvis man kunne spørge om hvad som helst, så kunne USA’s holdning til klimaaftalen i Paris være interessant at høre ham om.
Klimaforandring er noget, jeg går meget op i, siger hun.
Debat om pengeneFinansieringen af arrangementet har allerede været genstand for en del debat.
I første omgang havde Business Kolding ansøgt Region Syddanmark om 750.
000 kroner i støtte til arrangementet, men den ansøgning mødte modvilje blandt politikerne hos Region Syddanmark, som havde fået at vide, at de ikke skulle regne med at se budget eller regnskab på finansieringen af præsidentens besøg.
I kølvandet på hele diskussionen trak Business Danmark sin ansøgning tilbage, og i stedet har Kolding Kommune givet de 750.
000 kroner til besøget, som bliver givet som et såkaldt ’markedsføringsbidrag’.
Detaljerne omkring arrangementets økonomi er ikke kendte, og de bliver det som udgangspunkt heller ikke.
'Provinsens mindreværd'En aktindsigt fra JydskeVestkysten har afsløret, at Barack Obama ville aflyse arrangementet, hvis de kontraktlige forhold blev kendt.
Det drejer sig både om økonomi, mailkorrespondancer og navne på personer omkring ekspræsidenten.
Læs også:Kovending inden Obama kommer til Danmark: Forening trækker pengeansøgning tilbageRasmus Nielsen, stifter, tidligere direktør og nuværende formand for netavisen Altinget.
dk, har i en kronik for nylig udtrykt sin undren over Kolding Kommunes økonomiske prioriteter vedrørende besøget fra Barack Obama.
’Ved at løse billet til Obamas "me first"-tour synker Kolding ned i provinsens mindreværd, når det er værst.
Bliver byen større af, at den "kan tiltrække" Obama?
Nej, man må håbe, at han griner hele vejen til banken’, skriver Rasmus Nielsen blandt andet.
Obama under sit besøg i Oslo onsdag, hvor emnet var nogenlunde det samme, som det han skal tale om i Kolding.
Skepsissen deles ikke af Koldings borgmester Jørn Pedersen (V), der flere gange har udtrykt stor begejstring for, at Barack Obama kommer til Kolding.
- Min første indskydelse var, at ’det er for vildt’.
Selvom jeg godt vidste, at vi arbejdede på det, så er det bare for vildt, at det også lykkedes, sagde han tilbage i august til DR P4 Trekanten.
Læs også:Obama besøger Kolding i september- Det er kæmpestort.
Det betyder noget for stoltheden, jeg er ikke i tvivl om, at enhver borger her i kommunen må være stolt af besøget, sagde borgmesteren, der mener at brandingværdien i forbindelse med besøget langt overstiger udgifterne ved selvsamme.
Borgmesteren bliver bakket op af brandingekspert Nikolaj Stagis, der tidligere har sagt følgende til dr.
dk:- Når en by og uddannelsesinstitution får så stort et navn på besøg, er det en kæmpe anerkendelse.
Man er måske ikke det fornemmeste universitet i landet eller den største by, men pludselig er man oppe at spise kirsebær med de store byer og universiteter, sagde han og fortsætter:- Det ligger der et enormt boost i.
Både i forhold til stolthed, men også i forhold til image, fordi det er med til at tegne et anderledes billede af kommunen og universitetet.
Det giver god omtale, lød det den 9.
august – den dag besøget blev offentliggjort.
Som siddende præsident var Barack Obama i Danmark to gange – og nu vender han tilbage efter sit præsidentielle otium.
I september 2009 var han på lynvisit i forbindelse med Den Internationale Olympiske Komités (IOC) udvælgelse af OL-værtsby for 2016.
Senere samme år deltog han i klimatopmødet COP15 i København.
Dagens danske visit bliver et yderst kort et af slagsen, da Barack Obama senere i dag skal være at finde på talerstolen i Amsterdam.
FacebookTwitterKopier linkEmner:Barack Obama (politiker)|Jørn Pedersen (politiker)|Kolding|Lokalpolitik|Venstre




https://www.dr.dk/nyheder/regionale/midtvest/retssag-om-ulvedrab-skal-i-dag-retten-den-tiltalte-har-modtaget

Ulve i DanmarkSe temaMidt- og VestjyllandRetssag om ulvedrab skal i dag for retten: Den tiltalte har modtaget dødstrusler Retssagen mod den 66-årige mand, der har skudt og dræbt en ulv, skal i dag i retten.
Ulven der blev skudt, var en del af det ulvekuld, der blev født i vestjylland i sommeren 2017.
Af Natacha Tjørnholm og Mona Aaberg28.
sep.
2018 kl.
06.
00Bemærk: artiklen er mere end 30 dage gammelLæs opDen 16.
april kørte en 66-årig mand op på siden af en ulv på en mark øst for Ulfborg i Vestjylland og skød dyret.
I dag skal han for retten i Herning, og det er en sag, der for alvor har bragt sindene i kog.
Både den 66-årige tiltalte og hans forsvarsadvokat har fået dødstrusler.
Men også anklagemyndigheden har modtaget trusler.
- Det er uhensigtsmæssigt, at folk ikke kan respektere, at der skal køre en retssag, uden at parterne skal udsættes for trusler og andre ubehageligheder, siger Jan Schneider, der er forsvarsadvokat for den 66-årige.
I første omgang har de ikke meldt sagerne til politiet.
Om dødstruslerne kommer til at få et efterspil, tager de først stilling til, når sagen om ulvedrabet er afgjort.
- Vi har ikke haft noget ønske om, at sagen skulle eskalere mere end højst nødvendigt.
Derfor har vi i første omgang noteret os de henvendelser, der er kommet, og sikret os beviset i forhold til det, siger Jan Schneider.
Læs også:66-årig mand tiltalt for at skyde ulvNægter sig skyldigUlvens tilbagekomst til Danmark efter 200 år har vakt mange følelser blandt både tilhængere og modstandere af ulven.
Men selvom der er videomateriale af, at den 66-årige skyder ulven, nægter han sig skyldig i at have overtrådt jagtloven og artsfredningsbekendtgørelsen.
Han erkender dog at have skudt ulven.
Læs også:Ulvevenner planlægger demonstration ved retssag om ulvedrab- Derfor har vi påstand om, at han skal frifindes.
Men han anerkender, at det er ham, der har affyret skuddet, som ender med at dræbe dyret, siger den 66-åriges forsvarsadvokat, Jan Schneider.
Det er uhensigtsmæssigt, at folk ikke kan respektere, at der skal køre en retssag, uden at parterne skal udsættes for trusler og andre ubehagelighederJan Schneider, forsvarsadvokatDen 66-årige er tiltalt for overtrædelse af jagtloven og artsfredningsbekendtgørelsen, og anklageren finder omstændighederne så skærpede, at han går efter fængselsstraf til den 66-årige.
Anklageren peger på, at det er en overtrædelse af jagtloven, da man har skudt ulven uden for jagttid, og at der er skudt fra et motorkøretøj.
Desuden er det ifølge anklagen en overtrædelse af EU’s artfredsningsbekendtgørelse, hvilket er særligt skærpende.
- Man har fra EU's side besluttet via habitatsdirektivet, at ulven skal have en særlig status i Europa, og at den ikke må skydes, siger specialanklager ved Midt & Vestjyllands Politi Ulrik Panduro og uddyber:- Det er således, at når man skyder én ulv, så gør man et stort indgreb i bestanden, og det er det, der gør denne sag særlig alvorlig.
Hvis der var rigtig mange ulve, kan man sige, at det ikke er så alvorligt, for det vil ikke true bestanden af ulve i Danmark på samme måde, som det har gjort i det her tilfælde, siger Ulrik Panduro.
Principiel sagDagens retssag har stor bevågenhed.
Der er meldt en demonstration på torvet i Herning, og der findes ikke lignende sager fra dansk retspraksis.
Derfor er sagen principiel, og både afgørelsen og straf – hvis den 66-årige dømmes - vil komme til at få indflydelse på eventuelle senere retssager.
Vi har rigtig gode beviser i sagen og en video, som viser, at den 66-årige mand skød og dræbte en ulv, som er fredet i DanmarkUlrik Panduro, specialanklagerDet er fem måneder siden, ulven blev skudt, og med den store omtale af sagen og de mange følelser, som ulven vækker, ser den 66-årige frem til at få afgjort sagen.
- Sagen har været massivt omtalt i blandt andet medierne og sociale medier, og derfor har min klient et stort behov for at få sat et – i hvert fald foreløbigt - punktum i sagen, fortæller forsvareren i sagen Jan Schneider.
Læs også:Anklager ønsker ubetinget fængselsstraf i ulvedrabssag: Vi har kigget på, hvad man gør i andre landeSagen er særligt spektakulær, fordi skudepisoden blev filmet af to ulveentusiaster, som tilfældigvis befandt sig i skovkanten, da ulven blev skudt.
- Videooptagelserne bidrager til at belyse, hvad der er sket, og det er sådan set i alles interesse, at retten har en mulighed for at vurdere det samlet.
Man kan ikke se sagen ud fra videooptagelserne alene.
Der vil også være vidneafhøringer af forskellige karakter, som samlet set skal give retten et billede af, hvad der er foregået den pågældende dag, siger Jan Schneider.
Læs også:Øjenvidne til ulvedrab: Jeg kan stadig se for mig, hvordan ulven flyver hen ad markenOg videomaterialet bliver et omdrejningspunkt i sagens afgørelse.
- Vi har rigtig gode beviser i sagen og en video, som viser, at den 66-årige mand skød og dræbte en ulv, som er fredet i Danmark, siger Ulrik Panduro.
Seks personer skal i vidneskranken, når retssagen begynder fredag klokken ni.
Der forventes afsagt dom samme dag, hvor strafferammen er op til to års ubetinget fængsel.
FacebookTwitterKopier linkEmner:Dyr|EU|Retsvæsen|Anklagemyndigheden|Herning




