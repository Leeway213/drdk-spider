https://www.dr.dk/sporten/fodbold/tyskland/dortmund-faelder-bayern-i-super-cup-triumf

TysklandDortmund fælder Bayern i Super Cup-triumfBorussia Dortmund vandt den tyske Super Cup efter en flot 2-0-sejr over rivalen Bayern München.
Marco Reus og holdkammeraterne i Dortmund kunne lørdag aften hæve det tyske Super Cup-trofæ.
Foto: EPA/SASCHA STEINBACH 03.
aug.
2019 kl.
22.
48Bemærk: artiklen er mere end 30 dage gammelLæs opI sidste sæson vandt Bayern München det tyske mesterskab for snuden af Borussia Dortmund.
Men lørdag blev rollerne byttet om som optakt til den forestående sæson i Tyskland, da Super Cuppen skulle uddeles.
Her blev Dortmund den store, da holdet vandt 2-0 over Bayern München.
Det var sjette gang i fodboldklubbens historie, at det lykkedes Dortmund at vinde Super Cuppen i Tyskland.
Bayern München har vundet syv.
Læs også:FCK sælger Robert Skov til BundesligaklubEfter en målløs første halvleg fandt Dortmund vej til nettet to gange i anden halvleg.
Dortmund-angriberen Paco Alcacer scorede til 1-0 med et skud fra kanten af feltet tre minutter inde i anden halvleg.
20 minutter senere fordoblede Jadon Sancho føringen, da han udnyttede et kontraangreb med en sikker scoring.
Mestrene offensiv haltedeBayern München forsøgte at svare igen, men offensiven var ikke specielt skarp denne aften på Signal Iduna Park i Dortmund, hvor der var 81.
365 tilskuere på plads.
Dortmund forsvarede sig godt og lukkede helt ned for Bayern Münchens stjerneangriber Robert Lewandowski.
Generelt var det en skuffende kamp for den tyske mester.
I første halvleg havde Dortmunds Marco Reus allerede en stor chance efter et minut, men tyskerens skudforsøg blev afværget af en klasseredning af Manuel Neuer i Bayern-målet.
Alcacer var også tæt på med et forsøg langt udefra i første halvleg, da Neuer var løbet meget langt ud af sit mål, men bolden trillede forbi stolpen.
For Bayern München var kantspilleren Kingsley Coman tæt på at bringe udeholdet foran i første halvleg, men ind ville bolden ikke.
Efter 80 minutter skiftede Dortmund kantspilleren Jacob Bruun Larsen på banen, mens midtbanespilleren Thomas Delaney sad på bænken i hele kampen for hjemmeholdet.
/ritzau/FacebookTwitterKopier link




https://www.dr.dk/nyheder/udland/trump-mange-er-blevet-draebt-i-forfaerdeligt-skyderi-ved-shoppingcenter

UdlandTrump: Mange er blevet dræbt i 'forfærdeligt skyderi' ved shoppingcenterEn hvid mand i 20'erne er blevet anholdt efter skyderiet ved et shoppingcenter i El Paso.
Adskillige politistyrker er sat ind ved shoppingcentret, hvor flere har mistet livet i et skyderi.
Af Anna Sol Jørgensen03.
aug.
2019 kl.
20.
02 | opdateret 05.
aug.
2019 kl.
11.
41Bemærk: artiklen er mere end 30 dage gammelLæs opAdskillige er blevet såret i et skyderi i Walmart og på parkeringspladsen ved et shoppingcenter i El Paso, Texas.
En mistænkt er blevet tilbageholdt i forbindelse med skyderiet.
- Der en anholdt.
Der er tale om en hvid mand i 20'erne, siger talsmand for politiet i El Paso, Robert Gomez, der ikke kan oplyse noget om motivet bag masseskyderiet.
Rapporterne er virkelig ubehagelige, mange dræbt.
USA's præsident, Donald TrumpTidligere på aftenen fortalte talsmanden for borgmesteren, at der var adskillige dræbte i skyderiet, mens borgmesteren oplyste, at tre var tilbageholdt, men det ønsker Robert Gomez ikke at bekræfte.
- Det her er en flydende situation, der forandrer sig.
Det er, hvad jeg ved nu.
Heller ikke byens borgmester kan oplyse noget om antallet af dræbte og sårede.
- Det er en tragedie, vi ikke troede, at vi skulle opleve i El Paso, siger byens borgmester, Donald Dee Margo, til CNN og understreger, at den lokale politistyrke samarbejder med FBI.
Akut behov for blodDen amerikanske præsident, Donald Trump, er blevet briefet efter skyderiet.
- Rapporterne er virkelig ubehagelige, mange dræbt, skriver han på Twitter, hvor han kalder skyderiet forfærdeligt.
Universitetshospitalet i El Paso har taget imod adskillige ofre, og mindst 10 af dem har 'niveau 1'-skader, som er de mest alvorlige skader.
Det oplyser talsmand for hospitalet, Ryan Mielke, til NBC News.
Sent fredag aften oplyser Ryan Mielke, at en af de 12 patienter, der er blevet indlagt på hospitalet er død af sine skader.
To andre ofre - to børn på henholdsvis to og ni år - er blevet stabiliseret og er blevet overført til børnehospitalet i El Paso.
Hospitalerne har akut behov for bloddonorer til hospitalerne i El Paso efter masseskyderiet.
Det oplyser det lokale politi på Twitter.
- Akut behov for blod.
Adskillige sårede er blevet transporteret til forskellige hospitaler, lyder det.
Mere end en times skyderiPolitiet oplyste for første gang på Twitter om skyderiet klokken 19.
03 dansk tid - altså omkring klokken 11 lokal tid.
Knap to timer senere meldte politiet, at der ikke var nogen overhængende fare i området, hvor politiet var talstærkt til stede.
Godt en time efter skyderiet havde politiet endnu ikke situationen under kontrol og meldte ud, at der var flere meldinger om flere gerningsmænd.
Skyderiet foregik i en Walmart tæt på Cielo Vista Mall, der er det største shoppingcenter i El Paso.
- Vi er i chok over de tragiske begivenheder i Cielo Vista Mall i El Paso.
Vi beder for ofrene, lokalsamfundet og vores samarbejdspartnere og beredskabet, lyder det i en udtalelse fra Wallmart.
Ifølge Mikael Thygesen, der er marketingschef for Simon Property Group, der ejer Cielo Vista Mall, blev ingen skudt inde i shoppingcentret, men udelukkende på Walmarts grund.
Ansatte gemte sig i butikkerDer er tre etager i centret, der huser 134 butikker, som er fordelt på 115.
691 kvadratmeter.
Hele shoppingcentret blev ifølge Mikael Thygesen lukket ned, mens skyderiet stod på.
En kvinde, der arbejder i en neglesalon i centeret, fortæller til ABC News, at hun var låst inde i sin butik på ubestemt tid, og at hun kunne se politistyrker løbe forbi vinduerne.
Et øjenvidne ved navn Ray Holgin fortæller til CBS News, at han var på vej ind i butikken Walmart, da han hørte mindst 10 skud, og at han så mindst to personer med skydevåben.
Antiterrorenheden hos New Yorks politi har tweetet, at de overvåger situationen nøje.
Den demokratiske politiker Veronica Escobar, der repræsenterer El Paso i Repræsentanternes Hus, har også kommenteret situationen på Twitter.
- Dybt hjerteskærende at høre om nyheden i udvikling i El Paso.
Overvåger situationen og er i kontakt med myndighederne.
Hold jer i sikkerhed, skriver hun.
RETTELSE: Det fremgik tidligere af denne artikel, at den citerede politiker Veronica Escobar tilhører det repulikanske parti.
Det er ikke tilfældet.
Veronica Escobar er valgt til Repræsentanternes Hus for Demokraterne.
FacebookTwitterKopier linkEmner:Donald Trump (politiker)|Texas|Twitter|Walmart|Kriminalitet




https://www.dr.dk/sporten/motorsport/leon-madsen-viser-nok-engang-storform-i-vm-serien

MotorsportLeon Madsen viser nok engang storform i VM-serienSpeedwaykøreren Leon Madsen blev nummer tre, da der blev kørt VM-grandprix i Polen.
Leon Madsen blev nummer tre ved det polske speedway-grandprix og indtager en delt førsteplads i den samlede VM-stilling.
03.
aug.
2019 kl.
21.
56Bemærk: artiklen er mere end 30 dage gammelLæs opLeon Madsen fortsætter med at imponere i VM-serien i speedway.
Lørdag aften kørte Leon Madsen flot og blev nummer tre i det polske VM-grandprix.
Det er fjerde gang i sæsonens fem første grandprixer, at Leon Madsen endte på podiet.
I lørdagens finale kom Leon Madsen ikke så godt fra start og lå på fjerde- og sidstepladsen, inden han fandt noget fart på banen i Wroclaw.
Læs også:Grimt uheld kaster skygge over Leon Madsen-sejr i PolenDet var nok til, at Leon Madsen kunne overhale polakken Janusz Kolodziej og høste endnu en podieplads samt et enkelt point mere denne lørdag aften.
Det var polske Bartosz Zmarzlik, som vandt grandprixet på hjemmebane.
Med 14 point er Leon Madsen fortsat med helt fremme i den samlede stilling som delt nummer et med 61 point.
Bartosz Zmarzlik og russeren Emil Sayfutdinov har også 61 point på den delte førsteplads.
Gik sikkert i finalenInden finalen havde Leon Madsen vist fornem kørsel det meste af aftenen.
Leon Madsen vandt to ud af fem heats og lå i stillingen hele tiden sikkert med blandt de otte bedste, der gik videre til semifinalerne.
I semifinalen kom Leon Madsen fra baghjul og endte på andenpladsen bag Martin Vaculik.
Det var nok til en dansk finaleplads.
Læs også:Danske speedwaykørere misser medaljer ved par-VMI finalen skulle Leon Madsen også kæmpe mod polakkerne Janusz Kolodziej og Bartosz Zmarzlik, der gik videre fra den anden semifinale.
Her var Bartosz Zmarzlik urørlig, da han tog teten fra start til slut.
Niels-Kristian Iversen havde en skidt aften i Polen, da han kun formåede at hente to point i kraft af to tredjepladser.
Dermed var Niels-Kristian Iversen ikke i nærheden af en plads i semifinalerne, og han endte tilmed sidst af samtlige 16 kørere.
/ritzau/FacebookTwitterKopier linkEmner:Polen




https://www.dr.dk/nyheder/udland/koncertgaest-forsvandt-under-politi-indsats-nu-udloser-hans-dod-tumult-i-frankrig

UdlandKoncertgæst forsvandt under politi-indsats: Nu udløser hans død tumult i FrankrigDemonstranter bebrejder politiet for at være skyld i den 24-åriges død.
De demonstrerende mener, at politiet var skyld i den 24-årige Steve Canicos død under en technofest tidligere på sommeren.
03.
aug.
2019 kl.
17.
56Bemærk: artiklen er mere end 30 dage gammelLæs opPolitiet har affyret tåregas mod demonstranter i den franske by Nantes i det vestlige Frankrig.
Det skete under en demonstration, hvor man mindedes en ung koncert-gænger, som forsvandt tidligere på sommeren under en techno-fest.
Han forsvandt, efter at der har været sammenstød mellem politi og festdeltagere ved flodbredden i floden Loire.
I tirsdags - 38 dage efter den 24-årige Steve Canicos forsvinden - blev han fundet druknet i floden af en bådejer.
Demonstranterne var gået på gaden med en opfordringer til en større march, der fordømte politiets brutalitet ved festivalen tidligere på sommeren.
En mindre gruppe demonstranter, der bar bandanas og havde tildækket ansigterne med tørklæder, anser politiet som skyldige i Canicos død.
I store træk forløb demonstrantionen fredeligt, men de tildækkede demonstranter opførte barrikader af blandt andet stole på en plads i byen.
Bebrejder politiet for 24-årigs dødBarrikaderne blev stukket i brand, mens demonstranterne gjorde front mod politiet, viser tv-billeder.
Politiet svarede igen med tåregas og vandkanoner.
Dele af bymidten var på forhånd blevet afspærret af politiet.
Det skete af frygt for, at autonome og "gule veste" ville tilslutte sig lørdagens demonstration.
Canico har genoplivet vreden over politiets hårde metoder i Frankrig, og borgergrupper har tidligere beskyldt politiet for at bruge overdreven magt.
Den 24-årige forsvandt efter en techno-koncert i byen, der gik over tiden.
Det fik politiet til at skridt ind og lukke musikfesten.
Under politiets aktion faldt 14 mennesker i floden.
/ritzau/ReutersFacebookTwitterKopier linkEmner:Frankrig|Politi|Demonstrationer|Ulykker




https://www.dr.dk/sporten/fodbold/superliga/jens-stage-pander-pointene-til-koebenhavn

SuperligaJens Stage pander pointene til KøbenhavnJens Stage blev matchvinder for FC København, da han sikrede mestrene en 2-1-sejr over Sønderjyske.
FCK-spillerne flokkedes om Jens Stage, der scorede sit første superligamål for mestrene.
Foto: Claus Fisker/Ritzau Scanpix 03.
aug.
2019 kl.
18.
12Bemærk: artiklen er mere end 30 dage gammelLæs opSelv om Sønderjyske havde stor ære af kampen, sikrede den tidligere AGF'er Jens Stage lørdag FC København en 2-1-sejr over Sønderjyske på Sydbank Park i 3F Superligaen.
FCK var kampen igennem mest på bolden og skabte også flest muligheder, men Sønderjyske var bestemt ikke en nem mundfuld for mestrene.
Læs også:Ubesejrede Hobro forværrer krise for pointløse SilkeborgHjemmeholdet bød nemlig københavnerne fint op til dans, og især i anden halvleg kom Sønderjyske bedre med i kampen og kunne have fået point.
Alligevel viste FCK rutine og kørte en smal sejr i land.
Sejren ændrer ikke det store i tabellen, eftersom FCK fortsat er på førstepladsen med 12 point, mens Sønderjyske er nummer 4 med 7 point.
Lynhurtig scoring af mestreneAllerede efter 1 minut og 40 sekunder bragte angriber Dame N'Doye mestrene i front, da han modtog bolden på kanten af feltet og sparkede den flot i det lange hjørne.
Efter scoringen tog FCK initiativet i kampen, mens hjemmeholdet var mere afventende og lurede på dybe stikninger.
N'Doye havde flere gode muligheder for at score sit andet mål efter nogle gode indlægsmuligheder.
Læs også:19-årig er ny Brøndby-darling: 'Det er dejligt, men vi skal videre, videre, videre'Sønderjyske havde et par udmærkede muligheder, men skarpheden manglede fra de offensive kræfter.
Til gengæld var hjemmeholdet skarpt lige fra anden halvlegs start.
Blot halvanden minut efter pausen var Sønderjyskes Christian Jakobsen hurtigt over en returbold og kunne nemt bringe balance i regnskabet.
Glæden varede dog ikke længe for Sønderjyske, for to minutter efter pandede indskiftede Jens Stage bolden i mål til 2-1 til FCK på et hjørnespark.
Læs også:FCK har Skov-afløseren klarDet tvang Sønderjyske længere frem på banen i jagten på en udligning, mens FCK faldt længere tilbage.
Tættere på end angriber Mart Lieders skud over mål efter 84 minutter kom hjemmeholdet dog ikke.
/ritzau/FacebookTwitterKopier linkEmner:Dame N'Doye (fodboldspiller)|FC København|SønderjyskE|Fodbold|København




https://www.dr.dk/sporten/cykling/den-nye-eddy-merckx-19-aarig-belgier-giver-stjernerne-baghjul-og-vinder-world-tour

CyklingDen nye Eddy Merckx?
19-årig belgier giver stjernerne baghjul og vinder World Tour-løbWorld Tour-løbet Clasica San Sebastian fik en 19-årig vinder, da belgiske Remco Evenepoel sejrede.
19-årige Remco Evenepoel tog fusen på favoritterne og angreb med 19 kilometer til mål.
Arkivfoto: James Arthur Gekiere/Belga via ZUMA Press 03.
aug.
2019 kl.
18.
00Bemærk: artiklen er mere end 30 dage gammelLæs opTour de France-stjerner som Egan Bernal (Ineos), Julian Alaphilippe (Quick-Step) og Alejandro Valverde (Movistar) var lørdag til start i Clasica San Sebastian, men det var 19-årige Remco Evenepoel, der overraskende snuppede sejren i det spanske World Tour-løb.
I Baskerlandets stejle terræn angreb den belgiske cykelkomet fra Quick-Step-holdet med 19 kilometer til mål og kørte alene over stregen som vinder af endagsløbet.
Evenepoel er i gang med sin første sæson som professionel, efter at han i 2018 blev juniorverdensmester i både linjeløb og enkeltstart.
Men allerede nu kan rytteren, der er født i år 2000, altså kalde sig vinder af et stort løb på øverste hylde.
Han sejrede foran CCC's Greg Van Avermaet, der vandt feltets spurt og blev toer, mens Marc Hirschi fra Sunweb kørte i mål på tredjepladsen.
Favoritterne faldt fraPå forhånd var det ellers holdkammeraten og sidste års vinder, Alaphillippe, der blev udråbt som en af de store favoritter til sejren.
Men omkring 90 kilometer fra mål stod Alaphilippe af, og løbet blev en markant profil fattigere.
15 kilometer senere stod det så klart, at heller ikke Bernal skulle blande sig i kampen om sejren, da han blev sat på den 7,8 kilometer lange Erlaitz-stigning.
Det spanske Movistar-mandskab holdt en høj fart op ad Mendizorrotz.
Det reducerede feltet kraftigt og afskrækkede i første omgang konkurrenterne fra at angribe.
På vej mod løbets sidste stigning, Murgil-Tontorra på 1,9 kilometer, tog Evenepoel og Treks Toms Skujins dog chancen og fik hul.
På Murgil-Tontorra kunne Skujins ikke følge belgiernes tempo, og selv om flere fra favoritgruppen forsøgte at sætte efter, var de ikke i nærheden af at hente Evenepoel.
Danmark var repræsenteret ved den unge trio Mikkel Frølich Honoré (Quick-Step), Jonas Gregaard (Astana) og Niklas Eg (Trek), men ingen af dem blandede sig i finalen.
/ritzau/FacebookTwitterKopier linkEmner:Alejandro Valverde (cykelrytter)|Eddy Merckx (cykelrytter)|Quick-Step Team|Cykelsport|San Sebastian




https://www.dr.dk/nyheder/udland/seks-doede-i-kaos-paa-diskotek-italiensk-politi-anholder-syv-maend-skabe-panik

UdlandSeks døde i kaos på diskotek: Italiensk politi anholder syv mænd for at skabe panikGerningsmændene menes at have brugt peberspray for at stjæle fra gæsterne.
Næsten 200 blev såret under episoden i Corinaldo i december.
Af Kevin Ahrens03.
aug.
2019 kl.
21.
22Bemærk: artiklen er mere end 30 dage gammelLæs opEn tragedie ramte i december den lille by Corinaldo tæt på kystbyen Ancona i det centrale Italien.
Seks mistede livet, da der opstod panik på diskoteket Blue Lantern kort før en koncert med den populære italienske rapper Sfera Ebbasta.
Fem af de dræbte var mellem 14 og 16 år, mens den sjette var en 39-årig kvinde, der var til koncert med sin datter, skriver BBC.
Næsten 200 kom til skade under episoden, da gæster forsøgte at flygte, da de kunne lugte skarp lugt.
Panikken betød, at rækværker gav sig, flere faldt ned fra en gangbro og mange blev kvæstet.
Redningsfolk forsøgte at hjælpe de mange gæster, der blev såret på diskoteket i december.
Den italienske indenrigsminister Matteo Salvini sagde, at man ville finde årsagen til, at det kunne gå så galt og her næsten otte måneder senere, ser det ud til, at politiet har fundet frem til gerningsmændene.
Læs også:Seks dræbt under massepanik på italiensk natklubVille stjæle fra gæsterneI dag har italiensk politi anholdt syv mænd - seks af dem er anklaget for manddrab.
Politiet mener, at mændene, der er mellem 19 og 22 år, brugte peberspray til at aflede gæsternes opmærksomhed, så de kunne stjæle fra dem.
Samme fremgangsmåde blev brugt, da to mistede livet i Torino under en visning af fodboldfinalen i Champions League i 2017.
Ifølge politiet er de anholdte en del en kriminel bande fra byen Modena i det nordlige Italien.
Politiet fandt frem til de formodede gerningsmænd, da de fandt biologiske spor fra en af mændende på spraydåserne.
- De anholdte er ikke kun ansvarlige for tyveri, røveri og, desværre, manddrab, men de er også ansvarlige for andre lignende episoder, siger anklager i Ancona Monica Garulli.
De fire tiltalte i sagen fra Torino fik lige over 10 år fængsel.
FacebookTwitterKopier linkEmner:Matteo Salvini (politiker)|Italien|Kriminalitet|Torino|BBC




https://www.dr.dk/sporten/atletik/atletikforbundet-maa-igen-finde-slettelakken-frem-ny-dansk-rekord-i-diskoskast

AtletikAtletikforbundet må igen finde slettelakken frem: Ny dansk rekord i diskoskastLisa Brix Pedersen sætter dansk rekord i diskoskast med 57,11 meter.
Lisa Brix Pedersen jubler efter sin danske rekord med kastet på 57,11 meter.
Foto: Nick PercyAf Emil Halkier03.
aug.
2019 kl.
21.
30Bemærk: artiklen er mere end 30 dage gammelLæs opDenne sommer har i den grad tilhørt dansk atletik, hvor rekorderne er faldet på stribe.
Lørdag stod Lisa Brix Pedersen fra Sparta således for en ny dansk rekord i diskoskast, da hun nåede ud på 57,11 meter ved International Throwing Meeting i Portugal.
Det er 14.
gang i indeværende kalenderår, at dansk atletik må ind i rekordbøgerne med slettelakken.
Ni af gangene er det sket i OL-discipliner, hvilket ikke er set siden 1994.
Læs også:Dansk atletik har fået hul på ketchupflasken: Rekorder falder på stribeDen seneste danske rekord i diskoskast nåede ikke at have lang tid på bagen.
Tidligere på sommeren slog Kathrine Bebe med 56,21 meter ellers Annette Bøghs rekord fra 1996 på 56 meter rent.
Nu står der så i stedet Lisa Brix Pedersen i Dansk Atletik Forbunds arkiver under Danmarks længste diskoskast på kvindesiden.
Læs også:Atletikkomet slår 41 år gammel dansk rekordRekorden i sig selv er imponerende, men faktisk nåede Lisa Brix Pedersen i en fænomenal serie at slå den nu tidligere danske rekord hele tre gange på sine seks kast.
I tredje kast nåede ramte hun 57,11 meter, men med 57,07 meter og 56,60 meter i sine to sidste kast, var der vist ingen tvivl om, at Lisa Brix Pedersen skulle have en ny dansk rekord med sig hjem fra Portugal.
FacebookTwitterKopier linkEmner:Atletik|Portugal|Dansk Atletik Forbund




https://www.dr.dk/sporten/formel1/magnussen-har-svaert-ved-laese-sin-haas-racer-og-sammenligner-den-med-en-poelsevogn

Formel1Magnussen har svært ved at læse sin Haas-racer - og sammenligner den med en pølsevognIrritationen var tilbage hos Kevin Magnussen, efter at han røg tidligt ud i Formel 1-kvalifikationen i Ungarn.
Kevin Magnussens udfordringer med Haas-raceren fortsatte under kvalifikationen i Ungarn.
Foto: EPA/ZOLTAN BALOGH HUNGARY OUT 03.
aug.
2019 kl.
16.
51Bemærk: artiklen er mere end 30 dage gammelLæs op- Jeg ved det ikke.
- Jeg har ingen anelse.
- Den ene omgang kører bilen perfekt, den næste omgang kører den som en pølsevogn.
Det er svært at forudse, hvad man har at arbejde med, når det er så meget op og ned.
Sådan lød ordene fra Kevin Magnussen til TV3+, efter han i dag sluttede på 15.
-pladsen i Formel 1-kvalifikationen i Ungarn.
Danskeren satte på falderebet af første kvalifikationsrunde, Q1, ellers den fjerdehurtigste tid.
Med tallene 1.
16,122 minutter skrevet på tidstavlen og en mindre evighed ned til Haas-teamkollega Romain Grosjean var forventningerne høje til Q2.
Men her kom danskeren skidt fra start, og nedgangen til tiden 1.
17,081 minutter var lige så frustrerende, som den var markant.
- Errrr, bare intet vejgreb, sagde Kevin Magnussen i teamradioen.
Vindstød udfordrede vejgrebetSit andet forsøg i Q2 fik han ødelagt af et kraftigt vindstød, lød det umiddelbart fra Haas på Twitter.
Også vindstød kan spolere vejgrebet.
Romain Grosjean klarede sig i modsætning til Kevin Magnussen videre til Q3, hvor han sluttede på niendepladsen.
Hurtigst af alle var Max Verstappen i Red Bull, som dermed starter i pole position for første gang i Formel 1-karrieren.
Syv gange har hollænderen vundet et løb.
Søndag kan det blive til nummer otte, når ræset på Hungaroring går i gang klokken 15.
10.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Ungarn|Formel 1|Red Bull




https://www.dr.dk/nyheder/kultur/film/netflix-lukker-banebrydende-faengselsserie-derfor-vil-vi-huske-den-mange-aar-ud

BingeSe temaFilm og serierNetflix lukker banebrydende fængselsserie: Derfor vil vi huske den mange år ud i fremtidenVi tager kærlig afsked med en af Netflix' største succeser, 'Orange Is the New Black'.
Efter syv sæsoner med op- og nedture for Piper (Taylor Schilling) og Alex (Laura Prepon) og de øvrige kvinder i Litchfield-fængslet er det nu endegyldigt slut med 'Orange Is the New Black'.
Af Kasper Lundberg03.
aug.
2019 kl.
18.
32Bemærk: artiklen er mere end 30 dage gammelLæs opAhem.
Det er vigtigt at kunne indrømme, når man tager fejl, synes jeg.
Så inden jeg beskriver, hvorfor fængselssagaen 'Orange Is the New Black' er en af de mest banebrydende serier, der nogensinde er lavet, så vil jeg lige dele noget med dig.
Tilbage i 2013, da Netflix udsendte den første sæson, skrev jeg om serien, at jeg ikke kunne lide den, fordi den havde 'en totalt intetsigende hovedperson i en komedieserie, der nærmest aldrig er sjov.
'Siden er jeg kommet til at elske den spraglede historie om fangerne fra kvindefængslet Litchfield, ikke på trods af, men faktisk på grund af de ting, der irriterede mig i starten.
Serien blev et af Netflix' største hits nogensinde og har samtidig skabt masser af debat om fængselssystemet i USA og de indsattes rettigheder.
Her er nogle af de ting, der gør, at vi kommer til at tale om 'Orange Is the New Black' mange år ud i fremtiden.
Selvom serien altså slutter endegyldigt med den aktuelle, syvende sæson.
1En røvkedelig rambukRollen som Piper Chapman spilles af Taylor Schilling, der to gange har været nomineret til en Golden Globe for sin indsats i serien.
Schilling kunne tidligere i år opleves i de danske biografer i gyseren 'The Prodigy'.
Jeg forelskede mig ikke i den selvoptagede middelklassekvinde Piper Chapman, der tænkte, at indsættelsen nok ville blive en meget spændende oplevelse, fordi hun havde 'læst op på fængsler'.
Hun lignede alle andre hovedpersoner i de serier, man kendte.
Men det viste sig at være hele pointen, at hun skulle være en form for gennemsnitlig rambuk for det gennemsnitlige publikums opmærksomhed, så man kunne lokke os ind til et ensemble af kvinder, der ikke ligner noget andet, vi har set.
Det var også et sjovt take på, hvordan man kan lave en enkeltstående biografisk bog til en lang fiktionsserie.
At Pipers historie, som beskrevet i Piper Kermans bog, 'My Year in a Women's Prison', bare var startskuddet til et helt univers.
2Kvinder i alle former og farverJulie Lake (tv.
) og Emma Myles er blandt de kvinder, der er 'gjort grimme' i rollerne som stofmisbrugerne Angie Rice og Leanne Taylor.
(Foto: K.
C.
Bailey © Netflix)Altså det er jo ikke fordi, alle skuespillerne er grimme i virkeligheden.
I virkeligheden er de bare meget forskellige af udseende.
Men de er iscenesat demonstrativt uforfængeligt uden klassisk filmmakeup, i brutalt lys.
De er tykke og tynde, brune og sorte, butch, queer og gamle.
Det er vidunderligt befriende, at man ikke kan aflæse ud fra udseendet, hvem man skal holde med.
De larmer, de er sjove, og de har både grim og fræk sex.
Og ligesom ingen bliver reduceret til deres forbrydelse, bliver de heller ikke reduceret til deres udseende eller identitet.
3'Hvide, djævelske jødekælling'Kvinden bag 'Orange Is the New Black', Jenji Kohan (th.
), der her ses under optagelserne til seriens anden sæson, er allerede i fuld gang med at lave en ny serie til Netflix, nemlig serien 'Slutty Teenage Bounty Hunters', som hun er producer på.
Modet til at lave en serie, der bryder med så mange regler og forventninger, kommer ikke af sig selv.
Hjernen bag det hele hedder Jenji Kohan, og hun har tidligere skrevet manuskripter til serier som 'Venner', 'Gilmore Girls' og 'Sex and the City'.
Hun er en hård negl, der siger, hvad der passer hende, og hun har stået model til et barsk og sexistisk arbejdsmiljø i mange år, før hun begyndte at styre serierne selv.
For eksempel blev hun for sjov kaldt 'White devil jew bitch' som fast kælenavn af kollegerne, da hun skrev for komedieserien 'Rap fyr i L.
A.
'.
Hendes eget gennembrud blev med hitserien 'Weeds', der handlede om narkosalg i forstæderne, flere år før Walter White overgik succesen i 'Breaking Bad'.
Historien går på, at hun pitchede serien med bare fire ord: potsælgende enke og forstadsmor.
4Umulig at sætte i båsEn af seriens helt store karakterer og historier i de første sæsoner var skuespilleren Laverne Cox, der spiller Sophia Burset.
Som den første transkønnede skuespiller nogensinde blev hun nemlig nomineret til en Emmy - ja faktisk er hun blevet nomineret hele tre gange.
Dog uden at vinde.
I øjeblikket kan du se Cox i musikvideoen til Taylor Swifts hit 'You Need to Calm Down'.
Nogle gange, når man ser noget nyt og originalt, så ser det dårligt ud, fordi man ikke kan placere det i de etablerede rammer.
Så da jeg i 2013 kaldte 'Orange Is the New Black for 'en komedieserie, der nærmest aldrig er sjov', så var det helt misforstået.
Den har aldrig spillet efter tv-kanalernes regler om serietyper.
Det er ikke et tilfælde, at den er på Netflix og ikke en stor, reklamefinansieret broadcaster.
Den er så genremæssigt forvirrende, at den både har været nomineret til en Emmy i komedie- og dramagenren, i to forskellige år.
Tidligere var der nærmest vandtætte skodder mellem komedieserier med afsnit på en halv time og dramaserier med afsnit på en time.
Men efter 'Orange Is the New Black' føles det næsten som om, alt er muligt, både i forhold til tone og længde.
Syvende og sidste sæson af 'Orange Is the New Black' kan - sammen med de øvrige seks sæsoner - ses på Netflix.
FacebookTwitterKopier linkEmner:Netflix|Fængsler|USA|Kriminalitet




https://www.dr.dk/sporten/golf/dobbeltbogeys-sender-dansker-tilbage-ved-british-open

GolfDobbeltbogeys sender dansker tilbage ved British OpenDet endte med en blandet tredje runde for Nicole Broch Larsen, som lavede to dobbeltbogeys i British Open.
Nicole Broch Larsen gik tredje og sidste runde ved British Open i 74 slag.
Foto: REUTERS/Kevin Lamarque 03.
aug.
2019 kl.
17.
43 | opdateret 03.
aug.
2019 kl.
23.
08Bemærk: artiklen er mere end 30 dage gammelLæs opNicole Broch Larsen er fortsat med i majorturneringen British Open, hvor der søndag er finalerunde.
Men den danske golfspiller får svært ved at komme op at dyste med de allerbedste.
På lørdagens tredje og næstsidste runde spillede hun yderst stabilt det meste af tiden, men det rakte ikke til mere end en placering i det bløde midterfelt.
Hun endte med at slutte runden af i 74 slag, hvilket svarer til to slag over banens par.
Hun er placeret som delt nummer 51.
De første ti huller gik Nicole Broch Larsen i par, inden det blev til en birdie på 11.
hul.
Derefter leverede hun igen tre huller i par, inden det gik galt for Nicole Broch Larsen på hul 15 med en dobbeltbogey.
Dobbeltbogey på sidste hulDanskeren leverede dagens anden birdie på 17.
hul, men på 18.
og sidste hul gik det igen skævt med endnu en dobbeltbogey, som sendte hende yderligere ned på scoretavlen.
Torsdag gik Nicole Broch Larsen en runde i 72 slag, banens par, mens det fredag blev til danskerens indtil videre bedste runde i 70 slag - to slag under par.
Japaneren Hinako Shibuno fører turneringen i samlet 14 slag under par.
Det er 14 slag bedre end Nicole Broch Larsen.
/ritzau/FacebookTwitterKopier linkEmner:Golf




https://www.dr.dk/nyheder/politik/vil-lynopfoere-1000-nye-studieboliger-i-koebenhavn-stoetter-misbrug-stoppes

Dyre lejlighederSe temaPolitikVil lynopføre 1.
000 nye studieboliger i København: Støtter at misbrug stoppesBoliger til studerende ender ofte som dyre familieboliger.
De 164 studieboliger i containerstabler stod klar i sommeren 2018.
Ikke en eneste af dem er i øjeblikket ledig.
(© CPH Village)Af Oliver Batchelor03.
aug.
2019 kl.
16.
52Bemærk: artiklen er mere end 30 dage gammelLæs opDet er helt rimeligt, at politikerne på Københavns Rådhus nu vil have strammet loven for at forhindre, at nye studie- og ungdomsboliger bliver en pengeautomat for private boligspekulanter.
Det mener Frederik Noltenius Busck, medstifter af CPH Village, der har bygget 164 midlertidige studieboliger af gamle shippingcontainere på Refshaleøen - og som har planer om at bygge 1.
000 nye studieboliger i hovedstaden inden for et år.
- Vi støtter, at man får lukket hullet.
For som reglerne er nu, kan man ikke gardere sig imod, at private udlejere tager andre end studerende ind, selvom de har fået lov til at bygge boliger på lempelige vilkår.
Og det er stik imod vores koncept.
Indtil videre er det kun private, der kan få tilladelse til at opføre midlertidige studieboliger.
(© CPH Village)Politikerne i Københavns Kommunes Borgerrepræsentation skal til efteråret stemme om en kommuneplan, der lægger op til, at der gives grønt lys til 12.
000 nye ungdomsboliger - almene og private - inden for kommunegrænsen.
Derfor har overborgmester Frank Jensen (S) og fungerende teknik- og miljøborgmester Karina Vestergård Madsen (EL) skrevet til boligminister Kaare Dybvad (S), at der er brug for en lovændring, så kommunen kan stoppe fremtidigt misbrug af reglerne.
Læs også:Vil stoppe misbrug: Boliger til studerende ender som dyre familieboliger- Når vi lægger op til en fordobling af antallet af ungdomsboliger, vil vi gerne sikre os, at ungdomsboligerne også i fremtiden rent faktisk bliver lejet ud til studerende og ikke sælges som små, dyre familieboliger, siger Frank Jensen.
Ingen 'lykkeriddere'I øjeblikket står der omkring 5.
500 personer på venteliste til en af CPH Villages boliger.
Frederik Noltenius Busck fortæller, at CPH Village helt bevidst sorterer i ansøgerne, så de samlet afspejler uddannelsessystemet - lige fra erhvervsuddannelser til videregående uddannelser.
- Vi har for eksempel en møbelpolstrer, der deler bad og toilet med en atomfysiker.
Og det er fordi, vi har besluttet at have en divers sammensætning af beboere.
Det giver en særlig dynamik, når håndværkere bor dør om dør med CBS-studerende og arkitekter omgås sygeplejestuderende, siger han.
CPH Villages koncept omfatter fællesspisning og sociale arrangementer som politiske debatter og live-musik.
(© CPH Village)For at komme i betragtning til en af boligerne, skal man klikke og skrive sig gennem en ansøgningsformular på CPH Villages hjemmeside.
Og den er med til at sortere uvedkommende fra, fortæller Frederik Noltenius Busck.
Fakta om CPH VillageCPH Village har en ambition om at opføre i alt 2.
000 nye flytbare studieboliger i København inden 2021De midlertidige studieboliger opføres med hjemmel i den nye planlov, der blev vedtaget af Folketinget i sommeren 2017, som giver mulighed for midlertidige dispensationer til studieboliger i op til 10 årContainerboligerne på Refshaleøen med plads til 164 studerende koster 4.
080 kr.
pr.
måned for 20 m2 med eget køkken og et badeværelse, som man deler med én person.
Prisen er før boligsikringInden 1.
januar 2020 står 200 nye midlertidige studieboliger klar på Vesterbro til samme pris som containerboligerneKilde: CPH Village- Vi får faktisk ikke så mange henvendelser fra det, jeg vil kalde lykkeriddere.
Men jeg tror også, det er, fordi vi ret tydeligt giver udtryk for, at man skal være studerende for at bo hos os.
- Man kan ikke rigtig omgå reglerne.
Og vi tjekker hvert år ved studiestart, om folk er indskrevet på det studie, de angiver, at de går på.
Snublede ind i byggebranchenFrederik Noltenius Busck og Michael Plesner mødte hinanden i 2007, da de studerede henholdsvis statskundskab og økonomi og havde en fælles interesse inden for grøn studiepolitik.
Ideen til CPH Village opstod syv år senere, da makkerparret blev enig om, at de ville starte en virksomhed, der kunne være med til at løse samfundsproblemer.
- Vi var et par bæredygtighedsnørder, der ligesom snublede ind i byggebranchen.
Vi undrede os blandt andet over, hvorfor man generelt bygger som om man ved, hvordan verden ser ud om 100 år.
Det var sådan, vi fik ideen om at skabe fleksible boliger, der kan flyttes på og ændres, siger han.
Det krævede dog en større lobbyindsats på Christiansborg at gennemføre ideen om at leje gamle skibscontainere ud til studerende på det nedlagte B&W-skibsværft på Amager.
CPH Village har til huse på Refshaleøen, hvor skibsværftet Burmeister & Wain, B&W, lå frem til sin konkurs i 1996.
(© CPH Village)Tilladelsen kom i 2017, da planloven i København blev ændret, så man måtte bygge midlertidige boliger, som kan huse studerende i op til 10 år.
CPH Village venter lige nu på grønt lys fra kommunen til at opføre 200 nye midlertidige studieboliger af træmaterialer på en gammel DSB-grund ved Enghavevej på Vesterbro, som ansøgerne allerede kan skrive sig op til.
- Vi oplever, at der er en politisk vilje til at skabe de her boliger på lempelige vilkår.
Men vi synes også, at forvaltningen hænger lidt i bremsen, siger Frederik Noltenius Busck.
Han og makker Michael Plesner har allerede øje på to grunde i København til yderligere 800 studieboliger, som skal opføres inden for et år, men indtil videre er placeringen en hemmelighed.
FacebookTwitterKopier linkEmner:Frank Jensen (politiker)|Kaare Dybvad (politiker)|Socialdemokraterne|Bolig|København




https://www.dr.dk/nyheder/udland/voldsomme-demonstrationer-oppositionsleder-og-flere-hundrede-anholdt-i-moskva

UdlandVoldsomme demonstrationer: Oppositionsleder og flere hundrede anholdt i MoskvaAnholdte bliver slået med knipler og kastet ind i politiets køretøjer.
Her bliver en ung mand slæbt væk fra dagens demonstration i Moskva.
 Demonstranterne er utilfredse med udelukkelsen af oppositionens kandidater ved næste måneds lokalvalg i Moskva.
 Det er ikke kun unge mænd, der er på gaden.
 Her bliver to ældre kvinder tilbageholdt af politiet.
 Politiet var allerede om morgenen talstærkt til stede rundt omkring i Moskvas gader.
 En mand flager fra sin bil ved demonstrationen.
1 / 6Her bliver en ung mand slæbt væk fra dagens demonstration i Moskva.
1 / 6Demonstranterne er utilfredse med udelukkelsen af oppositionens kandidater ved næste måneds lokalvalg i Moskva.
2 / 6Det er ikke kun unge mænd, der er på gaden.
3 / 6Her bliver to ældre kvinder tilbageholdt af politiet.
4 / 6Politiet var allerede om morgenen talstærkt til stede rundt omkring i Moskvas gader.
5 / 6En mand flager fra sin bil ved demonstrationen.
6 / 6Af Kevin Ahrens03.
aug.
2019 kl.
17.
03Bemærk: artiklen er mere end 30 dage gammelLæs opDen russiske oppositionsleder Lyubov Sobol nåede ikke mange meter væk fra sit valgkontor i Moskva, før hun blev anholdt af russisk politi i dag.
Hun havde sat sig ind i en taxa på vej mod en ikke anmeldt demonstration i byen, da hun blev hevet ud af taxaen og smidt ind i en af politiets varevogne, mens hendes støtter og hun selv råbte og skreg.
Se episoden i videoen her.
Billederne minder en hel del om sidste weekend, hvor demonstranter også var på gaden.
De ønsker frie valg og er utilfredse med, at oppositionskandidater som Lyubov Sobol er blevet udelukket fra at stille op ved næste måneds lokalvalg i Moskva.
Flere demonstranter er utilfredse med levevilkårene i den russiske hovedstad.
- De fleste kan ikke tolerere regeringen, som stjæler og tvinger folk ud i fattigdom, meget længere.
Jeg er bange for min fremtid, fordi alt er blevet ødelagt, fortæller Yulia, der ikke fortalte sit efternavn, da hun talte med nyhedsbureauet AP.
Se video fra de dagens demonstration her:1400 anholdt sidste weekendVed sidste uges demonstrationer blev omkring 1.
400 personer anholdt, og antallet af anholdelser er allerede oppe på 600 i dag, oplyser organisationen OVD-Info, der følger situationen, ifølge nyhedsbureauet Reuters.
Ifølge de russiske myndigheder har man dog kun anholdt 30 af 350 demonstranter, skriver BBC.
Billeder viser, at russisk politi går meget hårdhændet til værks, og mange af de anholdte bliver slået med knipler og kastet ind i politiets køretøjer.
Ifølge DR's Ruslandskorrespondent, Matilde Kimer, er Lyubov Sobol heller ikke den eneste oppositionskandidat, der i dag er blevet anholdt.
I sidste uge blev hun selv fanget midt i en demonstration.
Det kan du se mere om i videoen her:FacebookTwitterKopier linkEmner:Moskva|Rusland|Demonstrationer|BBC|Twitter




https://www.dr.dk/sporten/fodbold/kvindeligaen/fcns-kvinder-fik-en-haard-landing-mod-de-forsvarende-mestre

KvindeligaenFCN's kvinder fik en hård landing mod de forsvarende mestreBrøndby vandt overbevisende med 6-1 over FCN's nyoprykkede kvindehold i sæsonpremieren.
De forsvarende mestre fra Brøndby slog FC Nordsjælland 6-1 i sæsonpremieren.
Af Michael Sten Jensen03.
aug.
2019 kl.
16.
11Bemærk: artiklen er mere end 30 dage gammelLæs opDer er blevet slidt og slæbt for at få FC Nordsjællands kvindefodboldsatsning klar til at træde ind i den danske kvindeliga, og i eftermiddag var det så tid til se, hvad der adskiller oprykkerne fra toppen af dansk kvindefodbold.
Svaret?
En del.
Sæsonåbningskampen, på udebane mod de forsvarende mestre fra Brøndby, fik i hvert vist, at der er klasseforskel og rutine til forskel på lige netop de to hold.
Læs også:Ny kvindeliga lanceret – men de største Superligaklubber lader vente på sigAllerede efter få minutter åbnede Brøndby kampen med en scoring ved Mille Gejl, og en lille halv time efter satte Nicoline Sørensen 2-0 målet i kassen.
Kort inden pausen ville Nanna Christensen også være med, og selvsamme spiller øgede da også til 4-0 til mestrene i begyndelsen af anden halvleg.
I kampens sidste tredjedel formåede Simone Qi Andersen at lægge navn til FC Nordsjællands første scoring i kvindeligaen, da hun reducerede til 1-4, men den glæde varede ikke længe.
Kort efter var Nicoline Sørensen nemlig på pletten igen, og sørme om hun ikke også fik prikket en tredje ind i kampens slutfase til resultatet 6-1.
Lige så målrigt blev det ikke i rundens øvrige kampe.
Fortuna Hjørring kunne køre tilbage fra Aarhus med en 3-1 sejr i bagagen over VSK Aarhus, mens Odense Q på hjemmebane vandt 3-0 over BSF.
Kolding slog Thisted 2-1FacebookTwitterKopier linkEmner:FC Nordsjælland|Brøndby|Aarhus|Fodbold|Fortuna Hjørring




https://www.dr.dk/nyheder/udland/london-lufthavn-planlaegger-aflysning-af-172-flyvninger-under-strejke

UdlandLondon-lufthavn planlægger aflysning af 172 flyvninger under strejkeEt flertal af omkring 4.
000 ansatte i Heathrow har med stort flertal stemt nej til lønstigning på 7,3 procent.
Det er endnu uvist, om flyvninger mellem London og Danmark bliver berørt af aflysningerne.
)03.
aug.
2019 kl.
15.
03Bemærk: artiklen er mere end 30 dage gammelLæs opHeathrow-lufthavnen ved London har aflyst 172 planlagte flyvninger mandag og tirsdag.
Det skyldes, at tusinder af medarbejdere har varslet strejke.
Det oplyser lufthavnen lørdag, skriver nyhedsbureauet AP.
Luftfartsselskaberne er blevet bedt om på forhånd at sammenlægge nogle af deres afgange og ombooke de passagerer, der skulle have været med de aflyste afgange.
Passagerer opfordres til at kontakte luftfartsselskaberne eller se på selskabernes hjemmeside, om deres fly til eller fra Heathrow skulle være ramt.
Som det ser ud nu er der et par planlagte flyvninger mellem Københavns Lufthavn og Heathrow mandag.
Det er uvist, om de flyvninger vil blive berørt.
Kom i god tidSikkerhedstjek er noget af det, der kommer til at tage længere tid i Heathrow.
Lufthavnen opfordrer derfor også passagerer til at komme i god tid.
Strejken ventes at ramme ekstra hårdt, fordi den kommer inden for skolernes sommerferie.
Det betyder, at mange briter og andre europæere rejser udenlands.
De lufthavnsansatte i fagforeningen Unite har afvist et tilbud fra Heathrows ledelse om en lønstigning på 7,3 procent.
Efter lange forhandlinger i de sene nattetimer mødes repræsentanter for fagforeningen igen lørdag med Heathrows ledelse for at forsøge at finde en løsning.
/ritzau/FacebookTwitterKopier linkEmner:Heathrow Airport|Lufthavne|London|Storbritannien|Trafik




https://www.dr.dk/nyheder/udland/usa-advarede-sverige-i-brev-faengsling-af-aap-rocky-kan-fa-negative-konsekvenser

UdlandUSA advarede Sverige i brev: Fængsling af A$AP Rocky kan få 'negative konsekvenser'A$AP Rocky-sagen kunne få "negative konsekvenser" for forholdet mellem USA og Sverige, advarede udsending.
Den amerikanske rapper blev løsladt i går.
Der ventes at falde dom i sagen 14.
august.
03.
aug.
2019 kl.
15.
08Bemærk: artiklen er mere end 30 dage gammelLæs opUSA's regering blandede sig mere end én gang i retssagen mod rapperen A$AP Rocky, som i knap en måned sad varetægtsfængslet i Sverige i en voldssag.
I et brev til den svenske rigsadvokat advarer USA's særlige udsending i gidselsager, Robert O'Brien, om, at det vil få "negative konsekvenser" for forholdet mellem de to lande, hvis sagen ikke løses snarligt.
Det skriver tv-stationen CNN, som har offentliggjort brevet.
Brevet er dateret onsdag den 31.
juli, dagen efter at retssagen blev indledt i Stockholm.
- USA's regering ønsker at løse denne sag snarest muligt for at undgå potentielle negative konsekvenser for det amerikansk-svenske bilaterale forhold, skriver den amerikanske udsending blandt andet i sit brev.
Ingen kommentarer fra USADen svenske rigsadvokat, Petra Lundh, svarer i et brev dateret den 1.
august, at hun ikke kan blande sig i en igangværende retssag.
- Kun domstolen kan beslutte, enten under eller efter retssagen, hvorvidt personen skal løslades, skriver hun ifølge CNN.
- Jeg respekterer fuldt ud jeres forpligtelse til at repræsentere jeres statsborgere.
Men som jeg har forklaret ovenfor, er jeg ikke i stand til og vil derfor ikke gøre noget for at imødekomme din forespørgsel.
En talsperson for det amerikanske udenrigsministerium afviser over for CNN at kommentere brevet.
Trump ville kautionereTidligere i juli har også USA's præsident, Donald Trump, blandet sig i sagen.
I en telefonsamtale med den svenske statsminister, Stefan Löfven, den 20.
juli tilbød Trump personligt at kautionere for A$AP Rocky.
Men kaution er ikke en mulighed ifølge svensk lov.
Statsministeren gjorde det ifølge svenske medier klart, at A$AP Rocky ikke får særbehandling trods sin stjernestatus i det internationale musikmiljø.
- Den svenske regering hverken kan eller vil forsøge at påvirke anklagere eller domstole, lød det fra Löfven til den svenske avis Expressen.
Han tilføjede, at "alle er lige for loven, selv besøgende fra andre lande".
/ritzau/FacebookTwitterKopier linkEmner:Donald Trump (politiker)|USA|CNN|Sverige|Retsvæsen




https://www.dr.dk/nyheder/kultur/19-aarige-baraa-fra-gellerup-jeg-foeler-jeg-skal-smile-konstant-saa-folk-ikke-tror

Kultur19-årige Baraa fra Gellerup: Jeg føler, jeg skal smile konstant, så folk ikke tror, jeg er en forpulet perkerEn dansegruppe fra Gellerup vil nedbryde fordomme om bydelen gennem dans og akrobatik.
Af Betina Garcia03.
aug.
2019 kl.
15.
03Bemærk: artiklen er mere end 30 dage gammelLæs op- Er I klar derude, skriger 19-årige Baraa Qadoura.
Han står på scenen i det sort-hvide telt, hvor 50 cd'er hænger fra loftet, og det blå diskolys rammer over 30 børn, der forventningsfuldt kigger på den høje, brune fyr med det krøllede, sorte hår.
- Jaaaa, råber de, men Baraa Qadoura er ikke tilfreds.
- Det skal være endnu højere, siger han energisk og skruer op for nummeret 'Uptown Funk' og begynder at synge og danse, så det hele svinger.
En danser kommer flyvende, og børnene, der er iført prinsessekjoler og Onkel Reje-kostumer, klapper i deres små hænder.
Baraa Qadoura er en del af dansegruppen Black Top Team, som for andet år står for opvarmningen inden de populære familiearrangementer Cirkus Summarum, der rejser landet rundt om sommeren.
Gruppen består af unge i alderen 15-19 år, der kommer fra bydelen Gellerup i Aarhus.
En bydel, som ofte bliver forbundet med bandevold, kriminalitet og farlige, farvede drenge.
Men det er lige præcis dét, Black Top Team vil gøre op med gennem dans, gøgleri, akrobatik og breakdance.
Faktisk er det hele grunden til, at gruppen eksisterer i dag; for at nedbryde fordomme.
- Medierne har gjort, at folk tror, at Gellerup er en farlig ghetto, hvor folk står klar til at røve dig.
Vi vil gerne være med til at vise, at vi er noget andet.
Vi føler jo nærmest, at vi skal forsvare stedet hele tiden, siger Baraa Qadoura og fortsætter:- Vi kan sidde og brokke os, men hvis der ikke er nogen, der gør noget for, at tingene ændrer sig, så sker der jo ikke noget.
Vi håber, at næste gang, folk hører om Gellerup, vil de tænke på os på en god måde, og at det her projekt kan være med til at ændre samtalen omkring Gellerup.
Dr.
dk har fulgt Baraa Qadoura i Cirkus Summarum og i Gellerup.
19-årige Baraa Qadoura er født og opvokset i Gellerup, hvor han har boet i en af betonblokkene på Gudrunsvej indtil 2014, hvor familien flyttede i hus lige på den anden side af vejen.
Hans forældre er palæstinensere, der boede i Libanon og Syrien, inden de kom til Danmark i 90'erne.
- Som barn lægger man aldrig mærke til det negative.
Jeg har aldrig kigget på stedet og tænkt 'ej, hvis det her var sådan og sådan, ville det være bedre'.
Gellerup er et trygt sted, hvor alle kender alle, og vi har det godt, siger Baraa Qadoura.
1 / 12Black Top Team er i fuld gang med deres optræden i diskoteltet på Tangkrogen i Aarhus en fredag eftermiddag i juli, hvor Cirkus Summarum har indrettet et slaraffenland, hvor børn kan klæde sig ud.
- Vi har gerne villet vise en gruppe farvede, danske drenge, der bruger dans og kunst til at udtrykke sig på, siger Baraa Qadoura.
2 / 12Baraa Qadoura er også en del af Cirkus Tværs, en fritidsklub i Gellerup, der holder etniske unge væk fra gaderne og giver dem noget sjovt at lave.
Her bliver der undervist i dans, breakdance og luftakrobatik.
Baraa Qadoura kender de andre drenge fra Black Top Team fra Cirkus Tværs.
De har rejst hele Danmark og verden rundt og optrådt.
- Hvis det ikke havde været for Cirkus Tværs, havde jeg aldrig set så meget af Danmark eller lært så meget engelsk, siger han.
3 / 12Baraa Qadoura er ved at dirigere holdet inden den næste optræden.
Saleh Asaad (tv.
) har stået for deres koreografi.
Gruppen bliver også hyret til at holde debatter, hvor de fortæller om livet som dansker med en anden etnisk baggrund.
- Når jeg er i udlandet, føler jeg mig dansk, for det er jo i Danmark, jeg er opvokset, og det er mit hjemland.
Men folk kigger altid på mig og undrer sig, når jeg siger, at jeg er fra Danmark.
De kan jo se, at jeg er meget brunere end dem.
Vores land kan ikke fuldt ud acceptere at kalde en som mig for dansker.
Det er total identitetskrise.
4 / 12Baraa Qadoura har aldrig oplevet direkte racisme, men han har altid kunnet mærke, at der er forskel på ham og hans ikke-farvede venner.
- Jeg føler selv, at der er et pres på mig, og at jeg skal smile ekstra meget til danskere.
Der er rigtig mange, jeg smiler til, som ikke smiler tilbage.
Jeg føler, at jeg skal gøre ting for at få folk til at kigge anderledes på mig, for at de ikke skal tænke, at jeg er en forpulet perker.
5 / 12Khaled Mohammed springer over to af de andre medlemmer under deres store show ude på pladsen.
Khaled Mohammed skal begynde på et cirkusgymnasium i Sverige til næste år.
- Vi er hele tiden i gang, så vi ikke keder os i Black Top Team.
Vi kender hinanden ud og ind.
Nogle er ordblinde og har nogle vanskeligheder eller har det svært med sig selv.
Men det har altid været en åben samtale, som har gjort, at vi kan være meget ærlige over for hinanden.
Vi vil det bedste for hinanden, siger Baraa Qadoura.
6 / 12Avesta på 15 år har fået sit korsbånd revet over under under et spring.
Baraa Qadoura må bære hende ud og holde hende i hånden, mens hun bliver undersøgt.
Ud over Black Top Team er også gruppen Black Top Kids blevet etableret.
Gruppen skal hjælpe de næste generationer af unge til at komme ud og optræde og fortælle om livet i Gellerup.
7 / 12Efter showet på pladsen viser nogle af børnene, hvad de kan, og får en klapsalve fra Black Top Team.
- Børnene er meget ærlige, så når de viser, de er glade, så mener de det.
Det er som at få et review på fem stjerner lige der.
Det er så fedt, at de ser nogle unge som os, der ser anderledes ud.
At en gruppe unge fra Gellerup får lov til at lave vores ting på et sted, der er meget nationalt, og som alle kender, er kæmpestort for os, siger Baraa Qadoura.
8 / 12Saleh Asaad og Baraa Qadoura laver sjov med mobilen, mens de venter på, at showet skal i gang søndag morgen.
De elsker at være en del af Cirkus Summarum.
- Vi har fået en masse anerkendelse fra dem backstage og de andre artister i cirkusset.
De siger: 'fuck, det er fedt, I er med i år, I giver bare en helt anden energi på pladsen'.
For os betyder det så meget at være en del af noget og ikke at blive set ned på.
Vi får lov til at optræde for mere end 100.
000 mennesker gennem sådan en sommer, siger Baraa Qadoura.
9 / 12Black Top Team takker af efter deres show.
Bagefter tager de tilbage til Gellerup.
De håber at have ændret opfattelsen af, hvad det vil sige at være en brun dreng fra en ghetto.
- Vi tænker ikke over, at det bliver kaldt en ghetto.
Hvad betyder det i det hele taget, spørger Baraa Qadoura.
- Hvis vi er et lidt fancy sted, siger Khaled altid: 'uhhhh vi skal tilbage til the ghetto, her er alt for flot'.
Vi er stolte over ordet eller laver om på det, så det ikke er noget, der skal ses ned på.
Det er jo et helt almindeligt sted.
10 / 12Baraa Qadoura vil ikke defineres af et område som Gellerup.
- Vi vil bare gerne ses som mennesker, for vi er jo alle ens.
Folk tror, at hvis du bor i Gellerup, har du det hårdt, men det har vi jo ikke.
Det er vigtigt at fortælle, hvad det i virkeligheden er.
Efter helhedsplanen er kommet, har det forandret sig meget, og det er lidt trist at se.
En dag er der nogen, der får at vide, at deres bygning skal rives ned, og de skal finde et nyt sted at bo.
Det er sørgeligt at se, når man er vokset op et sted, hvor man husker det, som det var.
Det er jo ikke engang ti år siden.
11 / 12Baraa Qadoura kigger ud på Gellerup og på den nye Karen Blixen Boulevard, der er bygget i midten af Gellerup, hvor nye bygninger, en fodboldbane og en sø er kommet til.
- Hver dag er det et nyt Gellerup.
Det er nærmest ligesom, hvis man har et barn, som ikke er artigt; så prøver man at børste håret og give det pænt tøj på.
Man prøver at finpudse, så det ser finere ud.
Det føles som om, at Aarhus ser på Gellerup, som noget, man ikke er stolt over og derfor prøver at finpudse det.
12 / 12FacebookTwitterKopier linkEmner:Aarhus




https://www.dr.dk/sporten/fodbold/rosenborg-kan-blive-fcks-sidste-udfordring-paa-vejen-mod-cl-millionerne

FodboldRosenborg kan blive FCK's sidste udfordring på vejen mod CL-millionerneHvis FC København slår Røde Stjerne, kan Rosenborg, Young Boys eller Slavia Prag blive næste modstander.
Ståle Solbakken kan måske se frem til et møde med et par norske landsmænd.
03.
aug.
2019 kl.
14.
58Bemærk: artiklen er mere end 30 dage gammelLæs opHvis FC København i tredje runde af Champions League-kvalifikationen formår at besejre serbiske Røde Stjerne samlet over to kampe, kan et rent skandinavisk opgør blive en realitet i den efterfølgende playoffrunde.
Rosenborg en nemlig en af FCK's mulige modstandere, når der trækkes lod mandag.
Men før det kan blive aktuelt, skal det norske hold dog også vinde i tredje runde mod Maribor fra Slovenien.
De mulige FCK-modstandere i Champions League-playoff er desuden Young Boys fra Schweiz, Slavia Prag fra Tjekkiet samt vinderen af kampen mellem Apoel fra Cypern og Qarabag FK fra Aserbajdsjan.
Taber FCK sammenlagt til Røde Stjerne, venter playoffkampe til gruppespillet i Europa League.
Den tidligere Brøndby-spiller Mike Jensen kan måske se frem til at møde FCK i kampen om at komme i Champions League.
Her er de mulige modstandere Maccabi Tel Aviv (Israel)/Suduva (Litauen), Ararat (Armenien)/Saburtalo (Georgien), Riga FC (Letland)/HJK (Finland), Dudelange (Luxembourg)/Nomme Kalju (Estland) og FC Sheriff (Moldova)/ AIK (Sverige).
Svær modstand ved avancementI Europa League skal Brøndby i tredje runde møde Braga fra Portugal.
Skulle det blive til samlet dansk sejr, risikerer Brøndby igen svær modstand.
Det gælder også, selv om holdet i så fald overtager Bragas seedning.
Brøndbys mulige modstandere i Europa League-playoff er Spartak Moskva (Rusland)/Thun (Schweiz), Molde (Norge)/Aris (Grækenland), Strasbourg (Frankrig)/Lokomotiv Plovdiv (Bulgarien), AZ Alkmaar (Holland)/Marjupol (Ukraine) og Nefttjii Baku (Aserbajdsjan)/Bnei Yehuda (Israel).
I samme turnering skal FC Midtjylland i tredje runde møde skotske Rangers FC.
I tilfælde af samlet FCM-sejr venter enten PSV (Holland)/Haugesund (Norge), Legia Warszawa (Polen)/Atromitos FC (Grækenland), Steaua Bukarest (Rumænien)/Mlada Boleslav (Tjekkiet) eller Wolverhampton (England)/Pjunik FC (Armenien).
Også her er der lodtrækning på mandag.
/ritzau/FacebookTwitterKopier linkEmner:Tjekkiet|Norge|Portugal|Schweiz|Slovenien




https://www.dr.dk/mitliv/tilfaeldigt-instagram-opslag-foerte-nip-til-sin-forsvundne-mor-det-underligste-og-stoerste

Noget på hjerteSe temaMit LivTilfældigt Instagram-opslag førte Nip til sin forsvundne mor: 'Det underligste og største jeg har oplevet'29-årige Nipuni har altid drømt at finde sin biologiske mor.
Tag med på rejsen, hvor det skete.
Af Trine Hørlyck Bech og Ingeborg Munk Toft03.
aug.
2019 kl.
16.
32Læs opDen 11.
juli, det sydlige Sri LankaEn konstant brummen fra trehjulede tuktuker, scootermotorer og små lastbiler udgør baggrundslyden på den café, hvor Nipuni Julie Jakobsen og hendes forældre venter.
Det er surrealistisk at være her, synes Nipuni, som aldrig bliver kaldt andet end sit kælenavn Nip.
Fem til ti minutter, havde deres chauffør Neel sagt, så var de her.
Nervøsitet er ikke en følelse, der normalt rammer Nip, men lige nu slår den ned i hende.
'Er vi på kram?
Hvordan reagerer hun, når hun ser mig?
Kan hun kende mor og far?
'Nips danske mor, der, med sin solbrændte hud, ser ud til at have det hedt i den 30 grader varme luft, sender Nip et smil.
Et stort et, hvor tænderne i overmunden kommer til syne, og øjnene trækker sig sammen til små sprækker.
Det her er spændende.
Kvinden, de venter på, er Nips biologiske mor.
Det er godt 29 år siden, at de sidst så hende på et børnehjem i Sri Lankas hovedstad, Colombo.
Dengang var Nip seks uger, og hendes biologiske mor lagde sin datter i armene på et dansk ægtepar.
Det er det ægtepar, Nip i dag kalder mor og far.
Uden adoptiv som fortegn.
Og det er altså det ægtepar, der nu står med deres datter på en vejcafé i det sydlige Sri Lanka og venter.
Hvert øjeblik kan chaufførens hvide minibus svinge ind på caféens holdeplads, og Nip kan endelig få besvaret nogle af de spørgsmål, hun har grublet over i årevis.
'Har jeg søskende?
Hvad skete der med min mor, efter hun gav mig bort?
Og hvad er det med, at min far er kineser?
Ingen synes, at jeg ligner en kineser?
'Den 9.
juli, Hamborg LufthavnAlting var gået utrolig stærkt.
Det var under to måneder siden, at Nip havde postet det opslag på Instagram, der tilfældigt havde givet hende et nyt spor at følge i jagten på sit biologiske ophav.
Det havde ellers på ingen måde været formålet med opslaget, som hun relativt uovervejet postede på mors dag, den 12.
maj.
Men otte uger senere lettede hun og hendes forældre fra Hamborg Lufthavn med visheden om, at Nips biologiske mor gerne ville møde dem.
Nips søgen efter hende var begyndt flere år tidligere.
Som ung teenager forsøgte hun at få lederen af børnehjemmet til at hjælpe med at finde moderen.
Uden held.
Senere gennemtrawlede hun diverse srilankanske Facebookprofiler.
Uden held.
Hun meldte sig også til DR1-programmet 'Sporløs,' der hjælper danskere med at opspore forsvundne slægtninge, men fik afslag på at medvirke.
- Jeg var nok 'for kedelig' til tv, indskyder hun og slår sin karakteristiske høje latter op, som folk, der er stødt på hende i tv-programmet 'Den Store Bagedyst,' vil kunne genkende.
For Nips historie handler ikke om at være i identitetskrise over ikke at ligne de mennesker, hun kalder mor og far.
Den handler heller ikke om at være ulykkelig over at være mørkere end de andre børn på folkeskolen i den østjyske stationsby Ry.
Tværtimod.
Hun har haft det 'som blommen i æg,' siden hun havnede i villaen i Ry med tilhørende staldbygning og shetlandspony i baghaven.
De træk, hun manglede fra sine forældre udenpå, følte hun, hun fandt i deres personligheder.
Det 'brændende ønske' om at finde sin biologiske mor bundede udelukkende i en gigantisk nysgerrighed.
Den 10.
juli, Unawatuna, Sri LankaDer var underligt turisttomt i Unawatuna.
Kystbyen med de orange sandstrande plejede ellers at være lidt af et tilløbsstykke for rejsende.
Men det var uden for sæson, og de terrorangreb, der i april ramte øen, havde fået turismen til at styrtdykke, fortalte de lokale.
Måske var det derfor, at chaufføren Neel havde haft så god tid til at lede efter Nips biologiske mor.
Neel levede egentlig af at fragte turister, men af og til fandt han gennem sit store chaufførnetværk frem til adopterede børns biologiske forældre.
Det var en tidligere kollega, der havde sat Nip i forbindelse med ham.
Kollegaen, der selv er adoptivbarn fra Sri Lanka, henvendte sig efter at have set Nips mors dag-opslag.
Hun fortalte, at Neel havde hjulpet hende og sidenhen hendes søster og en række af deres adopterede venner med at finde deres biologiske forældre.
Nip syntes, set-uppet lød troværdigt, så hun overførte penge til Neel, der indledte jagten på hendes biologiske mor.
Han fik yderligere en sum penge, hvis han fandt hende.
Nip ønsker dog ikke at komme ind på beløbets størrelse.
Efter 47 dage, den 28.
juni, dumpede et foto af en midaldrende kvinde ind i Nips Messengerindbakke uden yderligere forklaring.
'Is this my mother?
' spurgte Nip.
'Yes,' skrev Neel bare.
Wow - bare wow.
Det var det mest syrede, Nip nogensinde havde oplevet.
Altså på den gode måde.
Til en start havde kvinden ellers afvist, at hun havde bortadopteret et barn, fortalte Neel senere i telefonen.
Men da han havde vist hende et foto og spurgt: 'Er det her ikke dig?
' var hun gået ind i sit hus og havde fundet en mere slidt udgave af det samme billede.
Nip sendte fotoet af, hvordan kvinden, der angiveligt var hendes mor, så ud i dag, til sine forældre.
De havde trods alt mødt hende før.
- Det er 100 procent hende, svarede de.
Under to uger senere stod Nip så her ved en af Unawatunas sandstrande omkranset af palmer, der skrånede indover bredden.
I morgen skulle hun møde sin biologiske mor for første gang.
Det eneste, Nip vidste om hende, var, hvad hun hed, hvornår hun var født, og hvad navnet på hendes far – altså Nips biologiske morfar – var.
De oplysninger fremgik af adoptionspapirerne.
Derudover havde Nips forældre fået fortalt, at hun var født uden for ægteskab, hvilket er forbundet med stor skam på Sri Lanka.
Desuden mente børnehjemspersonalet, at hendes mor – vist nok - havde været i huset hos en canadisk familie, som boede i Colombo.
Her havde en kinesisk forretningsrejsende – vist nok - boet en periode.
Nips mor og ham havde – vist nok - fundet sammen.
Hun var blevet gravid, og manden var – vist nok - blevet glad for nyheden, men skulle til Kina for at ordne noget papirarbejde.
Siden da havde Nips biologiske mor – vist nok – aldrig set ham.
Nips danske forældre var ikke helt overbevist om historien.
Fortællingen havde virket 'blurry,' da den blev gengivet af børnehjemspersonalet, og efterhånden som Nip blev ældre, havde de svært ved at få øje på de kinesiske træk.
Den 11.
juli, det sydlige Sri LankaNip nåede kun at sippe ganske lidt til den limonade, hun havde bestilt på caféen, inden Neel parkerede sin minibus til højre for spisestedet.
Kort tid efter kunne hun skimte en mørk hårtop bag en orange halvmur.
- Is that her?
spurgte hun Neels søn Shannon, der havde ventet med dem på caféen.
Han nåede dårligt at svare, før Nip gik den lave kvinde i møde.
De var på kram, viste det sig, men ikke af den lange slags.
Fire-fem sekunder brugte de på at klemme hinanden og kysse på begge sider, som er kutyme på Sri Lanka.
Derfra vekslede de nogle få ord med Neels kone i rollen som oversætter.
Nip husker ikke, hvad der blev sagt, men de holdt i hånden, og hendes biologiske mor betragtede hende med et genert smil og blanke øjne.
Øjeblikket var underligt og rørende på samme tid, syntes Nip.
På den ene side føltes det 'megamærkeligt' at stå overfor en kvinde, der basically var en fremmed for hende, og som hun ikke kunne føre en samtale med uden tolk, og så vide at netop hun havde båret Nip i sin mave.
På den anden side var Nip overdrevet glad for at se hende.
Hun havde frygtet, at en tsunami eller et terrorangreb havde gjort øjeblikket umuligt.
Fra caféen kørte de ud til en mindre strand med en lillebitte restaurant.
Der blev placeret et kæmpefad ris og kylling på det brune plastikbord, for som Nip siger; 'når man sidder omkring et måltid flyder samtalen bare nemmere.
'Hendes biologiske mor virkede glad.
Hun smilede og 'knævrede løs' med Neels kone.
Så vidste Nip da, hvor hun havde sit veludviklede snakketøj fra, tænkte hun.
Omvendt kunne hun mærke, at moderen virkede en smule sky, når Nip henvendte sig til hende.
Særligt når hun spurgte til fortiden.
Hun krøb ligesom lidt ned i den hvide plastikstol.
Gennem Neels søn Shannon, som var den bedste til engelsk, svarede hun dog på flere af Nips uafklarede spørgsmål.
Hun var stadig ugift og havde ikke fået flere børn.
Hun kom ud af en familie med 13 børn og boede i dag med sin søster og deres 12-årige nevø, som de i fællesskab tog sig af, fordi drengens far, deres bror, og hans hustru arbejdede på den anden side af øen.
Nips biologiske mor var hjemmegående og sørgede for husholdningen, mens søsteren forsørgede dem, fortalte hun.
Men der var også emner, hun ikke brød sig om at tale om.
Ét af dem var Nips biologiske far.
På et tidspunkt spurgte Nip, om hun havde nogle træk fra ham.
- Nej.
INGEN!
konkluderede moderen brat.
Nip havde på fornemmelsen, at selv hvis hun havde været som snydt ud af næsen på sin biologiske far, ville moderen afvise enhver form for lighed mellem de to.
Hun kunne tydeligvis ikke lide ham.
Nip fik dog ud af hende, at historien om den kinesiske forretningsmand var fup.
Ligesom fortællingen om at hun havde været i huset hos en canadisk familie.
Moderen havde arbejdet på en fabrik i Colombo, da hun mødte Nips biologiske far, som i øvrigt var srilankaner og kulsort i huden.
Om moderen havde været forelsket i ham, og hvor længe de havde kendt hinanden, da hun blev gravid, ved Nip stadig ikke.
Men da faderen fandt ud af, at der var et barn på vej, så moderen i hvert fald aldrig mere til ham.
Hun så ingen anden udvej end at bortadoptere Nip og flytte tilbage til den sydlige del af Sri Lanka, som hendes familie kommer fra.
Her blev hun 'gemt væk' i ti år, fortalte hun.
Ikke forstået på den måde at hun blev låst inde, men på grund af den skam, hun havde påført familien, skulle hun holde lav profil i offentligheden, fortalte hun.
Det gjorde 'megaondt' på Nip at vide, hvordan hendes mor havde haft det i årene efter adoptionen.
Ingen fortjener den behandling, mener hun.
Hun trøstede sig dog med, at moderen virkede til at have det godt i dag.
Desuden var hun bestemt ikke fattig.
De fik lov til at se hendes hjem, og da de havde gået langs en sti, nåede de frem til en sort port.
Bag den lå et hus med en nydelig hvidmalet facade.
Moderen havde givetvis ikke samme levestandard som mange danskere, men der var langt fra dette hus til en af de utætte hytter, som Nip havde set nogle srilankanere tage til takke med.
I husets lidt dunkle dagligstue, som var det eneste rum, Nip så, stod en kæmpereol.
Den var spækket med familiefotos.
Hendes biologiske mor viste dem ivrigt frem.
Der var et fra Nips fætters bryllup.
Så der var fotos fra vielserne af kusine et, to, tre og.
.
.
Nip fik virkelig set mange overdådige marengsbrudekjoler den dag.
Og selv om hun aldrig har siddet med tårer i øjnene foran spejlet hjemme i Danmark, fordi hun ikke lignede nogen andre, syntes hun virkelig, det var sjovt at studere billederne.
'Havde ham der ikke lidt hendes næse?
Og var der ikke en lighed omkring smilet med hendes kusine?
'Alle var enige om, at den, Nip lignede allermest, var hendes afdøde biologiske mormor.
Nip ved ikke, om hun skal se sin biologiske mor igen.
De mødtes en dag mere under rejsen, og der virkede hun mere afslappet.
De spadserede langs vandet og grinte af, at moderen ligesom mange andre srilankanere ikke kunne svømme, til trods for hun bor i et land, der er omkranset af vand.
Det bliver dog besværligt at holde kontakten, da hendes biologiske mor hverken har Facebook, Skype eller andre sociale medier.
Siden Nip kom hjem, har hun tænkt over, at moderen ikke rigtig spurgte ind til hendes liv.
Hun havde ingen spørgsmål til, hvad Nip studerede, og hvad hun interesserede sig for.
Nip lod dog mærke til, at moderen flere gange stirrede på hende.
Hun sad bare og betragtede Nip.
- For hende tror jeg, det vigtigste var at se mig.
Fysisk se, at jeg har det godt.
Sådan havde jeg det også med hende, og så ville jeg gerne have afklaret nogle ting om min baggrund.
Det fik jeg.
- Mødet med hende er virkelig et af de største øjeblikke i mit liv.
Jeg føler mig pæredansk og er lykkelig for min familie.
Men jeg tror, det er naturligt, at du tænker over, hvordan den kvinde, der har født dig, er.
Det har jeg i hvert fald gjort, og det føles bare godt at få afklaret.
- Men jeg blev også bekræftet i, at min mor og far er dem, der har lært mig om livet, siden jeg var seks uger.
Jeg synes, at det er så smukt at tænke på, at én mor tager over, når én anden ikke er i stand til det.
FacebookTwitterKopier linkEmner:Sri Lanka|Forældre og børn|DR1|Instagram|Hamborg




https://www.dr.dk/nyheder/regionale/midtvest/cykelferier-har-medvind-bent-christine-og-deres-aegtefaeller-rejser-altid

Midt- og VestjyllandCykelferier har medvind: Bent, Christine og deres ægtefæller rejser altid på to hjulDet er blevet moderne at tage på cykelferie - og det kan mærkes langs den danske vestkyst.
Christine Albertsen (længst til venstre) og Bent Mortensen (længst til højre) har sammen med deres ægtefæller holdt ferie på cykel i 13 år.
Af Rasmus Gade Østergaard og Asta Pil Heltborg03.
aug.
2019 kl.
14.
51Bemærk: artiklen er mere end 30 dage gammelLæs opPå med cykelhjelmen, op på sadlen og træd så i pedalerne.
Det vælger flere og flere danskere at gøre, når de holder ferie.
Det gælder blandt andre Christine Albertsen, Bent Mortensen og deres ægtefæller.
De er fra området omkring Hedensted, og har de seneste 13 år taget på cykelferie sammen hver sommer.
Det går stødt opad.
Cykelferier er meget populære, og vi kan se, der har været en stigning i det.
Eva Thybo, Visit DenmarkI år er turen gået til vestkysten, hvor de i samlet flok cykler de over 100 kilometer fra Vedersø til Hanstholm for at nyde den danske natur.
- Vi lever selv inde i landet, og der er en fantastisk natur herude.
Der er frisk luft, dejlig fred og ro, og man bruger sig selv, fortæller 75-årige Christine Albertsen.
Netop det, at man bruger sig selv, er noget af det, 81-årige Bent Mortensen sætter ekstra stor pris på.
- Det er fantastisk, at man kan holde sig i form.
At cykle er knap så hårdt som at vandre eller løbe, og så ser man en masse, fortæller han.
Det er en generel tendens, at flere hopper på cyklen i ferien - ligesom Danmark også er blevet en populær destination for udenlandske cykelturister.
Det fortæller Eva Thybo, der er projektleder i Visit Denmark.
- Det går stødt opad.
Cykelferier er meget populære, og vi kan se, der har været en stigning i det.
År for år kommer der flere, siger hun og uddyber:- Det hænger sammen med, at der kommer flere og flere tilbud til forskellige cykelturister.
Nyt tilbud med masser af kunderEt af de nye tilbud, som også Christine Albertsen og Bent Mortensen har benyttet sig af, er Bike With Us med base i Harboøre.
Virksomheden tilbyder at tage vare på bagagen under cykelturen, så der ikke er krav til, at den skal kunne være i cykelkurven.
Det er Stine Andersen Holm, som sammen med sin kæreste har startet virksomheden, som på kort tid har opnået stor tilslutning.
- Vi har omkring 200 bookinger, og det havde vi jo slet ikke regnet med her første år.
Det er sindssygt fedt, og det betyder, at vi får overskud i år, fortæller hun.
Malthe Krarup Andersen og Stine Andersen Holm står bag det nye tilbud i Harboøre.
Og så sørger de også for tilbagetransporten, så cykelturisterne ikke skal cykle hele vejen tilbage igen, når de er nået til Hanstholm.
Men vigtigst af alt er planlægningen af turen.
- Vi har forsøgt at gøre det så nemt og billigt for vores gæster som overhovedet muligt.
Det er krævende at planlægge en tur: Hvor man skal sove, og hvor man skal cykle hen?
Men her skal man bare hoppe på cyklen og nyde turen, som vi har planlagt, siger Stine Andersen Holm.
Selvom turen er planlagt nøje, kan Bent Mortensen alligevel give et tip eller to med på vejen til dem, som overvejer at tage afsted på en cykelferie:- Danskerne er tilbøjelige til at køre i alt for højt gear.
Man skal ned i gear og bevæge benene noget hurtigere.
Det er godt for legemet, og man kommer lige så langt på den måde, siger han.
FacebookTwitterKopier linkEmner:Turisme|VisitDenmark|Cykeltrafik|Hanstholm|Harboøre




https://www.dr.dk/nyheder/udland/fn-nordkoreanske-fanger-bliver-henrettet-offentligt-efter-flugtforsoeg

UdlandFN: Nordkoreanske fanger bliver henrettet offentligt efter flugtforsøgFanger bliver udsat for seksuelle overgreb og vold, lyder det fra FN.
En nordkoreansk politibetjent holder vagt ved et fængsel i Nordkorea (arkivfoto) Af Josefine Hummelmose03.
aug.
2019 kl.
13.
26Bemærk: artiklen er mere end 30 dage gammelLæs opNordkoreanske fanger, der forsøgte at flygte eller stjæle, er angiveligt blevet henrettet offentligt, og fanger er blevet udsat for seksuelle overgreb og slået med stave og metalstænger.
Det fortæller FN ifølge nyhedsbureauet AP.
FN's menneskerettighedskontor har interviewet over 330 personer, heraf mange kvinder, som er flygtet fra Nordkorea.
De fleste er flygtet til Kina.
Vagter tvinger fangerne til at klæde sig af og gentagne gange udsættes de for kropsvisitering i søgen efter penge og skjulte genstande, beskriver FN's generalsekretær, António Guterres.
Fangerne bliver af og til afhørt i en måned eller længere, og deres celler er så overfyldte, at de ikke kan lægge sig ned.
Nordkorea nægter at have krænket menneskerettighederneNordkorea har gentagne gange sagt, at de ikke krænker menneskerettighederne.
I maj sagde landets ambassadør i Genève, Han Tae Song, at regeringen gjorde en 'hengiven indsats til gavn for folket', og 'menneskerettighedskrænkelser, uanset hvilke, er utålelige'.
Nordkoreas ambassadør Han Tae Song i Genève i Schweiz, maj 2019.
Dog har Nordkorea nægtet at give visum til FN's udsendte undtagen én gang i 2017, hvor en efterforsker ville undersøge betingelserne for handicappede.
Ifølge Guteres fortæller tidligere nordkoreanske fanger om dårlige sanitære forhold og for lidt mad, som forårsager underernæring og sygdom.
Der rapporteres om sygdomme som tuberkulose, hepatitis, tyfus og lungehindebetændelse i fængslerne, og der ydes kun lidt eller ingen medicinsk behandling.
Den manglende behandling koster nogle fanger livet.
Læs også:Ny rapport: Seksuelle overgreb er udbredt i NordkoreaNogle af de tidligere fanger beretter også om voldtægt og overgreb begået af fængselspersonalet mod de kvindelige fanger.
'Udbredte og systematiske' overgreb og henrettelserVagter får fangerne til at sidde eller knæle hele dagen, og lader dem kun strække benene i to minutter hver time eller mindre.
Nogle af de interviewede fortæller om vold i så voldsom grad, at det ender med, at fangerne dør af deres kvæstelser.
Et sydkoreansk og et nordkoreansk vagttårn står på hver sin side af grænsen mellem de to lande.
Desuden får fangerne ikke adgang til advokater inden retssager mod dem går i gang, under retssagen fremlægger advokaterne heller ikke et forsvar, og der er ingen frifindelse.
Generalsekretæren siger, at arrestationer, slagsmål, tvangsarbejde, henrettelser og andre overgreb, der blev begået i tilbageholdelsescentre og fængsler af officerer fra ministeriet for statssikkerhed og ministeriet for folks sikkerhed, 'synes at være udført på en udbredt og systematisk måde', ifølge AP.
Personer i politiske fængsler, almindelige fængsler og tilbageholdelsesfaciliteter er alle underlagt tvangsarbejde 'under farlige forhold, uden tilstrækkelig mad, adgang til medicinsk behandling og levevilkår, der opfylder internationale standarder", siger Guterres.
Læs også:FN fordømmer Nordkorea for at krænke menneskerettighederneFacebookTwitterKopier linkEmner:António Guterres (politiker)|Forenede Nationer|Nordkorea|Vold|Kriminalitet




https://www.dr.dk/nyheder/udland/tusinder-ammer-i-protest-det-er-ikke-uhoefligt-goere-offentligt

UdlandTusinder ammer i protest: 'Det er ikke uhøfligt at gøre offentligt'Mødre ammer deres spædbørn i 85 colombianske byer for at støtte amning.
Colombianske mødre ammer i byen Bogota, hvor over to tusind mødte op for at støtte op om amning i det offentlige rum.
Af Kasper Duncan Gram03.
aug.
2019 kl.
10.
55Bemærk: artiklen er mere end 30 dage gammelLæs opEr amning i det offentlige rum tabu eller accepteret?
Det spørgsmål rejste tusindvis af colombianske mødre, da de i går fandt sammen i 85 byer rundt om i det sydamerikanske land.
- Vi viser verden, at det er en kærlig, værdig og behagelig ting at gøre, fortalte Natalia Mejia til Associated Press, da hun deltog i ammearrangementet i byen Bogota.
Hun mener, at mange folk oplever amning i det offentlige rum som en uhøflig ting at gøre på grund af omverdenens kulturelle pres og fordomme.
Grunde til at amme sit barnAmning sikrer optimal vækst, udvikling og helbred hos nyfødteModermælkserstatning indeholder ikke de antistoffer, som findes i modermælkModermælk modvirker mod diarré og lungebetændelse, de to hyppigste dødsårsager hos spædbørnAmning reducerer risikoen for kræft i bryster og æggestokke, type 2-diabetes og fødselsdepressionDer er færre overvægtige og type 2-diabetikere blandt voksne, der blev ammet Kilde: World Health Organization (WHO)Det bedste middel mod under- og fejlernæringDe colombianske myndigheder bakker op om arrangementet, der finder sted for tredje gang på tre år.
- I et land, hvor der er et behov for at forebygge under- og fejlernæring, er det vigtigt, at invitere mødre til at amme så meget som muligt, så børnene får den passende fysiske og følelsesmæssige udvikling, forklarede Gladys Sanmiguel, sekretær for social integration i Bogota.
WHO anbefaler, at spædbørn får modermælk i minimum det første halve år af deres levetid, og fortsat bliver ammet i mindst halvandet år efter, at fast mad introduceres ved seks-måneders-alderen.
FacebookTwitterKopier linkEmner:Graviditet og fødsel|Bogota|WHO|Colombia




https://www.dr.dk/nyheder/vejret/anden-varmerekord-paa-en-uge-aldrig-er-der-maalt-hoejere-temperaturer-i-groenland

VejretAnden varmerekord på én uge: Aldrig er der målt højere temperaturer i Grønland'Det er jo helt ekstremt,' siger professor i klimaforandringer.
De høje temperaturer gør, at isen smelter og laver floder og søer på toppen af Indlandsisen.
Før år 2000 var det kun sket én gang, men efter år 2000 er det sket en håndfuld gange.
Af Thea Deleuran Müller og Sally Frydenlund Larsen03.
aug.
2019 kl.
16.
26 | opdateret 11.
aug.
2019 kl.
13.
26Bemærk: artiklen er mere end 30 dage gammelLæs opOpdatering: Den 8.
august oplyste DMI, at de rekordhøje målinger målt på indlandsisen den 1.
og 2.
august var misvisende, og selvom temperaturerne stadig var høje, var der ikke tale om rekordhøje temperaturer.
Der var derfor tale om en fejlmåling, da obervationer fra andre vejrstationer har vist, at temperaturen lå på minus to grader.
Selvom den seneste varmerekord for toppen af Grønlands Indlandsis blev slået i torsdags, fik den rekord ikke lov til at stå længe.
Fredag klokken 16.
00 blev der nemlig målt 4,7 graders varme ved DMI's vejrstation ved Summit i 3.
202 meters højde.
Her plejer temperaturen at ligge omkring frysepunktet på denne tid af året.
Og det er altså to grader mere end den ellers ret friske rekord på 2,2 grader, som blev målt torsdag.
Der er dog tale om foreløbige målinger, da de først skal endeligt verificeres efter weekenden.
IndlandsisenIndlandsisen dækker 80 procent af Grønland.
Indlandsisen er den næststørste iskappe i verden efter Antarktis.
Den dækker 1,7 millioner kvadratkilometer og er op til 3,2 kilometer høj på midten.
Den rummer ca.
2,9 millioner kubikkilometer is.
Hvis Indlandsisen smeltede, ville vandstanden i verdenshavene stige med omkring 7 meter.
Kilde: DMI og Geus.
Selv om en stigning på knap fem grader måske ikke lyder af meget, så er det voldsomt.
Det siger Sebastian Mernild, der blandt andet er professor i klimaforandringer:- Det er jo helt ekstremt!
Det genererer jo en masse afsmeltning - også inde på isen, lyder det fra Sebastian Mernild, som også er leder af Nansen Senteret i Bergen i Norge.
10-11 milliarder ton is smelter dagligtOg netop smeltningen af enorme mængder is er en af de grelleste følger af de høje temperaturer.
Og kombineret med mindre nedbør i vinterhalvåret er dette års varmerekorder meget kritiske for isen, som siden år 2000 er smeltet mere end nogensinde før.
- Vi ved, at i perioden fra årtusindeskiftet til årtotusindeskiftet, har vi kun et eksempel på afsmeltning på toppen af indlandsisen - det var tilbage i 1889.
Kigger vi på perioden fra år 2000 og frem til i dag, har vi faktisk haft en håndfuld gange, hvor vi har set afsmeltning på Indlandsisen, siger han.
Lige nu smelter 10-11 milliarder ton indlandsis dagligt og flyder ud i verdenshavene.
Det ser blandt andet sådan her ud: Den smeltende is skaber kæmpe floder af vand.
 Dette fotografi fra den 13.
juni viser slædehunde i vand til knæene, hvor der plejer at ligge is.
 Blå floder flyder i den mørke indlandsis.
 Smukt ser det ud, men smeltningen skaber højere vandstande i verdenshavene.
 Smeltevandet samler sig i søer på indlandsisen.
1 / 5Den smeltende is skaber kæmpe floder af vand.
1 / 5Dette fotografi fra den 13.
juni viser slædehunde i vand til knæene, hvor der plejer at ligge is.
2 / 5Blå floder flyder i den mørke indlandsis.
3 / 5Smukt ser det ud, men smeltningen skaber højere vandstande i verdenshavene.
4 / 5Smeltevandet samler sig i søer på indlandsisen.
5 / 5En enkelt 'ekstremhændelse', som Sebastian Mernild kalder de høje temperaturer, behøver ikke i sig selv være alarmerende, siger han, men forklarer, at de mange ekstreme hændelser og rekorder er et tegn på, at klimaet forandrer sig.
- Vi begynder at se et mønster med flere ekstreme hændelser kloden rundt, siger han og forklarer, at det ikke kan fornægtes, at menneskets globale forbrug og opvarmning af kloden spiller en rolle.
Det er ikke kun på toppen af Indlandsisen, at varmen har meldt sit indtog.
Hedebølgen, der plagede Europa i sidste uge, er nemlig rykket mod nord, og det betyder, at hele Grønland har varme temperaturer.
Rettelse: Det fremgik tidligere af faktaboksen, at Indlandsisen dækker 1,7 millioner kvadratmeter, men det korrekte er 1,7 millioner kvadratkilometer.
FacebookTwitterKopier linkEmner:Grønland|Danmarks Meteorologiske Institut|Vejret|Norge|Miljø og natur




https://www.dr.dk/nyheder/regionale/syd/raalam-bliver-draebt-i-hoestmaskiner-droner-skal-redde-dem

Syd- og SønderjyllandRålam bliver dræbt i høstmaskiner: Droner skal redde demDroner spotter rålammene, inden græssnitterens knive dræber dyrene.
Hvert år dør mange rålam i græssnitterens knive, men det er muligt at undgå, viser et forsøg med droner.
(Arkivfoto).
Af Ulrik Bang-Mørch og Ellen Bollerup03.
aug.
2019 kl.
13.
46Bemærk: artiklen er mere end 30 dage gammelLæs opHvert år dør mange rålam, når de bliver fanget af høstmaskinernes knive, når græsmarkerne bliver slået.
Men det er muligt at undgå, viser et forsøg nær Ribe tidligere i år, hvor Sydvestjysk Brandvæsen sendte droner over markerne for jægere og landmænd.
Vi fandt mange dyr på de hektarer, vi eftersøgte.
Henrik Tauman, droneinstruktør, Sydvestjysk BrandvæsenDronerne med varmesøgende kameraer kan nemlig spotte rålammene, der i maj endnu er så små, at de ikke kan løbe væk.
- Med dronebillederne kan landmanden nå at markere med for eksempel en stolpe, hvor der ligger et rålam, så det undgår snitterens knive, siger Henrik Tauman, droneinstruktør ved Sydvestjysk Brandvæsen.
- Så når landmanden sidder oppe i maskinen, kan han se, hvor han skal snitte udenom, forklarer Henrik Tauman videre.
Fandt mange dyr med kameraetForsøget gik godt, og selvom det blev lavet så sent, at rålammene var i stand til selv at flytte sig, så viste forsøget, at det varmesøgende kamera fanger det liv, der er i marken.
- Vi fandt mange dyr på de hektarer, vi eftersøgte.
Det viste sig, at rålammene havde fået en størrelse, hvor de selv kunne flytte sig, så det var ikke nødvendigt at afmærke, fortæller Henrik Tauman.
Se videoen herunder, hvor dronen med det varmesøgende kamera opdager flere dyr.
Artiklen fortsætter under videoen.
Første dyr spottet efter ét minutLandmand Åge Hansen og jægerne Jens Sandersen og Ove Beck fra Ribe-egnen står bag ideen til forsøget, og Ove Beck var imponeret over dronekameraets evner.
- Det tog ét minut, så fik vi set de to første dyr på skærmen.
Det er virkelig effektivt at bruge en drone.
Det vil vi prøve igen til næste år, siger Ove Beck.
Rålammene ligger godt puttet i de høje græsmarker, uden chance for at landmanden kan se dem oppe fra førerhuset.
(Arkivfoto).
(Foto: Bjarne L.
Christensen © DR Nordjylland) Det er denne drone med det varmesøgende kamera, som er blevet sendt op over markerne for at finde dyrene.
 Her er det et billede fra det varmesøgende kamera, som har spottet nogle af dyrene på marken.
 På skærmen kan man så følge med, hvor henne dyrene befinder sig.
Når man har fundet rålammene, kan man så markere med eksempelvis stolper, hvor de er på marken.
 Landmænd, jægere og droneinstruktør er samlet til forsøget.
1 / 5Rålammene ligger godt puttet i de høje græsmarker, uden chance for at landmanden kan se dem oppe fra førerhuset.
(Arkivfoto).
(Foto: Bjarne L.
Christensen © DR Nordjylland)1 / 5Det er denne drone med det varmesøgende kamera, som er blevet sendt op over markerne for at finde dyrene.
2 / 5Her er det et billede fra det varmesøgende kamera, som har spottet nogle af dyrene på marken.
3 / 5På skærmen kan man så følge med, hvor henne dyrene befinder sig.
Når man har fundet rålammene, kan man så markere med eksempelvis stolper, hvor de er på marken.
4 / 5Landmænd, jægere og droneinstruktør er samlet til forsøget.
5 / 5Nye forsøg med billigere dronerBeredskabet er klar til endnu et forsøg, siger droneinstruktør Henrik Tauman.
- Vi vil lave et forsøg med en billigere drone og et billigere termisk kamera.
Kan vi finde samme mængde dyr med en mindre drone, så overvejer landmændene at investere i det, fortæller Henrik Tauman.
Forsøget gentages med et billigere dronekamera næste år i maj.
Vurderingen er, at 20 rålam hvert år mister livet alene på græsmarkerne syd for Ribe, da rålammene som helt små ikke kan løbe væk sammen med moren, når maskinerne kommer kørende.
FacebookTwitterKopier linkEmner:Sydvestjysk Brandvæsen|Ribe|Landbrug|Planteavl




https://www.dr.dk/sporten/formel1/skidt-kvalifikation-sender-magnussen-langt-tilbage-i-startfeltet

Formel1Skidt kvalifikation sender Magnussen langt tilbage i startfeltetKevin Magnussen starter langt nede i feltet som nummer 15 i søndagens Formel 1-grandprix i Ungarn.
Kevin Magnussen må nok engang tage plads i den bagerste del af startfeltet forud for søndagens grandprix i Ungarn.
Foto: EPA/Tibor Illyes HUNGARY OUT 03.
aug.
2019 kl.
16.
07 | opdateret 03.
aug.
2019 kl.
16.
11Bemærk: artiklen er mere end 30 dage gammelLæs opKevin Magnussen starter søndagens Formel 1-grandprix i ungarske Mogyoród som nummer 15.
Det blev resultatet af dagens kvalifikation, der ellers begyndte fremragende for danskeren.
I lørdagens træning forud for kvalifikationen kørte Magnussen 10.
hurtigste tid, mens teamkammerat Romain Grosjean sluttede lige efter.
Anderledes suveræn i det interne Haas-regnskab var danskeren i kvalifikationens første del - Q1, hvor fem kørere sorteres fra, mens 15 går videre.
Med en imponerende sidste omgang kørte Magnussen fjerdehurtigst i Q1, og med kun tre kørere hurtigere kørte Magnussen sig i suveræn stil videre, mens Grosjean kun lige akkurat fik sneget sig videre med 15.
hurtigste tid.
Det så lyst ud for Magnussen, men det ændrede sig på få minutter.
Kunne ikke følge op på fin startI Q2 sorteres yderligere fem kørere fra, mens ti avancerer til Q3, og Magnussen kunne ikke følge op på sin flotte tid i Q1.
Så langtfra faktisk.
Det var, som om han slet ikke kunne finde farten i sin racer.
Danskeren var næsten et sekund langsommere i Q2, end tilfældet var i Q1, og samtlige andre 14 kørere i kvalifikationens anden del var hurtigere end Magnussen.
Grosjean blev otter i Q2, og han fortsætter dermed i Q3.
Set over hele sæsonen har Magnussen været hurtigere end Grosjean i syv af sæsonens hidtidige 12 kvalifikationer.
Max Verstappen (Red Bull) var hurtigst af alle i kvalifikationen og starter forrest foran Mercedes-duoen, Valtteri Bottas og Lewis Hamilton.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Formel 1|Red Bull|Ungarn




https://www.dr.dk/sporten/fodbold/superliga/minut-minut-fck-fortsaetter-tilvaerelsen-som-ubesejret-efter-2-1-i






https://www.dr.dk/sporten/fodbold/messi-maa-kigge-langt-efter-landsholdet-faar-tre-maaneders-karantaene-af-forbund

FodboldMessi må kigge langt efter landsholdet: Får tre måneders karantæne af forbundConmebol straffer Argentinas Lionel Messi med tre måneders landsholdskarantæne for beskyldning om korruption.
- Der er ingen tvivl om, at det hele er sat op for Brasilien.
Jeg gider ikke være en del af denne korruption, sagde Messi ifølge fodboldmagasinet goal.
com.
03.
aug.
2019 kl.
09.
54Bemærk: artiklen er mere end 30 dage gammelLæs opArgentinas fodboldlandshold må undvære sin anfører, Lionel Messi, i de kommende tre måneder.
Det sydamerikanske fodboldforbund, Conmebol, har idømt den 32-årige angriber en karantæne på tre måneder på grund af beskyldninger om korruption under Copa America-turneringen tidligere på sommeren.
Desuden skal Messi betale en bøde på 50.
000 dollar, oplyser Conmebol på sin hjemmeside.
Messi har syv dage til at appellere afgørelsen.
I forvejen er Messi idømt en spilledags karantæne for sit røde kort i kampen mod Chile samt en mindre bøde på 1500 dollar.
Conmebol oplyser ikke specifikt, hvorfor Messi bliver straffet, men henviser til paragraffer i sit disciplinærreglement, der forbyder 'stødende, fornærmende adfærd eller fremsættelse af ærekrænkende udtalelser af enhver art', skriver nyhedsbureauet AFP.
Nægtede at deltage i medaljeceremoniUdelukkelsen fra landsholdet gælder fra den 3.
august, og dermed går Messi glip af venskabskampe mod Chile, Tyskland og Mexico, skriver det spanske sportsmagasin Marca.
I kampen om tredjepladsen i Copa America mellem Argentina og Chile fik Lionel Messi et rødt kort.
Efter kampen, som Argentina vandt, nægtede han at deltage i medaljeceremonien og beskyldte Conmebol for 'korruption'.
- Der er ingen tvivl om, at det hele er sat op for Brasilien.
Jeg gider ikke være en del af denne korruption, sagde Messi ifølge fodboldmagasinet goal.
com.
Han har siden undskyldt sit udfald over for Conmebol, men det fritager ham altså ikke fra en straf.
I forvejen er Messi idømt en spilledags karantæne for sit røde kort i kampen mod Chile samt en mindre bøde på 1.
500 dollar.
Ifølge nyhedsbureauet Reuters ventes han at skulle udstå karantænen i Argentinas første kvalifikationskamp til VM i 2022.
/ritzau/FacebookTwitterKopier linkEmner:Lionel Messi (fodboldspiller)|Argentina|Fodbold|Chile|Korruption




https://www.dr.dk/nyheder/vejret/nyd-weekendens-lune-grillvejr-det-bliver-vaadere-de-kommende-dage

VejretNyd weekendens lune grillvejr – det bliver vådere de kommende dageDe kommende 14 dage byder ifølge DMI på en del byger over hele landet.
Mens vejret både lørdag og søndag indbyder til grill i haven, bliver det sværere at planlægge i den kommende uge.
Af Mark Lindved Norup03.
aug.
2019 kl.
11.
35Bemærk: artiklen er mere end 30 dage gammelLæs opMens vi har fået masser af nedbør over Danmark i løbet af ugen, byder weekenden på lune og tørre aftener, hvor man de fleste steder i landet med ro i sindet kan finde grillen frem.
Lørdag og søndag kommer nemlig til at ligne hinanden, hvis man kigger op mod himlen, lyder det fra Danmarks Meteorologiske Institut, DMI.
- Vi får rigtig pænt vejr med nogen eller en del sol og temperaturer op til 23 grader.
Ud på eftermiddagen kan der falde en enkelt byge, og det bliver lidt mere skyet, men alt i alt klassisk dansk sommervejr til den pæne side, siger vagthavende meteorolog Klaus Larsen.
Våde augustdageHar man planlagt ferie i det danske sommerland i næste uge, kan det være en god ide at pakke regntøjet, for dagene bliver noget vådere.
- Natten til tirsdag passerer et skyområde, en frontzone med regn, og det giver mere ustadigt vejr.
Til gengæld falder temperaturerne kun en lille smule, så de ligger i starten af 20’erne.
- August har i gennemsnit 10 nedbørsdage, hvor der falder mellem 60 og 70 millimeter, og de kommende 14 dage kan der falde regn de fleste af dem.
Det er dog ikke syndfloden, der rammer os, siger Klaus Larsen.
I løbet af næste uge kommer nattetemperaturerne ifølge DMI til at ligge mellem 12 og 17 grader.
FacebookTwitterKopier linkEmner:Danmarks Meteorologiske Institut|Vejret




https://www.dr.dk/sporten/tennis/svaer-modstand-venter-wozniacki-i-toronto

TennisSvær modstand venter Wozniacki i TorontoCaroline Wozniacki indleder Rogers Cup mod Yulia Putintseva, og næste modstander kan blive Naomi Osaka.
Caroline Wozniacki møder Yulia Putintseva i Rogers Cup.
03.
aug.
2019 kl.
09.
27Bemærk: artiklen er mere end 30 dage gammelLæs opTennisspilleren Caroline Wozniacki skal møde Yulia Putintseva fra Kasakhstan i første runde, når hun i næste uge deltager i Rogers Cup i Toronto.
Det blev afgjort ved lodtrækningen sent i aftes dansk tid.
Den 29-årige dansker har to gange tidligere mødt Putintseva, og det er hidtil blevet til en sejr til hver.
Wozniacki vandt senest i Sydney i 2017, mens Putintseva, der nu er nummer 39 i verden, sejrede i Australian Opens første runde i 2016.
Vinderen af deres tredje indbyrdes møde kan se frem til at møde en kvalifikationsspiller i anden runde.
Yulia Putintseva efter sin sejr over Naomi Osaka under Wimbledon.
Hvis seedningen holder skal Wozniacki, der er 15.
-seedet, i tredje runde møde den japanske verdenstoer, Naomi Osaka.
Osaka, der er forsvarende mester i US Open og Australian Open, er dog inde i en resultatmæssig krise.
Senest tabte hun i Wimbledons første runde til netop Wozniackis kommende modstander, Putintseva.
Skulle Wozniacki nå frem til kvartfinalen i turneringen, kan ikonet Serena Williams blive modstanderen.
Amerikaneren er seedet som nummer otte.
Kampene i første runde afvikles mandag og tirsdag.
Wozniacki vandt Rogers Cup i 2010, da den blev spillet i Montreal.
For to år siden nåede hun finalen, da Toronto var vært.
/ritzau/FacebookTwitterKopier linkEmner:Caroline Wozniacki (tennisspiller)|Serena Williams (tennisspiller)|Australian Open|Osaka|Tennis




https://www.dr.dk/nyheder/kultur/x-factor-deltager-springer-ud-som-grand-prix-stjerne-folk-tror-det-er-kikset

KulturX Factor-deltager springer ud som Grand Prix-stjerne: 'Folk tror, det er kikset'Anne Mette Risager Lund, kendt fra 'X Factor', skal som en del af koret Vocal Line synge for Danmark ved konkurrencen Eurovision Choir.
Anne Mette Risager Lund dukkede sammen med sin mand, Tomas, op på på de danske tv-skærme i 'X Factor' sidste år.
Lørdag aften kan hun igen opleves på DR1.
Af Christian Ellegaard03.
aug.
2019 kl.
11.
01Bemærk: artiklen er mere end 30 dage gammelLæs opNår du hører ordet Eurovision, tænker du måske på glitterkanoner, vindmaskiner og østeuropæisk fløjtespil, men når DR lørdag aften blænder op for årets udgave af Eurovision Choir, er det nogle lidt andre kunstnere og sange, der indtager Grand Prix-scenen.
Lørdagens konkurrence har nemlig fokus på korsang, når kor fra ti lande skal dyste om titlen som årets bedste kor ved den store finale, der afholdes i Göteborg i Sverige.
De danske farver repræsenteres i år af det aarhusianske kor Vocal Line, der består af 30 mandelige og kvindelige korsangere.
Om Eurovision ChoirEurovision Choir er en korudgave af den traditionsrige Eurovision Song Contest, hvor kor fra forskellige lande dyster om titlen som årets europæiske kor.
Konkurrencen blev afholdt for første gang i 2017 i Letlands hovedstad, Riga, hvor Slovenien og koret Carmen Manet løb med sejren.
Danmark er i år med i konkurrencen for anden gang, hvor ti lande denne gang dyster om vindertrofæet.
De forskellige kor tæller både klassiske og rytmiske kor, der alle kæmper side om side.
Vinderen afgøres af en fagjury.
Du kan læse mere om konkurrencen og dens regler her.
Én af dem, der som en del af Vocal Line skal dyste om trofæet ved den store finale, er Anne Mette Risager Lund, som mange tv-seere nok kan genkende fra underholdningsprogrammet 'X Factor', hvor hun deltog i 2018 sammen med sin mand, Tomas.
Under Thomas Blachmans vinger blev ægteparret nummer syv i det års konkurrence.
- Jeg glæder mig til at genopleve hele den atmosfære, der er omkring sådan en tv-konkurrence.
Generalprøver med kameraer på og den slags.
Det bliver sjovt at være med til igen, siger 53-årige Anne Mette Risager Lund.
Læs også:Helt tæt på Blachmans X Factor-par: Sådan bor Anne Mette og TomasHun har sunget kor i Vocal Line, siden koret startede for omkring 30 år siden, og har kun holdt få pauser fra koret, som hun kalder noget 'helt specielt'.
- Korsang kan noget helt særligt.
Det er socialt og giver en unik form for fællesskabsfølelse, når man står og synger sammen.
Det har måske et ry for at være lidt kikset, men det behøver det ikke at være, siger hun.
I lørdagens finale skal Vocal Line synge et cover af Tina Dickow-nummeret 'True North'.
Hør den her:Vocal Line - True NorthBliver ofte mødt af fordommeVocal Line består af mænd og kvinde i alle aldre, og én af korets yngre solister er 25-årige Gustav Andreas Berg.
Han startede med at synge i kor, da han gik på gymnasiet og blev hurtig glad for det fællesskab, korsangen gav ham.
Derfor valgte han at fortsætte med at gå til kor i sin fritid, efter han blev student, og gymnasiekoret ikke længere var en mulighed.
Når man som en ung mand fortæller, at man går til kor, er det i manges øjne måske ikke det mest maskuline eller sexede, man kan foretage sig.
Gustav Andreas Berg, korsangerMen når man er en ung fyr på 25, der går til kor, risikerer man også at møde en del fordomme og løftede øjenbryn, forklarer Gustav Andreas Berg.
- Når man som en ung mand fortæller, at man går til kor, er det i manges øjne måske ikke det mest maskuline eller sexede, man kan foretage sig.
Men jeg tror på, at hvis man selv står ved det og synes, det er fedt, så smitter den holdning af på andre, siger han og fortsætter:- Det handler også om at invitere folk ind og vise dem, at korsang ikke behøver være så kikset, som de måske tror.
Jeg har aldrig oplevet, at folk har set os optræde og så har sagt: 'Det var sgu da noget mærkeligt noget'.
25-årige Gustav Andreas Berg skal med 29 andre korsangere i gruppen Vocal Line repræsentere Danmark ved årets Eurovision Choir i Göteborg.
Svært at vurdere danske vinderchancerDet er langt fra første gang, at Vocal Line skal optræde på den internationale scene.
Koret har tidligere turneret rundt omkring i hele verden og har lige nu koncerter i lande som Tyskland og Island i kalenderen.
Tidligere har koret også deltaget i forskellige konkurrencer og stævner, men det er første gang i mange år, at Vocal Line igen skal dyste mod andre kor, og Anne Mette Risager Lund er i den grad spændt på, hvordan det kommer til at gå lørdag aften.
Jeg brænder så meget for det her, og jeg håber, at flere får øjnene op for, hvad det er, korsang kan.
Gustav Andreas Berg, korsanger- Vi vil rigtig gerne i finalen og vinde, det er klart, men det er også bare stort at være med.
Det er svært at vurdere, hvor store vores chancer er for at vinde.
Vi har forberedt os så godt, som vi overhovedet kan, men alle korene i konkurrencen er meget forskellige, så det er svært at sammenligne vores chancer, siger Anne Mette Risager Lund.
Gustav Andreas Berg er også spændt på lørdagens finale og håber, at konkurrencen uanset resultatet kan være med til at sætte lidt ekstra fokus på Danmarks lange tradition for korsang.
- Jeg glæder mig helt vildt sindssygt meget.
Det er en stor ære at være med, og jeg synes det er så fedt, at man laver et arrangement som dette.
Det er jo en kæmpe begivenhed og et stort udstillingsvindue for kormusikken.
Jeg brænder så meget for det her, og jeg håber, at flere får øjnene op for, hvad det er, korsang kan, siger han.
Du kan se, hvordan det går Vocal Line, når DR1 sender Eurovision Choir lørdag aften klokken 20.
30.
Anne Mette Risager Lund arbejder til daglig som programmør i et e-læringsfirma, som hun har sammen med sin mand, Tomas.
Ægteparret er derudover begge passionerede sangere og deltog sidste år i 'X Factor', hvor de opnåede en syvendeplads.
FacebookTwitterKopier linkEmner:X Factor|DR1|Sverige|Thomas Blachman (musiker)|Gøteborg




https://www.dr.dk/nyheder/udland/demonstranter-ignorerer-politiets-advarsler-i-hongkong

Protester i HongkongSe temaUdlandDemonstranter ignorerer politiets advarsler i HongkongProtesterne fortsætter for 9.
weekend i streg.
Protesterne fortsætter i Mong Kok-området i dag.
Af Josefine Hummelmose03.
aug.
2019 kl.
14.
50Bemærk: artiklen er mere end 30 dage gammelLæs opDemonstranter i Mong Kok-området i Hongkong ignorerer politiets advarsler og strømmer forbi det udpegede slutpunkt for dagens demonstration.
Politiet advarede tidligere på dagen om, at de, der fortsatte forbi den godkendte rute, ville bryde loven.
De opfordrede demonstranter til at holde sig til de udpegede ruter efter voldelige sammenstød under tidligere demonstrationer i den sommerlange protestbevægelse.
Ifølge politiet vil eventuelle demonstrationer, der ikke er forhåndsgodkendt, blive 'ryddet' eftersom de er ulovlige forsamlinger, skriver nyhedsbureauet AP.
'Strejk på mandag!
'Dagens protester er den seneste i en række demonstrationer ni weekender i træk, der er rettet mod regeringen for det semi-autonome kinesiske territorium.
'Strejk på mandag!
' råber demonstranterne ifølge AP, mens de fylder gaderne i et normalt travlt markedskvarter.
Butiksejere har lukket deres forretninger på grund af forventningen om, at det bliver en langvarig demonstration i dag.
Frivillige har uddelt masker, hårde beskyttelseshjelme, vand og metrobilletter til de fremmødte.
Nogle demonstranter bar beskyttelseshjelme og masker.
 Demonstranter fyldte gaderne i Mong Kok i Hongkong.
 Det er 9.
weekend i streg, at borgerne i Hongkong går på gaden.
1 / 3Nogle demonstranter bar beskyttelseshjelme og masker.
1 / 3Demonstranter fyldte gaderne i Mong Kok i Hongkong.
2 / 3Det er 9.
weekend i streg, at borgerne i Hongkong går på gaden.
3 / 3Demonstrationerne begyndte som protest mod et forslag til en ny udleveringslov med Kina.
Udleveringsloven ville betyde, at borgere i Hongkong kan blive udleveret til retsforfølgelse i Kina.
Selvom regeringen har trukket forslaget tilbage, er protesterne fortsat.
Kravet er nu, at Hongkongs leder, Carrie Lam, går af samt en højere grad af demokrati.
Risikerer ti års fængselDemonstrationerne har stort set været fredelige, men der har i stigende grad været flere sammenstød med politiet, efter at demonstranter nægtede at opløse protesterne på tidspunkter bestemt af myndighederne.
Flere end 40 demonstranter blev fremstillet i retten onsdag anklaget for oprør, efter at protesterne sidste søndag blev voldelige.
De kan risikere op til ti års fængsel.
Siden demonstrationerne begyndte i begyndelsen af juni har demonstranter vandaliseret bygninger og kastet mursten, mens politiet har brugt tåregas og affyret gummikugler.
Tilhængere af Hongkongs politistyrke er også samlet til en moddemonstration i dag i Victoria Park omkring fem kilometer fra Mong Kok-området.
FacebookTwitterKopier linkEmner:Hong Kong|Demonstrationer|Kina|Politi|Kriminalitet




https://www.dr.dk/nyheder/indland/nye-fartgraenser-kostede-52-millioner-hastigheden-er-steget-med-17-kmt

IndlandNye fartgrænser kostede 52 millioner: Hastigheden er steget med 1,7 km/tSelvom bilisterne på udvalgte landeveje må køre 90 km/t, gør de det ikke.
Efter hastighedsgrænserne på udvalgte landeveje blev hævet, kører bilisterne kun en smule stærkere.
Af Line Jenvall03.
aug.
2019 kl.
08.
45Bemærk: artiklen er mere end 30 dage gammelLæs opDet er flere måneder siden, at de runde skilte med en rød kant og tallet 80 blev skiftet ud med nogle, der fortæller, at bilister kan sætte farten op til 90 kilometer i timen.
Hastighedsgrænsen blev sat op på udvalgte landeveje af den tidligere borgerlige regering, men forskellen har ikke været stor.
85,4 kilometer i timen er den gennemsnitlige fart i dag, viser en aktindsigt hos Vejdirektoratet.
Før kørte bilisterne i snit 83,7 kilometer i timen, så med en forskel på 1,7 kilometer i timen, er det begrænset, hvor meget hurtigere de kommer fra A til B.
Og det overrasker ikke afdelingschef i Vejdirektoratet Ivar Sande, for bilisterne kører først og fremmest efter forholdene.
- Vores erfaring viser, at den kørte hastighed ikke ændres ret meget, når man ændrer hastighedsgrænsen, siger han.
Større sikkerhedVejdirektoratet og politiet valgte med omhu 150 kilometer landevej forskellige steder i landet, og de blev udstyret med rumleriller, autoværn, og nye skilte.
52 millioner kroner har det kostet skatteyderne.
Det svarer til 350.
000 kroner per kilometer asfalt.
Læs også:Nye fartgrænser: Nu må du (nogle steder) køre 90 km/t på landevejenAlligevel er det en positiv historie, mener Torben Lund Kudsk, afdelingschef i FDM.
- Folk kommer lidt hurtigere frem, og de gør det på en mere sikker måde, siger han.
- En 90 km/t-vejstrækning er mere sikker, end en vejstrækning, hvor man må køre 80.
Og vælger man at køre under hastighedsgrænsen, opnår man altså en større sikkerhed, end hvis man kører helt op til grænsen, forklarer Torben Lund Kudsk.
Han påpeger desuden, at selv den lille stigning i hastigheden er en god forretning for samfundet, fordi transporttiden bliver kortere.
Ingen røde talDe nye, højere hastighedsgrænser, skal netop ses i en større sammenhæng, lyder det fra Vejdirektoratets afdelingschef, Ivar Sande.
- Når hastigheden stiger, og man kører hurtigere, så øger man også mobiliteten, hvilket har været formålet med de her strækninger.
Læs også:Partier om vanvidsbilister: Politiets kontroltryk skal styrkesSelvom gennemsnitsfarten tilsyneladende ikke er vokset så meget, som de nye regler giver mulighed for, er der ikke røde tal på bundlinjen, mener han.
- Vi bruger den teoretiske forskel, når vi udregner samfundsøkonomi, og det kan godt vise sig, at den faktiske hastighedsændring er mindre – men der er stadig en positiv gevinst, siger Ivar Sande.
Også transportminister Benny Engelbrecht (S), ser gevinster i investeringen.
- Uanset hastighedseffekten mener jeg, at det er fornuftigt, at pengene er blevet brugt til trafiksikkerhedsforbedrende tiltag på de pågældende strækninger som autoværn og rumleriller, udtaler han i et skriftligt svar.
Han ønsker ikke at stille op til et interview.
Skal give mening for bilisterneI Rådet for Sikker Trafik mener pressekonsulent Jeppe Gudmandsen ikke, at der er grund til at juble over, at bilister før ændringen af fartgrænsen kørte lidt for stærkt, men nu holder sig pænt under fartgrænsen.
- 1,7 kilometer i timen lyder ikke af så meget, men det er faktisk en hel del, og grundlæggende er for høj fart en af de allerstørste dræbere, vi har i trafikken i dag, siger han.
Han vil dog godt bakke op om i højere grad at lade hastighedsgrænsen afhænge af forholdene på de enkelte vejstrækninger.
- Øget hastighed, hvor man kan klare det, hvis man til gengæld sænker hastigheden på strækninger, hvor den åbenlyst er for høj, kan samlet set give god mening, siger Jeppe Gudmandsen.
Ifølge FDM's afdelingschef Torben Lund Kudsk bør netop den tilgang til hastighedsgrænser fylde meget mere.
- Der er ingen tvivl om, at for at få bilister til at overholde hastighedsgrænserne skal de have en fornemmelse af, at der lokalt er taget stilling til, hvor hurtigt det er forsvarligt at køre, lyder det fra Torben Lund Kudsk.
Det er også et spørgsmål om, at vejen, som den ser ud - og ikke bare et skilt i grøftekanten - skal sende det rigtige signal om en passende hastighed, understreger han.
FacebookTwitterKopier linkEmner:Benny Engelbrecht (politiker)|Socialdemokraterne|Torben Lund Kudsk (organisationsleder)|Biltrafik|Vejdirektoratet




https://www.dr.dk/nyheder/indland/efter-knap-en-maaned-i-svensk-faengsel-aap-rocky-er-landet-paa-amerikansk-jord-igen

IndlandEfter knap en måned i svensk fængsel: A$AP Rocky er landet på amerikansk jord igenRapperen forlod Sverige i aftes og er løsladt, til dommen ventes at falde 14.
august.
Af Thea Deleuran Müller og Kasper Duncan Gram (video)03.
aug.
2019 kl.
09.
12 | opdateret 03.
aug.
2019 kl.
15.
07Bemærk: artiklen er mere end 30 dage gammelLæs opEfter næsten en måned bag tremmer i den svenske hovedstad Stockholm er den amerikanske rapper A$AP Rocky, hvis borgerlige navn er Rakim Mayers, landet i USA igen.
Det skriver den svenske avis Aftonbladet.
Rapperen og to andre mænd er tiltalt for vold mod en 19-årig afghaner, og i aftes kom meldingen om, at domsafgørelsen i sagen først falder den 14.
august, og at de tiltalte er frie til at forlade landet indtil da.
A$AP Rocky og hans følge forlod Stockholms Arlanda-lufthavn i et privatfly umiddelbart efter løsladelsen, og i morges dansk tid landede flyet i Los Angeles.
Læs også:Retssagen mod A$AP Rocky er slut – løsladt indtil sin domLøsladelsen af de tre tiltalte siger ikke noget om, hvordan byretten i Stockholm stiller sig til skyldsspørgsmålet.
Alligevel blev den fejret som en sejr af rapperens fans og familie foran byretten.
Rapperens mor, Renee Black, der var rejst til Sverige for at følge sønnens retssag, var både lettet og rørt over nu at kunne få sin søn med hjem igen.
- Jeg er bare så glad, sagde musikerens mor, Renee Black, til DR Nyheder efter retsmødet.
A$AP Rockys mor, Renee Black, forlod retten i går sammen med sin søn og var også glad for, at hendes søn nu løslades, til der afgøres dom i sagen.
Det Hvide Hus har presset på for løsladelseDen amerikanske præsident, Donald Trump, var også hurtigt på tasterne i går, hvor han udtrykte begejstring over, at rapperen nu løslades.
Præsidenten har også forsøgt at række ud til den svenske statsminister, Stefan Löfven, for at få en hurtigt løsladelse i hus, men uden held.
Loven er lige for alle, lød svaret.
Det er ikke det eneste pres, som Det Hvide Hus har forsøgt at lægge på Sverige.
I et diplomatisk brev sendt den 31.
juli, som CNN er kommet i besiddelse af, har USA advaret de svenske myndigheder om, at sagen kan få negative konsekvenser for Sverige og USA's forhold.
Hvem er A$AP Rocky?
A$AP Rockys borgerlige navn er Rakim Mayers.
Han er en amerikansk rapper, der er født og opvokset i Harlem i New York og er 30 år gammel.
Rapperen har udgivet tre album og har flere hundrede millioner afspilninger på Spotify.
Han har arbejdet sammen med et utal af verdensstjerner som for eksempel Cardi B, Kendrick Lamar, Lana Del Ray, Frank Ocean og Rihanna.
Brevet er sendt af Robert O'Brien, der normalt er USA's særlige udsending i gidselsitutioner, og han har overværet retssagen mod rapperen og de to tiltalte.
Læs også:Topjurist med præsidentkampagner på cv'et overvåger retssag mod A$AP RockyBrevet er sendt til den svenske rigsadvokat, og heri kræves det blandt andet, at A$AP Rocky og de to medtiltalte løslades og får lov til at opholde sig på et hotel, til der falder dom.
Svaret blev nogenlunde det samme, som den svenske statsministers tidligere svar.
Nemlig at rigsadvokaten heller ikke kan blande sig i sagen.
De amerikanske myndigheder har ikke ønsket at kommentere sagen, skriver CNN.
'Tak fra bunden af mit hjerte'A$AP Rocky selv takkede sine fans på sin Instagram-profil efter gårsdagens melding, og han indleder sit opslag med ordene 'tak fra bunden af mit hjerte'.
- Det har været en meget svær tid, og jeg vil gerne takke retten for, at jeg, Bladi og Thoto (de to øvrige tiltalte red.
) kan vende hjem til vores familier, skriver rapperen.
Det er svært ikke at få øje på begejstringen hos A$AP Rocky over at blive løsladt til domsafgørelsen.
Billedet er taget lige efter den tredje dag i retten i den svenske hovedstad i går.
Varetægtsfængslingen af den 30-årige A$AP Rocky har skabt røre i USA, hvor kendisser som Snoop Dogg og Justin Bieber har forsøgt at lægge pres på myndighederne i Sverige, for at rapperen hurtigt kunne løslades igen.
Det var også musikeren Kanye West, der tog kontakt til Donald Trump for at få hjælp til hurtigt at få A$AP Rocky tilbage på amerikansk jord.
Sagen mod A$AP Rocky•Natten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
•5.
juli blev tre af dem varetægtsfængslet, herunder A$AP.
•20.
juli ringede USA's præsident, Donald Trump, til den svenske statsminister, Stefan Löfven, og bad om at få rapperen løsladt.
Löfven udtalte efterfølgende, at 'alle er lige for loven, selv besøgende fra andre lande'.
•24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
•Retssagen fandt sted i Retten i Stockholm tirsdag, torsdag og fredag, og i gør blev de løsladt, indtil der falder dom 15.
august.
•A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
•De tiltalte risikerer op til to års fængsel, hvis de bliver kendt skyldige.
•Den 19-årige mand, som ifølge tiltalen blev overfaldet, er også blevet efterforsket, men sagen er henlagt.
Det er konkluderet, at manden handlede i nødværge.
FacebookTwitterKopier linkEmner:Donald Trump (politiker)|Justin Bieber (musiker)|Stockholm|CNN|Kriminalitet




https://www.dr.dk/sporten/fodbold/kvindeligaen/fc-nordsjaelland-profil-foer-premieren-vi-kan-spille-frit

KvindeligaenFC Nordsjælland-profil før premieren: ’Vi kan spille frit’Oprykkerne fra FC Nordsjælland får en svær debut i landets bedste række.
Line Røddik er tilbage i Danmark efter ti år.
Af Malte Nørgaard03.
aug.
2019 kl.
06.
46Bemærk: artiklen er mere end 30 dage gammelLæs opNår FC Nordsjællands kvinder lørdag løber på banen til sæsonens første kamp, bliver der skrevet et lille stykke historie.
Det bliver en speciel følelse, når vi løber på banen.
Og vi glæder os rigtig meget.
Line Røddik, FC NordsjællandDet er nemlig første gang i klubbens historie, at kvindeholdet skal spille et opgør i landets bedste række.
Modstanderen er de danske mestre fra Brøndby.
- Vi kunne ikke have fået en hårdere modstander.
Samtidig er det en kamp, hvor vi kan spille frit.
Der er ingen tvivl om, hvem der er favoritter, siger den tidligere landsholdsanfører Line Røddik, der denne sommer er skiftet til FC Nordsjælland fra hollandske Ajax.
Målet er slutspilletMed favoritværdigheden placeret hos Brøndby mener den stærke forsvarsspiller ikke, at stemningen bliver alt for træls, hvis FC Nordsjælland skulle løbe ind i et nederlag.
- Målet er at slutte blandt de seks øverste i første halvdel af sæsonen, så vi kan komme med i slutspillet.
Den første sæson handler om, at vi får etableret os.
Med tiden vil vi meget gerne kunne drille de to store klubber, Brøndby og Fortuna, siger Line Røddik.
I første omgang glæder hun sig dog bare til at komme i gang med at spille fodbold, når premierekampen fløjtes op klokken 13 lørdag eftermiddag.
- Det bliver en speciel følelse, når vi løber på banen.
Og vi glæder os rigtig meget, siger hun.
FacebookTwitterKopier linkEmner:FC Nordsjælland|Brøndby|Fodbold|Holland




https://www.dr.dk/sporten/cykling/dansk-tour-rytter-regner-med-blive-hos-succes-hold

CyklingDansk Tour-rytter regner med at blive hos succes-holdChristopher Juul-Jensen føler sig tryg ved fremtiden efter et veloverstået Tour de France.
Christopher Juul-Jensen ses her under enkeltstarten i Tour de France.
Af Malte Nørgaard og Kasper Aleksander Thrane03.
aug.
2019 kl.
07.
55Bemærk: artiklen er mere end 30 dage gammelLæs opI august plejer den store cykelkabale at blive lagt, og mange ryttere finder nye arbejdsgivere.
Men for Christopher Juul-Jensen ser det ud til at blive en rolig måned.
Der er stor sandsynlighed for, at jeg kører for Michelton-Scott næste år.
Christopher Juul-.
Jensen, cykelrytterDet fortæller han til DR Sporten.
- Der er stor sandsynlighed for, at jeg kører for Michelton-Scott næste år, siger han og supplerer.
- Den formelle proces begynder nu, men inden det bliver officielt, kan jeg kun sige, at jeg ikke er nervøs for fremtiden.
Holdet vil køre klassementChristopher Juul-Jensen var senest en del af holdet, da Michelton-Scott kørte sig til hele fire etapesejre i Tour de France.
Til gengæld sluttede holdets klassementhåb, Adam Yates, helt nede som nummer 29 i den samlede stilling.
Og derfor er der stadig en masse, der kan arbejdes videre med i fremtiden, mener den 30-årige danske hjælperytter.
- Det er klart for enhver, at vi har ambitioner om at køre klassement i de store etapeløb.
Og så vil jeg gerne være med til at bygge videre på den succes, vi havde i Tour de France.
Der viste vi, at vi kunne vinde etaper i al slags terræn, og vi har også ryttere, der kan vinde det samlede klassement, siger Christopher Juul-Jensen.
Chistopher Juul-Jensen sluttede som nummer 112 i det samlede klassement i Tour de France.
FacebookTwitterKopier linkEmner:Adam Yates (cykelrytter)|Christopher Juul-Jensen (cykelrytter)|Frankrig|Cykelsport




https://www.dr.dk/nyheder/viden/kroppen/hjem-fra-ferie-saadan-klarer-du-dig-bedst-gennem-jetlag

KroppenHjem fra ferie?
Sådan klarer du dig bedst gennem jetlagSøg ud i lyset og undgå lange middagslure, lyder nogle af rådene.
De fleste bliver hårdest ramt af jetlag, når de flyver fra vest mod øst, for eksempel fra USA til Danmark.
Her bliver det mørkere tidligere end sædvanligt, og det kan være svært at falde i søvn.
(© ColourBox)Af Allan Nisgaard03.
aug.
2019 kl.
07.
01Bemærk: artiklen er mere end 30 dage gammelLæs opTræthed, sult på skæve tidspunkter og en følelse, der minder om tømmermænd.
Flyture gør det muligt for os mennesker at hoppe gennem flere tidszoner i løbet af meget kort tid.
Og det resulterer ofte i det, der kaldes jetlag.
DøgnrytmenDøgnrytmen er styret af dit indre biologiske ur, som er lokaliseret af en gruppe nerveceller dybt inde i hjernen.
For at din døgnrytme ikke bliver forstyrret, er det vigtigt, at du får lys om dagen og mørke om natten.
Lyset er nemlig den mest afgørende faktor for døgnrytmen.
- Kroppen er på grund af cellernes 'klokkegener' lavet til at have en døgnrytme på cirka 24 timer.
Og når de timer bliver forskubbet, så bliver kroppen pludselig usynkroniseret, og det giver jetlag, siger Mads Klokker, der er klinikchef på Rigshospitalet.
- Det er individuelt, hvordan folk oplever det.
Typisk har man tendens til at falde i søvn, når man ikke vil det.
Man bliver nemmere træt under fysisk aktivitet, og man kan få hovedpine, dårlig appetit eller hård mave.
Der er mange forskellige symptomer, fortsætter Mads Klokker.
Bedst at flyve mod vestJo flere tidszoner du passerer, desto mere vil du kunne mærke jetlag.
- Vi kan kun rykke vores indre ur cirka en time i døgnet.
Så hvis du skal rykke det otte timer, så tager det som regel fire til seks dage at komme over det, siger Jens Hannibal, der er ledende overlæge og døgnrytmeforsker på Klinisk Biokemisk Afdeling på Bispebjerg og Frederiksberg Hospital.
For de fleste rammer jetlag hårdest, når de flyver fra vest til øst.
For eksempel hvis du flyver til Thailand, eller hvis du flyver hjem fra USA.
Her bliver det mørkere tidligere end sædvanligt, og det kan være svært at falde i søvn.
- Hvis du derimod rejser mod vest, for eksempel til USA, vil der typisk være lys i længere tid end normalt.
Og det forstyrrer dit biologiske system, men hjælper samtidig kroppen med at udsætte sengetiden, siger Jens Hannibal.
Du må gerne tage en lur, men den skal højest være en halv time til 40 minutter.
Ellers skifter hormonbalancen igen, og du vil være længere tid om at vænne dig til den nye tidszone.
Mads Klokker, klinikchef på Rigshospitalet.
Bliv oppe, selvom du er trætFor at vende kroppen til den nye tidszone så hurtigt som muligt, er det en god idé at stille uret til destinationstiden allerede, når du stiger på flyet.
Når du så ankommer til destinationen, er det først og fremmest vigtigt, at du får sovet ligeså mange timer, som du plejer.
Men selvom du bliver søvnig, mens det stadig er dag, kan det være en fordel at holde dig vågen, indtil det bliver mørkt.
- Det er en god idé at blive oppe til det er sengetid, også selvom du bliver enorm træt.
Hvis du bliver oppe og lader være med at gå i seng, så vil lyset skubbe til fasen i dit indre ur, så den indre rytme hurtigere svarer til døgnets rytme på rejsemålet, siger Jens Hannibal.
Hvis du midt på dagen alligevel bliver fristet af den bløde seng på dit hotel eller hostel, så forsøg at holde din lur så kort som muligt.
- Du må gerne tage en lur, men den skal højest være en halv time til 40 minutter.
Ellers skifter hormonbalancen igen, og du vil være længere tid om at vænne dig til den nye tidszone.
Forsøg så vidt muligt at hold dig vågen til det bliver sengetid.
Så vænner du dig hurtigere til den nye tidszone.
Overvej melatonin-tabletterBåde Mads Klokker og Jens Hannibal peger også på melatonin-tilskud som en mulig hjælp til at få styr på søvn-tidspunkterne.
Melatonin er et naturligt hormon, der fremkalder søvnighed i mennesker.
Og det kan du også købe i tabletform på apoteket.
- Melatoninproduktionen stiger, når det er mørkt, og vi skal sove.
Derfor kan du overveje at tage det som tilskud, når det er sengetid på destinationen, siger Jens Hannibal.
Undgå at køre bil med jetlagMange lejer bil i lufthavnen efter en lang flyrejse og flere tidszoner.
Men det skal man passe på med, når man har jetlag, forklarer overlæge Mads Klokker:- Undersøgelser viser, at virkningen af jetlag svarer til at have promiller i blodet.
- Så hvis du skal køre lige efter flyverejsen, så er det i hvert fald vigtig, at du holder dig helt væk fra alkohol på flyet, fortsætter han.
- Det er ikke et klassisk sovemiddel, der får dig til at sove.
Men det virker som et signal, som kan få kroppen til at omstille sig til den nye tid, fortsætter han.
Det er dog ikke sikkert, melatonin virker for alle.
Ifølge Mads Klokker og Jens Hannibal, har medicinen ingen bivirkninger.
Hvis du vil undgå at blive for søvnig i løbet af ankomstdagene, så skal du sørge for at søge ud i lyset og være aktiv.
- Det er en god idé at komme ud i lyset.
For lyset omstiller dit indre ur hurtigere.
Og så bør du så vidt muligt være aktiv ved for eksempel at gå ture.
Motion kan nemlig modvirke jetlag, forklarer Mads Klokker.
Spar på alkoholen under flyrejsenPå lange flyrejser er det ofte gratis at nyde et glas vin.
Men det er ikke den bedste idé, hvis du vil undgå at blive for meget ramt af jetlag.
Alkohol ødelægger nemlig søvn og døgnrytmetilpasningen.
- Der er knastør luft på en flyver, så du taber en masse væske, og det virker dehydrerende.
Og når du samtidig drikker alkohol, så forstærker du effekten, siger Mads Klokker.
- Det er altid en god idé at få en del væske, som ikke er alkohol.
Så drik gerne masser af vand.
Og så kan det også være en fordel at sove, hvis man kan det – gerne så det passer med natten på destinationen.
Derudover bør du forsøge at spise dine måltider efter den nye tidszone, forklarer Jens Hannibal.
- Det er en dårlig idé at begynde at spise mad, hvis du for eksempel bliver sulten klokken fire om natten, da kroppen vil opfatte fødeindtagelse som et forstyrrende signal og dermed forværre jetlag-symptomerne, siger han.
FacebookTwitterKopier linkEmner:Sundhed og velvære|Rigshospitalet|Søvn|USA|Frederiksberg Hospital




https://www.dr.dk/nyheder/udland/lufthavn-i-usa-forbyder-salg-af-vand-i-engangsplastikflasker

UdlandLufthavn i USA forbyder salg af vand i engangsplastikflaskerFra 20.
august er det slut med at købe vand i engangsplastikflasker i San Franciscos internationale lufthavn.
Fra den 20.
august er det ikke længere muligt at købe vand i engangsplastikflasker i lufthavnen i San Francisco.
03.
aug.
2019 kl.
06.
45Bemærk: artiklen er mere end 30 dage gammelLæs opDe dage er snart forbi, hvor rejsende i den internationale lufthavn i San Francisco i USA kan købe sig en engangsplastikflaske med vand.
Hvis tørsten skal slukkes, må man enten medbringe sin egen genbrugs-flaske eller købe en godkendt aluminium- eller glasflaske i lufthavnen.
Det skriver de amerikanske medier San Francisco Chronicle og CNN.
I et forsøg på at blive mere miljøvenlig, bliver engangsplastikflasker fra den 20.
august føjet til lufthavnens liste over plastikgenstande, som ikke må sælges af restauranter, caféer eller fra drikke- og madautomater.
- Det er et stort træk for lufthavnen, som yderligere understøtter vores grønne tiltag, siger Doug Yakel, informationschef for San Francisco International Airport (SFO), til CNN.
SFO satte for tre år siden et mål om at blive verdens første affaldsneutrale lufthavn inden 2021.
Sanktioner uklareDet betyder ifølge miljøorganisationen Zero Waste Alliance, at mindst 90 procent af affaldet i lufthavnen ikke skal ende på lossepladser eller i forbrændingsanlæg, men skal genbruges eller komposteret.
- Så vidt vi ved, er vi den første lufthavn til at indføre denne ændring.
Vi er banebrydende for industrien og ønsker at flytte grænserne for tiltag om bæredygtighed, siger Doug Yakel til San Francisco Chronicle.
Initiativet er dog ikke udelukkende frivilligt.
Lufthavnen følger en bestemmelse fra bystyret i San Francisco, der forbyder salg af vand i plastikvandflasker fra offentligt ejede bygninger og områder.
Sammenlagt bliver der solgt omkring fire millioner plastikvandflasker om året i lufthavnen.
Det er uvist, om lufthavnen vil straffe eller udpege butikker, som ikke overholder den nye regel, når den træder i kraft senere i august.
Talsmand Doug Yakel siger, at SFO har en forhåbning om, at 'det ikke bliver nødvendigt'.
/ritzau/FacebookTwitterKopier linkEmner:San Francisco|Lufthavne|CNN|USA|Miljø og natur




https://www.dr.dk/nyheder/regionale/hovedstadsomraadet/unge-boligsoegende-har-kvaler-ikke-laengere-mor-og-far-der

KøbenhavnUnge boligsøgende har kvaler - ikke længere mor og far, der betalerForældrekøb er på laveste niveau siden 2011.
Høje priser og nye regler får skyldenForældrekøb udgør i dag cirka 10 pct.
af markedet for ejerlejligheder mod en top på tæt ved 20 pct.
tilbage i 2013.
Af Nikolaj Krogh Bonde03.
aug.
2019 kl.
06.
40Bemærk: artiklen er mere end 30 dage gammelLæs opJagten på en bolig er gået ind for de kommende studerende i storbyerne.
Og for mange betyder det en lang kamp på internettets boligportaler – mens det for de heldige få kan undgås, hvis far og mor hiver checkhæftet frem.
Forældrekøb har været populært i mange år.
I 2013 toppede salget, hvor knap hver femte ejerlejlighed blev købt som et forældrekøb.
Men nu er der et fald i forældrenes købelyst.
En analyse fra Realkredit Danmark viser, at forældrekøbene lige nu udgør blot cirka ti procent af ejerlejlighedsmarkedet.
Det er første gang siden 2011, at niveauet er så lavt.
Læs også:Ejerlejligheder bliver presset op i pris af familieoverdragelserIfølge boligøkonom i Nykredit Mira Lie Nielsen skyldes det flere faktorer.
- Priserne er blevet høje, og det kræver en vis indkomst i dag at købe en lejlighed til sit barn i København eller Aarhus, siger hun og fortsætter:- Samtidig er der kommet nogle strammere kreditregler for halvandet år siden (1.
januar 2018, red.
), og det har gjort det sværere for mange forældre at få budgettet ved et forældrekøb til at hænge sammen.
De skrappere kreditregler betyder, at forældre ikke må have en gældsfaktor på over 4.
Deres gæld må ikke være mere end fire gange deres indkomst.
Og samtidig skal deres bolig(er) ikke være belånt over 60 procent.
Hvis forældrene ikke kan overholde de kriterier, bliver det sværere at få fingrene i et af de billige lån, som bankerne tilbyder for tiden.
Og derfor hopper mange fra, vurderer Mira Lie Nielsen.
Høje priser og usikkerhed skræmmer forældreneForuden de høje priser på lejligheder i storbyerne og de nye kreditregler, peger boligøkonomen også på, at mange potentielle købere er nervøse og påpasselige, fordi priserne nu er bremset op efter en årrække med høj fart.
- Tidligere var man på den måde tryg ved, at når man skal sælge igen, vil det være en god økonomisk investering, siger Mira Lie Nielsen.
Selvom der generelt er godt gang i forældrekøbene på Vesterbro, så oplever Ali Kahbazy ejendomsmægler for Nybolig Vesterbro/Enghave Plads i København også, at forældrene her er lidt mere forsigtige:- De ved jo godt, at priserne er i en ende nu, hvor de aldrig har været før.
Så de er bange for, at de skal slå sig.
Også de kommende ejendomsskatter gør, at forældrene bliver lidt i tvivl, om de skal sætte deres penge i fast ejendom, forklarer han.
- Som at købe et par skoDer er altså en vis usikkerhed forbundet med fremtidige priser og boligskatter.
Ikke mindst på grund af en kommende boligskattereform, der træder i kraft i 2021, og betyder en øget skat på ejerlejligheder, fordi grundværdierne reguleres kraftigt op.
Det har også betydet, at det er folk med en noget mere velpolstret tegnebog, der køber bolig til børnene, fortæller Ali Kahbazy.
- Nogle gange sælger jeg en lejlighed til forældre på fem minutter – det ville tage dem længere tid at købe et par sko.
De kommer op, og så siger de: ”Christoffer, kan du lide den?
” ”Ja, det kan jeg godt far”.
”Jamen Ali, den tager vi.
”Både Ali Kahbazy og Mira Lie Nielsen oplever, at det vigtigste ved et forældrekøb er, at man vil give sine børn tag over hovedet.
Ifølge dem kan man heller ikke regne med et økonomisk afkast i sidste ende.
FacebookTwitterKopier linkEmner:Ejendomshandel|København|Økonomi|Nybolig|Realkredit Danmark




https://www.dr.dk/sporten/fodbold/superliga/ubesejrede-hobro-forvaerrer-krise-pointloese-silkeborg

SuperligaUbesejrede Hobro forværrer krise for pointløse SilkeborgSilkeborg var det bedste hold, men tabte 2-3 hjemme til Hobro og er fortsat uden point i Superligaen.
02.
aug.
2019 kl.
21.
25 | opdateret 02.
aug.
2019 kl.
21.
51Bemærk: artiklen er mere end 30 dage gammelLæs opSilkeborg IF tabte for fjerde kamp i træk, da holdet på hjemmebane løb ind i et 2-3-nederlag til Hobro IK i fjerde spillerunde af 3F Superligaen.
Fredag aften lignede oprykkerne dog ikke det tandløse hold, det har lignet i de tre første runder, men evnen til at score på de store chancer blev udslagsgivende for Silkeborg, som endnu har det første point til gode i sæsonen.
Med sejren lægger ubesejrede Hobro sig på sjettepladsen, mens Silkeborg fortsat er at finde på sidstepladsen.
Silkeborg havde held med at spille aggressivt og presse Hobro højt oppe på gæsternes banehalvdel i kampens indledning.
Skarpheden manglede dog, når chancerne bød sig.
Efter 18 minutter havde Silkeborg-angriberen Ronnie Schwartz haft to store scoringsmuligheder, men brændt begge.
Hobro scorede på første chanceUskarpheden var symptomatisk for både Schwartz og holdkammeraterne gennem store dele af kampen.
Stik imod spil og chancer bragte Hobro sig foran med 1-0 efter 36-minutter, da forsvarsspilleren Rasmus Minor Petersen steg til vejrs efter et langt indkast og headede udeholdet foran.
Silkeborg svarede hurtigt igen fem minutter senere, da venstrebacken Anders Hagelskjær var gået med i feltet og let kunne score til 1-1.
Anden halvleg åbnede med store chancer til begge mandskaber.
20 minutter inde i halvlegen bragte gæsterne fra Hobro sig foran med 2-1, da anfører Rasmus Minor Petersen for anden gang i kampen headede bolden i mål.
Denne gang var det efter et hjørnespark.
Fem minutter efter 1-2-scoringen blev ondt værre, da Silkeborg indkasserede et straffespark.
Hobro-angriberen Pål Alexander Kirkevold sparkede sikkert bolden i mål til 3-1.
Silkeborg satsede offensivt, og det gav pote, da højrebacken Svenn Crone reducerede til 2-3 efter 85 minutter på et afrettet spark.
Slutfasen blev dramatisk, og hjemmeholdet var tæt på at udligne, men Hobro red stormen af og vandt med 3-2.
/ritzau/FacebookTwitterKopier linkEmner:Hobro|Ronnie Schwartz (fodboldspiller)|Silkeborg|Fodbold|Hobro IK




https://www.dr.dk/nyheder/viden/kroppen/video-vatpinde-koalaer-og-kondomer-her-er-alt-du-skal-vide-om-klamydia

KroppenVIDEO Vatpinde, koalaer og kondomer: Her er alt, du skal vide om klamydiaHvert år får over 30.
000 danskere konstateret sexsygdommen klamydia.
Af Jakob Skov Jakobsen02.
aug.
2019 kl.
21.
01Bemærk: artiklen er mere end 30 dage gammelLæs opHvis det svier, når du tisser eller kløer dernede, så har du måske klamydia.
Det er nemlig nogle af symptomerne på Danmarks mest udbredte sexsygdom.
Men det er ikke alle, der overhovedet får symptomer.
Og det er faktisk én af grundene til, at klamydia stadig er så stort et problem.
Ifølge lægerne skal du nemlig kontakte alle dem, du har haft sex med de seneste seks måneder, hvis du finder ud af, du har klamydia.
Og lige det med at kontakte dine tidligere sexpartnere er måske en anden grund til, at klamydia stadig er så udbredt.
Det kan nemlig godt være et lidt pinligt opkald at lave.
VatpindenOg så er der vatpinden.
Det er med sådan en, at man i årtier har testet både mænd og kvinder for klamydia.
Og historierne om den knap så behagelige testmetode har nok afskrækket nogle fra at blive testet.
Men faktisk behøver man som mand ikke længere at frygte vatpinden.
Selvom flere klinikker stadig bruger den, så kan man i dag blive testet hos sin egen læge ved at afgive en urinprøve.
Kvinder skal dog stadig podes med en vatpind i skeden, da det er den sikreste måde at fange infektionen, der også kan sidde i livmoderhalsen.
Bliv klogere på Danmarks mest udbredte sexsygdom i videoen øverst.
FacebookTwitterKopier linkEmner:Kønssygdomme




https://www.dr.dk/nyheder/indland/carsten-ligger-inde-med-25-tons-honning-kan-ikke-komme-af-med-det

IndlandCarsten ligger inde med 25 tons honning: Kan ikke komme af med detDanske erhvervsbiavlere har svært ved at afsætte deres honning.
- Hvis vi ikke får honningen solgt, vil det have den uundgåelige konsekvens, at jeg må lukke min virksomhed, siger Carsten Wolff Hansen .
Af Jais Nørgaard og Kasper Duncan Gram (video)03.
aug.
2019 kl.
07.
00 | opdateret 03.
aug.
2019 kl.
14.
44Bemærk: artiklen er mere end 30 dage gammelLæs op- For første gang i de 35 år, jeg har haft bier, er der ingen efterspørgsel efter honning, siger Carsten Wolff Hansen.
Han er erhvervsbiavler og lever af sin honningproduktion, og i hans honninghal på gården på Djursland står en masse blå tønder stablet på paller.
De er fyldt til randen med honning fra sidste års høst og fra det, han indtil videre har høstet i år.
Der er omkring 25 tons, og han kan ikke få det solgt.
- Det svarer til 60.
000 krukker honning, og det sælger man ikke lige nede ved vejen eller i den lokale dagligvarebutik, siger han.
De første har smidt håndklædet i ringen.
Lars Egelunn Nielsen, Talsmand for foreningen af erhvervsbiavlereCarsten Wolff Hansen er ikke ene om sit problem.
Foreningen for erhvervsbiavlere skønner, at der står over 800 tons honning på lager, som deres medlemmer ikke kan komme af med.
- I de her dage er vi ved at tage det sidste honning fra, og der vokser lageret dag for dag, siger Lars Egelunn Nielsen, der er talsmand for foreningen for erhvervsbiavlere.
Honningen bliver ikke dårlig af at stå i lang tid, hvis den er lagret ved den rigtige temperatur.
Men den manglende omsætning har konsekvenser.
- De første har smidt håndklædet i ringen, siger han.
Rigeligt med dansk honning på lagerJakobsens er det firma, der står for køb og salg af stort set alt dansk og udenlandsk honning til detailhandlen.
Men firmaet har rigeligt med dansk honning.
- Vi har nok til omkring 14 måneder, siger Helle Reinevald, der er administrerende direktør for Jakobsens.
Firmaet køber stadig mindre partier på 10-15 tons ad gangen, som de blander med deres lagerhonning, når de hælder honningen på glas.
Men de kan ikke opkøbe de store lagre hos de danske erhvervsbiavlere.
- Det er ikke nødvendigt for os at købe op.
Det gør vi for at bidrage til, at der er nogen, der får en indtægt, siger Heller Reinevald.
Leverer hvad danskerne efterspørgerMen biavlerne er også utilfredse med, at 80 procent af den honning, Jakobsens sælger i Danmark, er udenlandsk fra lande som Ukraine, Ungarn og Brasilien.
Den honning er typiske ti kroner billigere end den danske, når den står på hylden i supermarkedet.
- Jeg tror, vi ikke kan komme af med vores honning, fordi de tjener mange flere penge på at sælge billigt indkøbt europæisk honning, siger Lars Egelunn Nielsen fra foreningen for erhvervsbiavlere.
Det er ikke kun et problem for biavlerne, at vi har den her afsætningskrise.
Det er også et samfundsproblem og et miljøproblem,Carsten Wolff Hansen, biavlerHelle Reinevald afviser kritikken med, at det er markedet, der afgør, hvad de sælger.
- Vi leverer egentlig den honning, som forbrugerne tager ned af hylden.
Vi vil ikke hellere levere udenlandsk honning end dansk honning, siger hun.
Den udenlandske honning koster Jakobsens mellem 16 og 18 kroner kiloet, og den pris, kan de danske biavlere ikke være med på.
- Det kan vi ikke, fordi vores smertegrænse, den ligger ved omkring 25 kroner kiloet.
Hvis vi skal have mindre end det, så kan vi ikke eksistere, siger Lars Egelunn Nielsen.
Kan I ikke bare tage penge for bestøvning hos landmændene?
- Det vil ikke kunne kompensere for de manglende indtægter fra honningsalget.
Ingen honningbier betyder mindre bestøvningDen manglende omsætning betyder, at Carsten Wolff Hansen er tæt på at måtte lukke ned for sine bigårde.
- Den er fem minutter i tolv for vores vedkommende, siger han.
- Det er jeg rigtig ked af.
Fordi det her er jo noget, jeg har interesseret mig rigtig meget for, og som også har været et forretningsmæssigt grundlag for mig og min familie.
Han har sine bifamilier stående rundt omkring på Djursland, hvor de står for bestøvningen af vilde planter og af landmændenes kløver, raps og frugttræer.
De bier forsvinder, hvis han må lukke.
- Mindre bestøvning giver mindre frugt og bær, siger biavleren.
- Så det er ikke kun et problem for biavlerne, at vi har den her afsætningskrise.
Det er også et samfundsproblem og et miljøproblem, siger han.
FacebookTwitterKopier linkEmner:Landbrug|Havebrug|Jylland|Erhverv|Brasilien




https://www.dr.dk/nyheder/vejret/hedeboelge-rammer-groenland-dmi-maaler-varmerekord

VejretHedebølge rammer Grønland: DMI måler varmerekord'Uanset hvordan man vender og drejer det, er det foruroligende,' siger klimatolog.
Af Sophie Bavnhøj og Robin Patrick Stampe Seierby02.
aug.
2019 kl.
19.
38Bemærk: artiklen er mere end 30 dage gammelLæs opSoft-ice, solbriller og shorts har de seneste dage prydet gadebilledet på Grønland.
Den hedebølge, som plagede mange europæere i sidste uge, har bevæget sig nordpå.
Faktisk har det været så varmt på Grønland, at DMI har målt en varmerekord.
Det er sket på deres station i Summit, der ligger midt på indlandsisen.
Målingen er i over 3.
000 meters højde, hvor middeltemperaturen for juli plejer at være på -12,2 grader.
Men i år har temperatuen været -9 grader.
Og hele Grønland har været ramt.
- Over alt er der målt pænt høje temperaturer.
Den højeste var i Nuuk Lufthavn på 23 grader, siger John Cappelen, seniorklimatolog ved DMI.
Varmt siden aprilSommertemperaturer på omkring 20 grader er ikke unormalt på Grønland, fortæller John Cappelen.
Men hedebølgen på Grønland kommer efter flere måneder med varme.
I april, maj og juni har DMI målt en gennemsnittemperatur på 3,2 grader varmere end normalt.
Og konsekvenserne af stigningen gør klimatologen urolig.
Varmerekorder på Grønland det første halvår af 2019Ugens rekord er ikke den eneste, DMI har målt.
Det første halvår af 2019 har budt på flere.
Ilulissat, maj: +4,6 graderAasiaat, maj: +2,4 graderKangerlussuaq, maj: +9,5 graderTasiilaq, april: +1,9 graderSummit, april: -23,8 graderTallene er sammenlignet med DMI´s klimanormal 1961 til 1990 Kilde: DMI og NRK- Det har været varmt siden april, så det er blevet tørt flere steder, og isen smelter.
Grønland har været inde i en varmeperiode, og juli er ikke en undtagelse.
Specielt de smeltende ismasser kan man ifølge Cappelen ikke komme uden om:- Uanset hvordan man vender og drejer det, er det foruroligende.
For når isen smelter, bidrager det til at havene stiger.
FN: Et kapløb for livetNår isen smelter på Grønland, strømmer bekymringerne ikke bare ud til DMI - også internationalt får det opmærksomhed.
I forbindelse med hedebølgen i Europa delte generalsekretæren for FN, Antonio Guterres, sine bekymringer:- Hedebølgen, der har påvirket Europa den seneste måned, har nu hævet temperaturer på Aktis og Grønland med 10-15 grader.
Han benytter også lejligheden til at komme med en opsang til os alle.
- At forbygge de uvendelige klimaforstyrrelser er vores livs kapløb og et kapløb for vores liv.
Det er et kapløb, vi kan og skal vinde.
FacebookTwitterKopier linkEmner:António Guterres (politiker)|Grønland|Danmarks Meteorologiske Institut|Vejret|Forenede Nationer




https://www.dr.dk/nyheder/udland/trumps-udvalgte-som-efterretningschef-traekker-sig

UdlandTrumps udvalgte som efterretningschef trækker sigJohn Ratcliffe har besluttet sig for blive i Kongressen, siger præsidenten.
John Ratcliffe er medlem af efterretningsudvalget i Repræsentanternes Hus.
Af Jakob Busk Olsen02.
aug.
2019 kl.
20.
51Bemærk: artiklen er mere end 30 dage gammelLæs opDet republikanske kongresmedlem John Ratcliffe bliver alligevel ikke øverste chef for USA's efterretningstjenester.
John Ratcliffe var udset til posten af Donald Trump, men nu har han valgt at trække sig, skriver præsidenten på Twitter.
- John Ratcliffe bliver behandlet meget unfair af LameStream (et ordspil på "mainstream", red.
) medierne, skriver Trump.
Han siger, at i stedet for at blive trukket gennem måneder med "bagvaskelse og injurier" har John Ratcliffe besluttet sig for at blive i Kongressen.
UkvalificeretTrumps egne republikanske partifæller i Kongressen har ikke mødt nomineringen af Ratcliffe med udbredt begejstring.
Og Demokraterne har reageret med direkte vrede.
Flere demokratiske politikere har anklaget Ratcliffe for at være ukvalificeret til jobbet.
Derudover mener de, at Trump har udpeget Ratcliffe for at forme efterretningstjenesterne efter sit eget hoved.
Præsidenten oplyser, at han inden længe vil meddele, hvem han i stedet nominerer til posten som USA's efterretningschef.
KollisionskursDen nuværende chef, Dan Coats, forlader embedet 15.
august.
Den 76-årige spionchef har været på kollisionskurs med Trump på flere områder, blandt andet når det gælder vurderinger af Rusland, Nordkorea og Iran.
John Ratcliffe, der repræsenterer Texas i Repræsentanternes Hus, er en af Trumps tro støtter.
FacebookTwitterKopier linkEmner:Donald Trump (politiker)|USA|Nordkorea|Efterretningstjenester|Repræsentanternes Hus




https://www.dr.dk/nyheder/politik/vil-stoppe-misbrug-boliger-til-studerende-ender-som-dyre-familieboliger

Dyre lejlighederSe temaPolitikVil stoppe misbrug: Boliger til studerende ender som dyre familieboligerBorgmestre i København foreslår lovændring.
Nyopførte ungdomsboliger - her i Esbjerg.
Af Oliver Batchelor og Sally Frydenlund Larsen02.
aug.
2019 kl.
21.
54Bemærk: artiklen er mere end 30 dage gammelLæs opTusindvis af nye almene og private ungdomsboliger skal i de kommende år være med til at afhjælpe den massive efterspørgsel på studieboliger i København, der stiger år for år.
Men selvom de er målrettet studerende og bygges med færre krav til størrelse, lysindfald, p-pladser og fællesarealer, er der ingen garanti for, at de private ungdomsboliger rent faktisk går til studerende.
- Når vi lægger op til en fordobling af antallet af ungdomsboliger, vil vi gerne sikre os, at ungdomsboligerne også i fremtiden rent faktisk bliver lejet ud til studerende og ikke sælges som små, dyre familieboliger, siger overborgmester Frank Jensen (S).
Sammen med fungerende teknik- og miljøborgmester Karina Vestergård Madsen (EL) skriver han i et brev til boligminister Kaare Dybvad (S), at der er brug for langsigtede løsninger, som sikrer tilstrækkeligt med boliger til studerende, hvis København skal fastholde sin status som attraktiv studieby.
Læs også:S vil garantere studerende en bolig i København .
.
.
i fremtidenLavere krav til ungdomsboliger:Da studerende typisk bor i en kortere årrække i boligerne, bliver der ikke stillet de samme krav til ungdomsboliger som til almindelige familieboliger i Københavns Kommune.
Ungdomsboliger må være mindre end 65 kvadratmeter.
De må bygges med svalegang, da der ikke er krav om lysindfald fra begge sider.
Der er heller ikke krav om, at ungdomsboligerne skal bygges med adgang til parkeringspladser i samme omfang som med familieboliger.
Ungdomsboliger kræver heller ikke, at der er samme adgang til fællesarealer som ved familieboliger.
En løsning kunne være at ændre lovgivningen, så det bliver muligt at stille krav om, at private ungdomsboliger skal udlejes til studerende, skriver de to borgmestre til ministeren.
- Problemet er, at der på nuværende tidspunkt ikke er anvisningsret til private ungdomsboliger på samme måde som med almene boliger.
Og det synes vi, der skal være, når man får lov til at bygge ungdomsboliger på lempeligere vilkår, siger Karina Vestergård Madsen.
Politikere kan ikke røre huslejenPolitikerne har dog ikke mulighed for at lægge loft over huslejen i de private ungdomsboliger, sådan som det er tilfældet i de almene boliger, som kommunen har anvisningsret til.
Men ifølge teknik- og miljøborgmesteren vil det alligevel afhjælpe en del af problemet med de manglende studieboliger, hvis kommunen får mulighed for at bestemme, hvem der flytter ind.
- Huslejen i de private ungdomsboliger er ofte for høj til, at det er flertallet af studerende, der har råd til at bo i dem.
Men vi vil i hvert fald gerne have mulighed for at sikre, at det så er de unge studerende, der har råd til de boliger, der rent faktisk flytter ind i dem, siger Karina Vestergård Madsen.
- Og så er der så de almene ungdomsboliger til de studerende, som kun har en SU at gøre godt med.
Der har vi jo haft mulighed for at sætte loft over huslejen.
Man kan godt få den tanke, at nogle er i gang med at bygge ungdomsboliger lige nu, som på sigt sagtens kan ende med at være noget andet.
Jonas Bjørn Jensen (S), medlem af borgerrepræsentationen.
Mål: 12.
000 nye ungdomsboligerTil efteråret skal politikerne på Københavns Rådhus tage stilling til en kommuneplan, der blandt andet skruer op for opførelsen af både almene og private ungdomsboliger for at tage presset af efterspørgslen efter studieboliger.
Frem mod 2031 skal der ifølge planen opføres 12.
000 nye ungdomsboliger - eller dobbelt så mange, som i dag.
Ungdomsboliger på vejUd af 15.
300 ungdomsboliger i Københavns Kommune er de 6.
200 private.
I øjeblikket er der omkring 5.
000 nye ungdomsboliger på vej.
Forslaget til Kommuneplan 2019 opstiller et mål om 12.
000 nye ungdomsboliger frem mod 2031.
Kilde: Københavns KommuneIfølge medlem borgerrepræsentationen Jonas Bjørn Jensen (S), der sidder i økonomiudvalget, kan det være med til at tage presset af lejemarkedet i København, hvor priserne er så høje, at mange studerende har svært ved at finde en bolig, de har råd til.
- Der er et voldsomt pres på boligmarkedet i København, ikke mindst op til studiestart.
Det ser vi hvert år.
Og det er klart, at med det pres, der kan man på det private marked næsten sætte prisen, som man vil.
Det gør det ekstra vigtigt at sikre, at ungdomsboligerne går til de unge og studerende, de er tiltænkt, mener han.
- Langt de fleste laver reelle ungdomsboliger, skal jeg skynde mig at sige, men tingene kan skifte.
Og man også godt få den tanke, at nogle er i gang med at bygge ungdomsboliger lige nu, som på sigt sagtens kan ende med at være noget andet, siger han.
Vi vurderer et forslag på, om det skaber flere boliger og hjælper til at afskaffe boligmanglen.
Og det kan vi ikke se, at det her gør.
Torben Liborius, erhvervsøkonomisk direktør, Dansk Byggeri.
Dansk Byggeri: Stik modsat effektIfølge erhvervsorganisationen Dansk Byggeri er der et akut behov for op mod 22.
000 studieboliger i de fire store studieboliger København, Aarhus, Odense og Aalborg.
I København, hvor bolignøden blandt de studerende er størst, ligger behovet ifølge interesseorganisationen lige nu på 8.
400 boliger.
- Det har været velkendt i årevis, at der er underforsyning af små boliger i København.
Og vi kan slet ikke se, at man i nærheden af at bygge nok af dem, siger erhvervsøkonomisk direktør Torben Liborius.
Han advarer imod, at det kan lægge en dæmper på byggelysten, hvis kommunen ender med at kunne stille krav til, hvem der lejer sig ind i de private ungdomsboliger.
- Vi vurderer et forslag på, om det skaber flere boliger og hjælper til at afskaffe boligmanglen.
Og det kan vi ikke se, at det her gør.
Tværtimod mener vi, det vil reducere tilgangen af nye boliger.
Det er ikke det, København har brug for, siger han.
DR Nyheder har forsøgt at få en kommentar fra boligminister Kaare Dybvad (S).
Ministeriet skriver således i et mailsvar: 'Brevet er under behandling i ministeriet, hvorfor ministeren ikke har nogen kommentar til brevet på nuværende tidspunkt.
'FacebookTwitterKopier linkEmner:Bolig|Frank Jensen (politiker)|Jonas Bjørn Jensen (politiker)|København|Socialdemokraterne




https://www.dr.dk/nyheder/indland/britisk-supermarked-i-krig-mod-fedme-enkle-tricks-skal-faa-kunder-til-tabe-sig

IndlandBritisk supermarked i krig mod fedme: Enkle tricks skal få kunder til at tabe sigDesign skal ændre forbrugernes adfærd.
Indretningen af supermarkedet har stor betydning for, hvilke varer der lander i kurven.
Af Mathilde Bugge02.
aug.
2019 kl.
20.
30Bemærk: artiklen er mere end 30 dage gammelLæs opSlik, chokolade, chips og sodavand.
Du kender det måske.
Du går ind i supermarkedet med de bedste intentioner om kun at købe frugt og grønt.
Alligevel kommer du ud med alskens fristelser på kvitteringen.
Supermarkeder er nemlig indrettet, så der ryger masser af impulskøb med ned i kurven.
Og det påvirker antallet af overvægtige.
Men det gør supermarkedet 'Nudge' nu op med, skriver Evening Standard.
Supermarkedet i London er designet efter sundhedsmyndighedernes råd, så usundere varer er fjernet fra de attraktive hyldepladser.
For eksempel er chokolade og slik, som tit ryger i kurven, når man står i kø, skiftet ud med frugt, grøntsager og vand.
Den nyåbnede butik har også fjernet det kalorietætte junk food fra øjenhøjde.
Her kan kunderne i stedet finde magert kød, bælgfrugter, æg og grønt.
Adfærdsforsker: 'Ingen tvivl om, at det gør en forskel'Ifølge adfærdsforsker Pelle Guldborg Hansen fra Roskilde Universitet har det britiske supermarked fat i noget.
Dagligvarebutikkers design har nemlig massiv betydning for forbrugerens adfærd.
- Der er ingen tvivl om, at det gør en forskel, hvordan man indretter supermarkedet i forhold til, hvad folk ender med at købe ind og dermed spise, siger han.
Pelle Guldborg Hansen har selv lavet mange forsøg med nudging af forbrugeren.
Hans forskning viser, at man i høj grad kan nudge folk til et sundere valg.
Hvad er nudging?
Nudging betyder at skubbe eller puffe på engelskNudge-teorien er, at vi primært er styret af vaner, som er svære at ændre på.
Men et lille skub kan ændre vanen og gøre en forskel.
Et norsk forsøg illustrerer metoden: Man skiftede store tallerkener ud med mindre i hotelrestauranter og fik reduceret madspild med 20 procent.
Derfor er det et godt værktøj i kampen mod den stigende fedmekurve.
- At arbejde med indretningen af supermarkeder er helt klart en del af løsningen på fedmeepidemien, siger Pelle Guldborg Hansen.
De kedelige ændringer gør en forskelIndretningen af supermarkeder har stor betydning for, hvad der lander på køkkenbordet.
Men det er ikke nok bare at placere frugt og grønt centralt, påpeger adfærdsforskeren.
Faktisk er det de små, lidt kedelige ændringer, der virkelig rykker noget i forbrugerens indkøb.
For eksempel har Pelle Guldborg Hansen i et forsøg placeret blomkål ved siden af kartofler og et skilt ved siden af, hvor der står: kog mig med kartoflerne.
Det fik salget af blomkål til at stige med 45 procent.
Og der findes et utal af små justeringer, der kan få forbrugere til at spise sundere.
Han fortæller, at det har en stor effekt at tilsætte flere og grovere grøntsager i færdigretterne fra slagteren og placere salatblandingen ved siden af kyllingen i kølemontren.
- Det er ikke det store show, men det virker kraftigt, siger Pelle Guldborg Hansen om de små ændringer.
Danske supermarkeder vil lade sig inspirereSupermarkedskæden Coop synes, at det sundere supermarked lyder interessant og vil gerne lade sig inspirere af sådanne initiativer.
- Det er altid inspirerende, hvad de gør andre steder.
Vi er hele tiden på jagt efter gode ideer, siger Jens Juul Nielsen, der er informationschef i Coop.
Han påpeger, at Coop ikke er ansvarlig for, hvad danskerne putter i munden, men har en forpligtigelse til at gøre det nemmere at leve sundere.
Både adfærdsforsker Pelle Guldborg Hansen og informationsdirektør Jens Juul Nielsen understreger, at der da heller ikke mangler økonomiske incitamenter til at skubbe indkøbene i en sundere retning.
Supermarkeder tjener nemlig gode penge på salget af frugt og grønt.
Det skyldes, at der er høj avance på netop denne fødevaregruppe.
FacebookTwitterKopier linkEmner:Jens Juul Nielsen (erhvervsleder)|Supermarkeder|Coop|Fødevarer|London




https://www.dr.dk/nyheder/udland/aap-rocky-bliver-loesladt-indtil-sin-dom

UdlandA$AP Rocky bliver løsladt indtil sin domDer vil blive afsagt dom i sagen 14.
august, meddeler byretten.
A$AP Rockys bodyguard - med sort kasket i midten - var i dag i vidneskranken i retten i Stockholm.
Af Mads Korsager Nielsen og Jakob Busk Olsen02.
aug.
2019 kl.
19.
22 | opdateret 02.
aug.
2019 kl.
21.
06Bemærk: artiklen er mere end 30 dage gammelLæs opDen amerikanske rapper A$AP Rocky blev i dag løsladt fra sin varetægtsfængsling, da det sidste retsmøde i sagen mod ham og to assistenter i dag sluttede ved byretten i Stockholm.
Dommeren i sagen valgte at imødekomme forsvarets begæring om, at den 30-årige musiker med det borgerlige navn Rakim Mayers skulle sættes på fri fod, mens han venter på sin dom.
A$AP Rocky er sammen med de to andre mænd tiltalt for vold mod en 19-årig afghaner i den svenske hovedstad 30.
juni.
De to medtiltalte er også løsladt.
Beslutningen om at løslade rapperen siger ikke noget om, hvordan byretten stiller sig til skyldsspørgsmålet.
Der vil blive afsagt dom i sagen 14.
august.
På vej hjemIfølge A$AP Rockys forsvarer kan musikeren forlade landet indtil domsafsigelsen, hvis han har lyst.
Avisen Aftonbladet skriver, at rapperen har planer om at flyve fra Sverige i et privatfly allerede i aften.
På Instagram takker A$AP Rocky sine fans og venner over hele verden for deres støtte.
- Det har været en meget svær og ærefrygtindgydende oplevelse, og jeg vil gerne takke retten for at tillade mig og (navnene på de andre tiltalte, red.
) at vende tilbage til vores familie og venner, skriver han.
Sagen mod A$AP RockyNatten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
5.
juli blev tre af dem varetægtsfængslet, herunder A$AP.
20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
Retssagen finder sted i Retten i Stockholm tirsdag, torsdag og fredag i denne uge.
A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
De tiltalte risikerer op til to års fængsel, hvis de bliver kendt skyldige.
Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
Tredje dag i rettenFredag var tredje dag i den svenske retssag mod amerikanske rapper.
I dag blev fire vidner afhørt.
Blandt dem var to unge kvinder, der overværede bataljen mellem rapperen, hans følge og en 19-årig mand.
Den forurettedes 20-årige ven, der var til stede før og under slagsmålet, blev også afhørt.
Som den sidste var musikerens livvagt i vidneskranken.
Vagt: 19-årig havde blanke øjneBodyguarden fortalte, at han flere gange bad den 19-årige om at stoppe med at genere og følge efter musikeren og hans følge, der gik tur i Stockholm.
Han bemærkede, at den 19-årige havde blanke øjne og virkede som om, at han var på stoffer.
Bodyguarden forklarede i retten, at han flere gange forsøgte at få den 19-årige til at forlade stedet, men i stedet blev vedkommende mere udfarende og voldsom.
Han forklarede, at A$AP Rocky og flere fra følget på et tidspunkt kom ham til undsætning, da den 19-årige blev korporlig i konfrontationen med vagten.
Bagefter skilte livvagten parterne ad og fik A$AP Rocky væk fra stedet.
Retstegning viser Rakim Mayers, i den grønne trøje ved siden af blandt andre sin advokat.
#freerockySagen mod rapperen A$AP Rocky har vakt stor opstandelse i USA, hvor kendisser som Justin Bieber, Kim Kardashian West, Kanye West og Snoop Dogg har forsøgt at lægge pres på de svenske myndigheder for en hurtig løsladelse.
Præsident Donald Trump har endda haft ringet til den svenske statsminister Stefan Löfven og tilbudt at kautionere for rapstjernen.
På sociale medier har en lang række andre stjerner sluttet sig til kampen for at få A$AP Rocky løsladt under hashtag som #freerocky.
Mange af opslagene har været ledsaget af opfordringer til at boykotte svenske firmaer og varer.
Villig til samfundstjenesteEfter vidneforklaringerne erklærede A$AP Rocky i retten, at han var villig til at udføre samfundstjeneste.
Efter en kort pause sammenfattede både anklageren og forsvaret deres bedste argumenter i de såkaldte afsluttende bemærkninger.
Her lagde anklager Daniel Suneson vægt på, at dagens to kvindelige vidner blandt andet fortalte, at den 19-årige ikke udøvede vold mod A$AP Rockys bodyguard.
Situationen eskalerede først, da A$AP Rocky smed den forurettede ned på jorden og efterfølgende sparkede og slog den liggende mand.
Han understregede også, at bevisførelsen tegnede et tydeligt billede af, at der var blevet brugt en eller flere flasker som våben mod den 19-årige.
- Der blev anvendt uforholdsmæssigt meget vold i situationen.
Der var tale om fire mænd samt en livvagt mod to personer.
Man kunne have afværget situationen med megen mindre voldsomhed, afsluttede anklager Daniel Suneson, der forlangte de tre tiltalte idømt en straf på omkring seks måneders fængsel.
Forsvar: 19-årig er utroværdigHerefter gik de tre tiltaltes forsvarer i gang med på hver sin måde at bestride anklagerens udlægning af hændelsesforløbet.
Advokaterne lagde blandt andet vægt på, at de ikke fandt det bevist, at der blev brugt flasker mod den forurettede, som de på forskellig vis fremstillede som utroværdig og voldeligt anlagt.
Det skete blandt andet ved at henvise til, at den 19-årige for cirka tre år siden fik en dom for mishandling.
FacebookTwitterKopier linkEmner:Vold|Stockholm|Sikringsbranchen|Aftonbladet|Instagram




https://www.dr.dk/nyheder/politik/lars-loekke-jeg-og-venstre-har-en-ambition-om-tage-noeglerne-til-statsministeriet

PolitikLars Løkke: 'Jeg og Venstre har en ambition om at tage nøglerne til Statsministeriet igen'I en video på Facebook siger Lars Løkke Rasmussen, at han er klar til at gå efter statsminister-posten.
Efter folketingsvalget måtte Lars Løkke Rasmussen (S) overdrage Statsministeriet til Mette Frederiksen (S).
Af Anna Sol Jørgensen og Sally Frydenlund Larsen02.
aug.
2019 kl.
19.
10 | opdateret 02.
aug.
2019 kl.
19.
36Bemærk: artiklen er mere end 30 dage gammelLæs op- Jeg og Venstre har en ambition om at tage nøglerne til Statsministeriet igen.
Sådan lyder det fra formand for Venstre, Lars Løkke Rasmussen (V), i en video på Facebook her til aften.
Udmeldingen kommer, efter at Lars Løkke Rasmussen efter folketingsvalget måtte overdrage posten som statsminister for Danmark til socialdemokraten Mette Frederiksen.
- Indtil nu har vi nydt sommeren og holdt os tavse.
Om lidt bliver det hverdag igen og i Venstre starter vi allerede på mandag med et gruppemøde, hvor vi skal vælge ny gruppebestyrelse, siger Lars Løkke Rasmussen.
Under valgkampen op til folketingsvalget luftede Lars Løkke Rasmussen muligheden for at danne en regering hen over midten sammen med Socialdemokratiet.
Vi er klar, og jeg er klar til at tage kampen op.
Lars Løkke RasmussenDen opfordring prellede dog af på Mette Frederiksen.
- Der skal to til tango, og jeg bød op på dans, siger Lars Løkke Rasmussen.
'Konstruktiv og kritisk'Og Mette Frederiksen skal forvente sig en aktiv opposition, giver Lars Løkke Rasmussen udtryk for.
- Man vil se et Venstre, som går i konstruktiv, men kritisk opposition.
Hvis vi har en mulighed for at rive den socialdemokratiske mindretalsregering ud af Enhedslistens og SF's fangarme i den økonomiske politik, så vil vi selvfølgelig gøre det, siger han til kameraet fra sin altan i Nyhavn.
Flere gange undervejs i videoen melder formanden sig kampklar.
- Vi er klar, og jeg er klar til at tage kampen op.
- Når den dag kommer - før eller senere, så er det min og venstres ambition - at vi skal tilbage og generobre serveretten i dansk politik.
FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Valg og folkeafstemninger|København




https://www.dr.dk/nyheder/politik/politisk-analytiker-statsministerdroem-er-typisk-loekke-men-det-bliver-ikke-let

PolitikPolitisk analytiker: Statsministerdrøm er typisk for Løkke - men det bliver ikke letLars Løkke skal såvel internt som eksternt kæmpe hårdt for støtte, vurderer Bjarne Steensbeck.
Her vil Lars Løkke Rasmussen gerne stå igen - i spidsen for en regering.
Arkivfoto fra 2016, hvor han præsenterede sin nye regering for dronningen.
Af Sally Frydenlund Larsen02.
aug.
2019 kl.
22.
17Bemærk: artiklen er mere end 30 dage gammelLæs opLars Løkke Rasmussen (V) vil være statsminister igen.
Det siger partiformanden i dag på en af sommerferiens sidste dage i en video på Facebook.
Han måtte ellers overlevere statsministeriet til Mette Frederiksen (S) før sommerferien, men kampgejsten er typisk for Lars Løkke Rasmussen.
Sådan lyder det fra Bjarne Steensbeck, DR's politiske analytiker og vært på det politiske magasin Slotsholmen:- Det er en klassisk Lars Løkke Rasmussen.
Bedst som man tror, at manden er ude - vupti, så er han inde igen.
Det har vi set gentagne gange i hans politiske karriere, og nu ser vi det simpelthen en gang til.
Løkke Rasmussen fik interne hug for sager om rod i bilagene, men overlevede som formand.
Skal kæmpe for støttenUnder valgkampen udgav Venstre-formanden en samtalebog, hvori han åbnede op for et regeringssamarbejde med Socialdemokratiet.
Et samarbejde som Mette Frederiksen (S) takkede nej tak til.
Og netop flirten med Socialdemokratiet har svækket den støtte fra de andre blå partier, som den 55-årige Lars Løkke Rasmussen får brug for, hvis han vil være statsminister endnu en gang, vurderer Bjarne Steensbeck:- Jeg tror, at der i støttepartierne er en vis frustration over Lars Løkke Rasmussen ovenpå den her valgkamp, hvor de mener, at han vendte dem ryggen ved at gå i retning af socialdemoraterne.
Men det er ikke kun for at opnå støttepartiernes støtte, at Lars Løkke Rasmussen for alvor skal smøge ærmerne op.
Det skal han også for at genvinde støtten internt i sit parti.
- Både i toppen af Venstre og i Venstres bagland er der blandt nogle en mæthed over Lars Løkke.
Nogle havde håbet på, at der nu ville komme til at ske noget andet, siger Bjarne Steensbeck.
Venstres to i toppen.
Kristian Jensen (t.
v.
) skal nu gøre op med sig selv, hvor længe han vil vente på formandsposten, siger Bjarne Steensbeck.
Kristian Jensen må venteDet "andet" kunne være Kristian Jensen, som i dag er næstformand i Venstre.
Kampen om toppositionerne i Venstre har udspillet sig internt længe, men som det ser ud lige nu, står han forrest i køen til at overtage formandsposten efter Lars Løkke Rasmussen, siger Bjarne Steensbeck.
- Opgøret ulmer i den grad i Venstre.
For Kristian Jensen og hans støtter har det her været en dag, hvor man har kløet sig lidt i håret og tænkt 'gad vide, hvor længe den mand bliver hængende?
', siger han og fortsætter:- Man skal jo ikke være nogen speciel skarp politisk iagttager for at lure, at Kristian Jensen nok ikke har den bedste dag, og at han jo nok på et tidspunkt må gøre op med sig selv, hvor stor en tålmodighed han egentlig har.
Mandag kan der komme yderligere indikationer på spillet omkring Lars Løkke Rasmussen, når de 43 medlemmer af Venstres folketingsgruppe beslutter de interne ledelsesposter, herunder posterne som gruppeformand og politisk ordfører.
Senere på ugen starter sommergruppemødet, og her kommer der navn på de andre ordførerskaber.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|København




https://www.dr.dk/nyheder/udland/trump-om-rappers-loesladelse-i-sverige-kom-hjem-aap

UdlandTrump om rappers løsladelse i Sverige: Kom hjem A$APDet bliver fejret som en sejr, at A$AP Rocky ikke længe skal sidde i varetægtsfængsel.
Fans og familie til A$AP Rocky jubler over rapperens løsladelse ved byretten i Stockholm.
Af Jakob Busk Olsen02.
aug.
2019 kl.
20.
05Bemærk: artiklen er mere end 30 dage gammelLæs opUSA's præsident Donald Trump sad klar med sin smartphone, da byretten i Stockholm her til aften løslod rapperen A$AP Rocky, mens han venter på sin dom i en voldssag.
Og Trump var fuld af ordspil i sit tweet om løsladelsen.
- Det var en omtumlet - "rocky" på engelsk - uge, kom hjem ASAP (så hurtigt som muligt, red.
) A$AP, skriver præsidenten.
A$AP Rocky er sammen med de to andre mænd tiltalt for vold mod en 19-årig afghaner i den svenske hovedstad 30.
juni.
De to medtiltalte er også løsladt.
Læs også:Retssagen mod A$AP Rocky er slut – løsladt indtil sin domBeslutningen om at løslade rapperen siger ikke noget om, hvordan byretten stiller sig til skyldsspørgsmålet.
Der vil blive afsagt dom i sagen 14.
august.
Ifølge A$AP Rockys forsvarer kan musikeren forlade landet indtil domsafsigelsen, hvis han har lyst.
Beslutningen om at løslade rapperen blev fejret som en sejr foran byretten i Stockholm blandt A$AP Rockys familie og fans.
- Jeg er bare så glad, sagde musikerens mor, Renee Black, til DR Nyheder efter retsmødet.
Se de kaotiske scener, da Renee Black forlod byretten i Stockholm:Sagen mod A$AP Rocky•Natten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
•5.
juli blev tre af dem varetægtsfængslet, herunder A$AP.
•20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
•24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
•Retssagen finder sted i Retten i Stockholm tirsdag, torsdag og fredag i denne uge.
•A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
•De tiltalte risikerer op til to års fængsel, hvis de bliver kendt skyldige.
•Den 19-årige mand, som ifølge tiltalen blev overfaldet, er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
FacebookTwitterKopier linkEmner:Donald Trump (politiker)|Stockholm|USA|Vold|Twitter




https://www.dr.dk/sporten/fodbold/superliga/minut-minut-hobro-tager-tre-point-med-hjem-og-goer-ondt-vaerre-silkeborg






