https://www.dr.dk/nyheder/udland/trump-truer-iran-med-udradering

UdlandTrump truer Iran med udraderingHvis Iran går i kamp, så er det slut med staten Iran, advarer Trump i tweet.
Donald Trump lægger ikke fingrene imellem på Twitter, hvor han truer Iran med udradering.
19.
maj 2019 kl.
23.
55Bemærk: artiklen er mere end 30 dage gammelLæs opPræsident Donald Trump advarer på Twitter Iran om udradering, hvis det starter kampe.
Det sætter ny fart i bekymringen for, at USA og Iran driver mod krig.
- Hvis Iran starter med at kæmpe, så vil det være den officielle afslutning på Iran.
Prøv aldrig at true USA, lyder det i Trumps tweet.
USA har under Trump genindført økonomiske sanktioner over for Iran, og hans regering har oplyst, at den har mobiliseret amerikanske styrker ved Den Persiske Bugt.
Trump beskylder Iran for at true amerikanske soldater og interesser i regionen.
Shiamuslimske houthi-oprørere i Yemen, har for nogle dage siden sendt raketter mod olieinstallationer i Saudi-Arabien.
Oprørerne støttes af Iran.
Trak sig fra atomaftaleDen iranske regering har betegnet USA's trusler som "psykologisk krigsførelse" og et "politisk spil".
USA trak sig i maj sidste år ud af den atomaftale, som var indgået af en række stormagter og Iran i 2015.
Den skulle forhindre, at Iran udvikler atomvåben.
USA trak sig ud, selv om det internationale atomenergiagentur (IAEA) under dets inspektioner i Iran har erklæret, at Iran overholder atomaftalen.
Men USA har forlænget listen over krav til Iran.
Herunder at det undlader at støtte Hizbollah og den syriske regering og stopper med at udvikle mellemdistanceraketter.
Samtidig bliver alle internationale virksomheder truet med amerikanske sanktioner, hvis de handler eller opererer i Iran.
Det har ramt den iranske økonomi hårdt.
/ritzau/FacebookTwitterKopier linkEmner:Donald Trump (politiker)|Iran|USA|Twitter|Krige og væbnede konflikter




https://www.dr.dk/nyheder/politik/folketingsvalg/valgkampen-dag-13-foerste-topduel-loeber-af-stablen-og-julia-roberts

FolketingsvalgValgkampen dag 13: Første topduel løber af stablen og Julia Roberts bliver nævntDet slog i den grad gnister mellem politikerne på valgkampens 13.
dag.
I en topduel nævnes Julia Roberts.
Hvorfor?
Se med herAf Thea Deleuran Müller og Victor Schrøder Friis (video)19.
maj 2019 kl.
22.
31Bemærk: artiklen er mere end 30 dage gammelLæs opPå denne lune, sommerlige forårsdag blev dagen skudt i gang med en ny klimalov fra Socialdemokratiet.
Og de politiske klinger er i den grad blevet krydset mellem flere forskellige partiformænd i dag.
For første gang under folketingsvalget stod de to partiledere og statsministerkandidater Lars Løkke Rasmussen (V) og Mette Frederiksen (S) ansigt til ansigt i en duel her til aften.
Det sker altså efter en uge, hvor en mulig SV-regering har været diskuteret - en ide, der blev bragt til veje af statsministeren i en ny interviewbog, men afvist af Mette Frederiksen.
Læs også:Løkke om SV-melding: Hvis nogen har været i tvivl om linjen, undskylder jegDuellen var ikke klassisk skruet sammen, da det var de fremmødte vælgere, der havde spørgsmål med i lommen til de to partiledere, men det lykkedes ikke desto mindre Mette Frederiksen at bringe den amerikanske skuespiller Julia Roberts ind i debatten.
Det var ikke kun statsministerkandidater, der tørnede sammen i debat i dag.
Det samme gjorde Morten Østergaard (RV) og Kristian Thulesen Dahl (DF), der på mange punkter nok er hinandens politiske modpoler.
"Retningen for Danmark" var temaet for debatten, hvor de diskuterede udlændinge og klima.
Læs også:Pia Kjærsgaard: En S-V-DF-regering er 'det eneste rigtige'Det var dog Socialdemokratiet, der satte klima-tonen an for dagen med et nyt forslag.
Socialdemokratiet vil lave en klimalov med bindende delmål frem mod 2050.
Centralt står et forslag om at reducere udledningen af drivhusgasser med 60 procent inden 2030 i forhold til niveauet i 1990.
Højdepunkter fra valgkampens dag 13 får du serveret på omtrent halvandet minut i videoen i toppen af artiklen.
Og så er der i dag præcis en uge til, at vi skal stemme til Europa-Parlamentsvalget.
Du kan læse meget mere om det valg ved at klikke her.
Det sker i morgen•9.
00 Statsministeren besøger grænseovergangen ved Kruså sammen med udlændinge- og integrationsminister Inger Støjberg (V) og Venstres spidskandidat til Europa-Parlamentet Morten Løkkegaard.
•13.
20 Finansminister Kristian Jensen (V) og SF's formand Pia Olsen Dyhr debatterer ulighed, klima og velfærd på Holstebro Gymnasium.
•16.
00 Justitsminister Søren Pape Poulsen (K) mødes med Pia Olsen Dyhr (SF) i en debat, som Viborg Stifts Folkeblad er vært for.
FacebookTwitterKopier linkEmner:Europa-Parlamentet|Inger Støjberg (politiker)|Kristian Jensen (politiker)|Valg og folkeafstemninger|Holstebro




https://www.dr.dk/sporten/golf/thorbjoern-olesen-afslutter-golfmajor-med-skidt-runde

GolfThorbjørn Olesen afslutter golfmajor med skidt rundeThorbjørn Olesens spil fungerede ikke på sidste runde i US PGA Championship, og han slutter langt tilbage.
Thorbjørn Olesen indledte søndagen på 48.
-plads og har udsigt til at rasle yderligere tilbage, når slutstillingen gøres op.
19.
maj 2019 kl.
21.
29Bemærk: artiklen er mere end 30 dage gammelLæs opGolfspilleren Thorbjørn Olesen fik en skidt afslutning på årets anden major, US PGA Championship.
Fjerde og sidste runde endte i 77 slag - syv over banens par - efter en søndag med syv bogies og en dobbeltbogey.
To birdies pyntede dog på danskerens scorekort.
Thorbjørn Olesen indledte søndagen på 48.
-pladsen og har udsigt til at rasle yderligere tilbage, når slutstillingen gøres op.
Thorbjørn Olesen med sin caddie, Gareth Lord.
Samlet for de fire turneringsdage ender Olesen i 11 slag over par.
Flere spillere er fortsat i gang med fjerde runde i Farmingdale, New York, klokken 21.
15 dansk tid - blandt andre Lucas Bjerregaard, der indledte fjerde og sidste runde fra en 16.
-plads med håb om at klatre frem i stillingen.
Amerikaneren Brooks Koepka er storfavorit til at vinde, da han havde et forspring på syv slag til de nærmeste forfølgere før sidste runde.
FacebookTwitterKopier linkEmner:Brooks Koepka (golfspiller)|Golf|Thorbjørn Olesen (golfspiller)|Lucas Bjerregaard (golfspiller)




https://www.dr.dk/nyheder/regionale/syd/albanere-gemmer-sig-i-danske-lastbiler-i-dagevis-forsoeger-illegalt-rejse-fra

Syd- og SønderjyllandAlbanere gemmer sig i danske lastbiler i dagevis: Forsøger illegalt at rejse fra Esbjerg til EnglandI årets tre første måneder er 54 albanere blevet taget i forsøget på at smugle sig ombord på færgen til England.
© (c) DRAf Louise Mandrup (interview), Susanne Kristine Terman Pedersen og DR's retskorrespondent Trine Maria Ilsøe19.
maj 2019 kl.
21.
24Læs opDen hvide og blå færge fra England er ved at lægge til kaj på Esbjerg Havn.
Om et døgn sætter den kursen mod Storbritannien igen.
På kajen venter flere af vognmand Henrik Skov Christensens lastbiler.
Hvert år sender han flere end 20.
000 lastbiler med færgen til England, men siden i sommer har lasten flere gange også indbefattet albanere, der har skjult sig under lastbiltrailerens bund.
Albanere må gerne være i DanmarkAlbanien har en aftale med EU, der indebærer, at albanerne er fritaget for at skulle søge om visum, hvis de vil rejse ind i EU.
Som albaner kan man opholde sig i ét – eller flere – EU-medlemslande i maksimum 90 dage over en periode på 180 dage uden visum - og hvis man derudover også opfylder de generelle betingelser ved visumfrit besøg.
De 90 dage kan være sammenhængende eller fordeles ud over flere kortere ophold i løbet af 180 dage.
Kilde: Udlændingestyrelsen og Europa-Parlamentet- De lægger sig oven på akslerne og mellem chassisrammerne (trailerens stel, red.
), hvor de strækker arme og ben ud for at holde sig fast.
Det er vanvittigt, siger Henrik Skov Christensen.
Gemmer sig flere dage i lastvogneSiden i sommer har Esbjerg Havn oplevet en øget trafik af albanere, som trænger ulovligt ind på havneområdet og gemmer sig i og under lastbiler for at komme med færgen til Storbritannien.
Alene i årets tre første måneder er 54 albanere blevet taget på fersk gerning på havnen i Esbjerg, efter at de har forsøgt at komme illegalt til England.
For vognmænd som Henrik Skov Christensen, der ofte kører med fødevarer, har det store økonomiske konsekvenser, når mennesker skjuler sig i lasten.
- Når de skærer sig ind i trailerne og sidder mellem fødevarer i tre til fem dage, skal det hele destrueres.
Rejsen over den engelske kanal varer 18,5 timer.
Bliver albanerne taget, når lastbilen kører i land på den engelske kyst, venter der sig også store bøder til vognmanden.
Albanere opholder sig lovligt i DanmarkAlbanere kan rejse frit ind i Danmark, fordi Albanien og EU har lavet en aftale om visumfrihed, og når de først er kommet ind i EU, kan de på grund af Schengen-samarbejdet rejse frit rundt i de EU-lande, der er med i aftalen.
Men de kan ikke komme videre til Storbritannien uden et visum.
Schengen-samarbejdetSchengen er et samarbejde mellem Danmark og 21 andre EU-lande samt Norge, Island, Schweiz og Liechtenstein.
Har man fået et visum til et af Schengen-landene, kan man frit krydse grænserne mellem landene i den periode, man har fået visum til.
Og så længe man kan identificere sig selv ved hjælp af sit pas.
Storbritanien er ikke med i Schengen.
Kilde: Folketingets EU-OplysningI nærheden af havnen ligger et slidt hus, hvor albanerne angiveligt opholder sig, inden de forsøger at rejse illegalt til England.
Efter to bank på døren åbnes den af en ung mand med mørkt hår og skæg.
Manden, som DR har valgt at gøre anonym, har selv gjort forsøget, fortæller han.
- Jeg har forsøgt at tage til England to til tre gange, men det gik ikke.
En mand her hjalp mig.
Han gav mig et sted at sove og tilbød mig arbejde.
Albanerne gemmer sig i lastbiler på Esbjerg havn i op til fem dage ad gangen.
(© (c) privatfoto) Chaufførerne finder tydelige tegn på, at Albanerne har gemt sig i lastbilernes hængere i dagevis.
(© (c) privatfoto) Albanerene skærer hul i lastbilernes pressening for at komme ind.
(© (c) privatfoto) Indeholder lasten fødevarer skal det hele destrueres, hvis albanerne har opholdt sig mellem varerne.
(© (c) privatfoto)1 / 4Albanerne gemmer sig i lastbiler på Esbjerg havn i op til fem dage ad gangen.
(© (c) privatfoto)1 / 4Chaufførerne finder tydelige tegn på, at Albanerne har gemt sig i lastbilernes hængere i dagevis.
(© (c) privatfoto)2 / 4Albanerene skærer hul i lastbilernes pressening for at komme ind.
(© (c) privatfoto)3 / 4Indeholder lasten fødevarer skal det hele destrueres, hvis albanerne har opholdt sig mellem varerne.
(© (c) privatfoto)4 / 4Inden albaneren kom til Danmark, gik han i gymnasiet i sit hjemland.
Men han havde ikke råd til at læse videre.
Derfor besluttede han at tage til England.
- Jeg drømte bare om at komme ud i Europa.
Jeg ville til England, fordi jeg godt kan lide landet.
Jeg vil ikke sige, at det var en drøm, men jeg ville bare gerne have et bedre liv, siger han.
Statsborgere fra disse lande behøver ikke visum for at rejse ind i DanmarkSikkerheden er nu øget i Esbjerg HavnProblemet med albanerne har fået Esbjerg Havn til at højne sikkerheden med termiske kameraer, højere hegn med ekstra pigtråd og flere patruljeringer.
For selvom der er pigtrådshegn hele vejen rundt om havnen, slipper albanerne ind.
Det fortæller Michael Fries, der har ansvaret for havnesikringen på Esbjerg Havn.
- De klipper hul eller kravler hen over hegnet.
Nogle gange graver de sig også under hegnet.
Når først de kommer ind, skærer de hul i presenningen i toppen af lastbil-hængerne, hvor de hopper ned og gemmer sig, fortæller han.
Med den øgede sikkerhed på havnen håber vognmand Henrik Skov Christensen, at det snart er slut med problemerne.
- Der er blevet gjort så meget sikkerhedsmæssigt nu for, at det skal være svært at komme ind på havnen.
De bliver jo taget næsten hver gang nu, så jeg håber på, at de opgiver inden for kort tid.
FacebookTwitterKopier linkEmner:England|Esbjerg Havn|Storbritannien|EU|Transportvirksomhed




https://www.dr.dk/sporten/fodbold/superliga/esbjerg-naermer-sig-bronzen-efter-vanvidssejr-over-mestrene

SuperligaEsbjerg nærmer sig bronzen efter vanvidssejr over mestreneRodolph Austin scorede i overtiden til 4-3 mod FCK.
Vestjyderne kan nu selv afgøre, om de skal have bronze.
19.
maj 2019 kl.
20.
18Bemærk: artiklen er mere end 30 dage gammelLæs opPå en hovedstødsscoring næsten tre minutter inde i overtiden sikrede Rodolph Austin Esbjerg en 4-3-sejr hjemme over mestrene fra FC København.
Resultatet betyder, at Esbjerg rykker op på tredjepladsen og er et point foran OB med en spillerunde igen af mesterskabsslutspillet.
OB og Brøndby tørner sammen i den sidste spillerunde, mens Esbjerg skal en tur til Herning og møde FC Midtjylland.
For københavnerne er nederlaget uden betydning, da FCK tidligere på måneden sikrede sig superligaguldet.
Adnane Tighadouini scorede to gange for Esbjerg i opgøret.
FCK startede med debutanten Frederik Ibsen i mål, og han fik en del af se til.
Der skulle ikke gå mere end ni minutter, før han var passeret første gang.
Midtbanespilleren Jacob ”Lungi” Sørensen lagde en bold ned i dybden til kantspilleren Adnane Tighadouini, og så stod der 1-0 til hjemmeholdet.
Ti minutter senere kom Esbjerg-angriber Yuri Yakovenko forrest på et indlæg, og sparkede bolden på indersiden af stolpen.
Efter en halv times spil pillede Adnane Tighadouini en lang bold ned med brystet ude foran feltet, og bankede bolden ind bag Frederik Ibsen i FCK-målet til 2-0.
Skov tangerer rekordFCK lignede et hold, der var gået på sommerferie i første halvleg, men det ændrede sig efter pausen.
Københavnerne lagde tryk på hjemmeholdet, og det gav pote efter 52 minutter spil.
FCK's Mohamed Daramy blev nedlagt i feltet, og der blev fløjtet for straffespark.
FCK-topscoren Robert Skov sparkede bolden på stolpen og efterfølgende ind på Esbjerg-keeper Jeppe Højbjergs ryg og ind i målet.
FCK-trykket aftog, og det førte til en del Esbjerg-chancer i den anden ende, men skarpheden manglede.
FCK's Carlos Zeca holder Jacob Lungi Sørensen væk.
Skarpheden manglede til gengæld ikke hos Robert Skov, der ti minutter senere igen scorede på straffespark - denne gang sparkede han den sikkert ind.
2-2 og FCK lignede sig selv igen offensivt, men ikke defensivt.
Esbjergs Yuri Yakovenko kom frem til store chancer, men ukraineren forspildte mulighederne.
Det straffede den indskiftede FCK-angriber Jonas Wind, der headede københavnerne på 3-2 med et kvarter igen af kampen.
Vestjyderne svarede dog hurtigt tilbage.
Joni Kauko scorede til 3-3 efter klumpspil i feltet, og Esbjerg gik nu benhårdt efter sejren, der blev en realitet dybt inde i overtiden.
Langt udefra headede Rodolph Austin bolden i mål til 4-3 for hjemmeholdet.
I den sidste runde i Superligaen skal københavnerne have besøg af FC Nordsjælland, mens Esbjerg står over for FC Midtjylland.
/ritzau/FacebookTwitterKopier linkEmner:Esbjerg|FC København|Joni Kauko (fodboldspiller)|FC Midtjylland|Fodbold




https://www.dr.dk/sporten/fodbold/superliga/nedrykning-beroerer-vejle-anfoerer-dybt-det-vaerste-i-min-karriere

SuperligaNedrykning berører Vejle-anfører dybt: 'Det værste i min karriere'Vejle Boldklub rykkede søndag ned i 1.
division efter et højdramatisk opgør mod Hobro.
Jacob Schoop efter nedrykningen er en realitet.
19.
maj 2019 kl.
21.
12Bemærk: artiklen er mere end 30 dage gammelLæs opVejle Boldklub prøvede søndag eftermiddag noget af det værste, en fodboldklub kan komme ud for – at rykke ned.
Det var kendsgerningen efter forlænget spilletid mod Hobro, der i sidste ende trak det længste strå.
Vejle havde vundet det første opgør på udebane med 1-0, men måtte se slået med 0-2 på hjemmebane efter 0-1 i de første 90 minutter.
Efter kampen var mange af Vejle-spillerne i tårer, og anfører Jacob Schoop lagde da heller ikke skjul på, hvor hårdt det er at rykke ned.
- Det er det værste, jeg har prøvet i min karriere hidtil.
Der er så mange følelser inde i mig lige nu.
Jeg er lidt i chok, siger en tydeligt berørt Jacob Schoop.
Vejles Imed Louati faldt sammen efter nedrykningen var en realitet.
 Samtidig tog holdkammeraterne på bænken sig til hovedet.
 Det samme gjorde sig gældende på tribunen.
1 / 3Vejles Imed Louati faldt sammen efter nedrykningen var en realitet.
1 / 3Samtidig tog holdkammeraterne på bænken sig til hovedet.
2 / 3Det samme gjorde sig gældende på tribunen.
3 / 3Grædefærdig spillertrupAnføreren var ikke den eneste, som var hårdt medtaget efter det samlede nederlag til Hobro på 2-1.
Hele spillertruppen var dybt berørt.
- Folk sad og græd inde i omklædningsrummet.
Det vidner om, hvor meget det betyder for det her hold.
Det er aldrig sjovt at skuffe os selv og alle dem, der bakker op.
På trods af den store skuffelse mener direktør Henrik Tønder, at nedrykningen kommer, fordi Vejle ikke har været gode nok siden oprykningen.
- Det er ganske simpelt, når man har spillet en hel sæson, og vi står som tabere, så har vi ikke været gode nok, siger Henrik Tønder.
Læs også:Hobro sender Vejle ud af Superligaen efter drama i NørreskovenAlligevel har direktøren og resten af Vejle Boldklub-organisationen ambitionen klar for den kommende sæson, hvor Vejle altså er at finde i 1.
division.
- Det er vores klare ambition at rykke op allerede i næste sæson.
Det lægger vi ikke skjul på, lyder den klare melding.
I næste sæson rykker blot ét hold op i Superligaen fra 1.
division, men det bekymrer ikke Henrik Tønder.
- Den plads har vi taget før.
Det gør vi igen.
Hobro skal nu ud i to opgør imod nummer to fra 1.
division om at spille Superliga i næste sæson.
Det bliver enten Silkeborg eller Viborg.
/ritzau/FacebookTwitterKopier linkEmner:Vejle|Vejle Boldklub|Hobro|Tønder|Fodbold




https://www.dr.dk/sporten/oevrig/danske-sejlere-henter-em-bronze-hjem-andet-aar-i-traek

Øvrig sportDanske sejlere henter EM-bronze hjem for andet år i trækLin Ea Cenholt og Christian Peter Lübeck kæmpede sig op i medaljerne på sidstedagen af EM i England.
Nacra-sejlerne Lin Ea Cenholt og Christian Peter Lübeck vandt søndag EM-bronze for andet år i træk.
19.
maj 2019 kl.
20.
04Bemærk: artiklen er mere end 30 dage gammelLæs opDe danske sejlere Lin Ea Cenholt og Christian Peter Lübeck kæmpede sig søndag til EM-bronze i den olympiske bådklasse Nacra 17.
Med en fjerdeplads i det afsluttende medalrace ved EM i engelske Weymouth rykkede duoen op på den samlede tredjeplads.
- Vi er glade.
Det har været en lang uge, hvor vi startede godt, men havde en tung lørdag, så det handlede virkelig om at trække sig selv op i dag, siger Lin Ea Cenholt i en pressemeddelelse fra Dansk Sejlunion.
Det er andet år i træk, at danskerne tager EM-bronze.
To britiske både endte med at nappe guld og sølv, mens de forsvarende verdens- og europamestre fra Italien blev sendt fra første- til fjerdepladsen efter et skidt medalrace.
Cenholt og Lübeck har store forhåbninger om at repræsentere Danmark ved næste års OL i Tokyo i Nacra 17, der er en katamaranklasse.
Sidste sommer blev duoen nummer fire ved VM i Aarhus til stor ærgrelse for de to danskere, da det afsluttende medalrace blev aflyst på grund af manglende vind i Aarhus-bugten.
/ritzau/FacebookTwitterKopier linkEmner:Christian Peter Lübeck (sejler)|Lin Ea Cenholt (sejler)|Sejlsport|Aarhus|Dansk Sejlunion




https://www.dr.dk/sporten/svoemning/landstraener-gik-uden-om-laegestaben-delte-egne-piller-ud-til-svoemmere

Spiseforstyrrelser i elitesportSe temaSvømningLandstræner gik uden om lægestaben: Delte egne piller ud til svømmereDen tidligere landstræner Paulus Wildeboer fortsatte på trods af advarsler med at uddele piller til svømmere, som ikke vidste, hvad de indeholdt.
© ScanpixAf Anders Rud og Jan Harkamp19.
maj 2019 kl.
22.
32Læs opI DR Sportens dokumentar ”Svømmestjerner – under overfladen” fortæller en række svømmere, hvordan offentlige vejninger og nedladende kommentarer var en del af træningsmiljøet på landsholdet fra 2003-2013.
Men det var ikke det eneste, som landets største svømmestjerner i en årrække blev udsat for.
Nu står svømmere og folk fra den tidligere sundhedssektor på landsholdet frem og fortæller om en hverdag, hvor den tidligere landstræner Paulus Wildeboer delte sine egne piller ud til landsholdssvømmerne uden samråd med sundhedsstaben.
Herunder kan du se Fodboldmagasinets indslag om sagen.
En af dem, der flere gange modtog piller, var Frederik Siem Pedersen, som var tilknyttet det danske svømmelandshold under Paulus Wildeboer fra 2008 til 2013.
- Vi fik dem bare stukket i hånden.
Man kunne ikke læse, hvad der var i pillerne.
Jeg havde en fornemmelse af, at det nok ikke var noget, der kom fra Danmark, men jeg vidste ikke, hvor de kom fra, eller hvor de var skaffet henne, siger Frederik Siem Pedersen.
- Det er vores eget ansvar, hvad vi putter i munden.
Det er os svømmere og ikke træneren, der bliver taget for noget, hvis der er noget skidt i pillerne.
Man skal som minimum have mulighed for at se, hvad der står på emballagen eller pakken med piller, før man putter det i munden.
- Han pegede på, hvem der skulle til behandling hos mig om eftermiddagen, og hvem han selv tog med på sit hotelværelse og gav nogle piller.
Jeg spurgte svømmerne, hvad de fik.
Det vidste de ikke.
Thomas Pape, tidligere fysioterapeut på landsholdetBedre, hurtigere og slankereOgså den dobbelte OL-deltager Anders Lie Nielsen oplevede landstrænerens omgang med piller.
Han trænede under hollænderen på det nationale træningscenter i Farum og Bellahøj og var med på træningslejre i udlandet fra 2009 til 2013.
- Jeg kan huske, at han havde sit lille medicinskab med, som vi fik piller fra, hvis vi havde ondt, var trætte eller syge.
De kom ikke fra en læge, men de kom fra Paulus.
Det var piller, som han gav os direkte, siger Anders Lie Nielsen.
Vidste du, hvad det var for nogle piller?
- Nej.
Han sagde, at de skulle få mig til at få det bedre, svømme hurtigere eller blive slankere, siger Anders Lie Nielsen.
Heller ikke Jon Rud, der svømmede under Wildeboer fra 2008 til 2010, kunne få at vide, hvad pillerne indeholdt.
- Det er faktisk ret langt ude og skræmmende.
Men man har ikke det rette perspektiv på det som atlet, når man er vokset op i en verden, hvor trænere i høj grad styrer ens liv, siger Jon Rud, der dog aldrig selv indtog pillerne.
Sundhedsstaben blev tilsidesatLandstrænerens uddeling af piller skete ifølge landsholdslægen Lise Møller uden om sundhedsstaben.
Først i 2010 opdagede hun, at Paulus Wildeboer medbragte sine egne piller ved internationale mesterskaber.
- Jeg hørte om pillerne to gange.
En af gangene oplevede jeg, at en kvindelig svømmer i forbindelse med en dopingkontrol sagde til mig, at hun fik nogle piller af Paulus, som hun ikke vidste, hvad indeholdt.
Det blev jeg meget vred over og konfronterede landstræneren bagefter, hvor jeg sagde ”når jeg er med på landsholdsturene, så er jeg ansvarlig, når svømmerne skal til dopingkontrol.
” Jeg ville simpelthen ikke have, at han gav medicin til svømmerne, som hverken svømmerne eller jeg kendte noget til, fortæller den tidligere landsholdslæge.
- Han havde ingen medicinsk viden om den medicin, han gav dem.
Problemet var jo, at der blandt andet var en risiko for, at svømmeren kunne være taget i doping.
Jeg vidste jo ikke, hvad der var i.
Paulus Wildeboer var landstræner for Danmark fra 2008 til 2012.
Han døde i 2014.
- Jeg sagde ”du ved ikke, hvilken anden medicin svømmeren indtager, så du ved ikke, om tingene virker modsat”.
Han sagde til mig, at det kun var aspirin, og at det var noget, han købte på nettet i Spanien.
Men han kunne ikke vise mig medicinglasset.
Det blev jeg meget bekymret over, for medicin købt på nettet, kan der være alt muligt andet i.
Og det er jo fuldstændigt forrykt.
For så har man jo ingen ide om, hvad man putter i folk.
Jeg havde et skænderi med Paulus om det, siger Lise Møller.
Det var ikke kun den daværende læge, der var bekymret for svømmernes helbred og risikoen for, at de blev taget i en dopingkontrol.
Også Thomas Pape, som var fysioterapeut på landsholdet fra 2007 til 2010, bemærkede, at Paulus Wildeboer ”helt åbenlyst havde sit eget medicinskab med fra Spanien”.
- Han pegede på, hvem der skulle til behandling hos mig om eftermiddagen, og hvem han selv tog med på sit hotelværelse og gav nogle piller.
Jeg spurgte svømmerne, hvad de fik.
Det vidste de ikke.
Jeg undrede mig over, at han kunne fjerne smerter så hurtigt.
Men jeg kunne ikke få at vide af Paulus, hvad der var i de poser, han gav dem, selvom jeg spurgte.
- Det er jo ikke optimalt, at en træner bliver så egenrådig, at han bare giver svømmere piller uden samråd med en læge.
Paulus Wildeboers tilsidesættelse af sundhedsstaben rapporterede Thomas Pape videre til den daværende elitechef Lars Sørensen.
Det samme gjorde lægen Lise Møller, der også informerede direktøren i Dansk Svømmeunion, Pia Holmen, om forholdene.
- Jeg meldte det videre til Lars og Pia fra unionen i 2010, hvor jeg sagde, at det simpelthen ikke var i orden, at man havde en træner på det niveau, som delte medicin ud til svømmere uden at have medicinsk faglig viden, om det han gjorde.
Jeg kan huske, at det blev taget op, siger Lise Møller.
Delte Paulus stadig piller ud, efter du havde påtalt det over for ham og unionen?
- Det ved jeg ikke.
Jeg hørte ikke om nogen piller igen derefter.
Samme år besluttede Dansk Svømmeunion at lave ændringer i staben omkring landsholdet og Lise Møller blev ikke længere inviteret med på landsholdets ture.
Om det hang sammen med indberetningen, ved hun ikke selv.
Direktør i Dansk Svømmeunion, Pia Holmen, har siddet på posten siden 2001 og gør det stadig den dag i dag.
Men på trods af rapporteringerne til ledelsen fortsatte Paulus Wildeboer med at uddele sine egne piller, indtil han stoppede som landstræner i 2013.
- Da jeg trænede under Paulus, skete det hele tiden.
Det var en del af metoderne.
Det er grotesk og ekstremt at tænke tilbage på, at vi ikke havde en rigtig læge til at kontrollere, hvad vi puttede i vores krop.
Det burde nok ikke være sket.
Vi bliver jo dopingtestet, vi bliver puttet under ekstreme forhold.
Der kunne være sket hvad som helst, siger den tidligere landsholdssvømmer.
Ledelsen blev informeretPia Holmen, der er direktør i Dansk Svømmeunion og har været det siden 2001, bekræfter over for DR Sporten, at hun blev informeret om, at landstræneren uddelte piller til svømmerne.
- Selvom der ifølge Paulus var tale om almindelige hovedpinepiller, så var det et helt uacceptabelt forhold, og det blev der reageret på øjeblikkeligt.
I samarbejde med Team Danmark blev der på den baggrund udarbejdet en liste med forklaringer på diverse typer medicin, som alle var godkendt af Team Danmarks læge, skriver Pia Holmen i en mail.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Ifølge Pia Holmen var det hendes klare opfattelse, at der blev sat en stopper for Wildeboers ”uacceptable adfærd overfor svømmerne”.
- I dag tegner der sig desværre et billede af en træner, der var dybt illoyal over for de aftaler, der blev indgået med hans arbejdsgivere, Dansk Svømmeunion og Team Danmark.
Og vi må også erkende, at vi som ledelse ikke har været dygtige nok til at have fingeren på pulsen i forhold til, om tingene foregik, som de var aftalt, og som de blev rapporteret.
Det gjorde de tydeligvis ikke, skriver Pia Holmen til DR Sporten.
- Begge dele er jeg rigtig, rigtig ked af – og jeg vil gerne undskylde over for alle landsholdssvømmere, der har oplevet Paulus’ helt uacceptable træneradfærd.
Hun fortæller desuden, at Paulus Wildeboer – ligesom trænere i dag – godt kan have delt piller ud til svømmere, men at det i så fald kun måtte være håndkøbsmedicin, som Team Danmark har været med til at anbefale og godkende.
- Det er altid sådan, at Team Danmark foretager et eftersyn af medicintasken, således at medicin og kosttilskud er i overensstemmelse med reglerne for godkendt medicin- og kosttilskud, skriver hun.
DR Sporten har desuden været i kontakt med tidligere elitechef Lars Sørensen om uddelingen af piller på landsholdet.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkAdspurgt om han kendte til, at Paulus Wildeboer uddelte piller til landsholdsvømmerne uden om sundhedsstaben svarer Lars Sørensen i en mail, at han blev gjort opmærksom på Wildeboers adfærd fra flere sider.
Emnet blev ifølge Lars Sørensen behandlet i en fælles arbejdsgruppe mellem Team Danmark, Dansk Svømmeunion og svømmerrepræsentanterne.
Arbejdsgruppen besluttede ifølge Lars Sørensen, at der i samarbejde med Team Danmarks læge skulle udarbejdes en godkendt liste over medicin, som kunne indgå i landsholdets medicintaske, og samtidig blev der fastlagt retningslinjer for, hvordan udleveringen af medicin fra den godkendte medicintaske skulle foregå.
Medicinen bestod primært af håndkøbsmedicin mod diarré, allergi, hovedpine, muskel- og ledsmerter samt penicillin og antibiotika mod lettere infektioner.
Lars Sørensen har ikke kendskab til, at disse rammer skulle være brudt, efter retningslinjerne blev fastlagt i arbejdsgruppen.
Desuden mener Lars Sørensen, at der sjældent var økonomi til, at læger og sundhedspersonale kunne deltage på træningslejre 00’erne, og derfor var det nødvendigt at have en medicintaske med.
FacebookTwitterKopier linkEmner:Team Danmark|Dansk Svømmeunion|Medicin|Svømmesport|Spanien




https://www.dr.dk/nyheder/udland/verdens-stoerste-valg-er-slut-modi-er-favorit-til-beholde-magten

UdlandVerdens største valg er slut: Modi er favorit til at beholde magtenHelikoptere, både og elefanter har været taget i brug for at finde Indiens næste leder.
I dag kørte den syvende og sidste etape af stablen i forbindelse med Indiens maratonvalg, som er verdens største af slagsen.
Af Sean Coogan19.
maj 2019 kl.
20.
48Bemærk: artiklen er mere end 30 dage gammelLæs opHvis du synes, at den danske valgkamp er lige lang nok, er det nok godt, at du ikke bor i Indien.
Her har landet for få timer siden afsluttet verdenshistoriens største demokratiske valg, der har taget seks uger at gennemføre på grund af logistiske og sikkerhedsmæssige hensyn.
Dertil kommer flere måneders optakt og valgkamp.
For med 900 millioner registrerede vælgere, 10.
000 kandidater og mere end 800.
000 valgstationer er der tale om et valg af helt andre dimensioner end det danske folketingsvalg - eller sågar valget til Europa-parlamentet.
Læs også:Verdens største demokrati går til valg: 900 millioner dypper fingeren i blækIfølge de seneste exitpolls står den nuværende premierminister Narendra Modi til at beholde magten.
Men der skal tælles mange millioner stemmer mellem i dag og torsdag, hvor valgresultatet forventes at ligge klar.
Valg om ModiFrontløberne i det indiske valg er Modis hindunationalistiske regeringsparti Bharatiya Janata Party (BJP) og Kongrespartiet, der ledes af Rahul Gandhi, som har forsøgt at vælte Modi ved at danne koalitioner udenom premierministeren.
Ifølge BBC peger fire exitpolls på en stor sejr til Modis alliance, der vil give dem mellem 280-315 pladser i parlamentet.
Der skal 272 pladser til for at have flertal i det indiske parlament.
En femte exitpoll peger dog på 267 pladser til Modis alliance, beretter det britiske medie, som samtidig understreger, at exitpolls tidligere har ramt ved siden af i landet, der er hjem for omkring 1,3 milliarder mennesker.
Indiens siddende premierminister, Narendra Modi, er favorit til at vinde valget.
 En indisk helligmand ses forlade valglokalet ved valgets syvende og sidste etape i dag.
 Indiske vælgere ses stå i kønopdelte køer i udkanten af Amritsar i delstaten Punjab.
 Vælgerne får strøget blæk på fingeren for at undgå, at folk stemmer mere end én gang.
 Indiske nonner venter på at stemme i millionbyen Kolkata.
 Andetsteds i byen stemmer munke fra Hare Krishna bevægelsen.
 Medlemmer af sikkerhedsstyrkerne ses på dette foto fra i går modtage en briefing forud for dagens valghandling.
 Rahul Gandhi er premierminister Modis største politiske rival og tilhører Nehru-Ghandi-dynastiet.
Han er det sjette medlem af familien, der leder Kongrespartiet.
1 / 8Indiens siddende premierminister, Narendra Modi, er favorit til at vinde valget.
1 / 8En indisk helligmand ses forlade valglokalet ved valgets syvende og sidste etape i dag.
2 / 8Indiske vælgere ses stå i kønopdelte køer i udkanten af Amritsar i delstaten Punjab.
3 / 8Vælgerne får strøget blæk på fingeren for at undgå, at folk stemmer mere end én gang.
4 / 8Indiske nonner venter på at stemme i millionbyen Kolkata.
5 / 8Andetsteds i byen stemmer munke fra Hare Krishna bevægelsen.
6 / 8Medlemmer af sikkerhedsstyrkerne ses på dette foto fra i går modtage en briefing forud for dagens valghandling.
7 / 8Rahul Gandhi er premierminister Modis største politiske rival og tilhører Nehru-Ghandi-dynastiet.
Han er det sjette medlem af familien, der leder Kongrespartiet.
8 / 8Valget er af flere analytikere blevet udlagt som et valg for eller imod premierminister Modi.
Under hans hindunationalistiske regering har landet bevæget sig væk fra landets liberale og sekulære udgangspunkt.
Det har mødt kritik fra flere af landets minoriteter, og især blandt Indiens 200 millioner muslimer, der har oplevet en stigende forfølgelse i den seneste håndfuld år.
Derudover har Modis stærkt autoritære ledelsstil også mødt skarp kritik fra modstandere.
Valgets vigtigste emne ser dog ud til at have været økonomien, påpeger BBC, der henviser til, at en landbrugskrise kombineret med stigende arbejdsløshed har skabt frygt for, at Indien er på vej mod recession.
Sikkerhedspolitikken er også kommet i rampelyset, efter Indien bombede mål i Pakistan i kølvandet på et blodigt selvmordsangreb i Kashmir i februar, hvor 40 indiske sikkerhedsfolk blev dræbt.
Et logistisk mareridtMed 83 millioner nye vælgere i forhold til det seneste valg i 2015 er det netop afsluttede indiske valg det største nogensinde.
900 millioner indere har ret til at stemme, og indisk lov dikterer, at ingen skal rejse mere end to kilometer for at sætte sit kryds.
Derfor har der været en logistisk udfordring af de større forbundet med at sørge for, at alle har kunnet stemme.
Til formålet har de indiske myndigheder ansat 11 millioner valgarbejdere og sikkerhedsbetjente, der har haft til opgave at administrere de mere end 800.
000 valgstationer rundt omkring i landet.
En indisk valgtilforordnet transporterer en af de elektroniske stemmemaskiner på øen Ghoramara 110 km syd for millionbyen Kolkata.
 I Allahbad kan en valgtilforordnet gøre brug af en bus.
 Stemmemaskiner under lås og slå i sidste måned.
 De batteridrevne stemmemaskiner er blevet distribueret ud i alle afkroge af Indien.
 Det er blandt andet foregået ved båd som her i Nimatighat i det nordøstlige Indien forud for første valgrunde i april.
1 / 5En indisk valgtilforordnet transporterer en af de elektroniske stemmemaskiner på øen Ghoramara 110 km syd for millionbyen Kolkata.
1 / 5I Allahbad kan en valgtilforordnet gøre brug af en bus.
2 / 5Stemmemaskiner under lås og slå i sidste måned.
3 / 5De batteridrevne stemmemaskiner er blevet distribueret ud i alle afkroge af Indien.
4 / 5Det er blandt andet foregået ved båd som her i Nimatighat i det nordøstlige Indien forud for første valgrunde i april.
5 / 5Her har afstemningerne foregået digitalt ved hjælp af elektroniske stemmemaskiner, der er på størrelse med en kuffert.
Navnene på stemmesedlen har været suppleret af et foto af kandidaten samt et billede, der repræsenterer partiet, da omkring en fjerdedel af Indiens befolkning er analfabeter.
Kufferterne er blevet distribueret fra landsbyer i Himalaya til millionbyer langs kysterne med hjælp fra biler, både og helikoptere såvel som på kamel- og elefantryg.
Valghandlingen blev sparket i gang den 11.
april og er blevet afholdt over syv runder, hvor den sidste altså var i dag.
En af årsagerne til dette er, at føderale sikkerhedsfolk skal sendes rundt i landet.
De skal nemlig stå for sikkerheden forskellige steder i det store land, da det lokale politi ikke anses som værende neutralt.
Kilder: New York Times, BBC, Reuters, CNN og DR.
FacebookTwitterKopier linkEmner:Indien|Narendra Modi (politiker)|Europa-Parlamentet|Valg og folkeafstemninger|BBC




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-8

SuperligaSÅ' DER MÅL Se alle weekendens Superligamål på 99 sekunderDer blev leveret flere smukke mål i weekendens Superliga-runde, og ét af dem var endda med til at sende Vejle ned i 1.
division.
Af Kasper Aleksander Thrane19.
maj 2019 kl.
21.
15Bemærk: artiklen er mere end 30 dage gammelLæs opVito Hammershøy-Mistrati scorede et drømmemål for Hobro, der besejrede Vejle med 2-0 efter forlænget spilletid, hvilket sendte vejlenserne ned i 1.
division.
Mistratis' kasse var dog langt fra den eneste smukke scoring i weekendens Superligarunde.
Både i Randers og Esbjerg blev der leveret perler af den fineste karat.
Du kan se alle målene fra weekendens runde i Superligaen i videoen øverst i artiklen.
FacebookTwitterKopier linkEmner:Vejle|Jylland|Esbjerg|Hobro|Randers




https://www.dr.dk/nyheder/politik/folketingsvalg/loekke-om-sv-melding-hvis-nogen-har-vaeret-i-tvivl-om-linjen

FolketingsvalgLøkke om SV-melding: Hvis nogen har været i tvivl om linjen, undskylder jegStatsministeren siger, at næstformand Kristian Jensen har alle evner til at blive formand.
Af Thomas Klose Jensen, Lasse Lindegaard Pedersen og Uffe Tang19.
maj 2019 kl.
19.
18Bemærk: artiklen er mere end 30 dage gammelLæs opDet vakte stor opsigt - både i og uden for Venstre - da statsminister Lars Løkke Rasmussen i en ny bog åbnede for muligheden for en SV-regering.
Men partiets linje har hele tiden været klar, lyder det nu fra statsministeren selv i et interview med DR Nyheder.
Der er nogen i Venstre, der virker lidt forvirret over, at først skal I angribe Socialdemokratiet, og så skal I snakke om at gå i regering med dem.
- Så må det være fordi, der er nogen, som forvirrer dem, siger Lars Løkke Rasmussen.
Og det er ikke dig?
- Nej, og hvis det er, så siger jeg undskyld, og så er det godt lige at kunne forklare det.
For jeg aflyser ingen forskel mellem os og Socialdemokratiet, forklarer statsministeren.
- Skulle vi så ikke parkere yderfløjeneLars Løkke Rasmussen så allerhelst, at han kunne blive statsminister i en borgerlig-liberal regering.
Venstre har i Kristian Jensen en super kompetent næstformand, som også ville have alle kompetencer til at tage over for mig, den dag det måtte skulle ske.
Statsminister Lars Løkke Rasmussen (V)Men med både Nye Borgerlige og Stram Kurs - som begge stiller en række helt ultimative krav til ham - kan en regeringskonstellation blandt de borgerlige partier blive meget svær.
- Der findes ingen i Venstre, der synes, at vi skal piskes rundt af den yderste højrefløj, som – dengang jeg talte med forfatteren til bogen – var nogen, der ville have, at vi skulle vende ryggen til det internationale samfund og gå ud af internationale konventioner, og som siden er blevet spædet op med nogen, som har politiske synspunkter, vi ikke har set i den danske debat siden mellemkrigstiden, forklarer Lars Løkke Rasmussen.
- Så siger jeg, at i den situation skulle vi så ikke parkere yderfløjen og række ind over midten.
På den anden side af midten har Socialdemokratiet til gengæld brug for SF og Enhedslistens mandater for at kunne danne en regering.
- Mette Frederiksen er jo mødt af en række partier, som stiller en stribe ultimative krav, som gør, at det løfte, hun giver på udlændingeområdet, ikke kan holdes – skulle hun så lægge sig ned for det, eller skulle hun så tilsvarende række en hånd frem til os andre?
, spørger Løkke.
Kristian Jensen har kompetencerne til at blive formandLars Løkke Rasmussen og Kristian Jensen besøgte sammen Feldborg Frie Børneunivers i Feldborg ved Herning tidligere i valgkampen.
I bogen forklarer Lars Løkke Rasmussen også, at det ikke er nogen naturlov i Venstre, at næstformanden bare overtager stafetten fra formanden.
Det er blevet set som en kritik af Kristian Jensen - særligt fordi Lars Løkke Rasmussen også fortæller, at han ellers havde lovet sin kone, at valget i 2015 var det sidste, men siden har ændret holdning til det spørgsmål, fordi der er brug for "en sikker hånd på roret".
Er det sådan, du har det i dag - at Kristian Jensen ikke er den naturlige arvtager, hvis du træder tilbage?
- Nej, og det er heller ikke sådan, at det skal tages.
Venstre har i Kristian Jensen en super kompetent næstformand, som også ville have alle kompetencer til at tage over for mig, den dag det måtte skulle ske.
Ifølge Lars Løkke Rasmussen handler bemærkningen om "en sikker hånd på roret" om 2016, hvor både De Konservative og Liberal Alliance blev indlemmet i regeringen.
Det skete efter et længere forløb, hvor Liberal Alliance truede med at vælte Lars Løkke Rasmussen (V), hvis ikke han leverede markante topskattelettelser.
Noget, som Dansk Folkeparti kategorisk afviste.
- Hvis det der projekt skulle blive i søen, så var det nødvendigvis mig, der var nødt til at holde det i søen på grund af kontakter og relationer til nogle centrale mennesker – Anders Samuelsen (LA), Kristian Thulesen Dahl (DF), Søren Pape (K) – det stod og faldt med, at jeg holdt det der skib i søen, forklarer han.
- Så det har intet – som i intet – at gøre med at fradømme Kristian Jensen evnen til på et tidspunkt at være formand for Venstre eller statsminister for det her land.
Som i overhovedet intet.
- Jeg er fuldt fokuseret på – ligesom Kristian Jensen og andre i Venstre i øvrigt – at kæmpe for, at vi får det bedst tænkelige valg med den ambition om, at jeg som Venstres formand selvfølgelig også kan være landets statsminister.
Statsminister Lars Løkke Rasmussen (V)Vil ikke gå af som formand for VenstreSpørgsmålet er så, om Kristian Jensen snart får den mulighed.
For i meningsmålingerne er der ikke umiddelbart noget, der tyder på, at Venstre kan beholde statsministerposten.
Tværtimod ligger rød blok og Socialdemokratiet langt foran.
Skulle det ske, at Lars Løkke Rasmussen må aflevere nøglerne til Statsministeriet til Mette Frederiksen, så er det ikke nødvendigvis ensbetydende med, at Kristian Jensen også får nøglerne til formandsposten i Venstre.
Vil du gå af som formand for Venstre, hvis du taber regeringsmagten?
- Nej, det har jeg ikke nogen planer om, siger Lars Løkke Rasmussen, men afviser samtidig at bidrage til spekulationerne om sin egen og partiets fremtid.
- Det er jo sådan nogle spørgsmål, som I bliver ved med at stille, og man kan ikke svare rigtigt på dem.
Hvis jeg siger ja, så har vi forvandlet valgkampen til en folkeafstemning om, hvorvidt jeg skal være formand for Venstre.
Hvis jeg siger nej, så har I forudsætningen for at drøne rundt i hele vores bagland og lave interviews om, hvad nu hvis og hvis og hvis.
- Jeg er fuldt fokuseret på – ligesom Kristian Jensen og andre i Venstre i øvrigt – at kæmpe for, at vi får det bedst tænkelige valg med den ambition om, at jeg som Venstres formand selvfølgelig også kan være landets statsminister, siger Lars Løkke Rasmussen.
Se et længere klip af interviewet med statsminister Lars Løkke Rasmussen i videoen her over.
Klik på play.
FacebookTwitterKopier linkEmner:Det Konservative Folkeparti|Lars Løkke Rasmussen (politiker)|Søren Pape Poulsen (politiker)|Venstre|Litteratur




https://www.dr.dk/nyheder/kultur/film/serieeksperter-frygter-ramaskrig-efter-game-thrones-aldrig-har-en-slutning

Film og serierSerieeksperter frygter ramaskrig efter Game of Thrones: 'Aldrig har en slutning været vigtigere'Serieeksperterne kommer her med deres bud på de bedste og værste afslutninger på succes-serien.
Af Anders Holm Nielsen19.
maj 2019 kl.
19.
00Læs opACHTUNG!
Spoiler-fyldt farvand forude!
Da én af de store heltinder fra 'Game of Thrones', dragedronning Daenerys, i sidste afsnit gik agurk og brændte hovedstaden ned til jorden og kremerede alle indbyggerne, stak hun samtidig ild til internettet.
Journalister, fans og stort set alle med en Twitter-konto stod i kø for at for at dele deres kritik og analyser.
Læs også:Glem al logik!
Game of Thrones styrer direkte mod det ultimative finale-bragOtte år, utallige døde helte og afbidte fingernegle efter vores første tur til Westeros føler mange af os seere nemlig et ejerskab over serien.
Den er blevet en stor del af vores liv og er kommet ind under huden på os.
Derfor er det ikke usandsynligt, at seriens absolut sidste afsnit igen vil sætte brand i de sociale medier.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Den enorme succes er nemlig i sidste ende det, der gør, at seriens skabere har alle odds imod sig, når de natten til mandag skal forsøge at give os den afslutning, som både Starks, Lannisters, Targaryens og seere fortjener.
Det mener serieeksperterne Frederik Dirks Gottlieb og Kasper Lundberg, der ser frem mod mandagens finale.
- Der er en stor følelsesmæssig tilgang til serien, og uanset hvordan de afslutter den, så findes der så mange fanteorier og holdninger, at der vil være folk, der bliver skuffede.
Vi er midt i tredje akt, og kører det ikke, som man havde forestillet sig, bliver man lidt blændet af irritation, siger Frederik Dirks Gottlieb.
Dårlig fantasy-serie eller komplekst politisk drama?
Spørger man Kasper Lundberg, er 'Game of Thrones' for serier, hvad Beyoncé er for pop – et decideret fænomen, der strækker sig ud over sig selv.
Men selvom er serien er en verdensomspændende succes, så er afslutningen stadig vigtig, for den vil i høj grad definere, hvordan vi kommer til at huske serien som helhed, mener begge serieeksperter.
- Måske er det, fordi vi står lige på tærsklen til sidste afsnit, men jeg kan ikke huske, at en slutning nogensinde har føltes så vigtig som nu.
Det er jo altid blevet diskuteret, om den var god eller ej, men især frem mod sidste afsnit går diskussionen på, om det bare er en dårlig fantasy-serie, eller om den stadig er en kompleks, kynisk og politisk thriller, siger Kasper Lundberg.
Kigger man på anmeldelserne har 'Game of Thrones' længe blandet sig i ræset om at være den bedste serie nogensinde, men med udviklingen i sidste sæson ligger den ikke længere lige så stærkt, mener Frederik Dirks Gottlieb, der frygter, ’at løbet er kørt’, som han siger.
- Indtil videre synes jeg ikke, at sæsonen har fungeret, og jeg kan godt frygte et ramaskrig, når sidste afsnit kører over skærmen.
Hvad er det værste, der kan ske?
Frederik Dirks Gottlieb- Hvis vi finder ud af, at slaget er afgjort, og Daenerys har vundet.
Så kommer det sidste afsnit til at fungere mere som en epilog, hvor grundstrukturen er afgjort, og hun allerede er blevet the mad queen.
Vi vil jo gerne overraskes, og for mig ville det være en dramaturgisk kedelig slutning at gå med.
- Endnu mere kedeligt er det, hvis bastard-ungen Jon Snow, som vi har fulgt i tykt og tyndt, vinder tronen.
Det er den værste kliché, man kunne forestille sig.
Det er for kedeligt og oplagt, og det er ikke George R.
R.
Martins stil.
Omvendt skal man selvfølgelig også passe på med for mange drastiske ændringer i sidste øjeblik.
Kasper Lundberg- Hvis det slutter med, at Jon Snow ender på Jerntronen, der forbliver uændret, så er det bare en klassisk fantasy-fortælling om den grimme ælling, der hele livet har troet, at han var en bastard og intet værd, men som igennem slid og kamp finder ud af, at han kommer fra fornem æt og kan indtage det hele.
En af de mange, mange fanteorier går på, at seersken Brandon Stark er tæt forbundet med skurken The Night King, og at han måske kan ende på Jerntronen.
Men selvom både Kasper Lundberg og Frederik Gottlieb Dirks mener, at han kan få en stor rolle, så tror de, at det er usandsynligt, at han når helt til tops.
(© HELEN SLOAN SMPSP) En af de helt store fanfavoritter er den barske snigmorder Arya Stark, der i denne sæson også fik ram på den onde Night King.
Begge serieeksperter mener ikke, at hun kan ende på Jerntronen.
Det ville være for en ændring på hendes rejse i sidste øjeblik, og inderst inde er hun mest en rådgiver eller hærleder.
Gendry er søn af den tidligere konge Robert Baratheon, og derfor har han teknisk set et godt krav på tronen, men begge serieeksperter mener, at det ville være både utroværdigt og en kæmpe skuffelse, hvis så anonym en karakter til syvende og sidst løber med det hele.
1 / 3En af de mange, mange fanteorier går på, at seersken Brandon Stark er tæt forbundet med skurken The Night King, og at han måske kan ende på Jerntronen.
Men selvom både Kasper Lundberg og Frederik Gottlieb Dirks mener, at han kan få en stor rolle, så tror de, at det er usandsynligt, at han når helt til tops.
(© HELEN SLOAN SMPSP)1 / 3En af de helt store fanfavoritter er den barske snigmorder Arya Stark, der i denne sæson også fik ram på den onde Night King.
Begge serieeksperter mener ikke, at hun kan ende på Jerntronen.
Det ville være for en ændring på hendes rejse i sidste øjeblik, og inderst inde er hun mest en rådgiver eller hærleder.
2 / 3Gendry er søn af den tidligere konge Robert Baratheon, og derfor har han teknisk set et godt krav på tronen, men begge serieeksperter mener, at det ville være både utroværdigt og en kæmpe skuffelse, hvis så anonym en karakter til syvende og sidst løber med det hele.
3 / 3Hvad ville den bedste slutning være?
Frederik Dirks Gottlieb- At Tyrion og Sansa ender på tronen.
Jeg anerkender, at den teori nok er for sukkersød til, at George R.
R.
Martin ville vælge den, og vi ved, at han har meget at skulle have sagt i forhold til showet.
Men Sansa har hele tiden sagt, at Tyrion er den bedste ægtemand, hun har haft, og med dem ville der er være en Stark og Lannister på tronen med balance mellem kyniske Sansa og godhjertede Tyrion.
Jeg tror, at George R.
R.
Martin længe har flirtet med tanken om, at lade mændene slå hinanden ihjel, så der kommer en kvinde på tronen.
- At man vælger at udslette Jerntronen og vælge en mere demokratisk vej for styret for Westeros.
Det ville være smukt og kan ske på mange måder.
Det kan være, at Daenerys indser, hvad hun har gjort og trækker sig helt, for alt, hun er gået efter, er, at folket skal elske hende, og hun vil være en retfærdig leder.
Det er ikke mit 'number one choice', men mere en teori, der på ideologisk plan kunne være interessant.
Kasper Lundberg- Jeg bliver ved med at forsvare den her serie over for kritikere, men det er altså helt afgørende for mig, at det ikke bare, er Jon der ender med at sidde på Jerntronen, men at de gør op med selve jerntronen og systemet.
Og så er det lige meget, hvem der gør det.
Ender det med, at styresystemet bliver omstyrtet, og Daenerys eller en anden smadrer magtens hjul, som hun har talt om, så er det en revolutionær historie om, hvordan strukturer og magt fungerer, og det bliver en radikalt anderledes historie.
FacebookTwitterKopier linkEmner:George R.
R.
Martin (forfatter)|Twitter




https://www.dr.dk/sporten/fodbold/superliga/hobro-sender-vejle-ud-af-superligaen-efter-drama-i-noerreskoven

SuperligaHobro sender Vejle ud af Superligaen efter drama i NørreskovenEt stort drama mellem Vejle og Hobro endte søndag med, at Vejle rykkede ned i 1.
division.
19.
maj 2019 kl.
18.
42Bemærk: artiklen er mere end 30 dage gammelLæs opHobro sendte på højdramatisk vis Vejle i 1.
division i et opgør, som blev afgjort efter forlænget spilletid søndag eftermiddag.
Hobro førte 1-0 efter 90 minutter, og det betød forlænget spilletid, da Vejle havde vundet første opgør med samme cifre.
I den forlængede spilletid var Hobro skarpere end værterne og lukkede opgøret med en 2-0-scoring.
Hobro vandt derfor nedrykningsduellen med samlet 2-1.
Kjartan Finnbogason efter sit brændte straffespark.
 Der var fuldt hus på Vejle Stadion søndag eftermiddag.
1 / 2Kjartan Finnbogason efter sit brændte straffespark.
1 / 2Der var fuldt hus på Vejle Stadion søndag eftermiddag.
2 / 2Vejle dominerede det meste af kampen og skabte flere store muligheder, heriblandt et straffespark.
Lige lidt hjalp det for Vejle, som efter sommerferien er at finde i landets næstbedste fodboldrække.
Stadionuret havde blot rundet 14 minutter, da Vito Hammershøy-Mistrati bankede Hobro foran.
Herefter tog Vejle over.
Et længerevarende pres fra hjemmeholdet bød blandt andet på kæmpe chancer til både Kjartan Finnbogason og Serhii Hryn fra Vejle kort før pausen, men ind ville bolden ikke.
Jesper Rask i Hobro-målet viste endnu en gang stor styrke i første halvlegs tillægstid, da han på fornem vis pillede et straffespark.
Det vanvittige drama var dog langtfra ovre.
Vejle fortsatte med at presse Hobro i bund i begyndelsen af anden halvleg.
Det første kvarter uden for alvor at blive farlig, men det blev værterne så efter 59 minutter.
Her bragede midtbanespilleren Melker Hallberg bolden på overliggeren.
Hobro havde i store dele af kampen ikke meget at komme med rent offensivt, og holdet virkede tilfreds med 1-0-føringen.
Vito Hammershøy-Mistrati fejrer kampens eneste scoring.
Netop 1-0-resultatet ville betyde forlænget spilletid, og det begyndte at kunne ses på de to holds villighed til at satse med ti minutter igen, hvorfor lystavlen viste samme resultat efter 90 minutter.
I den forlængede spilletid var det småt med store chancer.
Alligevel slog Hobro til kort før opholdet.
Emmanuel Sabbi pandede let et hjørnespark i mål til 2-0.
Dermed sørgede offensivspilleren for, at Hobro fortsat har mulighed for at sikre sig endnu en sæson i Superligaen.
Hobro møder over to kampe nummer to fra 1.
division, som endnu ikke er afsluttet.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|Kjartan Finnbogason (fodboldspiller)|Vejle|Fodbold




https://www.dr.dk/sporten/tennis/nadal-deler-aeg-ud-til-djokovic-i-rom-finale

TennisNadal deler æg ud til Djokovic i Rom-finaleRafael Nadal slog svingende Djokovic i tre sæt og sikrede sig samtidig sæsonens første turneringssejr.
Rafael Nadal udklasserede Novak Djokovic i finalen ved Rome Masters.
19.
maj 2019 kl.
18.
58Bemærk: artiklen er mere end 30 dage gammelLæs opDen spanske tennisstjerne Rafael Nadal vandt søndag for niende gang Rome Masters.
I finalen udspillede den 32-årige spanier til tider den mangeårige rival Novak Djokovic i en sejr på 6-0, 4-6 og 6-1.
I første sæt var Nadal nærmest ustyrlig mod verdensetteren, der gang på gang fik brudt sin serv.
Spanieren nåede ud til selv de mest umulige bolde og spillede som altid med stor kraft i sine slag.
På vej mod finalen havde Djokovic været mere end to timer mere på banen end Nadal, hvilket sandsynligvis havde slidt lidt ekstra på fysikken.
Nadal virkede i hvert fald langt mere frisk.
Efter at serberen havde indkasseret tre servegennembrud i første sæt, så fik han samlet sig i andet sæt og skabt en kamp.
En frustreret Novak Djokovic hamrer ketcheren i jorden under finalen.
Djokovic, der i alt har vundet turneringen i Italiens hovedstad fire gange, fulgte langt bedre med Nadal, men det var tæt på at gå galt midtvejs i sættet.
I syvende parti var den topseedede serber nede med 0-40, og en fejl mere kunne måske reelt have afgjort kampen, men han overlevede mirakuløst tre spanske breakbolde og bragte sig foran 4-3.
Lidt senere fik Djokovic også brudt Nadal for første gang, da han foran 5-4 sikrede sig andet sæt med 6-4.
Nu var kampen helt åben igen.
Rafael Nadal lod sig ikke slå ud, og det lykkedes ham at få brudt serberens serv straks fra tredje sæts start.
Det gentog sig lidt senere, da Nadal bragte sig foran 4-1 med et nyt brud.
Og for lige at understrege sin suverænitet, så blev kampen vundet på endnu en spansk breakbold, da han gjorde det til 6-1.
Turneringssejren var Rafael Nadals første i 2019.
Samtidig har spanieren nu 34 sejre i de såkaldte ATP Masters 1000-turneringer på sit cv, hvilket er rekord.
Djokovic står noteret for 33.
I de indbyrdes dueller mellem Djokovic og Nadal, der rangerer som nummer et og to i verden, er serberen bedst med 28 sejre mod Nadals 26.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Rom




https://www.dr.dk/nyheder/politik/folketingsvalg/live-statsministerduel-mellem-mette-frederiksen-og-lars-loekke






https://www.dr.dk/sporten/fodbold/superliga/silkeborg-snublende-naer-superligaen-efter-maalfest-paa-amager

SuperligaSilkeborg snublende nær Superligaen efter målfest på AmagerViborg havde kurs mod førstepladsen, men Silkeborg vendte et truende nederlag til sejr mod Fremad Amager.
Silkeborgs brandvarme angriber, Ronnie Schwartz, lynede to gange i opgøret.
19.
maj 2019 kl.
17.
21Bemærk: artiklen er mere end 30 dage gammelLæs opAlt er stadig åbent før sidste runde i 1.
division.
Søndag var der fart over feltet, da topholdet Silkeborg slog Fremad Amager 4-3 i en medrivende målfest, mens Viborg besejrede Hvidovre 1-0 på udebane.
Resultaterne betyder, at Silkeborg bevarer førstepladsen forud for sidste runde, der afvikles på lørdag.
Silkeborg er øverst i tabellen med 58 point, mens Viborg er et point efter på andenpladsen.
Fremad Amager har 50 point på tredjepladsen med en kamp tilbage.
Næstved og Lyngby ånder Amager-holdet i nakken med 49 point, efter at Lyngby søndag slog Næstved 2-0 på hjemmebane.
Tre flotte scoringerRækkens nummer et efter 33 runder rykker direkte op i Superligaen, mens nummer to og tre skal møde superligahold over to playoffkampe om en billet til den bedste række i næste sæson.
På Sundby Idrætspark lignede Silkeborg et oprykkerhold, da holdets og 1.
divisions topscorer, Ronnie Schwartz, hamrede gæsterne foran efter syv minutters spil.
Stephan Petersen blev matchvinder for Silkeborg fem minutter før tid.
 Silkeborg-fans fejrer sejren.
1 / 2Stephan Petersen blev matchvinder for Silkeborg fem minutter før tid.
1 / 2Silkeborg-fans fejrer sejren.
2 / 2Fremad Amager fik ikke clearet bolden, som landede for fødderne af den tidligere Randers- og AaB-bomber, der hamrede den op i hjørnet til 1-0.
Glæden var kortvarig.
Knap var de rødblusede færdige med at juble, før Lucas Engel skrabede bolden i nettet i den anden ende.
Det blev også 2-1 til Fremad Amager på et formidabelt frisparksmål af Lucas Ohlander med seks minutter tilbage af første halvleg.
Målfesten fortsatte efter pausen, da Schwartz blev dobbelt målscorer.
Efter lidt tilfældigheder bragte Samson Ideye igen Fremad Amager foran på en flugter, men målorgiet var endnu ikke slut.
Et fladt indlæg fra Jeppe Okkels sejlede hele vejen gennem Amager-defensiven og i nettet.
Pludselig stod det 3-3, og alt var igen åbent.
Der skulle et nyt drømmemål til at afgøre det.
Med to minutter igen af den regulære spilletid trak Stephan Petersen ind i banen og kanonerede den i det fjerneste hjørne med venstrebenet, og Silkeborg tog fra den svære udebane med alle tre point.
Thisted rykker udViborgs sejr var en anelse nemmere at holde styr på.
Sejren blev sikret af Jeff Mensah, der var på pletten med et hårdt spark ti minutter inde i anden halvleg.
I den anden ende af tabellen rykkede Thisted endegyldigt ud efter et 2-3-nederlag til HB Køge, mens et brasiliansk mirakel holdt liv i FC Helsingørs overlevelseschancer i sidste spillerunde.
Da FC Roskilde vandt 3-2 over FC Fredericia, skulle Helsingør have point ude mod Nykøbing FC for ikke at rykke ud.
Jeff Mensah blev matchvinder for VIborg, der dermed kun har ét point op til Silkeborg inden sidste spillerunde.
Efter 92 minutters spil var superliganedrykkerne dog bagud 1-3, og alt tydede på anden nedrykning i træk.
Men så dukkede brasilianske Douglas op, og med to scoringer i overtiden sørgede han for 3-3 i en vanvittig afslutning.
Det betyder, at hvis Helsingør i sidste runde kan slå Lyngby hjemme, mens Hvidovre taber ude til Fredericia, så overlever Helsingør i rækken på en bedre målscore end netop Hvidovre.
/ritzau/FacebookTwitterKopier linkEmner:Fremad Amager|Ronnie Schwartz (fodboldspiller)|Silkeborg|Amager|Fodbold




https://www.dr.dk/nyheder/viden/klima/syv-billeder-fra-rummet-der-viser-klimaforandringerne-paa-jorden

KlimaSyv billeder fra rummet, der viser klimaforandringerne på Jorden Den globale temperatur er steget med omkring én grad, og konsekvenserne kan allerede ses.
Af Maria Lise Behrendt19.
maj 2019 kl.
15.
59Bemærk: artiklen er mere end 30 dage gammelLæs opFlere og mere ekstreme skovbrande.
Voldsomme storme, der tager til i styrke.
Gletsjere, der smelter bort.
Og lange, lange tørkeperioder over Europa.
Klodens gennemsnitstemperatur er allerede steget med omkring én grad på grund af menneskeskabte klimaforandringer.
Det lyder måske ikke af meget, men konsekvenserne er svære at overse (medmindre man gerne vil, selvfølgelig).
Og set fra rummet bliver forandringerne på Jorden kun tydeligere.
Det illustrerer disse billeder, som er taget af Nasa og ESA og delt af FN.
I marts hærgede den tropiske storm (cyklon) Idai det afrikanske land Mozambique.
Blandt andet blev 90 procent af en af landets største byer, Beira, ifølge Røde Kors ødelagt af det, som FN kaldte "en af de værste vejrkatastrofer på den sydlige halvkugle nogensinde".
Forskning peger på, at storme, orkaner, cykloner og tyfoner vil tage til i styrke i takt med, at klimaforandringerne gør et stadigt større indtog.
Hvorvidt der også kommer flere storme, er endnu usikkert.
1 / 7Et tydeligt billede på cyklonen Idais ødelæggelser.
Til venstre ses lysforureningen fra området omkring landets fjerde største by Beira, inden Idai ramte.
Til højre fire dage efter cyklonen var gået i land.
2 / 7Menneskers omfattende (og stadig stigende) udledning af CO2 til atmosfæren fører til et varmere og mere tørt klima om sommeren i nogle dele af verden.
Blandt andet som vi så sidste sommer i Danmark.
Det betyder også, at antallet af skovbrande vokser.
I 2018 og 2019 har lande som USA, Skotland, Sverige (billedet) og Australien oplevet  mange - og voldsomme - brande.
3 / 7Her en skovbrand, der raser gennem store dele af Californien.
Delstaten blev i 2018 ramt af de dødeligste skovbrande i dens historie.
4 / 7"The ice is melting at the poles" (isen smelter ved polerne, red).
Det fortale daværende formand for SF, Villy Søvndal, os allerede tilbage i 2009.
Afsmeltningen fra isen i både Arktis og Antarktis er ikke nogen ny konsekvens af klimaforandringerne, men afsmeltningen tager til, og de før så massive iskapper ved polerne, slår nu sprækker, der er mere end 100 kilometer lange.
Som her i Arktis.
5 / 7Verdens gletsjere trækker sig tilbage.
Denne i Indien.
Satellit-billedet til venstre er fra år 2000.
Det til højre fra år 2018.
Mange gletsjere har, ifølge klimaprofessor Sebastian Mernild fra Nansencenteret i Bergen,  i dag mistet mellem 30-50 procent af deres masse, mens andre helt er forsvundet.
6 / 7I 2018 var Danmark plaget af den værste tørke i 10 år.
Og det kan vi måske godt begynde at vænne os til.
For godt nok kan en enkelt vejrhændelse ikke kobles sammen med klimaforandringerne, men i fremtiden kan vi forvente flere lange perioder med ekstremt vejr.
Både i form og tørke og voldsom regn.
Til venstre ses et billede fra Europa i sommeren 2017.
Til højre sommeren 2018.
7 / 7FacebookTwitterKopier linkEmner:Forenede Nationer|European Space Agency|Klimaændringer|Miljø og natur|NASA




https://www.dr.dk/nyheder/politik/folketingsvalg/live-tv-dansk-folkeparti-og-de-radikale-krydser-politiske-klinger-i






https://www.dr.dk/nyheder/politik/folketingsvalg/annonce-paa-pornohjemmeside-og-over-10000-doerklokker-politikere-gaar

FolketingsvalgAnnonce på pornohjemmeside og over 10.
000 dørklokker: Politikere går langt for at få fat i tvivlerneHver femte vælger er stadig i tvivl om, hvad de skal stemme, viser ny måling.
Vælgerne har en tilbøjelighed til at stemme på folk, de kender, og derfor har eksponering af politikerne en betydning for deres stemmeantal, siger valgforsker.
Af Thea Deleuran Müller19.
maj 2019 kl.
17.
11Bemærk: artiklen er mere end 30 dage gammelLæs op"Når du er færdig med at gokke, så stem på Jokke", er nok et af de budskaber, der har skilt sig mest ud under valgkampen indtil videre.
Det er Joachim B.
Olsen fra Liberal Alliance, der skrev ordene i en annonce på en pornohjemmeside.
En manøvre, der i den grad fik opmærksomhed.
Og det at gøre ting, der skiller sig ud som politiker, kan være med til at lokke tvivlere til at sætte deres kryds ved dem, siger valgforsker Kasper Møller Hansen.
- Det gælder derfor om at lave noget, som har en kreativitet, så den får opmærksomhed i de traditionelle medier.
Selvom vi er knap to uger inde i folketingsvalget, så ved hver femte vælger endnu ikke, hvad de skal stemme.
Læs også:Joachim B.
bekræfter annonce på pornohjemmesideDet viser en ny måling foretaget af Epinion for DR Nyheder.
At gruppen fortsat er så stor, er faktisk helt naturligt, lyder det fra valgforskeren:- Det er næsten sådan en iboende del af det at stemme at være i tvivl, lige til det sidste, siger han.
Hør Liberal Alliances Joachim B.
Olsen fortælle om sin annoncen i videoen:Medierne er bindeleddetMen det kan være lidt vanskeligt at få tvivlernes opmærksomhed, da de enkelte vælgere, der udgør gruppen, interesserer sig for vidt forskellige ting, fortæller Kasper Møller Hannsen.
Mens valgplakater og personlige møder mellem politikere og vælgere selvfølgelig betyder noget, så er det landsdækkende tv, radio og aviser, der er det store bindeled i gruppen af tvivlere.
- Den enkelte happening på for eksempel stationen rammer dem, som er på stationen, på det givne tidspunkt, men den rammer ikke den brede offentlighed.
Der er man nødt til at bruge medierne til at få endnu flere vælgere.
Næsten 10 procent siger, at de bestemmer sig for krydsets placering på valgdagen, siger valgforskeren.
Selvom det at få opmærksomhed ikke er ensbetydende med, at krydset også sættes ved politikeren, som eksempelvis "Jokke", kan det alligevel betyde noget, understreger Kasper Møller Hansen.
- Vælgerne er tilbøjelige til at stemme på nogen, de kender.
Vi ser, at kandidaterne er rigtig dygtige til at konvertere deres følgere på Facebook til personlige stemmer, så vi ser altså, at det personlige møde sagtens kan gøre en forskel.
De unge er gode at få fat i - både på den lange og korte baneDet er derfor ikke klogt at lægge alle sine æg i én kurv som politiker, siger forskeren, men et sted, der er godt at sætte ind, er hos de unge førstegangsvælgere.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
Både på den korte og den lange bane, da de har en del valg foran sig.
Én af dem, der både er ung førstegangsvælger og i tvivl, er Mads Nissen Hviid, som bor på Langeland.
Han har det lidt "langhåret" med at skulle stemme, fortæller han, selvom han også synes, det er en interessant opgave:- Der er mange ting at skulle forholde sig til.
Mange meninger og ting, der bliver sagt, lyder det fra den 18-årige førstegangsvælger.
Læs også:Unge førstegangsvælgere til politikerne: 'Svar konkret på de spørgsmål, I stilles'- Det virker som om politikerne gerne vil opnå det samme, men så alligevel er uenig i, hvordan de skal gøre det.
Mads Nissen Hviid fyldte 18 år i december og skal stemme for første gang til et folketingsvalg.
Lige nu hælder førstegangsvælgeren hverken til blå eller rød blok.
- De siger allesammen nogle fornuftige ting, og man kan være enig med så mange af dem, og alligevel er det svært at vide, hvem man er allermest enig med, fordi man kan relatere til så mange af dem.
Vil stemme 10.
000 dørklokker under valgkampMens Mads Nissen Hviid holder søndag hjemme i sofaen, ringer den lokale kandidat fra Socialdemokratiet Bjørn Brandenborg på døren.
Han bruger sin søndag på at gå fra dør til dør og tale med vælgere.
Det kommer han altså til at gøre en del frem mod valget grundlovsdag, for han har sat sig for at stemme over 10.
000 dørklokker frem mod valget.
På den måde håber han altså at kunne hive nogle stemmer hjem.
- Mange bliver lidt overrasket, fordi de ikke er vant til, at man kommer og banker på deres dør, men når man så kommer i gang, så har man rigtig gode snakke om mange forskellige gode emner, siger kandidaten, efter han har haft en snak henover dørtærsklen med Mads Nissen Hviid.
- Jeg gør det selvfølgelig for at præsentere mig som lokal kandidat, men jeg håber også at få nogle gode inputs, som jeg kan bruge i mit politiske arbejde, siger folketingskandidaten på vej videre til næste hus, der skal besøges.
Er du også i tvivl om, hvor krydset skal sættes, når vi går til stemmeboksen den 5.
juni?
Du kan prøve DR's kandidattest ved at klikke her.
FacebookTwitterKopier linkEmner:Joachim B.
Olsen (politiker)|Valg og folkeafstemninger|Liberal Alliance|Folketinget|Langeland




https://www.dr.dk/sporten/fodbold/superliga/overlevelsesfest-i-horsens-den-gule-fare-sikrer-ny-superliga-saeson-efter

SuperligaOverlevelsesfest i Horsens: Den gule fare sikrer ny Superliga-sæson efter drama Horsens og Vendsyssel spillede 1-1, hvilket betyder, at Horsens bliver i Superligaen, mens nordjyderne skal ud i nye playoff-kampe om overlevelse.
19.
maj 2019 kl.
15.
56Bemærk: artiklen er mere end 30 dage gammelLæs opJublen kan bryde ud i Horsens, som med et 1-1-resultat mod Vendsyssel i returopgøret i nedrykningsplayoff har sikret sig en ny sæson i Superligaen på trods af en sløj forårssæson.
Horsens kom til kampen med et godt udgangspunkt, efter at holdet slog Vendsyssel med 1-0 på udebane i det første opgør.
Dermed vinder Horsens samlet 2-1.
Vendsyssel skal derimod ud i to opgør mod nummer tre fra 1.
division, som findes i næste weekend.
Skuffelsen var stor hos Vendsyssel efter det samlede 2-1-nederlag til AC Horsens.
 Skuffelsen var stor hos Vendsyssel efter det samlede 2-1-nederlag til AC Horsens.
 Skuffelsen var stor hos Vendsyssel efter det samlede 2-1-nederlag til AC Horsens.
1 / 3Skuffelsen var stor hos Vendsyssel efter det samlede 2-1-nederlag til AC Horsens.
1 / 3Skuffelsen var stor hos Vendsyssel efter det samlede 2-1-nederlag til AC Horsens.
2 / 3Skuffelsen var stor hos Vendsyssel efter det samlede 2-1-nederlag til AC Horsens.
3 / 3Første halvleg var en lige affære, hvor Vendsyssel startede bedst, men som halvlegen skred frem, satte hjemmeholdet sig på kampen.
Efter 29 minutter fik Vendsyssel en god mulighed for at bringe sig foran, da kantspilleren Jon Thorsteinsson fik et frispark i en god position.
Islændingens frispark gik dog over mål.
Efter 35 minutter var der fare på færde i den anden ende, da bolden havnede for fødderne af Horsens-kanten Michael Lumb.
Han svigtede ikke og bragte hjemmeholdet foran med 1-0.
Mads Juel Andersen og Michael Lumb fra AC Horsens jubler over 1-0-målet.
Pres på nordjyderneScoringen betød, at Vendsyssel skulle op og score to gange, men udeholdet formåede ikke at komme tættere på det i første halvleg, som dermed sluttede 1-0 til Horsens.
Det var Horsens, som kom bedst ud til anden halvleg.
Hjemmeholdet fik halvlegens første mulighed efter 50 minutter, men midtbanespilleren Hallur Hanssons afslutning blev reddet af Vendsyssel-målmand Nicolai Flø.
Otte minutter før tid sparkede forsvarsspilleren Søren Henriksen dog lidt spænding ind i opgøret, da han scorede til 1-1 på et flot langskud.
Der var dermed lagt op til en gyser i de sidste minutter, i og med at Vendsyssel manglede et mål for at gøre det onde ved Horsens.
Udeholdet lagde et massivt pres, men hjemmeholdet red stormen af og sikrede sig dermed en ny sæson i Superligaen.
/ritzau/FacebookTwitterKopier linkEmner:Hallur Hansson (fodboldspiller)|Horsens|Jylland|Fodbold




https://www.dr.dk/nyheder/indland/nikolaj-fra-p3-loeb-maraton-paa-lige-under-fire-timer-fuldstaendig-smadret-og

IndlandNikolaj fra P3 løb maraton på lige under fire timer: Fuldstændig smadret og vanvittig stoltMens løbsrekorden blev slået hos begge køn, kæmpede DR's reporter for at krydse målstregen.
Nikolaj Tangaard Thorngaard med nummer 5574 kom i mål knap to timer efter løbets vinder, kenyanske Jackson Kibet Limo, der satte rekord.
(© Copenhagen Marathon)Af Signe Mai Vilsbøll og Oliver Batchelor19.
maj 2019 kl.
17.
33Bemærk: artiklen er mere end 30 dage gammelLæs opSelvom det var første gang, DR's journalist Nikolaj Tangaa Thorngaard løb maraton, bar benene ham hele vejen på den 42,195 kilometer lange rute gennem Københavns bydele.
Mens han rapporterede i radioen fra løbet, lykkedes det ham at komme i mål på tre timer, 58 minutter og 56 sekunder.
- Jeg er fuldstændig smadret, men også vanvittig stolt.
Jeg klarede det på under fire timer, og det er jeg så godt tilfreds med, lød det fra den trætte reporter.
Læs også:Nikolaj står klar i startboksen: 'Hvis du havde spurgt mig for et år siden, skulle jeg ikke løbe maraton'Selvom han måtte stoppe op undervejs og få pusten igen i den kvælende varme, beskriver han det som en fantastisk følelse at deltage i sit første maraton.
- På de sidste 500 meter havde jeg kuldegysninger hele vejen.
Jeg løb forbi et kor, der sang, og et rockband, der spillede.
Og så var der alle tilskuerne, der gav en fantastisk opbakning.
God stemning ved 16 kilometerNikolaj Tangaa Thorngaard var ved godt mod, da han havde løbet omkring 16 kilometer og var nået til Sønder Boulevard på Vesterbro, kunne P3's lyttere forstå.
- Vi har nu løbet lidt over 16 kilometer, og det går udmærket.
Jeg ligger stadig lige i røven af dem med ballonen, hvor der står 3:50.
Her bliver jeg liggende resten af løbet.
Der er sindssygt mange mennesker tilstede, stemningen er fed, og jeg regner med, det er det, der skal bære mig igennem.
Det bliver forhåbentlig ved med at gå godt, lød det fra DR-journalisten.
Efter 27 kilometer var det en mere presset og forpustet Nikolaj Tangaa Thorngaard:- Det er hårdt.
Det er virkelig hårdt nu.
Jeg er presset, og jeg har været nødt til at gå lidt ned i tempo for at få styr på min puls, fordi det også bare et sindssygt varmt.
Der er langt igen.
Kroppen lukker nedOp til løbet havde Nikolaj Tangaa Thorngaard sørget for at få en masse kulhydrater og vand indenbords, sådan som det anbefales.
Benene var "supergode" på de første 25 kilometer.
Men så lukker kroppen ned.
- Det føles bare, som om du løber tør for energi.
Man bliver træt, tung og forpustet af ingenting.
Det vender op og ned på kroppen, sådan at det også er superhårdt at løbe langsomt, fortæller han.
Udover at sørge for at komme i mål, skulle Nikolaj Tangaard Thorngaard sørge for at holde radiolytterne opdateret undervejs.
Men var faktisk en hjælp, siger han.
- Det flyttede fokus hen et andet sted, så jeg for en stund kunne glemme, hvor hårdt det var.
Jeg synes faktisk, det var ret dejligt.
Tager en maraton-pauseTilbage i september deltog Nikolaj Tangaa Thorngaard i Sparta-løbet Copenhagen Half Marathon - den halve løbsdistance gennem Københavns og Frederiksberg Kommuner.
Og selvom stemningen er noget nær eufori efter at have krydset målstregen i dag, er han ikke sikker på, at han har lyst til at vove sig ud på ud på de 42,2 kilometer igen lige foreløbig.
- Den er en stor oplevelse, men også det hårdeste, jeg nogensinde har prøvet.
Hvis jeg skal gøre det igen, så skal jeg være i bedre form.
Men det kan nå at ændre sig.
Årets Telenor Copenhagen Marathon var det 40.
af slagsen i Københavns gader.
Han er ikke tvivl om, at han vil anbefale andre mennesker at løbe et maraton.
- Alene følelsen at være i samme båd som 13.
000 andre mennesker er helt ubeskrivelig.
Mange rekorder blev slåetDer blev slået adskillige rekorder ved Copenhagen Marathon 2019.
Årets maraton nåede for det første deltagerrekord med mere end 13.
000 tilmeldte, og der blev også sat løbsrekord, da vinderen af maratonet, Jackson Kibet Limo fra Kenya, kom i mål efter 2 timer, 9 minutter og 54 sekunder med to andre løbere lige i hælene.
.
Den hidtidige løbsrekord for det københavnske løb lød på to timer, 12 minutter og 10 sekunder.
Etalemahu Zeleke Habtewold fra Ethiopien slog den kvindelige rekord med omkring halvandet minut.
Hun løb distancen på to timer, 29 minutter og 29 sekunder.
FacebookTwitterKopier linkEmner:København|Atletik|Copenhagen Marathon|Frederiksberg Kommune|Kenya




https://www.dr.dk/nyheder/udland/turistbus-i-egypten-ramt-af-vejsidebombe

UdlandTuristbus i Egypten ramt af vejsidebombePassagerer slap fra eksplosion uden alvorlige skader.
Ingen har endnu taget ansvaret for bomben.
Af Oliver Batchelor, Sean Coogan og Jakob Skov Jakobsen (video)19.
maj 2019 kl.
15.
07 | opdateret 19.
maj 2019 kl.
18.
00Bemærk: artiklen er mere end 30 dage gammelLæs opFlere buspassagerer er blevet behandlet for skader, efter at deres bus i dag blev ramt af en vejsidebombe nær det nye egyptiske museum i Giza.
Museet ligger nær de verdenskendte pyramider i udkanten af den egyptiske hovedstad, Kairo.
Bussen havde 28 passagerer om bord – mestendels turister fra Sydafrika, oplyser myndighederne ifølge nyhedsbureauet AP.
Ifølge egyptiske myndigheder er ingen kommet alvorligt til skade.
(Foto: Stringer .
© Scanpix)Her til eftermiddag oplyser Udenrigsministeriets borgerservice, at der ikke umiddelbart er meldinger om danskere blandt de tilskadekomne.
Egyptens turistminister skriver på Twitter, at ingen er kommet alvorligt tilskade, men at tre passager er blevet kørt på hospitalet for en sikkerheds skyld.
Ifølge BBC er der i skrivende stund ingen oplysninger om, hvem der mistænkes for at have udført angrebet.
I slutningen af december kostede en vejsidebombe under en turistbus i Giza tre turister og en rejseguide livet, hvilket fik danske rejseselskaber til at aflyse ture til Kairo-området.
Angrebet i december var det første, der kostede turister livet i landet i over halvandet år.
Dagen efter angrebet udførte de egyptiske sikkerhedsstyrker en række aktioner, der førte til drabet på 40 personer, som de betegner som terrorister.
Vigtig del af økonomienI den seneste rejsevejledning - fra april - opfordrer det danske udenrigsministerium danskere til at være ekstra forsigtige ved rejser til blandt andet Kairo, mens de fraråder alle ikke-nødvendige rejser til en række andre områder i det nordafrikanske land.
Egypten har længe kæmpet mod islamistiske grupper på Sinaihalvøen, der forbinder Afrika med Asien.
Oprørsgrupperne har fra tid til anden også gennemført angreb i Kairo eller nærliggende områder, hvor de har rettet angreb mod kristne eller turister.
Angrebet kommer på et tidspunkt, hvor Egyptens turistindustri viser tegn på at være kommet sig efter revolutionen i 2011, hvor den tidligere leder Hosni Mubarak blev væltet, skriver The Guardian.
(Foto: Stringer .
© Scanpix)Turisme har i mange år udgjort en central del af Egyptens økonomi.
De udenlandske besøg toppede i 2010, da over 14 millioner turister besøgte landet, beretter BBC.
Året efter tog turismen dog et alvorligt dyk som følge af urolighederne i landet i forbindelse med Det Arabiske Forår.
Landet led igen et alvorligt slag, da militante i 2015 skød et russisk passagerfly ned, hvilket kostede 224 personer livet.
Året efter var antallet af turister skrumpet til 5,3 millioner ifølge tal fra Verdensbanken.
Med 8,3 millioner turister i 2017 har tallet dog været opadgående, skriver det britiske medie.
FacebookTwitterKopier linkEmner:Egypten|Turisme|Kairo|Twitter|Krige og væbnede konflikter




https://www.dr.dk/nyheder/politik/folketingsvalg/haard-medfart-til-mette-frederiksens-klimaforslag-gamle-og

FolketingsvalgHård medfart til Mette Frederiksens klimaforslag: 'Gamle og uambitiøse nyheder'Enhedslisten og Alternativet mener ikke, at S-klimaudspil er brugbart nok.
Et skridt i den rigtige retning, men så heller ikke mere end det, mener Uffe Elbæk fra Alternativet og Pernille Skipper fra Enhedslisten om Socialdemokratiets klimaudspil.
Af Sally Frydenlund Larsen og Jeppe Højen Petersen (interview)19.
maj 2019 kl.
15.
22Bemærk: artiklen er mere end 30 dage gammelLæs opEt tiltrængt skridt i den rigtige retning, men slet, slet ikke nok.
Sådan kan partier og eksperters dom over Mette Frederiksens (S) klimaudspil opsummeres.
Centralt i Socialdemokratiets klimaudspil står et løfte om at reducere udledningen af drivhusgasser med 60 procent i 2030 i forhold til i 1990.
Læs også:S vil have bindende klimalov: Vi kan ikke være bekendt ikke at løse klimakrisenDet kalder S-formanden ellers selv for "meget ambitiøst" og håber på at samarbejde med rød blok om en ny og bindende klimalov, hvis hun ender i statsministerstolen efter valget 5.
juni.
Fremtidige generationer kan ærligt talt ikke bruge "lidt bedre" til særlig meget.
Pernille skipper, politisk ordfører for enhedslisten.
Men så skal der nogle helt andre tal på bordet, lyder det fra blandt andet Alternativet:- Når jeg kigger på det, så oplever jeg det som gamle og desværre meget uambitiøse nyheder, siger Uffe Elbæk, forperson for Alternativet, som efterlyser hurtigere handling.
- Ellers er det et generationssvigt af dimensioner, mener han.
Én i rækkenMette Frederiksen er ikke den første, der efterlyser en bindende klimalov - altså en lov, som gælder, selv om regeringsmagten skifter hænder.
Både Enhedslisten, Radikale Venstre, Alternativet og SF har tidligere foreslået netop det.
Derfor glæder det også Enhedslistens politiske ordfører, Pernille Skipper, at Socialdemokratiet nu følger trop.
- Det er jo rigtig godt, at Socialdemokratiet endelig er kommet frem til, at vi skal have et bindende reduktionsmål i 2030 - det har vi råbt på i lang tid.
Men det er kun lidt bedre, for et reduktionsmål på 60 procent er for uambitiøst, og fremtidige generationer kan ærligt talt ikke bruge "lidt bedre" til særlig meget, siger hun.
Det er formentlig ikke nok, det der ligger fra Socialdemokratiet her (.
.
.
) Vi skal videre nu, og vi skal have alle med.
Peter Mølgaard, formand for Klimarådet.
Enhedslisten så gerne, at udledningen af drivhusgasser blev nedbragt med 70 procent inden 2030, mens Alternativet efterspørger reduktioner på hele 80 procent.
Ekspert: Det er ikke nokFor at nå sit nyerklærede mål om de 60 procent, vil Socialdemokratiet gøre fem ting:Gøre landbruget grønnere, opføre fem vindmølleparker, stoppe salg af benzinbiler, gøre kommunerne grønnere og etablere en skovfond.
Men det tror hverken formand for Klimarådet, Peter Mølgaard, eller Maria Reumert Gjerding, der er præsident for Danmarks Naturfredningsforening, kan række.
- I forhold til at nå de 60 procent i 2030, så er det formentlig ikke nok, det, der ligger fra Socialdemokratiet her, siger Peter Mølgaard, som efterlyser mere konkrete tiltag:Vi skal videre nu, og vi skal have alle med.
Peter Mølgaard, formand for Klimarådet- Vi skal i gang med den tunge transport og med de dele af landbruget, som vi i dag ikke har løsningerne på.
Det kræver, at vi laver forskning, som vi skal have sat i gang nu.
Vi skal videre nu, og vi skal have alle med.
Og selv hvis det lykkes Socialdemokratiet at nå sit mål om 60 procents reduktion, så er Maria Reumert Gjerding enig med Enhedslisten og Alternativet i, at det ikke er nok.
- Vi skal have et lidt højere ambitionsniveau for at kunne leve op til vores mål i Paris-aftalen.
Så skal vi op på 70 procent.
Selv om partierne ikke er helt enige om metoderne, er de enige om målet.
Det samlede folketing har nemlig forpligtet sig til, at Danmark skal være fuldstændig CO2-neutralt i 2050.
FacebookTwitterKopier linkEmner:Alternativet (parti)|Enhedslisten|Maria Gjerding (politiker)|Miljøpolitik|Paris




https://www.dr.dk/sporten/svoemning/svoemmer-graed-af-smerte-men-blev-naegtet-behandling-af-landstraeneren

Spiseforstyrrelser i elitesportSe temaSvømningSvømmer græd af smerte, men blev nægtet behandling af landstrænerenTrine Gudnitz har både fået kastet en stol efter sig og er blevet nægtet lægebehandling af tidligere landstræner, da hun var på landsholdet i svømning.
Af Rasmus Dalgaard og Jan Harkamp19.
maj 2019 kl.
18.
22Læs opDa Trine Gudnitz for nyligt læste en artikel, hvor fysioterapeuten Thomas Pape fortæller om sine oplevelser på det danske landshold i svømning, gav det et gisp i hende.
I artiklen beskriver han en bestemt episode, hvor en svømmer på en træningstur til Cypern lå og græd af smerte i vandet, og han ikke fik lov at behandle hende for daværende landstræner Paulus Wildeboer.
Artiklen sendte Trine Gudnitz otte år tilbage i tiden og ned i en pool på Cypern, for det var hende, der lå og græd af smerte den dag, og hun glemmer det aldrig.
- Den her episode er ikke en, jeg har fortrængt, for den var så voldsom, siger Trine Gudnitz.
Træningslejren på CypernDet omtalte fandt sted på en træningstur med landsholdet til Cypern i 2010.
Langdistancesvømmeren Trine Gudnitz havde af landstrænerteamet fået kritik for sine benspark i vandet, og træningsturen skulle bruges til at rette det til.
Derfor fik svømmeren bundet sine ben sammen, store svømmeplader sat på hænderne og blev sat til at svømme baner.
Men Paulus Wildeboer var ikke tilfreds, fortæller Trine Gudnitz.
- Han binder så mine ben strammere sammen og sætter tre poolbøjer mellem mine ben, så de kan holde sig oppe.
Det betyder, at jeg reelt ikke kan bevæge mit underliv.
- Han har blandt andet kastet plader, kuglepenne, sko og en stol efter mig.
Det er jo helt forkert.
Det er der jo ingen træner, der bør gøre mod sine atleter.
Trine Gudnitz, tidligere landsholdssvømmerMen efter et stykke tid begyndte svømmeren at mærke store smerter i ryggen, mens hun svømmede.
Hun henvendte sig til trænerteamet og sagde, at det føltes som om, hun fik en kniv i ryggen, når hun trak vejret, og at det spændte om hendes brystkasse.
Svaret lød, at hun skulle lære at svømme gennem smerten.
- Jeg siger, jeg ikke kan beskrive, hvor ondt det gør, men så trækker Paulus bare på skuldrene, og til næste træning var det samme set up.
- Jeg følte, hver gang jeg trak vejret, at der var nogen, der dolkede mig i ryggen.
Det står meget klart for mig den dag i dag, hvordan det føltes.
Det gjorde så ondt.
Jeg svømmer normalt 10 kilometer, men jeg kunne ikke svømme 50 meter, fordi det gjorde så ondt, og jeg ikke kunne trække vejret.
Mens mørket faldt over Cypern, begyndte de andre svømmere at forlade vandet, men ikke Trine Gudnitz – det tillod Wildeboer ikke.
- Paulus var ikke tilfreds med mig, fordi jeg begyndte at holde pauser, ligge hen over banetovene og græde, fordi det gjorde så ondt.
Hvordan reagerede landstræneren på, at du græd?
- Han var ligeglad.
Han var jo bare træt af mig.
Man grinte bare af det, ja Paulus grinte, trak på skuldrene og syntes tydeligvis, at jeg var for meget, fordi jeg ikke kunne gennemføre et træningspas.
Den daværende fysioterapeut på landsholdet Thomas Pape fortæller, at han forsøgte at få svømmeren til behandling, men at Wildeboer nægtede det og kaldte hende for et ”opmærksomhedshungrende og forkælet barn”.
- Så lå hun der til offentlig udskamning, og jeg kunne se, at når hun holdt pauser mellem banerne, så hang hun på kanten og græd.
Men jeg fik at vide, at jeg ikke måtte gå derhen.
Det var som fagperson langt over min grænse, siger Thomas Pape.
Trine Gudnitz fortæller, at hun flere gange under episoden spurgte, om hun måtte gå til lægen eller fysioterapeuten på grund af hendes smerter, men hun fik at vide af landstræneren, at hun kunne tage en panodil.
Om aftenen valgte Thomas Pape at ignorere Paulus Wildeboers ordre, og han behandlede hende på sit værelse.
Låst facetledFysioterapeuten kunne konstatere, at Wildeboers træningsmetode havde medført, at hendes facetled, der forbinder ryghvirvlerne, havde låst sig fast.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Det gjorde, at jeg havde problemer med min vejrtrækning, og jeg kunne ikke bevæge en del af min rygsøjle.
Samtidig havde jeg fået mine ben bundet sammen og havde for store håndplader på til min fysik, så jeg fik ingen fremdrift.
Det var helt umenneskeligt, siger 31-årige Trine Gudnitz.
- Der skal meget til, at man som landsholdssvømmer stopper op midt i en serie og hænger sig grædende i et banetov.
Det er jo ikke noget, man har lyst til, for det er jo pinligt, men jeg kunne ikke mere.
Hvordan kunne du klare dig igennem det?
- Det var ikke noget alternativ.
Hvis man gav op, skulle man jo råbes af og udskammes foran hele landsholdet, og det er der jo ikke nogen, der har lyst til, siger Trine Gudnitz.
Episoden på Cypern var ikke et enkeltstående tilfælde, hvor landstræneren var usædvanligt hårdhændet i sine metoder.
Trine Gudnitz fortæller, at den tidligere landstræner har kastet adskillige ting efter hende, når hun ikke har præsteret, som han ønskede.
- Han har blandt andet kastet plader, kuglepenne, sko og en stol efter mig.
Det er jo helt forkert.
Det er der jo ingen træner, der bør gøre mod sine atleter.
Trine Gudnitz og tidligere landstræner Paulus Wildeboer.
Paulus Wildeboer døde i 2014, men DR Sporten har spurgt Lars Sørensen, der var elitechef for landsholdet i perioden, om han var vidende om, at Paulus Wildeboer nægtede Trine Gudnitz behandling og kastede ting efter hende under træning.
Lars Sørensen skriver i en mail til DR Sporten:- Det er jeg ikke bekendt med.
Det er fuldstændig uacceptabel adfærd.
Jeg er virkelig ærgerlig over, at de rammer med svømmerrepræsentanter i Team Danmarks og Dansk Svømmeunions fælles arbejdsgrupper og styregrupper tilsyneladende ikke har virket godt nok, svarer den tidligere elitechef i en mail.
Dansk Svømmeunions direktør, Pia Holmen, har været direktør i unionen siden 2001, og hun er ligeledes blevet spurgt, om hun har kendt til, at Trine Gudnitz blev nægtet at modtage behandling fra Thomas Pape af den daværende landstræner, og at Paulus Wildeboer kastede genstande efter Trine Gudnitz.
- Jeg må erkende, at jeg ikke har hørt om den episode.
Vi har i de seneste uger – gennem DR – hørt om svømmere, der har været udsat for total uacceptabel adfærd fra de tidligere landstrænere Mark Regan og Paulus Wildeboer.
- De fortællinger har gjort både mig, men også mange andre, der arbejder med svømning i Danmark – professionelt eller frivilligt – meget kede af det, og vi har gjort, hvad vi kunne, for i første omgang at undskylde over for de svømmere, som har stået frem med deres historier.
Jeg vil, så snart det er muligt, række ud til Trine Gudnitz – både for at høre hendes fortælling, men først og fremmest for at give hende en kæmpe undskyldning, skriver Pia Holmen i en mail til DR Sporten.
De psykiske ar er der stadigI dokumentaren ”Svømmestjerner – Under Overfladen” fortæller en række tidligere og nuværende svømmere om nedladende adfærd og offentlige vejninger på landsholdet under de to tidligere landstrænere Mark Regan (2003-2008) og Paulus Wildeboer (2008-2012).
Trine Gudnitz har oplevet de samme ting på landsholdet og Det Nationale Træningscenter (NTC), hvor landets bedste svømmere træner, fortæller hun.
- Under tiden på NTC var jeg indlagt flere gange på grund af angstanfald, og det vidste Paulus godt, men så kom jeg jo til træning næste dag, og så snakkede vi ikke mere om det.
Som tiden gik, blev Trine Gudnitz’ tilstand værre.
Hun udviklede spiseforstyrrelsen bulimi, angst og stress, og hele hendes krop var i konstant alarmberedskab.
Synet af Bellahøj Svømmestadion gjorde hende dårlig, og hver gang hun skulle ned i vandet, fik hun opkastfornemmelser og ondt i kroppen, fortæller hun.
Trine Gudnitz besluttede sig for at komme væk.
Væk fra Bellahøj, væk fra landsholdet, væk fra landstræneren og væk fra Danmark.
- Til sidst kunne jeg ikke mere, jeg brød sammen og valgte at flytte til Finland.
Jeg skulle bare væk, jeg skulle bare væk fra det miljø, og jeg skulle skærme mig fra svømme-Danmark.
Trine Gudnitz er i dag 31 år, og hun kæmper stadig med ting i bagagen fra tiden som svømmer på eliteplan.
Hun forlod landet, men den sidste samtale med landstræneren står stadig klart i erindringen hos Trine Gudnitz.
- Paulus sluttede samtalen med at sige, at jeg skulle tabe mig 5-7 kilo.
I dag har Trine Gudnitz stadig mén efter perioden på landsholdet.
Misbruget af hendes selvværd har knækket hende, og det er især angsten og depressionen, hun kæmper med i dag, fortæller hun.
- Når man hver dag får at vide, at man ikke er god nok, ikke er rigtig nok og tager nogle forkerte valg, så lider ens selvtillid et knæk.
Og det tager mange år at kommer sig over.
Angst og depression er ting, der kommer i perioder, men alting startede under Paulus, og det er svært at tænke tilbage på.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkPå baggrund af den seneste tids fokus på fortidens problemer i dansk elitesvømning, har kulturministeren, Danmarks Idrætsforbund og Team Danmark besluttet, at en uvildig undersøgelse skal nå til bunds i sagen.
Som nævnt i artiklen døde Paulus Wildeboer i 2014.
DR Sporten har for god ordens skyld forelagt kritikken af Paulus Wildeboer for hans søn.
Han er ikke vendt tilbage på henvendelserne.
Søndag aften klokken 21.
15 sender DR1 Fodboldmagasinet, hvor du kan høre Trine Gudnitz fortælle sin historie.
FacebookTwitterKopier linkEmner:Cypern|Svømmesport|Team Danmark|Danmarks Idrætsforbund|Vejret




https://www.dr.dk/sporten/fodbold/superliga/minut-minut-esbjerg-paa-bronzekurs-efter-maalorgie-mod-fck






https://www.dr.dk/nyheder/regionale/syd/faa-det-hegn-vaek-unge-spillede-volleyball-hen-over-vildsvinehegn

Syd- og SønderjyllandFå det hegn væk: Unge spillede volleyball hen over vildsvinehegnUngdomspartier i grænselandet demonstrerede mod vildsvinehegnet.
Af Ulrik Bang-Mørch, Maiken Friis Lange og Hanne Høier19.
maj 2019 kl.
16.
38Bemærk: artiklen er mere end 30 dage gammelLæs opOmkring 40 mennesker deltog i en noget anderledes protest mod vildsvinehegnet.
Det var ungdomspartierne i grænselandets to mindretal, SSW Ungdom, og det tyske mindretals, Die Jungen Spitzen, der viste deres utilfredshed med vildsvinehegnet ved at spille volleyball og badminton hen over hegnet.
Med aktionen ville de vise, at de er imod hegnet og i stedet vil have åbne grænser.
- Vi har lavet arrangementet, fordi vi synes, det er en helt forkert retning, at hvert enkelt land går ind og lukker sig med et hegn, siger formanden for Die Jungen Spitzen, Tobias Klindt.
Det er to af ungdomspartierne i grænselandet, der stod bag arrangementet.
Her er det Tobias Klindt, der er formand for Die Jungen Spitzen.
 De unge tog en dyst i volleyball med vildsvinehegnet som net.
 Ungdomspartierne ville med aktionen gerne vise, at de er modstander af vildsvinehegnet og kæmper for en åben grænse.
 Også badminton blev der spillet.
 Omkring 40 var mødt op til arrangementet.
 Vildsvinhegnet bliver i alt 70 kilometer langt.
 Siden januar er der blevet bygget på det.
Det bliver 1,5 meter højt.
 Det koster omkring 80 millioner kronet at opføre.
1 / 8Det er to af ungdomspartierne i grænselandet, der stod bag arrangementet.
Her er det Tobias Klindt, der er formand for Die Jungen Spitzen.
1 / 8De unge tog en dyst i volleyball med vildsvinehegnet som net.
2 / 8Ungdomspartierne ville med aktionen gerne vise, at de er modstander af vildsvinehegnet og kæmper for en åben grænse.
3 / 8Også badminton blev der spillet.
4 / 8Omkring 40 var mødt op til arrangementet.
5 / 8Vildsvinhegnet bliver i alt 70 kilometer langt.
6 / 8Siden januar er der blevet bygget på det.
Det bliver 1,5 meter højt.
7 / 8Det koster omkring 80 millioner kronet at opføre.
8 / 8Vildsvinehegnet er ved at blive opført langs med den dansk-tyske grænse, fordi det skal holde vildsvin ude af Danmark og forhindre afrikansk svinepest i at brede sig til den danske svinebestand.
- Vi har haft nok eksempler med hegn gennem historien.
Så derfor skal vi langt væk fra sådanne tiltag og have åbne grænser i stedet for, mener Tobias Klindt.
Hegnet skal nedMålet med denne happening var også ganske klart.
- Vi håber, at vildsvinehegnet kan komme mere på dagsordnen - både på Christiansborg, men også i EU, siger han.
Faktisk håber Tobias Klindt og resten af de unge i de to partier, at planerne for vildsvinehegnet slet ikke bliver genemført.
- De har jo kun bygget noget af hegnet indtil videre, så vi håber, at de sætter sig sammen og finder ud af en smartere løsning, siger han.
FacebookTwitterKopier linkEmner:Dyr|EU|Sydslesvigsk Vælgerforening|Tyskland




https://www.dr.dk/nyheder/udland/schweiz-stort-flertal-strammere-vabenlov

UdlandSchweiz: Stort flertal for strammere våbenlov2,3 millioner privatejede våben ligger hos 8,3 millioner indbyggere i Schweiz, der nu får ny lovgivning.
En kvinde skyer mod et mål fra 300 meters afstand på skydebane i Ossingen i Schweiz.
)19.
maj 2019 kl.
14.
24Bemærk: artiklen er mere end 30 dage gammelLæs opVed en folkeafstemning i dag har schweiziske vælgere med stort flertal vedtaget en stramning af landets våbenlove, så de bliver rettet ind efter EU.
Det viser valgstedsmålinger.
Regeringen i Schweiz havde advaret om, at et "nej" til en stramning kunne true forholdet til EU.
Samtidig stemte vælgerne for en skatte- og pensionsreform.
Vælgerne skulle tage stilling til nye restriktioner for landets våbenlove, så de er harmoniseret med EU's love.
EU strammede reglerne i 2015 efter terrorangrebene i Paris.
Dybt forankret våbenkulturSpørgsmålet om en ændring af våbenlovgivningen har medført en sjælden national debat om retten til at eje skydevåben i det centraleuropæiske land, som har en dybt forankret våbenkultur.
Schweiz er kendt for sit liberale syn på våben.
2,3 millioner privatejede våben ligger hos landets 8,3 millioner indbyggere.
Schweiz er ikke med i EU, men er en del af Schengen-samarbejdet.
Og landets regering mener, at en strammere våbenlovgivning er afgørende for at Schweiz kan opretholde sit samarbejde med unionen.
En skærpelse af lovgivninger er blevet mødt af kraftig modstand fra våbenlobbyen såvel som våbenentusiaster.
Stemte også for nyt skattesystemDen nye lovgivning vil blandt andet medføre, at reglerne for køb af våben bliver strammet, og statens kontrol af solgte våbenkomponenter bliver øget.
Det nye skatte- og pensionssystem, som ifølge valgstedsmålingerne blev godkendt af et stort flertal af vælgerne, fjerner ifølge finansministeriet trusler mod landets rolle som økonomisk finanscenter.
Den ændrede lovgivning baner vej for reformer, så Schweiz kan fjerne meget lave erhvervsskatter.
Ifølge finansminister Ueli Maurer undgår Schweiz dermed at blive udskældt som et "parialand med lave skatter".
/ritzau/AFPFacebookTwitterKopier linkEmner:EU|Schweiz|Valg og folkeafstemninger|Skatter og afgifter|Finansministeriet




https://www.dr.dk/nyheder/indland/fjernet-af-facebook-falske-profiler-debatterede-hos-stram-kurs

IndlandFjernet af Facebook: Falske profiler debatterede hos Stram KursFacebook har også fjernet venstrefløjsgrupper, der stred mod retningslinjerne.
Facebook er det største medie i Danmark - over 60 procent af danskerne bruger det hver dag.
Sådan her ser det ud, når en profil eller side på Facebook bliver fjernet.
Af DR Nyheder19.
maj 2019 kl.
14.
00Bemærk: artiklen er mere end 30 dage gammelLæs opFalske nyheder og personer, der slet ikke findes, har gennem den seneste tid været genstand for debat.
For er de med til at påvirke udfald af valg i den vestlige verden?
Nu trækkes fænomenet igen ind i den danske valgkamp.
Facebook har nemlig for nylig slettet flere profiler, som på det sociale medie har deltaget i den politiske debat på den yderste højrefløj hos partiet Stram Kurs.
Det fortæller Martin Ruby, der er politisk chef for Facebook i Norden.
- Det var falske profiler, så vi har været inde og tage ned, siger han.
- På Facebook skal man være den, man siger, at man er.
Det skal være rigtige mennesker, og man skal bruge sit rigtige navn.
Vi ser, at det ofte er fra falske profiler, at for eksempel misinformation og svindelnumre kommer fra, tilføjer Martin Ruby fra Facebook.
Falsk profil fremgår hos Rasmus PaludanFlere af de falske profiler har været særdeles aktive i forbindelse med valgkampen.
Både på partiet Stram Kurs' side og på Facebook-sider for andre politikere, hvor de har deltaget i diverse debatter.
Flere af profilerne har delt Stram Kurs' videoer og indlæg, og to af dem har flere gange været "tagget" på de samme billeder og "checket ind" de samme steder som partileder Rasmus Paludan og folketingskandidat Uwe Max Jensen.
De har almindelige navne og profilbilleder, der ved første øjekast ser ægte ud.
- Selvfølgelig orker den fremmede tyrker Yildiz Akdogan ikke dialogkaffe med os, skrev den ene Facebook-profil, der havde navnet Kasper Thim, men som Facebook nu har vurderet som falsk.
Profilen gav i flere debatter udtryk for, at han var en del af Stram Kurs.
Profilen Kasper Thim har flere gange været nævnt sammen med partileder Rasmus Paludan og kandidat Uwe Max Jensen.
Rasmus Paludan siger, at han aldrig har mødt Kasper Thim.
Facebook mener, at Kasper Thims profil var falsk.
Andre af de falske Facebook-profiler havde brugernavne, som går igen hos det højreradikale medie Dagens Blæser.
Brugernavnene havde her karakter af dæknavne eller pseudonymer, som altså ikke kan findes i virkeligheden.
På chatforummet Discord har "tilhængere af Stram Kurs og andre indvandringskritiske partier" en kanal.
Og her indrømmer en af brugerne, at hans profil er blevet slettet:- Min 3 år gamle fake facebook blev slettet [red.
], efter jeg er begyndte at støtte Stram Kurs.
- Min 3 år gamle fake facebook blev slettet [red.
], efter jeg er begyndte at støtte Stram Kurs.
Bruger på Stram Kurs-chatforumFalske profiler kan bruges aktivt politisk og skabe røre om for eksempel forskellige emner, forklarer digital rådgiver Astrid Haug.
Hun følger folketingsvalgkampen på internettet:- De falske profiler kan gå ind og like opslag og kan gå ind og kommentere - både indhold, man gerne vil have spredt, men man også gå ind på modstanderes side og skabe en dårlig stemning, siger Astrid Haug.
Falske profiler: Hvad kan de bruges til?
Ifølge eksperter kan falske profiler for eksempel bruges i debatter, til at sprede misinformation eller til svindelnumre.
Det kan være reklame med kendte for en rynkecreme, der ikke findes.
Hvis profilerne er politisk motiverede, kan de bruges til hyppigt at kommentere og dele politiske budskaber.
Kommentarer og delinger kan være med til at påvirke, hvad andre ser i deres newsfeed.
Falske profiler udgør tre-fire procent af de aktive profiler på Facebook, vurderer det sociale medie i en rapport.
Kilder: Facebook og Astrid Haug.
Lukket efter henvendelseDR har i valgkampen forsøgt at kortlægge, om personer med falske profiler blander sig i den politiske debat og har som led i den kortlægning undersøgt blandt andet Facebook-siden for partiet Stram Kurs.
Flere profiler på partiets Facebook-side og i debattråde om partiet viste sig at have usædvanlige navne, være oprettet for nylig eller have billeder, der var taget fra Google.
For eksempel havde én af profilerne et billede taget fra det danske tøjmærke Aiayu, ligesom to andre profiler, der begge havde navnet "Kasper Thim", brugte profilbilleder af i hvert fald to forskellige unge mænd.
Det er lykkes DR at finde frem til den ene af mændene.
Han er ikke dansk og kender intet til Facebook-profilen, men er ked af, hvis hans billeder er blevet misbrugt.
DR forelagde i alt 25 profiler for Facebook, som siden har undersøgt dem og altså fundet frem til, at de stred mod det sociale medies retningslinjer.
- Vi har stort fokus på at fjerne falske profiler, fordi vi ofte ser misinformation blive spredt fra falske profiler.
Det er også ofte her, at vi ser svindelnumre eller meget hadefulde ytringer, fortæller Martin Ruby.
Hvorfor har I ikke reageret før på de her profiler?
- Vi ønsker altid at reagere så hurtigt som muligt, og vi fanger også langt det meste selv.
Men vi opfordrer også folk til at anmelde til os, hvis man finder profiler mistænkelige, siger Martin Ruby.
Fakta: Hvordan lavede vi historien?
Under folketingsvalget har Danmarks Radio nedsat en redaktion, hvis formål er at holde øje med valget på internettet og de sociale medier.
Redaktionen undersøger digital manipulation, misinformation og digitale tendenser under valget.
Redaktionen undersøger sider, fora og digitalt indhold fra hele det politiske spektrum og fra udlandet.
I denne historie har redaktionen gennemgået forskellige Facebook-profiler, der har været aktive i den politiske debat på partiet Stram Kurs' Facebook-side.
Paludan kender ikke falske profilerPartileder for Stram Kurs, Rasmus Paludan, fortæller, at han ikke kender til brugen af falske profiler.
Han er dog blevet kontaktet af profilen med navnet Kasper Thim.
- Hvem det er, ved jeg ikke.
Jeg har skrevet en smule med ham, så jeg ved, at det er en person.
Han har spurgt, om han må dele ting på min tidslinje, og hvis jeg har karantæne på Facebook, er det en måde, hvor jeg kan få noget ud på min tidslinje, siger Rasmus Paludan.
Han siger, det er uacceptabelt at benytte falske profiler i valgkampen, hvis man er en del af partiet Stram Kurs.
- Vi bruger ikke falske profiler i partiet.
Så du ved positivt, at det ikke er nogen fra Stram Kurs?
- Jeg ved i hvert fald, at det ikke er nogen fra ledelsen, der bruger falske profiler, for det vil ikke blive accepteret, lyder det fra Rasmus Paludan.
Hvem ledelsen består af, sætter han ikke ord på.
Venstrefløjsgrupper også lukketHos Facebook forklarer politisk chef i Norden Martin Ruby, at det sociale medie hver måned fjerner flere millioner falske konti.
Men Facebook har ikke tal på, hvor mange profiler der i alt er fjernet i den danske valgkamp.
- Konkret ved jeg, at vi har fjernet nogle grupper fra venstrefløjen, der også har haft adfærd, som ikke har været ønsket på platformen, siger Martin Ruby.
Facebook ønsker dog ikke at uddybe, hvilke grupper der er tale om, og hvorfor de er slettet.
Nedenfor kan du høre digital rådgiver Astrid Haug forklare, hvorfor falske profiler bruges politisk, og hvad det kan betyde:FacebookTwitterKopier linkEmner:Facebook|Stram Kurs (parti)|Uwe Max Jensen (billedkunstner)|Yildiz Akdogan (politiker)|Valg og folkeafstemninger




https://www.dr.dk/sporten/fodbold/superliga/ob-smider-2-0-foering-i-farum-og-taber-et-skridt-i-bronzekampen

SuperligaOB smider 2-0-føring i Farum og taber et skridt i bronzekampenOB var foran 2-0 mod FC Nordsjælland, men fynboerne måtte nøjes med 2-2 og ét point i kampen om tredjepladsen.
19.
maj 2019 kl.
14.
05Bemærk: artiklen er mere end 30 dage gammelLæs opOB mistede søndag et skridt i kampen om bronzemedaljerne i Superligaen, da fynboerne spillede 2-2 mod FC Nordsjælland på Right to Dream Park.
Det ene point betyder, at OB på tredjepladsen har to point ned til Esbjerg, der har en kamp i hånden.
Vestjyderne kan søndag aften overtage tredjepladsen, hvis det bliver til en sejr i hjemmekampen mod de danske mestre fra FC København.
OB mangler en enkelt kamp i mesterskabsspillet, og det er på lørdag, hvor Brøndby kommer på besøg.
I søndagens opgør startede FC Nordsjælland bedst og skabte hurtigt et par store muligheder, men kynismen manglede.
Det gjorde den til gengæld ikke hos OB efter seks minutter, hvor Oliver Lund sparkede gæsterne foran med en flad afslutning.
Og bare 11 minutter senere blev det også 2-0 til OB, da Bashkim Kadrii satte sig igennem i højre side og prikkede bolden i mål via den ene stolpe.
OB fortsatte med at dominere og var tæt på yderligere en scoring i flere omgange.
Amon satte gang i comebackFC Nordsjælland havde svært ved at spille sig forbi gæsternes solide tremandsforsvar, men det lykkedes efter ét minut før pausen, hvor Jonathan Amon reducerede til 1-2.
Scoringen gav hjemmeholdet momentum, og otte minutter inde i anden halvleg gjorde en helt fri Mikkel Rygaard det til 2-2.
FC Nordsjælland kombinationsspil fungerede væsentligt bedre i anden halvleg, og derfor skabte værterne langt mere efter pausen.
OB kunne sagtens have snuppet alle tre point til sidst, men kynismen fra kampens indledning var ikke til stede hos fynboerne.
Derfor sluttede det med en pointdeling efter en chancerig affære i Farum.
/ritzau/FacebookTwitterKopier linkEmner:FC Nordsjælland|Odense Boldklub|Fodbold|Farum|Brøndby




https://www.dr.dk/nyheder/udland/trump-er-uenig-i-haard-abortlovgivning-jeg-er-abortmodstander-men-med-visse

UdlandTrump er uenig i hård abortlovgivning: Jeg er abortmodstander, men med visse undtagelserVoldtægt, incest og beskyttelse af morens liv er vigtige forbehold i lov om abort, mener USA's præsident.
Abortspørgsmålet kan blive et problem for Donald Trumps genvalgskampagne.
Af Signe Mai Kærsgaard Vilsbøll19.
maj 2019 kl.
14.
03Bemærk: artiklen er mere end 30 dage gammelLæs opSent natten til søndag brød USA's præsident Donald Trump tavsheden omkring landets abortlovgivning i en serie af tweets.
Han gjorde det her klart, at han ikke er enig i den hårde linje i delstaten Alabama, hvor en nyligt godkendt lov kun giver ret til abort, hvis en mors liv er i fare.
Uden undtagelser ved voldtægt og incestsager.
- Som de fleste ved, og til dem, der ønsker at vide det, er jeg “pro-life” (abortmodstander, red.
) med tre undtagelser: Voldtægt, incest og beskyttelse af morens liv.
Det er den samme holdning, som Ronald Reagan havde, skriver Donald Trump i et af sine tweets.
Læs også:Endnu en delstat følger Alabama: Stemmer for at forbyde abort i stort set alle tilfældePræsidenten understreger i sine tweets også, at en række juridiske foranstaltninger allerede har medført mentalitetsændringer, når det kommer til abort.
- Vi er kommet langt de seneste to år med 105 fantastiske nye føderale dommere, to fremragende nye højesteretsdommere (.
.
.
) og en helt ny og meget positiv tilgang til retten til liv, lyder det i Trumps tweets, hvor han også understreger, at USA "skal holde sammen og vinde for livet" ved præsidentvalget i 2020.
Abort giver Trump problemerAbortspørgsmålet har medført heftige diskussioner i USA.
Nogle republikanske vælgere ønsker at begrænse eller helt forbyde abort, og det giver ifølge The Guardian Donald Trump udfordringer i sin genvalgskampagne.
For ikke at tale om de udfordringer, diskussionen kan give ved selve valget.
Læs også:Hollywood-heks til kamp for fri abort i USASenator i Massachusetts, demokratiske Elizabeth Warren, reagerede blandt andet på Alabamas nye abortlov med et tweet, hvor den 69-årige politiker beskriver den hårde linje som en "farlig og grusom udvikling".
- Jeg har boet i den slags USA, og lad mig fortælle jer: Der skal vi ikke tilbage til.
Ikke nu, ikke nogensinde.
Vi vil bekæmpe det.
Og vi vil vinde.
17 delstater har strammet lovgivningSelv har Donald Trump også justeret sin holdning til spørgsmålet.
I 1999 sagde han ifølge BBC, at han var for det frie valg, mens han i marts 2016 understregede, at hans position nu var "pro-life med visse undtagelser".
Læs også:Modstandere udfordrer den fri abort og går hele vejen: Satser på sag ved USA's HøjesteretFlere delstater i USA er i øjeblikket på vej i retningen af mere restriktiv abortlovgivning.
Efter Alabama tidligere i denne uge underskrev sin nye abortlov, har Missouri også stemt for en ny lov på området.
- Jeg vil aldrig vakle i kampen for liv, indtil den dag vi ikke længere har aborter i dette land, sagde guvernøren i Missouri, Mike Parson, forud for afstemningen.
Alene i år har 17 delstater strammet reglerne for abort.
Læs også:#YouKnowMe: Kendte kvinder deler aborthistorier i protestFacebookTwitterKopier linkEmner:Brett Kavanaugh (dommer)|Donald Trump (politiker)|USA|Abort|Retten til Liv




https://www.dr.dk/nyheder/regionale/sjaelland/danmarks-mest-gennemsnitlige-valgsted-vi-har-mange-forskellige-stemmer

SjællandDanmarks mest gennemsnitlige valgsted: 'Vi har mange forskellige stemmer'I Regstrup ved Holbæk lå valgresultatet fra 2015 tættest på landsgennemsnittet.
Af Johanna Maj Varming og Julie Würtz19.
maj 2019 kl.
13.
03Bemærk: artiklen er mere end 30 dage gammelLæs opI Regstup, der ligger udenfor Holbæk, findes Danmarks måske mest gennemsnitlige vælgere.
For ved folketingsvalget i 2015 var byen med lidt over 2.
100 indbyggere det valgsted, som var tættest på landsresultatet.
Det viser beregninger fra Danmarks Statistik.
Om Regstrup igen bliver det mest gennemsnitlige valgsted ved dette års folketingsvalg er for tidligt at sige, men byen vil med overvejende sandsynlighed følge landsgennemsnittet, siger valgforsker Kasper Møller Hansen.
- De vil nok flytte sig på samme måde som gennemsnittet, så hvis eksempelvis blå blok går tilbage på landsplan, går de nok også tilbage i Regstrup.
Derudover vil de fleste vælgere ikke stemme på en ny politisk blok, vurderer valgforskeren.
- Mange af os har et ret bevidst politisk valg - om vi er til den blå side eller til den røde side.
Det gør, at valgkampen er med til at holde os fast og huske os på, hvorfor vi plejer at stemme, som vi gør.
De fleste af os stemmer det samme - hvis ikke, så flytter vi til et parti, der ligger lige ved siden af, siger Kasper Møller Hansen.
Også valgstederne Ringsted Nørretorv og Gislev på Fyn lå relativt tæt på landsresultatet i 2015.
1Allan Hoe AndersenRegstrup var det mest gennemsnitlige valgsted ved folketingsvalget i 2015?
Er I meget gennemsnitlige i Regstrup?
- Ja, det vil jeg sige.
Jeg ved, at der er mange tilflyttere fra København.
Det er nok derfor, at der er mange forskellige stemmer, som ligger lidt spredt.
Hvad stemte du ved sidste folketingsvalg?
- Ved sidste folketingsvalg stemte jeg på Socialdemokratiet.
Min stemme ryger nok hen til Enhedslisten denne gang.
De har gjort det godt her i området, så jeg vil støtte dem denne her gang.
Tror du, at vi kommer til at se samme resultat for Regstrup ved dette valg?
- Jeg tror, at der er nogle stemmer, som rykker sig lidt.
Men det kommer nok til at være næsten det samme.
Det tror jeg, fordi der er mange forskellige stemmer.
2Sussi Bay FrausingVar du klar over, at Regstrup var det mest gennemsnitlige valgsted ved folketingsvalget i 2015?
- Jeg vidste ikke, at Regstrup var det mest gennemsnitlige valgsted, men jeg kunne godt forestille mig det.
Jeg tror, at vi er en gennemsnitlig by.
Hvad stemte du ved sidste folketingsvalg?
- Ved sidste folketingsvalg stemte jeg på Venstre, men jeg har ikke gjort mig nogle tanker om endnu, hvem jeg vil stemme på denne gang.
Jeg kunne godt finde på at stemme på noget andet.
Hvilke valgtemaer går du op i?
- Jeg går op i sundhed og vores børn, at de har det godt, og at vores gamle har det godt.
Det betyder rigtig meget for mig, fordi jeg selv er syg og er førtidspensionist.
Der er en masse ting, som jeg er meget utilfreds med.
3Søren Fleron HansenVar du klar over, at Regstrup var det mest gennemsnitlige valgsted ved folketingsvalget i 2015?
- Ja, jeg tror, at jeg kan huske, at jeg læste det et eller andet sted.
Men jeg har ikke tænkt over det siden.
Tror du, at vi kommer til at se det her valgresultat igen?
- Hvis folk ikke har ændret mening, så kommer vi til at se det her igen.
Jeg tror ikke, at DF kommer ligeså godt ind, som de gjorde ved sidste valg.
Det har noget at gøre med det biogasanlæg, som fylder debatten i byen lige nu.
Hvad stemte du ved sidste folketingsvalg?
- Ved sidste folketingsvalg stemte jeg på Socialdemokratiet.
Hvad tror du, at du kommer til at stemme på denne her gang?
- Det har jeg ikke besluttet endnu, men det bliver et sted i den røde blok.
FacebookTwitterKopier linkEmner:Valg og folkeafstemninger|Folketinget|Socialdemokraterne|Holbæk|København




https://www.dr.dk/nyheder/regionale/trekanten/det-kniber-med-de-dedikerede-lystfiskere-vi-vil-have-vendt-udviklingen

TrekantområdetDet kniber med de dedikerede lystfiskere: 'Vi vil have vendt udviklingen'Danskerne kan stadig godt lide at fange fisk, men ikke så ofte som tidligere.
Der bliver stadig solgt et par hundrede tusinde fisketegn årligt.
Men flere køber dags- eller ugekort i stedet for årskort.
Af Peter Frandsen Siggaard og Rasmus Dyrberg Hansen19.
maj 2019 kl.
13.
14Bemærk: artiklen er mere end 30 dage gammelLæs opDer bliver færre passionerede lystfiskere, og det betyder færre penge til udsætning af fiskeyngel og restaurering af vandløb.
Det samlede antal solgte fisketegn ligger nogenlunde stabilt på knap 200.
000 årligt, men alligevel kommer der færre penge ind.
For folk er ikke så flinke til at købe de dyre årskort længere.
Det siger presse- og kommunikationsansvarlig i Danmarks Sportsfiskerforbund, Andreas Findling-Rottem.
- Der er tegn på, at de mere hardcore lystfiskere er i tilbagegang.
Folk køber i stedet dagkort og ugekort og tager ud og fisker engang imellem, siger han.
Der bliver solgt færre årstegn til lystfiskere i Danmark end tidligere.
Arkivfoto.
Det ærgrer selvfølgelig sportsfiskerforbundet, som godt kan mærke, at der kommer færre penge ind til gavn for lystfiskerne.
- Fisketegnsmidlerne bliver brugt til at finansiere restaureringsprojekter, der gør, at vores vilde fiskebestande har gode muligheder for at reproducere sig selv.
Så vi håber da ikke, at det bliver ved med at gå ned ad bakke – vi vil da gerne have vendt den udvikling, siger Andreas Findling-Rottem.
Lysfiskeriets DagI dag er det Lystfiskeriets Dag, og landet over er fiskestængerne fremme, og de danske lystfiskerforeninger forsøger at hverve nye medlemmer.
Men tallene taler sit tydelige sprog.
Der er færre, der er dedikerede lystfiskere i foreningerne.
I 2008 var der 159.
490 danskere, der købte et årstegn som lystfisker.
I 2018 var det tal faldet til 135.
082.
Til gengæld er der en stigning i antallet af danskere, der har købt dags- og ugetegn i perioden.
Dagstegnene er steget fra 21.
299 i 2008 til 32.
931 i 2018, mens stigningen i antallet af ugetegn er lidt mindre markant.
Her købte 18.
747 danskere ugetegn i 2008, mens det tal lå på 21.
170 i 2018.
Der er tegn på, at de mere hardcore lystfiskere er i tilbagegang.
Folk køber i stedet dagkort og ugekort og tager ud og fisker engang imellemAndreas Findling-Rottem, Danmarks Sportsfiskerforbund- Mange af vores foreninger oplever en svag medlemstilbagegang.
Vi synes, det er rigtig ærgerligt, for ude i foreningerne er der viden og lidenskab om den her hobby, så vi har svært ved at forstå det, siger Andreas Findling-Rottem fra Danmarks Sportsfiskerforbund.
Og nu skal det opklares, hvor medlemmerne forsvinder hen, fortæller han.
- Vi sætter en undersøgelse i gang blandt medlemmer, der har meldt sig ud.
Vi tænker, at det er der, svaret ligger.
Men vi ved også, at vi kunne være bedre til at rekruttere børn og unge.
Det er en udfordring, for man skal slås om de unges opmærksomhed, siger Andreas Findling-Rottem.
Rundstykker og fiskeriI anledning af Lystfiskeriets Dag er der blandt andet mulighed for at fange havørreder og bækørreder i Vejle Å.
Vejle Sportsfiskerforbund inviterer nemlig på besøg.
- Forhåbentlig kommer der nogle nye fiskere ud af dagen.
Vi vil gerne have dem med i foreningen.
En forening som vores har også et socialt samvær, der er foredrag, man tænder grillen og så videre.
Vi har hyggestunder med ligesindede, siger Ole Cederholm, der er bestyrelsesmedlem i Vejle Sportsfiskerforbund.
Der er cirka 600 medlemmer i Vejle Sportsfiskerforbund, men der har tidligere været 750, som er det maksimale, klubben kan trække.
- Vi har plads til nye medlemmer for en gangs skyld, så vi vil gerne ud og vise os frem.
Det gør vi alt, hvad vi kan for.
Vi har fiskegrejet klar, og der er gratis rundstykker, siger Ole Cederholm.
FacebookTwitterKopier linkEmner:Lystfiskeri|Danmarks Sportsfiskerforbund|Vejle|Fisk|Fritidsaktiviteter




https://www.dr.dk/sporten/fodbold/superliga/minut-minut-kaempe-skuffelse-i-vejle-rykker-ned-efter-drama-mod-hobro






https://www.dr.dk/sporten/oevrig/kenyaner-saetter-maratonrekord-i-danmark

Øvrig sportKenyaner sætter maratonrekord i DanmarkJackson Kibet Limo løb det hurtigste maraton på dansk grund nogensinde ved Copenhagen Marathon.
19.
maj 2019 kl.
12.
40Bemærk: artiklen er mere end 30 dage gammelLæs opKenyaneren Jackson Kibet Limo løb søndag formiddag det hurtigste maraton nogensinde på dansk jord.
Ved Copenhagen Marathon blev han noteret for tiden 2 timer, 9 minutter og 54 sekunder.
Det er næsten et minut hurtigere end den tidligere rekord på dansk jord, som landsmanden Raymond Kiplagat Kandie satte tilbage i 2010 i Odense.
- Det var godt.
Jeg løb rigtig godt, og vejret var skønt.
Jeg nyder at være i København, siger den kenyanske vinder til DR.
- Hvis de spørger, om jeg vil komme tilbage, så vil jeg gerne det.
Jackson Kibet Limo havde dog problemer undervejs.
Ifølge arrangøren døjede kenyaneren med krampe efter 29 kilometer, men otte kilometer senere var han atter i front af maratonløbet, der er 42.
195 meter langt.
Læs også:Løbere lukker København: Flere end 13.
000 er tilmeldt Copenhagen Marathon i årDe følgende to placeringer blev besat af etiopiere.
Victor Kiplimo blev nummer to, da han var 70 sekunder langsommere end vindertiden, mens Gebre Roba Yadete var yderligere 54 sekunder efter.
Den bedste dansker i mændenes løb blev Simon Holbek Køningsfeldt.
Han brugte 2 timer, 21 minutter og 49 sekunder, hvilket gjorde ham til den syvendehurtigste i de københavnske gader.
Ny rekord hos kvinderneOgså i kvindernes løb blev der sat rekord på dansk jord.
Fire etiopiere sluttede i front, og Etalemahu Zeleke Habtewold var den hurtigste, da hun brugte 2 timer, 29 minutter og 29 sekunder.
Det er første gang nogensinde, at en kvinde bruger under to og en halv time på et maraton i Danmark.
Næsten et minut efter kom Dinknesh Mekasah i mål.
Sandra Hartvich Lortenzen blev bedste dansker.
Hun sluttede på ottendepladsen efter at have brugt 2 timer, 46 minutter og 1 sekund.
/ritzau/FacebookTwitterKopier linkEmner:København|Copenhagen Marathon|Atletik|Kenya|Odense




https://www.dr.dk/nyheder/udland/oestrigs-praesident-udskriver-nyvalg-efter-skandale-video

UdlandØstrigs præsident udskriver nyvalg efter skandale-videoDer er behov for at få genoprettet tilliden til regeringen i Østrig, mener præsidenten.
Kansler Sebastian Kurz (th) og den østrigske præsident, Alexander Van der Bellen, holdt i dag fælles pressekonference efter skandalen, der har rystet Østrig.
Af Sean Coogan19.
maj 2019 kl.
13.
26 | opdateret 19.
maj 2019 kl.
14.
54Bemærk: artiklen er mere end 30 dage gammelLæs opFørst trak Østrigs vicekansler sig.
Så bebudede landets kansler, at han vil udskrive nyvalg.
Og nu kommer meldingen så fra præsidenten: Han vil have østrigerne til valgurnerne i september.
Det har altså været en dramatisk weekend i østrigsk politik, efter den tyske avis Süddeutsche og nyhedsmagasinet Spiegel fredag aften publicerede en skandale-video om vicekansler Heinz-Christian Strache.
Læs også:Østrigs vicekansler går af efter skandalesagDen opsigtsvækkende video er optaget i juli 2017 under valgkampen op til parlamentsvalget.
Optagelserne viser Strache, som dengang og frem til i går var leder af det højrenationale Frihedsparti, FPÖ, sammen med en anden politiker fra sit parti og en kvinde, der udgiver sig for at være rig forretningskvinde og niece til en russisk oligark.
I optagelserne tilbyder Strache store statslige ordrer til den russiske kvinde til gengæld for støtte i en valgkamp.
Videoen har sendt chokbølger gennem Østrig og fik i går vrede østrigere på gaden i hovedstaden Wien.
Nu sender den så østrigerne til stemmeboksene.
En nødvendighedStrache har efterfølgende udtalt, at han ulovligt var blevet "offer for et målrettet politisk angreb", men tilføjede, at hans adfærd i videoen var "dum og en fejltagelse".
Den nu tidligere vicekansler holder fast i, at han ikke har brudt nogen love, men han erkender, at der er tale om en "ekstremt pinlig og fordrukken sag".
Den østrigske kansler, Sebastian Kurz, meldte i går ud, at "nok var nok" og afbrød regeringssamarbejdet mellem sit konservative parti og Straches FPÖ, som har indgået i en koalition i halvandet år.
Kansler Sebastian Kurz tog i går afstand fra Frihedspartiet og lagde op til nyvalg.
På et pressemøde for kort tid siden sagde den østrigske kansler, at et nyvalg ikke blot var et ønske, men en nødvendighed.
Han holder i dag møde med den østrigske præsident, Alexander van der Bellen, der har ansvaret for endeligt at udskrive valget.
Præsidenten understreger, at det er vigtigt for østrigerne hurtigt at få muligheden for at genoprette tilliden til landets regering.
- Denne nye begyndelse bør finde sted så hurtigt som bestemmelserne i forbundsforfatningen tillader, siger præsidenten ifølge Reuters.
Præsidenten anbefaler, at der afholdes valg i starten af september.
En endelig valgdato ligger dog ikke fast endnu.
Kan både svække og styrke kanslerenSkandalen har allerede ført til kritik af kansler Kurz for skandalen, der har rystet hans tidligere samarbejdspartnere i Frihedspartiet, påpeger Michael Reiter, der er DR's Tyskland- og Østrigkorrespondent, og som lige nu befinder sig i Wien.
- Kansler Kurz vil utvivlsomt komme til at høre for, at han med Frihedspartiet hentede folk i regeringen, som udgiver sig for at være demokrater, men som bag facaden åbenbart er åbne for korruption, russisk indblanding og undertrykkelse af frie østrigske medier, siger han.
Kurz rammes allerede nu af kritik med en vis portion skadefryd fra europæiske politikere, der peger på, at den skadelige sag er et direkte resultat af, at Kurz har valgt at lukke højrepopulister ind i varmen.
- Argumentet er, at de ikke dur til demokrati, og at Kurz bør have vidst bedre, siger Michael Reiter.
Men om kansleren står styrket eller svækket forud for et nyvalg, er der delte meninger om.
Korrespondenten fortæller, at mange medier peger på, at skandalen kan trække Kurz og hans konservative parti ned.
- Men faktum er, at østrigerne er utroligt glade for ham og hans politik, siger Michael Reiter.
- Det er muligt, at han kan bruge denne skandale og et nyvalg som en chance til at få mere magt.
Det er åbenlyst også hans plan, siger korrespondenten, der vurderer, at Kurz håber på at kunne tiltrække mange af Frihedspartiets vælgere, der lige nu er i chok over skandalen.
- Men der er ingen tvivl om, at det bliver en valgkamp, hvor man skal have tungen lige i munden.
FacebookTwitterKopier linkEmner:Sebastian Kurz (politiker)|Østrig|Valg og folkeafstemninger|Wien|Tyskland




https://www.dr.dk/nyheder/politik/folketingsvalg/s-vil-have-bindende-klimamaal-vi-kan-ikke-vaere-bekendt-ikke-loese

FolketingsvalgS vil have bindende klimamål: Vi kan ikke være bekendt ikke at løse klimakrisenRegeringen hænger i klimabremsen, mener Mette Frederiksen (S).
Danmark skal være foregangsland på klimafronten igen, mener S.
Her er partiformand Mette Frederiksen på gåtur ved Nørrestrand, hvor hun mødte tyren Leopard.
Af Sally Frydenlund Larsen og Jeppe Højen Petersen (interview)19.
maj 2019 kl.
09.
06Bemærk: artiklen er mere end 30 dage gammelLæs opKlimaet er et af de helt store temaer i den valgkamp, der netop nu drøner derudad - især for landets røde partier.
Nu melder Danmarks måske kommende statsminister, Mette Frederiksen (S), sig ind i klimakampen med et konkret udspil, fortæller hun i dag i Politiken.
Her ønsker Socialdemokratiet at lave en klimalov med bindende delmål frem mod 2050.
Centralt står et forslag om at reducere udledningen af drivhusgasser med 60 procent inden 2030 i forhold til niveauet i 1990.
Læs også:Hvad vil partierne med klimaet?
Her er overblikketSådan et delmål skal hjælpe Danmark med både at nå vores internationale forpligtelser og med at sikre, at vi i 2050 kan være fri af fossile brændstoffer.
Men der er ikke brug for nye initiativer.
Vi når målene helt automatisk, siger energi-, forsynings- og klimaminister Lars Christian Lilleholt (V).
Socialdemokratiets fem forslag:Socialdemokratiet vil skrue tempoet i vejret på den grønne omstilling med fem konkrete tiltag:500.
000 grønne biler i 2030 og slut med salg af nye benzin- og dieselbiler.
Fem havvindmølleparker.
Det er to mere end det, der allerede er aftalt i energiaftalen fra 2018.
Energieffektivisering i kommunale og regionale bygninger.
Et grønnere landbrug.
En national skovfond, som borgere skal kunne donere penge til.
Pengene skal bruges til at plante ny skov.
Kilder: Socialdemokratiet og Politiken.
Op med ambitionerneDen danske regering har allerede som mål at reducere udslippet af drivhusgasser med 100 procent i 2050 i forhold til i 1990.
Derudover er Danmark med i Paris-aftalen fra 2015, som forpligter 196 FN-lande til at arbejde for at begrænse den globale temperaturstigning til 1,5 grader.
Men Mette Frederiksen frygter, at så langsigtede mål er svære at nå.
- Vi har behov for at sætte ambitionsniveauet op, hvad angår klimaindsatsen i Danmark.
Det at have mål, for hvad der skal ske i 2045 eller 2050, er for sent.
Derfor foreslår vi nu et bindende mål for en meget kraftigere reduktion af CO2-udledningen allerede i 2030.
Udover forslaget om at reducere udledningen af drivhusgasser med 60 procent i 2030, består Socialdemokratiets udspil af fem forslag.
Alle har de været præsenteret før, men Mette Frederiksen mener ikke, at der er tale om gammel vin på nye flasker i anledning af den igangværende valgkamp.
Med den politik, som regeringen har ført de sidste fire år, så når vi mere end 60 procent CO2-reduktion i 2030.
Klimaminister Lars Chr.
Lilleholt (V).
- Det er rigtigt, at vi har lagt nogle af de her forslag frem før, men de er jo ikke blevet realiseret, fordi der under Løkkes regering ikke har været viljen.
Minister: Vi når måletDet er som bekendt uvist, hvem der indtager klimaministeriet efter valget.
Lige nu er det Lars Christian Lilleholt (V), der sidder på ministerstolen, og han mener ikke, der har manglet vilje i VLAK-regeringen.
Men hvis han fortsætter på posten efter den 5.
juni, er han klar til at kigge på at indføre klimadelmål.
- For os er det helt afgørende, at vi når målet om at være helt CO2-neutrale senest i 2050, og vi er også parate til at diskutere, om der skal være delmål frem til 2050, så vi er sikre på at nå målet.
Men samtidig mener han ikke, at der er grund til at gøre mere, end vi allerede gør nu.
- Med den politik, som regeringen har ført de sidste fire år, så når vi mere end 60 procent CO2-reduktion i 2030, siger han.
Der er en god grund til, at den grønne omstilling fylder meget på politikernes talepapir under denne valgkamp.
Det betyder nemlig også meget for danskerne.
I januar underskrev 65.
000 i hvert fald et borgerforslag om en ny, ambitiøs klimalov.
FacebookTwitterKopier linkEmner:Lars Christian Lilleholt (politiker)|Mette Frederiksen (politiker)|Socialdemokraterne|Klimaændringer|Paris




https://www.dr.dk/nyheder/indland/nikolaj-staar-klar-i-startboksen-hvis-du-havde-spurgt-mig-et-aar-siden-skulle-jeg

IndlandNikolaj står klar i startboksen: 'Hvis du havde spurgt mig for et år siden, skulle jeg ikke løbe maraton'De næste timer vil Nikolaj Tangaa Thorngaard rapportere direkte fra sin tur rundt i Københavns gader.
Nikolaj Tangaa Thorngaard håber på at løbe de 42,195 kilometer på 3 timer og 50 minutter.
Af Signe Mai Vilsbøll19.
maj 2019 kl.
09.
55Bemærk: artiklen er mere end 30 dage gammelLæs opHvis du for et år siden havde spurgt DR's journalist Nikolaj Tangaa Thorngaard, om han kunne løbe et maraton, havde svaret formentlig været nej.
I dag står han alligevel klar til den lange maratondistance i startboksen på Islands Brygge og venter på, at han kan starte sit løb gennem de københavnske gader sammen med tusindvis af andre forventningsfulde løbere, der har tilmeldt sig Copenhagen Marathon.
Og de næste - forhåbentlig 3 timer og 50 minutter - vil Nikolaj Tangaa Thorngaard rapportere hos P3 Nyhederne fra sin 42,195 kilometer lange rute.
- Der er virkelig godt stemning allerede.
Folk står og varmer op til løbet.
De er klar.
Jeg har sovet godt, spist godt, og jeg har forsøgt at slappe af i løbet af ugen, men jeg er rimelig nervøs, siger Nikolaj Tangaa Thorngaard.
Nervøsiteten bliver heller ikke mindre af, at han skal passe sit arbejde som journalist, mens han løber.
Første langdistanceDet er første gang, Nikolaj Tangaa Thorngaard løber så mange kilometer på så få timer, og det er også første gang, at han har meldt sig til et maraton.
- Jeg har altid hadet at løbe, men så trænede jeg op til halvmaraton og blev bidt af det med at løbe.
Før det troede jeg aldrig, jeg kunne finde på at gøre sådan noget, fortæller han.
Hvorfor melder man sig til et maraton?
- Det ved jeg ærlig talt ikke.
Jeg tror, det handler om, at kunne sige, man har gjort det.
Hvad er din løbetaktik?
- Nu har jeg sat mig det mål, at jeg skal løbe på 3 timer og 50 minutter, så jeg regner med at lægge mig lige i røven af ham, der løber med den tid uden at slippe ham af syne.
Det bliver bare sindssygt varmt, og jeg har det ikke godt i varme, så det kan blive svært, siger Nikolaj Tangaa Thorngaard og tilføjer:- Så længe jeg kommer under 4 timer og løber hele vejen er jeg glad.
Mere end 13.
000 tilmeldteCopenhagen Marathon har i år sat deltagerrekord.
Flere end 13.
000 har tilmeldt sig løbebegivenheden for at prøve kræfter med lange distancer og sætte nye personlige rekorder.
Hidtil har deltagerrekorden været 12.
644 tilmeldte løbere i 2010.
De mange tusind løbere skal mellem 9.
30 og 16.
00 løbe gennem samtlige bydele, og det kan derfor blive svært for bilerne at komme rundt i den centrale del af København.
Rutevejene bliver lukket halvanden til to timer, inden de første løbere kommer frem, og åbner igen, så snart den sidste løber er forbi.
Arrangørerne bag Copenhagen Marathon oplyser dog, at der er tre sluser til biltrafik i henholdsvis Sølvgade, Nørre Farimagsgade og på Langebro.
FacebookTwitterKopier linkEmner:København|Copenhagen Marathon|Atletik|Islands Brygge




https://www.dr.dk/nyheder/indland/loebere-lukker-koebenhavn-flere-end-13000-er-tilmeldt-copenhagen-marathon-i-aar

IndlandLøbere lukker København: Flere end 13.
000 er tilmeldt Copenhagen Marathon i årTre sluser til biltrafik skal hjælpe trafikken gennem København.
I år har 13.
200 løbere tilmeldt sig Copenhagen Marathon.
Af Signe Mai Vilsbøll19.
maj 2019 kl.
08.
58Bemærk: artiklen er mere end 30 dage gammelLæs opDer er ikke længe til, at flere tusinde løbere fra hele verden indtager Københavns gader for at prøve kræfter med lange distancer og sætte nye personlige rekorder ved Copenhagen Marathon, der afholdes for 40.
gang.
I år har begivenheden sat deltagerrekord med over 13.
200 løbere mod 12.
644 tilmeldte løbere i 2010, der hidtil har været den officielle løbsrekord.
Og der er i år også flere danskere med i løbet end tidligere.
Ifølge løbsarrangøren Sparta er mere end halvdelen af de tilmeldte til dagens maraton fra Danmark.
Gader er spærret afDe mange tusind løbere skal mellem 9.
30 og 16.
00 tilbagelægge en distance på 42,195 kilometer med start og slut på Islands Brygge i København, mens publikum kan indtage tilskuerpladserne langs afspærringer på ruten, der går gennem samtlige bydele.
Det kan derfor - ligesom tidligere år - blive svært for bilerne at komme rundt i den centrale del af København.
Rutevejene bliver lukket halvanden til to timer, inden de første løbere kommer frem, og åbner igen, så snart den sidste løber er forbi.
Arrangørerne bag Copenhagen Marathon oplyser dog, at der er tre sluser til biltrafik i henholdsvis Sølvgade, Nørre Farimagsgade og på Langebro.
FacebookTwitterKopier linkEmner:København|Copenhagen Marathon|Biltrafik|Island|Islands Brygge




https://www.dr.dk/sporten/fodbold/superliga/minut-minut-horsens-sikrer-ny-superliga-saeson-efter-drama-mod-vendsyssel






https://www.dr.dk/nyheder/politik/ep-valg/eu-valget-afgoer-om-ulvene-i-jylland-skal-overleve-eller-doe

Ulve i DanmarkSe temaEP-valgEU-valget afgør, om ulvene i Jylland skal overleve eller døEU-politikerne diskuterer, om der skal ændres på miljøreglerne, sådan at landmænd med husdyr frit skal kunne skyde ulve.
(Arkiv) Spørgsmålet om landmænds ret til at aflive ulve, der angriber deres husdyr, er kommet højere op på EU's dagsorden.
Af Ole Ryborg19.
maj 2019 kl.
11.
30Bemærk: artiklen er mere end 30 dage gammelLæs opSkal ulve som angriber husdyr skydes?
Spørgsmålet afgøres, når vælgerne i Danmark, Tyskland, Frankrig og de øvrige EU-lande i den kommende uge stemmer ved valget til Europa-Parlamentet.
I dag er der i EU meget skrappe regler for, hvornår det er tilladt at skyde en ulv.
Reglerne er så skrappe, så myndighederne i nogle EU-lande sågar tolker EU-reglerne sådan, at en landmand end ikke må skyde en ulv, som er i færd med at angribe landmandens får, køer eller heste.
Men EU-reglerne er for skrappe og den europæiske ulv er ikke længere truet på samme måde som tidligere, mener mange politikere i Europa.
Derfor er der et voksende pres for at få ændret EU-reglerne, sådan at det fremover bliver lettere at skyde ulve, som angriber husdyr eller som opfører sig på måder, som er til gene for mennesker.
Fåreavler: Man er nødt til at regulereOg det glæder fåreavler Jørgen Blazejewicz fra Vestjylland, som har mistet op imod 200 af sine får i forskellige ulveangreb:- Jeg synes, man er nødt til at regulere de ulve, som generer mennesker.
Hvis man er chikaneret af dem, hvis de lusker rundt, hvor man bor eller tager husdyr, så må man regulere, siger Jørgen Blazejewicz.
Man kan ikke indrette sig i naturen og så bede naturen om at holde op med at være natur.
Margrete Auken (SF)Og da langt fra alle landmænd selv er jægere, så mener han, at opgaven med at regulere ulve, som angriber husdyr, bør udføres af staten med statslige jægere.
Ønsket om nye regler får opbakning fra Venstres kandidat til EP-valget, Erik Poulsen:- Problemet med ulve er, at de angriber vores husdyr, der går ude og græsser.
De få ulve, som er kommet, har skabt en frygtelig ravage.
Derfor skal man give husdyrholderne lov til at forsvare deres dyr, siger Erik Poulsen.
Margrete Auken vil beskytte ulvenMen en sådan ændring af EU-reglerne vil møde massiv modstand hos SF's medlem af Europa-Parlamentet, Margrete Auken.
- Vi har sådan brug for vores naturdirektiver, og jeg er så glad for, at de arter, der har det dårligt, er beskyttede af vores europæiske direktiver.
Man kan ikke indrette sig i naturen og så bede naturen om at holde op med at være natur, siger Margrete Auken, som lover, at kommer der forslag om at slække på EU-reglerne, så vil hun gøre, hvad hun kan, for at mobilisere politikerne i Europa-Parlamentet for at forhindre, at det fremover bliver lettere at få lov til at skyde ulve.
Læs også:Vilde ulve i Danmark satte sidste år tænderne i får, lam og kalve 28 gangeOg forslag om en ændring af EU-reglerne kan komme hurtigere, end man tror.
Spørgsmålet om beskyttelsen af ulve er blevet aktuelt i en række EU-lande, og der er et voksende pres for at få ændret EU-reglerne på området.
Lige op til Europa-Parlamentsvalget forsøgte et flertal i landbrugsudvalget i Europa-Parlamentet at få sat spørgsmålet om en ændring af reglerne til afstemning.
Men det blev foreløbig forhindret, da et flertal i miljøudvalget bad om at få sagen udskudt til efter Europa-Parlamentsvalget.
Store rovdyr til diskussionSamtidig er emnet sat på dagsordenen blandt EU-landenes landbrugsministre.
Rumænien – som er et land med mange ulve – har for øjeblikket formandskabet i EU.
Det rumænske EU-formandskab har allerede en gang haft EU's landbrugsministre til at diskutere de nuværende regler, som beskytter store rovdyr i EU, og efter den diskussion er emnet rykket højere op på dagsordenen.
Torsdag den 6.
juni – dagen efter det danske folketingsvalg – afholder det rumænske formandskab en større konference i Bukarest, hvor EU-landene skal diskutere hele situationen omkring store rovdyr i EU.
Udover ulve så gælder det blandt andet bjørne og los.
Forud for den diskussion melder SF's Margrete Auken sig klar til kamp:- Jeg vil sørge for, at vores naturdirektiver bliver styrket.
Vi har ikke råd til at slække på beskyttelsen af vores natur – så må vi passe på de får på en anden måde.
Hvis man har så mange får gående frit, så sæt dog et menneske til at passe på dem, siger Margrete Auken.
Erik Poulsen: Ulven er en trusselVenstre-kandidaten Erik Poulsen er dog ikke et sekund i tvivl om, at det nuværende niveau for EU-beskyttelse af ulvene ikke kan fortsætte:- Der er rigtig mange mennesker, som flytter på landet for at have får, køer og heste, og som føler, at deres livsdrøm nu er truet.
Så for de mennesker, som har ulvene tæt på, er det et stort problem.
Men jeg kan godt forstå, at hvis man bor på tredje sal inde i Valby, så kan det være svært at se, hvad ulven kan gøre.
Men herude på landet er ulven altså en trussel mod økologi og naturpleje, siger Erik Poulsen.
FacebookTwitterKopier linkEmner:Dyr|EU|EU-forhold|Margrete Auken (politiker)|Jylland




https://www.dr.dk/sporten/golf/danskere-halser-efter-inden-sidste-runde-af-golfmajor

GolfDanskere halser efter inden sidste runde af golfmajorLucas Bjerregaard gik tredje runde i US PGA Championship i par, mens Thorbjørn Olesen brugte et slag mereLucas Bjerregaard (billedet) og Thorbjørn Olesen er et stykke efter de bedste ved US PGA Championship.
19.
maj 2019 kl.
08.
45Bemærk: artiklen er mere end 30 dage gammelLæs opGolfspillerne Lucas Bjerregaard og Thorbjørn Olesen får svært ved at blande sig i den absolutte topstrid i US PGA Championship.
De to danske deltagere skal i hvert fald levere noget ekstraordinært i søndagens sidste runde, hvis det skal ske.
Lørdag blev Bjerregaard noteret for en runde i par - 70 slag - hvilket betyder, at han også er i par samlet.
Læs også:Begge danskere klarer cuttet i årets anden golfmajorOlesen gik en runde i 71 slag og er samlet fire slag over par før søndagens runde i New York.
Det rækker til placeringer som nummer 16 og 48 for Bjerregaard og Olesen.
Den forsvarende mester, amerikaneren Brooks Koepka, er fortsat suverænt i spidsen.
Lørdag måtte han dog nøjes med en runde i par.
Især spillet på green drillede en smule.
- Mange af mine putts var for korte.
Jeg er tilfreds med måden, jeg putter på, men skal bare ramme dem lidt hårdere, siger han ifølge nyhedsbureauet AFP.
Samlet er han 12 slag under par og har et forspring på syv slag ned til de nærmeste forfølgere.
Læs også:Nervøs afslutning giver Bjerregaard lunken start i USAKoepka åbnede turneringen med to runder i henholdsvis 63 og 65 slag.
Ingen spiller i turneringens historie har tidligere haft en føring på syv slag efter 54 huller.
- Det vil kræve noget helt særligt at indhente Brooks.
Men det er helt sikkert muligt på denne bane, siger Dustin Johnson, der er blandt fire spillere, som deler andenpladsen i fem slag under par.
Kun en gang tidligere - i 1978 - er det lykkedes en spiller at indhente et forspring på syv slag på den sidste runde PGA Championship og vinde turneringen.
/ritzau/FacebookTwitterKopier linkEmner:Brooks Koepka (golfspiller)|Golf|New York|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/politik/folketingsvalg/forurenet-grundvand-saadan-kan-regionerne-rydde-op

Sprøjtegift i drikkevandetSe temaFolketingsvalgForurenet grundvand: Sådan kan regionerne rydde op 518 danske grundvandsboringer er i dag forurenet med pesticider fra blandt andet gamle lossepladser og maskinstationer.
Slimminge Vandværk har tidligere opsat et ekstra værk, hvor de pumper pesticideforurenet vand op, inden det når til grundvandsboringerne.
Af Kristian Pedersen19.
maj 2019 kl.
09.
00Bemærk: artiklen er mere end 30 dage gammelLæs opDet bliver dyrt, og det vil tage mange år, men det er ikke umuligt at sikre Danmark mod grundvandsforurening.
Det siger Danske Regioner i en ny rapport, der netop har konkluderet, at 518 danske vandværksboringer er forurenet fra såkaldte punktkilder.
Gamle lossepladser, renserier, maskinstationer og lignende har igennem årene skabt afgrænsede områder med en stor koncentration af pesticider, der over årene vil sive ned i grundvandet.
Danske Regioner bruger hvert år 222 millioner kroner på at sikre grundvandet mod den slags punktforureninger.
Læs også:Oprydning fra punktkilder vil tage årtier – Imens bliver pesticider ved med at sive ned i vores vandFormand Heino Knudsen fra regionernes udvalg for Miljø og Ressourcer siger, at de for et engangsbeløb på 1,5 milliarder kroner vil kunne bremse pesticidforureningen fra de mange punktforureninger.
Pengene skal gå til enten at fjerne og oprense den forurenede jord eller etablere såkaldt afværgeboringer.
Afværgeboringer flytter det forurenede vandAfværgeboringer kan forhindre, at pesticiderne når frem til grundvandsboringerne.
Det sker ved, at der etableres en ekstra boring mellem den forurenende kilde og vandværkets boring.
Typisk bliver der gravet et hul på mellem 5 og 50 meter, hvor der etableres et rør og en pumpe, så det forurenede vand kan transpores væk.
Det forurenede vand kan iltes og ledes ud i vandløb uden at gøre skade på fisk og planteliv.
Andre gange bliver der lavet en specialrensning.
Læs også:Forurenet af pesticider: Vandværk pumper vandet op, inden det når grundvandsboringerneDanske Regioner fortæller, at der i dag er etableret 136 afværgeboringer for at beskytte grundvandet.
Heraf ligger de 80 i Region Hovedstaden.
Alternativet er at fjerne den forurenede jord.
Hvis man ved, hvor forureningen er værst, kan jorden graves væk i det område.
Metoden er hurtigere og mere effektiv end en afværgeboring, da den løser problemet her og nu.
Der skal specialiserede firmaer til at fjerne den forurenede jord, og det er ofte en dyr løsning.
FacebookTwitterKopier linkEmner:Heino Knudsen (politiker)|Danske Regioner|Forurening|Planteavl|Region Hovedstaden




https://www.dr.dk/nyheder/politik/ep-valg/er-du-i-tvivl-om-krydset-test-hvilken-eu-kandidat-du-er-mest-enig-med-her






https://www.dr.dk/mitliv/sara-paa-28-er-ikke-i-tvivl-jeg-har-masser-af-kaerlighed-give-til-boern-men-jeg-vil-ikke

Noget på hjerteSe temaMit LivSara på 28 er ikke i tvivl: ’Jeg har masser af kærlighed at give til børn, men jeg vil ikke være nogens mor’Hun vender ryggen til den nærmest obligatoriske drøm om familieidyl, når man nærmer sig de 30 år.
Saras "baby" er hendes trommer.
Af Palle Herløv, Mikkel Berg Pedersen (foto) og Lærke Kromann (grafik)19.
maj 2019 kl.
08.
14Læs op- Hvorfor er det, at samfundet og ens omgivelser altid har forventninger til, hvordan man skal leve sit liv for at passe ind?
Hvem bestemmer, hvad der er rigtigt og forkert?
Det er mit liv, så lad mig nu selv bestemme, hvad jeg vil bruge det til.
Sara Mouritzen kigger ud i luften og prøver at holde de tårer tilbage, der lige så stille pibler frem i øjenkrogene, mens hun fortæller.
Forgæves.
- Jeg ved ikke, hvorfor det påvirker mig så meget at snakke om det her, siger hun.
- Jeg er jo fuldstændigt sikker på min beslutning.
Det er ikke bare en hurtig idé, jeg har fået.
Sara har valgt at fortælle sin historie for at nedbryde tabuer og med et håb om, at andre unge kan spejle sig i hendes tanker om tilværelsen.
De er med garanti derude et sted - andre kvinder og mænd, som heller ikke føler for at få børn.
Som drømmer om et mere frit liv uden forpligtelser.
Med eller uden en partner.
- Det er en meget personlig ting at dele, og nogen kan mene, det er en underlig holdning at rende rundt med.
Men jeg synes, det er vigtigt at snakke åbent om det her emne.
Der skal være plads til at være anderledes og stræbe efter nogle andre ting end flertallet, siger hun.
Sara er 28 år, single og færdiguddannet fra musikkonservatoriet i Aarhus om et lille års tid.
Hun har med andre ord fremtiden foran sig og masser af muligheder for at realisere sig selv.
Hun drømmer ikke om familieliv, om at falde til ro, om at blive etableret og alt det dér.
Det har strejfet hende nogle gange, men altid som en strøtanke, der forsvinder lige så hurtigt, som den er kommet.
Hun kan slet ikke genkende følelsen, når jævnaldrende veninder snakker om 30-års-kriser, for hun har aldrig selv haft et behov for at gøre status over sit liv på den måde.
Når snakken falder på forældreskab, melder hun totalt pas.
Slår måske blikket ned eller drømmer sig et andet sted hen.
Det rammer ikke noget i hende.
Overhovedet.
Sara bor i øjeblikket i sine forældres kolonihavehus nær Northside-festivalpladsen i Aabyhøj.
Ganske få dårligt isolerede kvadratmeter i naturskønne omgivelser men uden strøm og rindende vand.
Her kan hun være helt alene med sig selv, sine tanker, sin musik og bøger, og på få minutter kan hun cykle de knap to kilometer ind til musikkonservatoriet, hvor hun jagter drømmen om at blive professionel trommeslager.
Det er det, hun vil med mit liv.
- Jeg har haft det sådan her i mange år, men jeg har længe følt, at det ikke var noget, jeg skulle snakke for højt om.
At det her er alt, jeg drømmer om, som om det ikke er noget særligt.
Jeg vil bare gerne spille trommer og lave musik, der rører noget i folk.
Jeg har aldrig været skruk, og jeg føler ikke noget særligt, når jeg holder et spædbarn.
Faktisk kan andres børn irritere mig, hvis alting pludselig handler om amning, og hvad barnet laver, når vi er sammen, siger hun.
- Jeg føler noget helt særligt, når jeg er på scenen og ser publikums reaktioner på den lyd, jeg er med til at lave, og de dansende eller lyttende skikkelser.
Her er jeg totalt på.
Sara har været fast besluttet på at blive musiker, siden hun var 18 år.
Også selv om hun ved, det indimellem er et kaotisk liv, det fører med sig.
Der har aldrig været en plan B.
Hun er barn af 90’erne og opvokset i et flippet kollektiv på Toustrup Mark mellem Aarhus og Silkeborg.
Her legede børnene med Playmobil og så Pokémon i de voksnes rygerum, for det var dér, fjernsynet stod.
Man var fælles om at lave mad og gøre rent.
Slap af, hun har skrællet mange gulerødder gennem årene.
På mange måder levede man sammen som én stor familie, hvor der altid var nogen at snakke med, og børnene havde mange forskellige voksne forbilleder.
Måske er det derfor, hun sagtens kan se sig selv være noget for børn - bare det ikke er i rollen som mor.
- Jeg ved, jeg har masser af kærlighed at dele ud af, men det skal ikke være til mine egne børn.
Det kan være som musiklærer eller støtteperson for et barn, der har det svært i skolen, siger hun.
- Hvis man tvinger mig til at se fremad, ser jeg først og fremmest en tåget sky, for min fremtid er uvis på alle måder, og det tiltaler mig.
- Jeg kan godt fremtvinge et lidt sløret billede af mig selv i en kolonihave på en dejlig sommerdag.
Jeg er glad, og der er legende børn omkring mig, men det er min søsters.
Når dagen er slut, lægger jeg mig til at sove enten alene eller sammen med en mand, der accepterer mit liv som musiker, der turnerer og er væk i weekenderne, siger Sara.
Hvis hun møder en fyr, der siger, han gerne vil have børn, slutter forholdet sandsynligvis dér.
Så er der ikke noget at bygge videre på.
Sara oplever, at folk har svært ved at tage hende seriøst, når hun deler sine tanker om ikke at ville være mor.
”Vent nu og se.
Du bliver klogere med alderen eller når du møder den rigtige fyr”, er der nogle, der siger.
- Det er noget, jeg hører fra både kvinder og mænd i alle aldre.
Det giver mig lyst til at råbe "NEEEJ!
", når det sker.
Jeg forstår ikke, hvorfor samfundet er skruet sådan sammen, at noget er mere rigtigt end andet, når det kommer til, hvordan man vil leve sit liv.
På samme måde sker det, at folk med børn har svært ved at forestille sig, at Sara som 28-årig singlekvinde kan føle sig stresset og travl.
Hvad har hun egentlig af forpligtelser i hverdagen?
- Det frustrerer mig.
Det er som om, jeg ikke bliver taget seriøst.
Folk med børn affejer mit svar som ugyldigt, hvis jeg siger, jeg også kan føle mig presset, og jeg føler, de gerne vil have mig til at tvivle på min beslutning om fremtiden og tage stilling igen.
Sagen er bare den, at jeg allerede er sikker i min sag.
Sara har overvejet at lade sig sterilisere for at undgå risikoen for at skulle igennem en abort med de følger, sådan én kan have fysisk og psykisk.
Hun har været ved lægen og snakke om indgrebet - mest for at mærke efter en ekstra gang, for hun har ikke endelig besluttet sig.
Det er trods alt et drastisk skridt at tage og en beslutning, der ikke kan gøres om.
- Jeg er seriøst bange for at blive uplanlagt gravid, for så er jeg pludselig tvunget til at tage stilling til, om et barn skal leve eller ej.
Den beslutning har jeg ikke lyst til at tage, men jeg vil heller ikke have ansvaret for et andet menneske på den måde, man har som forælder.
Jeg føler ikke for det, og så skal man vel ikke gøre det, siger hun.
- Jeg tror, der er mange børn derude med forældre, der i virkeligheden ikke magter dem, fordi de ikke passer ind i deres liv.
Hvad er så mest egoistisk?
At vælge børn helt fra eller vælge dem til, fordi det føles som en pligt og som noget, man skal.
Sara understreger, at det for hende ikke er et valg mellem en musikkarriere og familieliv, for selvfølgelig kan man få de to ting til at fungere.
Det gør hende ked af det, hvis folk har den opfattelse af hende, for hun ville have det på samme måde, hvis hun havde en anden karriere.
Hendes plan er at flytte til København efter sommerferien, og hun har gang i flere projekter omkring sin musik.
- Jeg forfølger den her drøm hundrede procent lige nu, selv om nogen peger fingre og gør opmærksom på, hvor få kvindelige trommeslagere der slår igennem, hvor usikkert livet som kunstner er, spørger, hvor realistisk det er, at jeg lykkes med det her, og om jeg ikke bør have den der plan B.
Jeg ved da godt, det bliver sindssygt svært, og jeg har ingen anden uddannelse at falde tilbage på, men jeg er ligeglad.
Det er det her, jeg vil.
- Er du ikke bange for at blive ensom, hvis du vælger familielivet fra?
- Nej.
Helt ærligt, nej!
Jeg har verdens bedste familie og venner, som støtter mig og accepterer mit valg.
Min far siger, jeg altid kan overveje at adoptere, og vi snakker om klimaudfordringer og overbefolkning som argumenter for ikke at sætte flere børn i verden.
Mine forældre har allerede to børnebørn, så de presser ikke på.
Måske ender jeg i et kollektiv med andres børn omkring mig.
Måske forelsker jeg mig i én af de tusindvis af fraskilte mænd med børn, som render rundt derude.
Jeg ved det ikke.
- Uanset hvad, gør jeg præcist, hvad jeg selv føler for.
Ingen skal fortælle mig, hvordan jeg skal leve mit liv.
FacebookTwitterKopier linkEmner:Aarhus|København|NorthSide Festival|Pokémon|Samliv og børn




https://www.dr.dk/sporten/fodbold/superliga/minut-minut-obs-bronzedroemme-under-pres-efter-2-2-i-farum






https://www.dr.dk/nyheder/politik/ep-valg/oeremaerket-barsel-plastic-forbud-og-nye-copyright-regler-ti-beslutninger

Valg til Europa-ParlamentetSe temaEP-valgØremærket barsel, plastic-forbud og nye copyright-regler: Ti beslutninger fra Europa-Parlamentet, som påvirker din hverdagI de seneste fem år har Europa-Parlamentet været med til at vedtage knap 1.
000 love.
Af Sune Gudmann Christiani og Per Bang Thomsen19.
maj 2019 kl.
07.
45Bemærk: artiklen er mere end 30 dage gammelLæs opDen 26.
maj skal danskerne vælge 14 nye europaparlamentarikere, som skal være med til at forme de nye love i EU.
Det er Europa-Parlamentet, der sammen med EU-landenes ministre i Ministerrådet vedtager langt størstedelen af EU-lovene.
Og siden det seneste valg til Europa-Parlamentet i 2014 har parlamentsmedlemmerne været med til at vedtage knap 1.
000 love.
Her er ti love, som det afgående parlament har vedtaget, der direkte påvirker din hverdag.
1Forbud mod engangsplasticEuropa-Parlamentet har været med til at vedtage et forbud mod en række af de mest benyttede engangsplastic-produkter, så som tallerkener, ballonpinde, bestik, sugerør og vatpinde.
Det sker blandt andet for at mindske plasticforureningen af verdenshavene.
Forbuddet ventes at blive implementeret fra 2021.
2Fjernede roamingafgifterFra den 15.
juni 2017 var det slut med at slå mobildata og roaming fra på telefonen, når man skulle rejse til andre EU-lande.
Loven afskaffede nemlig roamingafgifterne og sparede dermed forbrugerne penge.
Loven, der blev vedtaget i 2015, forbyder roamingafgifter på telefonopkald, internetforbrug og sms'er og skulle gøre det billigere at bruge mobilen i udlandet.
Priserne på abonnementer steg dog cirka samtidig med typisk 10-20 kroner, hvilket blev godkendt af Teleankenævnet sidste år.
3Kortgebyr må ikke sendes videre til privateEfter 1.
Januar 2018 blev det ulovligt for butikker at sende gebyret for kortbetalinger videre til private.
Det gælder for eksempel gebyr ved betaling med Mastercard og Visa-kort, uanset om de benyttes til nethandel eller i en fysisk butik.
De nye regler har fået kritik fra brancheforeninger for at øge butikkernes omkostninger.
4Øremærket barsel til mændNår der kommer en lille, ny til verden, bliver der fremover øremærket to måneders orlov til hver forælder.
Forældreorloven er øremærket, og der er således ikke tale om tvang.
Dog kan eksempelvis moren til barnet ikke overtage de to måneders orlov fra faren, hvis han ikke tager dem.
Der sigtes mod, at de nye regler skal træde i kraft inden for tre år.
En række danske politikere var ærgerlige over vedtagelsen af loven og ønskede, at det skulle være op til familierne selv at planlægge.
5DatabeskyttelseEn enormt omfattende lov trådte i kraft i maj 2018.
Den gav de europæiske borgere større kontrol over deres digitale liv, men samtidig tvinges virksomheder og myndigheder til at håndtere persondata på en helt anden måde.
Loven kaldes databeskyttelsesforordningen eller GDPR og blev stemt igennem i 2016.
Flere kommuner og virksomheder var ikke parate til at overholde loven, da den trådte i kraft.
6Forbud mod geoblokeringEuropa-Parlamentet vedtog i 2018 et delvist forbud mod såkaldt geoblokering.
Geoblokeringen betyder, at EU-borgere, der handler og forbruger på nettet, bliver forskelsbehandlet, alt efter hvilket land de befinder sig i.
Det har betydet, at eksempelvis billeje koster noget forskelligt - afhængigt af, hvor i EU man befinder sig, når bilen bliver bestilt på nettet.
Forordningen trådte i kraft i slutningen af 2018.
7Skærpede klimakrav til bilerDe menneskeskabte klimaforandringer har været på dagsordenen i EU, og europaparlamentarikerne har været med til at vedtage, at både personbiler og lastbiler skal udlede færre drivhusgasser end i dag.
CO2-udledningen fra personbiler skal reduceres med yderligere 37,5 procent frem mod 2030.
For lastbiler skal udledningen reduceres med 30 procent.
Et af målene er, at det skal bane vejen for flere elbiler på de europæiske veje.
8Flere grænsevagter til EU's ydre grænserSom noget af det sidste, inden valgkampen gik i gang, vedtog europaparlamentarikerne, at der skal etableres et nyt grænsekorps på i alt 10.
000 personer.
De skal blandt andet hjælpe medlemslandene med at holde styr på deres grænseovergange.
I dag har Frontex, der er EU-landenes fælles agentur for grænse- og kystbevogtning, omkring 1.
500 grænsevagter, og målet er, at det skal være med til at styrke kontrollen med EU's ydre grænser.
9Nye copyright-reglerDet bliver fremover op til Facebook, Youtube og andre onlineplatforme at sikre, at brugerne ikke bryder ophavsretten, når de deler eksempelvis musiknumre, artikler eller videoer på nettet.
Tidligere på året var Europa-Parlamentet med til at vedtage en reform af ophavsretsreglerne.
Målet er at sikre, at kunstnerne, journalisterne og de andre indholdsskabere bliver bedre lønnet for deres arbejde.
Men modstanderne frygter, at reformen vil ødelægge internettet, som vi kender det i dag, hvor man kan dele ting på kryds og tværs.
10Skrappe sikkerhedskrav til bilerOm tre år skal alle nye køretøjer i EU have installeret en række sikkerhedsfunktioner, der skal være med til at sænke antallet af trafikdræbte i Europa.
Det drejer sig blandt andet om en trætheds-alarm, et nødbremsesystem samt muligheden for at installere alkolåse for at forhindre spirituskørsel.
Sådan bliver en lov vedtaget i EU•Det er ene og alene Europa-Kommissionen, der har lov til at fremsætte nye lovforslag i EU.
•Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Men det er altid Kommissionen, der har serveretten.
•Herefter er det så op til Europa-Parlamentet og EU-landenes ministre, der sidder i Ministerrådet, at forhandle lovene på plads.
FacebookTwitterKopier linkEmner:EU|Europa-Parlamentet|EU-forhold|Forbrug|Biler




https://www.dr.dk/nyheder/udland/boeing-erkender-fejl-i-traeningssoftware-til-ulykkesfly

Boeing 737 MAX 8Se temaUdlandBoeing erkender: Fejl i træningssoftware til ulykkesflyFlyproducenten Boeing har rettet fejl i det system, som piloter bruger til at lære at flyve 737 MAX-fly.
Det seneste år er to Boing-fly af typen 737 MAX styrtet ned.
I alt 349 personer har mistet livet i forbindelse med de to ulykker.
)19.
maj 2019 kl.
06.
23Bemærk: artiklen er mere end 30 dage gammelLæs opBoeing erkender fejl i den software, som piloter har brugt til at træne manøvreringen af 737 MAX-fly.
Det oplyser den amerikanske flyproducent i en pressemeddelelse lørdag.
- Boeing har lavet korrektioner til 737 MAX-simulationssoftwaren og har tilføjet yderligere informationer til piloterne for at sikre, at den simulerede oplevelse er repræsentativ i forhold til forskellige flyveforhold, hedder det i meddelelsen.
Læs også:Boeing ændrede i advarselssystem uden at varsle flyselskaberBoeing oplyser ikke, hvornår selskabet første gang er blevet opmærksom på problemet.
Det er første gang, at Boeing anerkender, at der har været fejl i software, der har forbindelse til 737 MAX-fly.
346 døde i ulykker med MAX-flyEfterforskere mistænker fejl i denne flytypes advarselssystem for at stå bag to tragiske flystyrt med 737 MAX-fly det seneste år, hvor i alt 346 personer har mistet livet.
Ifølge Boeing har den software, som piloterne bruger til at træne manøvreringen af 737 MAX-fly, ikke formået at simulere de flyveforhold, som minder om dem ved de to styrt.
Men de seneste ændringer vil "forbedre simulationen", lyder det fra Boeing.
Det er en ændring i 737 MAX-flyenes advarselssystem, som menes at være årsag til de to ulykker.
Advarselssystemet var designet til at advare piloter, hvis en af flyets sensorer leverede mangelfulde eller fejlagtige data til cockpittet om flyets hældning i luften.
/ritzau/AFPFacebookTwitterKopier linkEmner:Boeing|Flyindustri|Ulykker




https://www.dr.dk/nyheder/udland/juncker-forsogte-overtale-lokke-om-vestager

Kamp om EU-topposterSe temaUdlandJuncker forsøgte at overtale Løkke om VestagerMargrethe Vestager har gjort det fremragende, mener EU-kommissionsformand Jean-Claude Juncker.
Kommissionsformand Jean-Claude Juncker, hvis mandat snart udløber, har forsøgt at sikre danskeren yderligere fem år (Arkiv).
19.
maj 2019 kl.
07.
20Bemærk: artiklen er mere end 30 dage gammelLæs opJean-Claude Juncker headhuntede i 2014 Margrethe Vestager som kommissær, og den snart afgående formand for EU-Kommissionen har gjort en indsats for, at hun fortsætter i kommissionen de næste fem år.
Han tog sagen op med statsminister Lars Løkke Rasmussen (V), fortæller han i et større interview med Ritzau og de tre nordiske nyhedsbureauer TT, NTB og STT.
- Jeg foreslog den danske statsminister at genudnævne hende som kommissær, men det synes at være svært, siger Juncker.
Læs også:Nu siger Vestager det klart: Jeg vil gerne have EU-toppostHan henviser til den danske tradition med, at den siddende regering peger på en kandidat fra egne partier, hvilket Juncker "aldrig har forstået".
- Jeg har aldrig troet på, at det var det rette kriterie.
Det handler om personer og holdninger og ikke om medlemskab af et parti, siger han.
Margrethe Vestager trådte i sidste uge ind på scenen som erklæret kandidat til posten som kommissionsformand i forbindelse med en kandidatdebat.
Bakker Vestager opVestager har skabt sig et navn internationalt som chefen bag milliardstore bøder mod Google og andre multinationale selskaber.
- Hun er den eneste kommissær, der kan gøre præcis, som hun vil.
- Jeg vil aldrig blande mig i disse beslutninger, hvilket var et brud med tidligere tider.
Hun har gjort det fremragende, siger Juncker.
Danskeren kom tidligere på året under massivt pres fra Tyskland og Frankrig, da de to lande krævede en togfusion mellem Siemens og Alstom.
Kommissæren stod fast.
Det blev et nej.
De to store EU-lande rasede og krævede EU's konkurrenceregler ændret straks.
- Jeg mener, at hun traf den rette beslutning.
Ingen ved det, og jeg ved ikke, hvorfor ingen ved det, men kommissær Vestager konsulterede medlemslandene, og mindst 22 af dem var stærkt imod, siger Juncker.
På tide med en kvindelig formandDen 64-årige luxembourger har ingen indflydelse på sammensætningen af den næste kommission.
Han meddelte allerede i 2015, at han stopper med udgangen af sit nuværende mandat, der løber til 31.
oktober.
Juncker og Vestager kender hinanden fra møder mellem EU's finansministre.
Så han "kendte hendes kvaliteter".
Han mener som den danske kommissær, at den næste kommission bør være sammensat af lige mange kvinder og mænd.
At den næste formand skal være kvinde, vil han dog ikke højlydt kræve, for det vil være et "indirekte angreb på de to mænd (Manfred Weber og Frans Timmermans, red.
)", som er officielle spidskandidater.
- Det er på tide (med en kvinde som formand, red.
), men man skal se det først, siger han.
/ritzau/FacebookTwitterKopier linkEmner:EU|Jean-Claude Juncker (politiker)|Lars Løkke Rasmussen (politiker)|EU-forhold|Frankrig




https://www.dr.dk/nyheder/viden/teknologi/derfor-spreder-hadefulde-nyheder-sig-paa-sociale-medier

TeknologiDerfor spreder hadefulde nyheder sig på sociale medier Facebooks algoritmer booster opslag, som afføder konflikt og groft sprog.
Sociale medier som Facebook er designet til at tiltrække din opmærksomhed, og det kan udnyttes ved at dele provokerende indhold.
Af Frederik Svaneborg og Chris Lehmann19.
maj 2019 kl.
07.
02Bemærk: artiklen er mere end 30 dage gammelLæs opDe sociale medier er blevet danskernes forsamlingshus, når det kommer til at diskutere politik.
Men debatten er ikke altid lige lødig eller objektiv.
Ifølge en opgørelse foretaget af Politiken er opslag fra såkaldte junkmedier tilsammen ligeså populære på Facebook som morgenavisen Jyllands-Posten.
De tvivlsomme medier lykkes endda med at påvirke den politiske debat.
Og Facebooks egne algoritmer ser faktisk ud til at hjælpe til i spredningen af indhold, der er stærkt holdningspræget eller direkte misinformerer.
Hvad er et junkmedie?
De såkaldte junkmedier kan beskrives som digitale nyhedsmedier, der ikke opfylder en række kriterier for god journalistik.
Betegnelsen stammer fra et ekspertpanel af medieforskere nedsat af Politiken, der efter at have gennemgået 250 artikler stemplede ni danske onlinemedier som 'junkmedier'.
Ifølge forskerne kendes junkmedierne ved, at de ofte misinformerer, udelader væsentlige oplysninger og sjældent hører modparten.
I undersøgelsen, der er foretaget af Analyse & Tal og Common Consultancy, er netmedierne Folkets Avis, 24Nyt, Newspeek Networks, Den Korte Avis og Nyheder24 undersøgt som eksempler på junkmedier.
Det viser en ny undersøgelse fra analysebureauerne Analyse & Tal og Common Consultancy:- Vores studier tyder på, at der er en sammenhæng mellem det høje antal delinger og junkmediernes brug af virkemidler, som fx en hård tone, der bliver forstærket af Facebooks algoritmer, fortæller Tobias Bornakke, der er partner i Analyse & Tal.
Tobias Bornakke har været med til at indsamle data på danske junkmediers opslag over de sidste to år og har fundet nogle særlige kendetegn, der giver junkmedierne en fordel i at få spredt deres opslag ud til så mange som muligt.
Ikke talstærke, men dedikerede følgereFørst og fremmest har siderne ikke særligt mange følgere sammenlignet med de etablerede medier, men til gengæld er følgerne langt mere dedikerede:- De har nogle følgere, der er enormt dedikerede, så deres delinger overgår mange af de store danske medier og når dermed længere ud, selvom deres følgerskare er langt mindre end fx DR eller TV2, fortæller Tobias Bornakke.
Undersøgelsen viser blandt andet, at hvert Facebook-opslag fra de såkaldte junkmedier i gennemsnit har 49 delinger.
Opslag fra etablerede medier har i gennemsnit 30 delinger, og politikere og partierne sniger sig op på 33 delinger.
Junkmedierne slår altså medierne af banen, når det kommer til delinger – også selvom de store, nationale medier har mere end 6 gange så mange følgere som junkmedierne.
Hadefuld tale og groft sprog puster til ildenHvad er så forklaringen på det her store antal delinger?
Ifølge undersøgelsen fra Analyse & Tal kunne en del af forklaringen være mængden af groft og hadefuldt sprog, som man kan finde i kommentarfelterne på junkmediernes Facebooksider.
- Junkmediet lægger en nyhed op om en sag, som de synes er vigtig, og italesætter det i et hårdt sprog.
Så vil det blive fulgt op af deres følgere, der engagerer sig og også skriver i en hård tone om det, fortæller Tobias Bornakke og fortsætter:- Ved at have en følgerskare, der er dedikeret og går op i deres sag, tikker det ind i Facebooks algoritme, der sørger for at sprede det, fordi den kan se, at folk engagerer sig i det.
Og følgerne nøjes ikke bare med at ’synes godt om’.
De deler i meget højere grad opslagene og tilføjer sikkert en lang tekst i et hårdt sprog.
Det hårde sprog får måske endnu flere op af stolen, og fordi algoritmen ser, at opslaget får brugerne til at reagere, så forstærker den opslaget, fordi det fanger folks opmærksomhed.
En gratis megafon til alle, der råberOpmærksomheden er netop de sociale mediers vigtigste valuta.
De fleste sociale medier er bygget til at fange din opmærksomhed, så man kan samle så mange visninger, likes og kliks som muligt.
Dit feed på fx Facebook er en arena, hvor alt indholdet kæmper om dine dyrebare sekunder.
Og din opmærksomhed er lettest at få, hvis indholdet fx gør dig vred eller forarget.
Den mekanisme er, ifølge specialkonsulent ved Institut for Menneskerettigheder Lumi Zuleta, ikke uden konsekvenser:- Her under valgkampen er de sociale medier jo et vigtigt redskab for mange politikere til at komme i dialog med vælgerne.
Men tonen afskrækker folk fra at deltage i debatten, og det er særligt kvinderne.
Så du får lige pludselig en meget ensidig debat, og det, mener jeg, er en demokratisk udfordring, siger Lumi Zuleta.
Det synspunkt er Tobias Bornakke enig i:- Vi risikerer at Facebook bliver et sted, hvor alle står og råber.
Og dem, der står og råber, får endda udleveret en megafon, siger han.
Facebook-chefen Mark Zuckerberg mener, at virksomheden gør fremskridt i at mindske spredningen af misinformerende indhold.
Facebook er opmærksom på problemetDe fleste sociale medier er bygget til at udbrede indhold, der trækker meget opmærksomhed, og Facebook, der er det største af dem herhjemme, er da også opmærksom på udfordringen.
I Facebooks svar på undersøgelsen, henviser de til et blogindlæg fra november sidste år, hvor stifter og CEO Mark Zuckerberg blandt andet skriver:- Et af de største problemer, sociale medier står overfor, er, at når de står ukontrollerede, vil folk engagere sig uforholdsmæssigt mere med sensationelt og provokerende indhold.
Dette er ikke et nyt fænomen.
I blogindlægget fremhæver Mark Zuckerberg Facebooks egne undersøgelser, der viser, at uanset hvor man trækker stregen, for hvad der er tilladt på platformen, vil indhold, der er tættest på den streg, altid gennemsnitligt få mest opmærksomhed.
Ifølge Mark Zuckerberg er Facebooks fokus primært på at neddæmpe spredningen af misinformation og clickbait, og her mener han, at Facebook kan have fundet løsningen:- Ved at reducere sensationalisme i alle former skaber vi en sundere og mindre polariseret debat, hvor flere mennesker føler sig trygge til at deltage, skriver han.
FacebookTwitterKopier linkEmner:Facebook|Mark Zuckerberg (erhvervsleder)|Sprog|Institut for Menneskerettigheder|TV 2 (tv-kanal)




https://www.dr.dk/nyheder/udland/saudi-arabien-indkalder-lande-i-regionen-til-krisemode

UdlandSaudi-Arabien indkalder lande i regionen til krisemødeSaudi-Arabien anklager Iran for at forsøge at destabilisere regionen med angreb mod tankskibe og olierør.
Kong Salman inviterer statsledere fra de arabiske lande og Golfstaterne til krisemøde om håndteringen af Iran.
(Arkivfoto).
19.
maj 2019 kl.
02.
32Bemærk: artiklen er mere end 30 dage gammelLæs opSaudi-Arabien indkalder Den Arabiske Liga og Golfstaternes Samarbejdsråd til hastemøde om de øgede spændinger i regionen.
Det oplyser det statslige nyhedsbureau i Saudi-Arabien lørdag, skriver nyhedsbureauet AFP.
Kong Salman har inviteret statslederne i regionen og de arabiske stater til to krisemøder i Mekka 30.
maj for at diskutere "aggressionerne og deres konsekvenser".
Den saudiarabiske udenrigsminister, Adel al-Juberi, anklager Iran for at forsøge at destabilisere regionen.
Det siger han på et pressemøde natten til søndag dansk tid, skriver nyhedsbureauet Reuters.
Han opfordrer det internationale samfund til at tage ansvar og gå imod Iran.
Sabotageaktioner mod tankskibeSpændingerne i regionen er taget til som følge af sabotageaktioner mod fire tankskibe mandag nær havnebyen Fujairah i De Forenede Arabiske Emirater.
Saudi-Arabien meddelte efterfølgende, at to af landets skibe i den forbindelse var blevet påført "betydelig skade".
Derudover sejlede et af skibene under norsk flag, skriver det norske nyhedsbureau NTB.
En norsk rapport har efterfølgende konkluderet, at den iranske Revolutionsgarde "med høj sandsynlighed" stod bag sabotagen.
Angreb mod olierørledningTirsdag fulgte et droneangreb mod en vigtig olierørledning i Saudi-Arabien, som rystede det globale oliemarked.
Houthi-oprørerne i Yemen tog ansvaret for droneangrebet, men de saudiarabiske myndigheder mener, at Iran står bag.
Saudi-Arabien vil gøre sit bedste for at forhindre krig i regionen, men landet er klar til "med al styrke og determination" at svare tilbage på den seneste uges angreb.
Det siger en højtstående embedsmand ifølge Reuters.
Iran har gentagne gange forhindret - eller truet med at forhindre - skibstrafikken gennem Hormuzstrædet.
Her passerer en tredjedel af verdens olieforsyning igennem.
USA har blandt andet sendt et hangarskib og bombefly til området på grund af angivelige trusler fra Iran.
/ritzau/FacebookTwitterKopier linkEmner:Saudi-Arabien|Iran|Skibstrafik|Krige og væbnede konflikter|Forenede Arabiske Emirater




https://www.dr.dk/nyheder/politik/folketingsvalg/oprydning-vil-tage-aartier-imens-bliver-pesticider-ved-med-sive-ned-i

Sprøjtegift i drikkevandetSe temaFolketingsvalgOprydning vil tage årtier – imens bliver pesticider ved med at sive ned i vores drikkevandDanske Regioner mangler milliardbeløb, hvis de skal forhindre pesticidrester i at sive ned i grundvandet de næste årtier.
Dennis Christensen får drikkevand fra en boring, der er ramt af en punktkildeforurening.
Af Casper Lykkegaard Pedersen, Tinna Viskum og Kristian Pedersen19.
maj 2019 kl.
07.
14Bemærk: artiklen er mere end 30 dage gammelLæs op- Man kan jo ikke smage, at der er noget galt med vandet.
Men vi ved jo åbenbart ikke, hvad det er, vi går og drikker.
Det er foruroligende at høre, at der er pesticidrester i.
Dennis Christensen står i sit køkken i Horsens og tapper vand fra vandhanen.
Vandet indeholder rester efter sprøjtegiften Chloridazon.
Stoffet blev forbudt i 1996 og stammer fra sprøjtning af ukrudt i blandt andet roer.
Koncentrationen af pesticidrester i Dennis Christensens drikkevand er meget lille og ligger markant under myndighedernes grænseværdi.
Alligevel er han bekymret over fundet.
Pesticidresterne stammer nemlig fra en såkaldt punktkilde, hvor forureningen fortsat har mulighed for at sive ned i drikkevandet.
- Jeg tænker, man skal rydde op hurtigst muligt.
Det er man nødt til at finde penge til, siger Dennis Christensen.
Truer grundvandetEn punktkildeforurening stammer typisk fra nedlagte lossepladser, maskinstationer, gartnerier og landbrug, hvor der er høje koncentrationer af eksempelvis pesticider på et lille afgrænset område på grund af spild eller deponering.
Danske Regioner har netop færdiggjort en analyse af 1217 drikkevandsboringer, der er forurenet med pesticidrester.
Analysen viser, at 518 af boringerne er ramt af punktkildeforureninger.
Det fremgår af regionernes nye årsrapport for jordforurening, som udkommer i dag.
Formand for udvalget for miljø og ressourcer i Danske Regioner, Heino Knudsen (S), er bekymret.
- Problemet er, at vi har fundet mange punktkilder med pesticider, som truer vores grundvand og i fremtiden vil true det vand, vi tapper fra hanen, siger Heino Knudsen.
- Hvis ikke vi gør noget nu, vil det tage årtier at rydde op efter de her forureninger.
Og i den tid vil forureningerne bare stå og sive endnu længere ned i vores grundvand og gøre drikkevandet giftigt, siger Heino Knudsen.
Heino KnudsenVil tage årtierDet er Danske Regioners opgave at rydde op efter forureningerne, men med de seneste fund har opgaven vokset sig så stor, at Danske Regioner ikke kan håndtere opgaven alene, vurderer Heino Knudsen.
- Hvis ikke vi gør noget nu, vil det tage årtier at rydde op efter de her forureninger.
Og i den tid vil forureningerne bare stå og sive endnu længere ned i vores grundvand og gøre drikkevandet giftigt, siger Heino Knudsen.
Danske Regioner vurderer selv, at de har brug for et engangsbeløb på 1,5 milliarder kroner for at kunne løfte opgaven her og nu.
- Med det nuværende budget vil det tage årtier at rydde op.
Vi har brug for, at en kommende regering vil prioritere at rydde op efter punktkildeforureningerne, siger Heino Knudsen.
Fundet i Horsens kommer fra en sprøjtegift, der blev forbudt for 23 år siden.
Alligevel viser vandværkets analyser, at forureningen hele tiden bliver værre.
Det bekymrer Dennis Christensen.
- Det er ulækkert at tænke på.
Hvis det her først blev opdaget 23 år efter, at det blev forbudt, så er jeg da spændt på, hvad de bliver ved med at finde af sjove ting i vores vand, siger Dennis Christensen.
Transporttiden fra, at der sker et spild af pesticider på jordoverfladen, til forureningen rammer vandværket tager ofte 30 til 50 år, vurderer Danske Regioner.
Det mener partierne Vi har spurgt alle opstillede partier, om de vil finde flere penge til Danske Regioners arbejde med punktkildeforureninger.
Socialdemokraterne Vil gerne se på en styrket indsats mod punktkildeforureninger og drikkevandsbeskyttelse, men bliver ikke konkrete på hvor meget.
Ønskede tidligere i år en samlet forhandling om midler til jordforurening.
Dansk Folkeparti Vil gerne prioritere det højere, så oprydningen kan gå hurtigere.
Men kalder det vanskeligt at finde pengene, da mange andre ting skal prioriteres.
Venstre Vil forøge det årlige beløb, men ikke give det ønskede engangsbeløb.
Det konkrete beløb vil ikke blive 1,2 milliarder.
Vil nedlægge regionerne.
Enhedslisten Vil som det eneste parti give hele beløbet på 1,2 milliarder kroner, men ved ikke, hvor pengene skal flyttes fra.
Ønsker også flere penge til generationsforurening.
Liberal Alliance Indsatsen skal prioriteres, men vil ikke give ekstra penge.
Mener det samme budget kan gøres mere effektivt ved at nedlægge regionerne.
Alternativet Ønsker en fællesfond mellem Danske Regioner og blandt andre landbrugssektoren, som oliebranchen gjorde med gamle tankstationer.
Vil have en samlet pulje på to milliarder til generationsforurening, men specificerer ikke, hvor meget der skal gå til pesticidoprydning.
SF Taler om en grøn milliard, der blandt andet skal dække jordforurening.
Specificerer ikke, hvor meget der skal gå til punktkildeforureninger.
Nye Borgerlige Mener det er denne generations ansvar, at der bliver gjort noget.
Det kan ikke sendes videre til kommende generationer.
Der skal selvfølgelig passes på danskernes penge, men partiet vil prioritere det.
Konservative Mener det danske drikkevand skal beskyttes.
Partiet vil ikke acceptere forurening af grundvandet.
Derfor vil partiet åbne for at kigge på, hvordan man kan sikre nye finansieringsmuligheder, for at grænseværdierne i drikkevandet ikke bliver overskredet.
Stram Kurs Vil gerne finde pengene til det, men uddyber ikke hvordan.
Følgende har endnu ikke svaret:Radikale VenstreKristendemokraterneKlaus Riskær PedersenEnhedslisten klar med engangsbeløbEnhedslisten melder som det eneste parti klart ud, at man vil finde det samlede engangsbeløb til regionernes oprydning, men garanterer ikke, hvor de ekstra penge skal komme fra.
- Det er mange penge, men det er desværre nødvendigt, fordi alternativet er værre.
Vi er nødt til at have noget vand, som vi kan drikke, og som ikke er forgiftet, siger Enhedslistens miljøordfører Øjvind Vilsholm.
De fleste øvrige partier er enige om at prioritere punktkildeforureninger og sikre grundvandet mod pesticider.
Ingen tør dog blive konkrete på, hvor mange ekstra penge der skal frigives.
Alternativet og SF vil i en samlet pulje sætte penge af til punktkildeforureningerne og de store generationsforureninger som blandt andet Grinstedværket og Harboøre Tange.
Liberal Alliance er direkte imod en ekstrabevilling, men mener, at indsatsen generelt prioriteres, hvis regionernes nedlægges og effektiviseres.
Miljøministeren afviserVenstre og den nuværende Miljø- og Fødevareminister, Jakob Ellemann-Jensen, er også indstillet på at kigge på beløbet, når man til efteråret skal til forhandlingsbordet, men nægter, at der bliver tale om et konkret engangsbeløb på nuværende tidspunkt- Der er mange, der vil kaste sig ud i overbudspolitik her i valgkampen - men det vil jeg ikke.
Vi tager forhandlingen med regionerne til efteråret, når vi skal snakke om, hvor mange penge der skal gå til forureningsbekæmpelsen.
En dyr omgangSom det er lige nu, får regionerne årligt 437 millioner til jordforureningsområdet, og halvdelen af beløbet bruges til at beskytte grundvandet.
Dennis Christensen håber, at Danske Regioner snart får flere penge til stoppe forureningen.
- Det er skræmmende, hvis der ikke er penge til at rydde op med det samme.
Familier med små børn drikker vandet, og vi ved jo ikke, hvordan det påvirker os.
De penge må bare findes – det er min holdning, siger Dennis Christensen.
Det vides ikke, hvor mange af de 518 fund i drikkevandsboringerne, der har pesticidmængde over grænseværdien.
FacebookTwitterKopier linkEmner:Danske Regioner|Heino Knudsen (politiker)|Jakob Ellemann-Jensen (politiker)|Forurening|Horsens




