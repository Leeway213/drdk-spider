https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder

SuperligaSÅ’ DER MÅL!
Se alle weekendens Superligamål på 99 sekunderEn brøler i Aarhus, et drømmemål i Aalborg og et hattrick i København.
Det har været en særdeles underholdende weekend i Superligaen.
Af Johan Haarløv10.
feb.
2019 kl.
20.
45Bemærk: artiklen er mere end 30 dage gammelLæs opSeks kampe, 20 mål, og så kom Superligaen ellers tilbage fra vinterpausen med et brag!
I videoen lige her over kan du se alle weekendens mål fra Superligaen på 99 sekunder.
FacebookTwitterKopier linkEmner:København|Fodbold|Aalborg|Aarhus




https://www.dr.dk/nyheder/vejret/vinterferie-med-foraar-varm-luft-vaelter-ind-over-danmark-fra-onsdag

VejretVinterferie med forår: Varm luft vælter ind over Danmark fra onsdagSæt kælken væk, men gem solcremen lidt endnu.
Gudenåen i vinterdis Af Søren Vallentin Jacobsen10.
feb.
2019 kl.
20.
43Bemærk: artiklen er mere end 30 dage gammelLæs opEn tommelfingerregel her i landet siger, at når temperaturen stiger med én grad i timen fra solopgang til middag - og vi ved middagstid lander på 12 grader - så er det forår.
Helt op på så høje nagler når vi nok ikke i den kommende uge, men sidst på ugen er der klare forårstendenser, og især onsdag og fredag rammer vi nok 10 graders varme et par steder.
Forårsvejr er andet end solskinTemperaturen i havet omkring Danmark er i disse dage typisk på to-tre grader, og det har stor betydning for forårsvejret i Danmark.
Det er også den egentlige årsag til, at foråret kommer senere her end i landene lige syd for os.
Når den varme luft på 6-10 grader vælter ind over Danmark på onsdag, vil den være ret så fugtig, og derfor bliver vejret uvægerligt diset og en overgang sikkert også tåget mange steder.
Solhøjden i midten af februar er stadig begrænset, så forvent pæne temperaturer, men ikke nødvendigvis solskin.
Sankt Peters varme stenEt gammelt vejrordsprog siger, at Sankt Peter den 22.
februar smider en varm sten i vandet.
Med det menes, at ny sne efter denne dag har svært ved at blive liggende, og er det ikke blevet isvinter, så bliver det heller ikke tilfældet denne vinter.
Dagen har også et navn i almanakken: Peters Stol.
Vi får se.
FacebookTwitterKopier linkEmner:Vejret




https://www.dr.dk/sporten/oevrig/dansk-speedskater-tilfreds-efter-vm-uden-topplaceringer

Øvrig sportDansk speedskater tilfreds efter VM uden topplaceringerElena Rigas kørte sig i dag ind på en sjetteplads ved VM i speedskating.
Elena Rigas var dansk fanebærer ved vinter-OL i 2018.
Af Michael Sten Jensen i Lyon10.
feb.
2019 kl.
22.
55Bemærk: artiklen er mere end 30 dage gammelLæs opI dag var den danske speedskater Elena Rigas på isen ved VM i massestart i tyske Inzell.
Anstrengelserne resulterede i en sjetteplads, hvilket isoleret set var en tilbagegang fra VM sidste år, hvor det blev til en anden- og femteplads.
Læs også:Speedskater er klar til at sprænge feltet: ’Jeg kan vinde VM’I år har forberedelserne dog været markant anderledes, da Elena Rigas har prioriteret anderledes i sin træning.
- Jeg havde brug for et pusterum efter vinter-OL, så min træning har været mere ustruktureret i løbet af året end normalt, så derfor er jeg godt tilfreds med at blive nummer seks, lyder det fra Rigas, der med sjettepladsen sørgede for, at Danmark for tredje år i træk fik en top 8-placering med hjem.
Stefan Due Schmidt sluttede som nummer 20 i mændenes massestart, mens Viktor Hald Thorup blev nummer 23.
Vil gerne lidt op ad verdensranglistenMed VM afsluttet venter nu kun World Cup-finalen den 9.
og 10.
marts i Salt Lake City i USA for Elena Rigas.
Den danske speedskater indtager inden finalen en 10.
plads på verdensranglisten, men den placering må meget gerne veksles til en lidt højere en af slagsen.
Speedskater Viktor Hald Thorup sluttede som nummer 23 ved VM i massestart.
- Jeg vil meget gerne lidt længere op og så gøre mig gældende som ved VM.
Forhåbentlig kan jeg snige mig op på en ottendeplads.
Det er sidste løb i sæsonen, og jeg har en god pause inden, så forhåbentlig kan jeg gøre mig gældende, siger Elena Møller Rigas.
FacebookTwitterKopier linkEmner:Elena Rigas (speedskater)|Stefan Due Schmidt (speedskater)|De Olympiske Lege|Riga|Salt Lake City




https://www.dr.dk/nyheder/udland/farlige-istapper-og-sneblokke-falder-ned-fra-tagene-i-oslo

UdlandFarlige istapper og sneblokke falder ned fra tagene i OsloFolk opfordres til at være forsigtige og holde øje med hustagene, når de går på gaden i Oslo.
Den norske hovedstad oplever mildt vejr med plusgrader, hvilket kan give farlige situationer.
Af Sandra Meersohn Meinecke10.
feb.
2019 kl.
20.
58Bemærk: artiklen er mere end 30 dage gammelLæs opFlere kilo tunge sneblokke og faretruende store istapper har gjort gaderne i Oslo usikre og givet politi og brandvæsen en travl weekend.
De seneste dage er politiet blevet kaldt ud, fordi istapper og sneblokke falder ned fra byens tage, og flere gange har de været nødt til at afspærre områder.
- De seneste dage har vi modtaget mere end 30 henvendelser om sne og is, der dratter ned fra tagene, siger operationsleder hos politiet i Oslo Line Skott til det norske nyhedsmedie NRK.
Det er mildere vejr, som får de store mængder sne og istapper til at tø og falde ned fra tagene.
Beredskabstjenesten i Oslo beder folk om at være forsigtige og holde øje med hustagene, når de går på gaderne.
Tor Grøttum, som også er operationsleder hos politiet i Oslo, siger til Aftenposten:- Der er tale om flere kilo tunge sneblokke, som kan falde ned.
Blokkene og istapperne kan være farlige for fodgængere og lave store skader på parkerede biler.
Lørdag endte det galt, da en mand måtte på hospitalet, efter at han fik en isklump i hovedet, skriver NRK.
Først troede politiet, at manden havde fået et ildebefindende, men vidner kunne fortælle, at han var blevet ramt af en isklump, som var faldet ned fra en bygning.
Ulykken skete på Dronningens gate i det centrale Oslo, og ifølge politiet kom manden ikke alvorligt til skade.
Lørdag måtte en mand på hospitalet, da han fik en isblok fra et tag i hovedet i Oslo.
Det norske politi har mere end 30 gange de seneste dage været sendt ud til snedriver og istapper, det gør gaderne i Oslo usikre.
Politiet i Oslo skriver på Twitter, at det er boligejernes ansvar, at der ikke ligger farlig sne og hænger farlige istapper på tage og bygninger.
1 / 3Lørdag måtte en mand på hospitalet, da han fik en isblok fra et tag i hovedet i Oslo.
1 / 3Det norske politi har mere end 30 gange de seneste dage været sendt ud til snedriver og istapper, det gør gaderne i Oslo usikre.
2 / 3Politiet i Oslo skriver på Twitter, at det er boligejernes ansvar, at der ikke ligger farlig sne og hænger farlige istapper på tage og bygninger.
3 / 3På Twitter beder det norske politi boligejere i Oslo om at tage ansvar, da det er boligejerne selv, der skal sikre, at tagene er fri for sne og istapper, der kan falde ned.
FacebookTwitterKopier linkEmner:Oslo|Twitter|Vejret|NRK|Politi




https://www.dr.dk/nyheder/penge/minister-vil-stramme-loven-i-koelvandet-paa-falck-skandale

Falck-Bios-sagenSe temaPengeMinister vil stramme loven i kølvandet på Falck-skandaleDet er urimeligt, at Falck maksimalt kan dømmes ude i to år efter lovbrud, mener minister.
- Det en meget alvorlig sag, der desværre også kommer efter en række andre alvorlige sager, som hvidvasksagen i Danske Bank og Atea, siger innovationsminister Sophie Løhde (V)Af Alexander Hecklen, Klaus Buster Jensen og Jakob Ussing10.
feb.
2019 kl.
21.
32 | opdateret 11.
feb.
2019 kl.
11.
58Bemærk: artiklen er mere end 30 dage gammelLæs opForstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
- Jeg synes ikke, reglerne er stramme nok, som de er i dag.
Sådan lyder det fra innovationsminister Sophie Løhde (V).
Efter sagen om redningskoncernen Falcks ulovlige kampagne mod konkurrenten Bios vil ministeren nu have strammere lovgivning, så kontrakter kan ophæves, hvis en virksomhed dømmes for lovbrud, ligesom dømte virksomheder skal kunne udelukkes fra offentlige udbud i længere tid, end de kan i dag.
- At man kan blive dømt og så bare fortsætte sit samarbejde inden for en kontrakt med en offentlig virksomhed, fuldstændig som om intet var hændt, det, tror jeg, alle synes, er stødende, siger ministeren.
Minister: 'Meget alvorlig sag'Det var onsdag i sidste uge, at Konkurrencerådet kom med afgørelsen, der slog fast, at Falck handlede ulovligt i kampen mod Bios.
Gennem mails og andre dokumenter viser rådets afgørelse, hvordan Falck i årene 2014 og 2015 med hjælp fra blandt andre kommunikationsbureaet Advice søsatte en såkaldt "masterplan".
Planen skulle gennem skjult spin, negativ pressedækning og en social medie-kampagne eliminere den nye konkurrent på det marked, som Falck sidder særdeles tungt på.
- Det er en meget alvorlig sag, der desværre også kommer efter en række andre alvorlige sager som hvidvasksagen i Danske Bank og Atea, der er dømt for at have bestukket offentligt ansatte, siger Sophie Løhde.
Kan maks dømmes ude i to årHvis Falck straffes for brud på konkurrenceloven, så kan virksomheden blive udelukket fra at deltage i udbud i fremtiden.
Loven, som den er i dag, giver dog kun regionerne mulighed for at udelukke Falck fra at byde på deres kontrakter i to år, og regionernes kontrakter med Falck løber i op til fem år frem.
I flere regioner kan Falck altså have udstået sin karantæne før næste udbud.
Dermed kan Falck være klar til at byde på næste runde kontrakter.
Ifølge innovationsminister Sophie Løhde er det helt forkert, hvis den maksimale periode med karantæne er så kort, at Falck reelt set ikke dømmes ude som konsekvens af sagen.
- Derfor er vi også nødt til at se på, hvordan vi kan stramme reglerne på området, så vi eksempelvis kan udelukke tilbudsgiver fra at kunne afgive bud på offentlige opgaver, siger hun.
I kølvandet på andre sager mod offentlige leverandører ser ministeren også gerne, at det i fremtiden bliver muligt at annullere kontrakter med straffede virksomheder.
- Der er nu en række sager med virksomheder, der bliver dømt for meget alvorlig kriminalitet, og så har man en række ordrer med den offentlige sektor, som fortsætter, som om intet var sket.
Dér er vi nødt til at se på, hvordan man kan afbryde indgåede kontrakter med virksomheder, der bliver dømt for alvorlig kriminalitet, siger Sophie Løhde.
Falcks topchef Jakob Riis frygter ikke stramninger af loven.
- Hvis der er behov for skærpede sanktioner, er det helt fint.
Vi er et helt andet sted i dag.
De ting der foregik i 2014 og 2015 kommer ikke til at gentage sig i Falck.
Det kan jeg garantere, siger Jakob Riis, administrerende direktør.
Ifølge Konkurrencerådet brugte Falck disse metoder til at sværte Bios:1Etablering og brug af en gruppe på et socialt medie2Formidling af negative historier om Bios3Mobilisering af ambassadører for Falck4Brug af interne nyhedsbreve5Brugen af stationsledere og tillidsmænd m.
fl.
FacebookTwitterKopier linkEmner:Sophie Løhde (politiker)|Venstre|BIOS Ambulance Service|Kriminalitet|Erhverv




https://www.dr.dk/nyheder/indland/udenlandske-laeger-nu-i-flertal-paa-flere-afdelinger-paa-danske-sygehuse

IndlandUdenlandske læger nu i flertal på flere afdelinger på danske sygehuseSiden 2000 er antallet af udenlandske speciallæger i det danske sundhedsvæsen næsten tidoblet.
Af Rikke Dyrberg  og Nikolaj Venge10.
feb.
2019 kl.
22.
30Læs opClaus Helgesen er uhelbredeligt syg.
Diagnosen er kræft i lungerne.
I den tid Claus Helgesen har fået kemoterapi, har flere læger med udenlandsk uddannelse været involveret i hans behandling.
Kræftpatienten, der er tilknyttet Sygehus Lillebælt i Vejle, er taknemmelig for lægernes hjælp, men undervejs har han været vidne til læger med både sproglige og faglige problemer.
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
- Jeg har da oplevet udenlandske læger, hvor jeg har sagt: Det der, det går bare ikke, siger Claus Helgesen.
Sproglige udfordringer går begge vejeVed årtusindeskiftet arbejdede 156 speciallæger med udenlandsk uddannelse i Danmark.
I 2015 var tallet steget til 1.
509 speciallæger.
En speciallæge er en læge, der har speciale i for eksempel kræftsygdomme.
Det er ikke bare Claus Helgesen, der har svært ved at forstå de udenlandske læger.
Læge Mohamed Metwally, der går dagens stuegang, har også svært ved at forstå Claus Helgesen.
- Han har lidt dialekt, så det er svært for mig at forstå indimellem.
Men jeg tror ikke, at jeg har mistet nogen vigtig information, siger lægen, der er født og uddannet i Egypten.
Hver tiende læge er udefraI dag er cirka hver tiende læge i det danske sundhedsvæsen uddannet i udlandet.
Udviklingen er gået stærkt, og forandringen kan især mærkes på mindre sygehuse langt fra universitetsbyerne.
Der findes ingen optælling, der viser, hvordan de udenlandske læger fordeler sig på landets sygehuse, men DR Dokumentar har lavet en rundringning.
Den viser, at der på sygehusene i blandt andet Holstebro, Herning, Esbjerg, Aabenraa, Sønderborg og Rønne nu er mindst én afdeling, hvor udenlandske læger er i overtal.
DR har kontaktet en række sygehuse.
Flere ønsker ikke at oplyse andelen af udenlandske læger på de forskellige afdelinger.
Det gælder sygehusene i Nykøbing Falster, Slagelse, Viborg og Randers.
Nogle afdelinger på sygehusene i Næstved og Svendborg vendte ikke tilbage på DR’s henvendelse.
Kan gå grueligt galtPå mindre sygehuse er udenlandske læger tit en nødvendighed.
Uden dem ville vagtplanen ikke gå op.
Men ifølge en tidligere ledende overlæge kan det skade patientsikkerheden, hvis andelen af udenlandske læger er for høj.
Man kan jo gå grueligt galt i byen, hvis ikke man forstår patienten fuldt ud.
Grueligt galt, fordi det handler jo også om de symptomer, patienterne kommer med.
Else Marie Damsgaard, overlæge Aarhus Universitetshospital- Der må ikke være over 25 procent udenlandske læger.
Det går galt.
50 procent er alt for mange, siger Else Marie Damsgaard, der er overlæge på Aarhus Universitetshospital, og fortsætter:- Hvordan skal de lære at tackle danske patienter?
Der er ingen, de kan spørge.
Der er ingen, de kan lære af.
Ifølge Else Marie Damsgaard risikerer lægernes manglende danskkundskaber at gå ud over patientsikkerheden.
- Man kan jo gå grueligt galt i byen, hvis ikke man forstår patienten fuldt ud.
Grueligt galt, fordi det handler jo også om de symptomer, patienterne kommer med.
Man skal kunne forstå patienten, siger hun.
Her fortæller Else Marie Damsgaard om konsekvenserne, når patient og læge ikke kan forstå hinanden:Sproglige og faglige problemerDa Else Marie Damsgaard var ledende overlæge på en afdeling for ældresygdomme, erfarede hun, at en skæv fordeling mellem danske og udenlandske læger skabte problemer - både for patienterne og de danske læger.
Fordelingen gik også ud over de udenlandske læger selv, fordi der ikke var nok danske læger til at oplære dem.
Derfor kritiserer hun nu de sygehuse, der tillader afdelinger, hvor der er flere udenlandske end danske læger.
- Det ryster mig.
Det gør det faktisk.
Men det ryster mig egentlig også, at man kan finde på at acceptere det, siger den tidligere ledende overlæge.
Hun har kendskab til flere udenlandske læger med både EU- og ikke-EU-uddannelser, der har haft enten sproglige eller faglige problemer eller begge dele på samme tid.
Slår ikke til i det danske sygehusvæsenElse Marie Damsgaard understreger, at der også er kompetente professorer, ledende overlæger, speciallæger og læger med udenlandske uddannelser.
Men hun har også været med til at ansætte udenlandske læger, der har vist sig ikke at være gode nok til deres fag.
- Det sker meget ofte, at de kompetencer, de kommer med, ikke slår til i det danske sygehusvæsen, siger Else Marie Damsgaard.
Hun uddyber:- Der er nogle lande, hvis lægeuddannelser ikke er på højde med det danske sundhedsvæsen og den danske uddannelse.
Det må vi acceptere, at det er sådan.
Der kommer stort set ingen danske ansøgere.
Vi vil gerne have danske læger.
Der kommer bare ingen.
Harald Floer, ledende overlæge på Neurologisk Afdeling i SønderborgKommer ingen danske ansøgningerOgså ledende overlæge Lynge Kirkegaard fra Sygehus Sønderjylland mener, at det kan være problematisk, når der er for mange udenlandske læger samlet på én afdeling.
- Jeg tror, at den misforståelse, der kan være opstået, er: Så får vi noget, der svarer til en dansk læge.
Det gør man ikke.
Man er nødt til at være realistisk, siger Lynge Kirkegaard, der leder to afsnit i Aabenraa og Sønderborg.
- Her på afsnittet i Sønderborg er der 12 ud af 15, som er udlændinge, så det er en meget meget stor del, forklarer han.
Også på Neurologisk Afdeling i Sønderborg er andelen af udenlandske læger høj.
13 ud af de 15 speciallæger på afdelingen har en udenlandsk grunduddannelse.
De har blandt andet læst medicin i Afghanistan, Litauen, Pakistan, Somalia og Sri Lanka.
På morgenkonferencen fordeles dagens opgaver mellem lægerne på afdelingen:Flere af lægerne, der behandler hjerne- og nervesygdomme, har dog taget en dansk speciallægeuddannelse oveni.
- Der kommer stort set ingen danske ansøgere.
Vi vil gerne have danske læger.
Der kommer bare ingen, siger Harald Floer, der er ledende overlæge på afdelingen.
19 ud af 29 speciallæger er udlændingeLedende overlæge Jens Jørgen Jensen fra Hospitalsenheden Vest i Holstebro og Herning sidder med samme udfordring som kollegerne i Sønderjylland.
- Det er ikke lykken, at vi er nødt til at rekruttere udlændige på den måde her, men det ville være helt håbløst uden, siger han.
Jens Jørgen Jensen mangler røntgenlæger til den afdeling, han leder.
Når han slår ledige job op, er der langt mellem danske lægers ansøgninger.
Jens Jørgen Jensen er derfor begyndt at ansætte udenlandske læger via et rekrutteringsbureau – det koster cirka 400.
000 pr læge.
I dag er 19 ud af afdelingens 29 speciallæger fra udlandet.
Skal igennem flere prøverDet er Styrelsen for Patientsikkerhed, der tildeler udenlandske læger dansk autorisation.
Læger fra EU-lande som Rumænien, Bulgarien og Polen får næsten automatisk autorisation.
På grund af arbejdskraftens fri bevægelighed skal de danske myndigheder anerkende andre EU-landes uddannelser, hvis de lever op til nogle minimumskrav.
- Hvis man er uddannet med henblik på at virke som læge i et EU-land, så skal vi anerkende, at vedkommende også kan arbejde som læge i Danmark, siger Birgitte Drewes, der er kontorchef i styrelsen.
Læger, der kommer fra lande uden for EU, skal igennem flere prøver – heriblandt en danskprøve og to medicinske fagprøver – og en længere prøveansættelse, før de kan få dansk autorisation.
Men det er ikke alene op til myndighederne at vurdere, hvorvidt en udenlandsk læge er god nok til det danske sundhedsvæsen.
Deres uddannelse har vi svært ved at vurdere, og deres faglige evner har vi lige så svært ved at vurdere.
Jens Jørgen Jensen, ledende overlæge fra Hospitalsenheden VestSvært at kortlægge kompetencerLandets læge- og sygehuse, der ansætter lægerne udefra, har også et ansvar.
- I forhold til om den pågældende person rent faktisk har de fornødne faglige, personlige og kommunikative kompetencer skal arbejdsgiverne – når de så overvejer at ansætte den pågældende – sikre sig og sige: Godt.
Er den fornødne faglighed til stede, siger kontorchef Birgitte Drewes fra Styrelsen for Patientsikkerhed.
Men at kortlægge en udenlandsk læges kompetencer er ikke let, mener flere erfarne overlæger.
- Deres uddannelse har vi svært ved at vurdere, og deres faglige evner har vi lige så svært ved at vurdere, siger ledende overlæge Jens Jørgen Jensen fra Hospitalsenheden Vest.
Siden 2010 har henholdsvis cirka 500 nordiske læger, cirka 900 EU-læger og cirka 300 ikke-EU-læger fået dansk autorisation.
De tilsammen 1.
700 udenlandske læger kan altså arbejde med danske patienter, men det er dog ikke alle, der bliver i landet.
Nogle rejser videre.
FacebookTwitterKopier linkEmner:Uddannelse|Sønderborg|Jylland|Aabenraa|Videregående uddannelser




https://www.dr.dk/nyheder/penge/efter-falck-skandale-regioner-overvejer-tage-blaa-blink-fra-falck

Falck-Bios-sagenSe temaPengeEfter Falck-skandale: Regioner overvejer at tage blå blink fra FalckFlere regioner ser på muligheden for selv at overtage ambulancedriften.
- Det er klart, at det er også en mulighed at se på, om vi skal hjemtage dele af eller hele vores ambulancedrift, siger Heino Knudsen (S), der er regionsformand i Region Sjælland.
Af Alexander Hecklen, Klaus Buster Jensen og Jakob Ussing10.
feb.
2019 kl.
20.
03 | opdateret 11.
feb.
2019 kl.
13.
01Bemærk: artiklen er mere end 30 dage gammelLæs op- Jeg er rystet over, hvad Falck har gjort i den her sag.
Forstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
Det fortæller Heino Knudsen (S), der er regionsformand i Region Sjælland.
Afsløringen af Falcks ulovlige metoder til at holde konkurrenten Bios ude af markedet for ambulancedrift har sat tanker i gang rundt om i regionerne.
Ovenpå skandalen overvejer flere regionsformænd nu at gøre som i Region Syddanmark og hjemtage ambulancedriften.
- Det giver en masse tanker, fordi Falck er en enormt vigtig samarbejdspartner for os, fortsætter Heino Knudsen.
Både Region Sjælland, Nordjylland og Midtjylland oplyser til DR Nyheder, at de nu ser på muligheden for, at regionen kan tage hele eller dele af ambulancedriften tilbage i stedet for at genudbyde opgaven til private selskaber som Falck.
Region Sjællands kontrakt med Falck løber potentielt set indtil 2024.
Men regionen har mulighed for at droppe at forlænge kontrakten for 2021 og frem.
- Det er klart, at det er også en mulighed at se på, om vi skal hjemtage dele af eller hele vores ambulancedrift.
Det kræver, at vi gør os nogle af de erfaringer, som Region Syddanmark nu har gjort sig, siger han.
Region samlede resterne af Bios opDet var efter at det hollandske selskab Bios vandt udbuddet om størstedelen af ambulancedriften i Region Syddanmark i 2014, at Falck ifølge en ny afgørelse fra Konkurrencerådet forsøgte at presse konkurrenten Bios ud af markedet.
Gennem mails og andre dokumenter viser rådets afgørelse, hvordan Falck i årene 2014 og 2015 med hjælp fra blandt andre kommunikationsbureauet Advice søsatte en såkaldt "masterplan".
Planen skulle gennem skjult spin, negativ pressedækning og en social medie-kampagne sikre, at Bios kom til at mangle personale, så den nye konkurrent blev elimineret fra det marked, som Falck sidder særdeles tungt på.
Efter Bios' konkurs i sommeren 2016 har Region Syddanmark selv valgt at stå for ambulancedriften.
Og det er ikke en beslutning, som regionsformand Stephanie Lose (V) har fortrudt.
- Jeg ser ikke for mig, at vi i Region Syddanmark kommer til at afgive fuldstændig ambulancedriften fra vores egne hænder igen, siger hun.
I dag kører Region Syddanmarks eget selskab, Ambulance Syd, de gule biler med de blå blink, og regionen har på den måde kunnet spare millioner på at drive ambulancerne selv, fortæller regionsformanden.
- Det giver rigtig god værdi og god økonomi for os, at vi driver vores ambulancer selv, siger hun.
'Falck har haft en rigtig god forretning'En gennemgang af økonomien på ambulance-området viser, at Falck i årevis har tjent usædvanligt gode penge på offentlige kontrakter for ambulancedrift.
Falcks forretning har været god, fordi virksomheden har haft noget nær monopol på markedet, fortæller Jakob Kjellberg, der er professor i sundhedsøkonomi ved Det Nationale Forsknings- og Analysecenter for Velfærd (VIVE).
- Der er ingen tvivl om, at Falck har haft en rigtig god forretning, siger han.
Danske Regioner skønner i en rapport, at regionerne betaler op mod 10 procent for meget for ambulancedrift på grund af mangel på konkurrence.
Det svarer til, at regionerne betaler op mod 150 millioner kroner om året for meget i de områder, hvor Falck har ambulancedriften i dag.
Det kan dermed være et ekstra argument for i fremtiden at tage ambulancedriften fra Falck, mener professoren.
- Man skal huske på, at der jo sådan set ikke er noget, der tvinger regionerne til at indkøbe denne her ydelse udefra, hvis man vurderer, at man kan lave den betydeligt billigere selv, siger Jakob Kjellberg.
En aktindsigt fra Region Syddanmark viser, at regionen kører efter de samme budgetter som dem, Bios i sin tid vandt udbuddet med.
Selvom beredskabet ikke er præcis det samme i dag, så var Bios' bud dengang 16 procent billigere, end hvad Falck bød ind med, ifølge en analyse af udbuddet, som regionen har fået lavet.
- Region Syddanmark har sådan set kunnet drive deres beredskab for det beløb, som var beskrevet i Bios' bud.
Så der var noget at hente.
Det var helt sikkert, siger Jakob Kjellberg.
Topchef: Vi er et andet selskab i dagDet var onsdag i sidste uge, at Konkurrencerådet kom med afgørelsen, der slog fast, at Falck handlede ulovligt i kampen mod Bios.
I første omgang lød det fra Falck, at virksomheden ville anke Konkurrencerådets afgørelse.
Men mandag kom den overraskende melding, at virksomheden ville droppe anken.
Dermed er sagen nu sendt videre til politiet, der skal vurdere, om Falck skal have en bøde for lovovertrædelsen.
Og hvis Falck straffes for brud på konkurrencelovgivningen, kan virksomheden blive udelukket fra at deltage i udbud i Danmark i to år.
Falcks nuværende topchef, Jakob Riis, der overtog posten i 2017, kalder konkurrencesagen mod Falck for "pinlig" for selskabet.
Han er dog overbevist om, at virksomheden kan genvinde regionernes tillid.
- Jeg synes, at vi har rigtig mange måder at vise på, at vi er et helt andet sted i dag, end da de her begivenheder fandt sted i 2014 og 2015, siger han.
Sagen om Falcks ulovlige adfærd kan dog alligevel ende med, at virksomheden kan fortsætte med at vinde store, offentlige kontrakter i regionerne.
Loven, som den er i dag, giver nemlig kun regionerne mulighed for at udelukke Falck fra at byde på deres kontrakter i to år.
Regionernes kontrakter med Falck løber i op til yderligere fem år.
I flere regioner kan Falck altså have udstået sin karantæne før næste udbud.
Dermed kan Falck være klar til at byde på næste runde kontrakter, hvis altså hele eller dele af ambulancedriften sættes i udbud igen.
Er du bekymret over, at Falck risikerer ikke at kunne byde på ambulancedrift i en årrække som konsekvens af den her afgørelse?
- Jeg ved ikke, om jeg er bekymret, men jeg er opsat på, at vi skal gøre det meget tydeligt, at vi er et andet selskab i dag, og vi gør det anderledes, siger han.
Jakob Riis satser derfor på, at Falck også i fremtiden kan vinde offentlige kontrakter, fortæller han.
- Det bliver til en billigere pris i forhold til den sundhed, der bliver leveret, men vi vil også levere ydelser, der er mere avancerede end dem, vi leverer i dag, siger han.
På spørgsmålet om, hvorvidt Falcks magtfulde position på markedet har kostet regionerne en merudgift, som var 10 procent højere, end den burde have været, svarer Jakob Riis:- Intentionen om at spare 5-10 procent på ambulancedriften fremadrettet kan jeg godt se som ambition, men jeg har svært ved at forholde mig til procentsatserne, siger han.
Artiklen er opdateret: Der stod at det var Heino Knudsen der sagde at kontrakten med Falck kunne opsiges fra 2021.
Men det er en rapport fra Danske Regioner, der fastslår det.
Ifølge Konkurrencerådet brugte Falck disse metoder til at sværte Bios:1Etablering og brug af en gruppe på et socialt medie2Formidling af negative historier om Bios3Mobilisering af ambassadører for Falck4Brug af interne nyhedsbreve5Brugen af stationsledere og tillidsmænd m.
fl.
FacebookTwitterKopier linkEmner:Heino Knudsen (politiker)|Redningsvirksomhed|Region Syddanmark|Socialdemokraterne|Jylland




https://www.dr.dk/nyheder/kultur/film/maaske-aarets-mest-kontroversielle-serie-gale-og-geniale-ideer-testes-i-nyt-tv

BingeSe temaFilm og serierMåske årets mest kontroversielle serie?
Gale og geniale ideer testes i nyt tv-programRapperen Killer Mike forsøger at støtte sorte i ny serie.
Her er hans 3 mest opsigtsvækkende idéer.
Killer Mike (i midten) slog igennem som rapper med albummet 'Monster' i 2003.
Nu er han aktuel i ny Netflix-serie.
(© Netflix)Af Frederik Dirks Gottlieb10.
feb.
2019 kl.
20.
32Bemærk: artiklen er mere end 30 dage gammelLæs opDagene, hvor Netflix kun producerede fiktionsserier og film, er for længst ovre.
Streamingtjenesten har tilsyneladende stor succes med at producere flere og flere underholdnings- og realityprogrammer, der i en lind strøm invaderer mit Netflix-feed.
Heldigvis er de ikke bange for at tage chancer ved at kaste sig over mere eller mindre besynderlige nichéemner og bryde rammerne for traditionelt tv.
For nyligt har vi set oprydning i 'Tidying Up', modetips i en opdateret version af 'Queer Eye' og nu 'Trigger Warning' hvor Atlanta-rapperen Killer Mike på næsten Sacha Baron Cohen'sk manér tager pulsen på et klasseopdelt USA.
Killer Mike selv har beskrevet 'Trigger Warning' som et tv-forsøg, der afprøver alle de gale og geniale ideer, der bliver kastet rundt i den lokale barbershop, hvor Killer Mike får studset siderne.
Den røde tråd i den seks episoder lange 'Trigger Warning' er, at alle afsnit handler om politisk aktivisme i form af skøre eksperimenter, hvor virkelige mennesker bliver konfronteret med deres fordomme om den afroamerikanske befolkning i USA.
Det er et underholdende program med hjertet på det rette sted, men desværre er alle afsnit ikke lige jævne.
Jeg har derfor set hele sæsonen og sammensat en guide til de tre vildeste episoder af tidens måske mest kontroversielle tv-program.
1Afsnit 1: Støt det sorte samfundKiller Mike er rapper og hedder i virkeligheden Michael Render.
(© Netflix)Noget kunne tyde på, at megastjernerne Jay-Z og Diddy er på bølgelængde med Killer Mike.
Sidste år annoncerede de, at de er ved at udvikle en app, der skal gøre det nemmere for folk at finde forhandlere, der er ejet af sorte amerikanere.
Formålet er at støtte den økonomiske stabilitet i de afroamerikanske områder, der på alle statistikker halter håbløst efter de andre store etniske grupperinger.
Netop den ide tager Killer Mike op i første afsnit af 'Trigger Warning', hvor han i 36 timer skal leve 'all black'.
Det betyder, at han kun må leve og benytte sig af produkter, der er produceret af sorte mennesker.
Det lyder umiddelbart ikke så svært, da afroamerikanere trods alt udgør 12,1 procent af den amerikanske befolkning.
Det viser sig dog at være stort set umuligt, på trods af at Killer Mike befinder sig i Atlanta, en af de amerikanske byer med flest afroamerikanere.
Mike opdager hurtigt, at hvis han skal vinde udfordringen, så kan han ikke spise kød, da alle dyreavlerne er hvide.
Han kan heller ikke køre i bil, da 'sorte mennesker ikke laver biler', som Mike selv siger det.
Men værst af alt kan han ikke ryge sin elskede marihuana, da det produceres af hvide mennesker i Californien.
Det sætter for alvor tankerne i gang om en unægtelig skævvridning i det amerikanske samfund, og Killer Mike formår endda at lave underholdende tv ud af det.
2Afsnit 3: Lad de sorte bander tjene pengeEt af Killer Mikes påfund er, at den hårde bande Crips skal lave deres egen sodavand; den såkaldte 'Crip-a-Cola'.
(© Netflix)I endnu et vanvittigt afsnit af 'Trigger Warning' har Mike fået den idé, at han vil hjælpe de to sorte bander Bloods og Crips med at tjene penge.
En traditionelt hvid bande som Hells Angels tjener (til min store overraskelse) penge på andet end narkotika.
Faktisk kan man købe Hells Angels-merchandise såsom t-shirts på diverse webshops, og hele deres tilknytning til motorcykel-miljøet gør dem til et kostbart brand.
Hvorfor tjener Bloods og Crips så ikke nogle penge?
Ville det ikke være en bedre model, end kun at tjene penge på stoffer og vold?
Høj på sin egen idé mødes Killer Mike med en lille flok gangstere fra banden Crips, der virker meget interesserede i at tjene penge på andet end kriminalitet.
Sammen beslutter de sig for at lave en sodavand.
Læskedrikke dræber sammenlagt langt flere mennesker, end bander gør, så rent etisk mener han ikke, at der er et problem i det.
I afsnittets måske sjoveste scene sammensætter Killer Mike en fokusgruppe, efter de har produceret deres første palle med Crip-a-Cola, og det er tydeligt, at fokusgruppemedlemmerne ikke aner, hvad de skal synes om ideen.
Bliver man skudt af at drikke en Crip-a-Cola, eller hjælper man unge afroamerikanere ud af kriminalitet?
Det er i den grad stof til eftertanke, og Killer Mike fungerer fantastisk som en velmenende og engageret vært.
Selvom hans logik nogle gange er på grænsen til uetisk, så finder han altid en interessant måde at portrættere den konstante uretfærdighed, han som sort amerikaner oplever til daglig.
3Afsnit 4: Opgøret med den hvide JesusEn anden af Killer Mikes idéer er at opfinde en ny kristendom med en ny og sort Jesus-figur i front.
(© Netflix)Var Jesus egentlig overhovedet hvid?
Meget tyder på, at det slet ikke var tilfældet, og Killer Mike synes, at det er både uinspirerende og fornærmende, at kirker fyldt med sorte mennesker er underlagt en hvid Jesus-skildring.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Men da han ikke kan få den lokale præst til at ændre Jesus-udsmykningen i kirken, beslutter han sig for at starte sin egen variant af kristendommen med en 'sort Messias' i front.
Formålet er at genvinde tilliden til religion hos sorte amerikanere, der aldrig rigtig har forstået, hvorfor Jesus er kridhvid.
Killer Mike mener, at hans ven Sleepy har, hvad der skal til for at stå i spidsen af hans religion som en ny Jesus-figur.
Det er et skørt koncept, som tager en potentielt meget overset misforståelse op og gør op med vores forståelse af verden.
Killer Mike er god til at stille de relevante spørgsmål, og selvom serien er anelse ujævn, så skaber den mere end rigeligt stof til eftertanke.
Alle afsnit af 'Trigger Warning' kan ses på Netflix.
Læs også:Serien alle taler om lige nu: Sådan bliver du et bedre menneske.
.
.
af at rydde op!
FacebookTwitterKopier linkEmner:Jay Z (musiker)|USA|Netflix|Hells Angels|Kriminalitet




https://www.dr.dk/nyheder/udland/efter-tyrkisk-kritik-af-kina-doed-musiker-genopstaar-i-video

UdlandEfter tyrkisk kritik af Kina: 'Død' musiker genopstår i videoTyrkiet protesterer over Kinas fangelejre, hvor mindretal bliver genopdraget.
I en video siger Abdurehim Heyit, at han er ved godt helbred.
(© CRI Türkçe)Af Jakob Busk Olsen10.
feb.
2019 kl.
21.
30Bemærk: artiklen er mere end 30 dage gammelLæs opNormalt forbinder man ikke Tyrkiet med kampen for menneskerettigheder.
Men tyrkerne kom på banen, da der kom meldinger om, at en kendt musiker fra Kina ved navn Abdurehim Heyit var død i en fangelejr.
Musikeren tilhører det muslimske tyrkisktalende mindretal, uighurerne.
Nyheden om hans død har fået Tyrkiet til at kræve, at Kina lukker lejrene, som det tyrkiske udenrigsministerium kalder koncentrationslejre.
Efter den voldsomme kritik har sagen dog taget en bizar drejning.
Kinesisk radios tyrkisksprogede kanal har nemlig offentliggjort en video, hvor den "døde" musiker siger, at han har det godt.
Heyit nævner datoen 10.
februar - altså i dag - og forklarer, at han er i gang med at blive efterforsket for "brud på nationale love".
"Mistænkelig"En amerikansk organisation for uighureres rettigheder kalder videoen for mistænkelig.
En talsmand for organisationen Uyghur Human Rights Project siger til BBC, at Kina har teknologisk kapacitet til at forfalske en video.
Talsmanden, Nury Turkel, hæfter sig dog ved, at kineserne overhovedet svarer på kritikken fra Tyrkiet.
Over en million uighurere menes at være tilbageholdt i lejre, som kineserne kalder for genopdragelseslejre.
Det muslimske mindretal udgør 45 procent af befolkningen i Xinjiang-provinsen i Kina.
FacebookTwitterKopier linkEmner:Kina|Tyrkiet|BBC




https://www.dr.dk/nyheder/udland/chimpanser-bruger-knaekket-gren-til-flygte-fra-bur-i-nordirsk-zoo

UdlandChimpanser bruger knækket gren til at flygte fra bur i nordirsk zooFor en måned siden var det en rød panda, der stak af fra den zoologiske have i Belfast.
Chimpanserne vendte hurtigt hjem fra deres sviptur.
Af Anna Sol Jørgensen10.
feb.
2019 kl.
19.
16Bemærk: artiklen er mere end 30 dage gammelLæs opEn gruppe chimpanser i Belfast Zoo i Nordirland så i går deres snit til at bryde ud af deres indhegning.
En stor gren var under en storm faldet ned i deres anlæg, der er omgivet af en høj mur.
Den gren var åbenbart oplagt for dyrene at bruge som en stige til frihed.
I hvert fald kravlede flere af aberne op ad grenen og kunne fra den springe videre op på stenkanten til deres anlæg.
Nogle af aberne begyndte at kravle rundt på kanten, mens andre gik hele vejen og begyndte at spankulere rundt på stierne udenfor deres anlæg.
Episoden blev fanget på video af Dean McFaul, der sammen med sin kæreste Danielle Monaghan og to børn stod ved indhegningen, da flugtforsøget udspillede sig.
- Vi var nødt til bare at forholde os i ro.
Det ville have været en anden historie, hvis de havde været aggressive, men det var de overhovedet ikke.
Det beroligede os.
Vi gik bare forbi, og det var bare stort, fortæller Danielle Monaghan til BBC.
Men det blev en ganske lille smagsprøve på friheden for de eventyrlystne chimpanser, og der gik ikke lang tid, før alle aber var tilbage i indelukket og nede fra kanten.
- De er kloge primater, og de ved, at det ikke er meningen, at de skal være ude af anlægget, så de kom tilbage af sig selv, fortæller dyrepasser Alyn Cairns til den britiske avis The Guardian.
Rød panda fundet i haveDet samme var dog ikke tilfældet for en rød panda fra den zoologiske have i Nordirland, der kom på et lidt større eventyr i januar.
Den røde pandaunge Amber stak af fra sit bur den 27.
januar, mens elektriciteten til hegnet var i udu.
Ambers flugt fra buret fik politiet til at gå ind i sagen.
Selvom politiet mente, at den unge røde panda bare var ude for at nyde de mange smukke steder i nabolaget, understregede de også, at den altså ikke kender forskel på rødt og grønt i lyskryds.
Amber og hendes søster, Autumn, blev født i Belfast Zoo i sommer.
(© Belfast Zoo)Der gik dog ikke meget mere end et døgn fra Ambers forsvinden, før hun blev fundet i en have knap to kilometer fra sit bur og resten af familien.
FacebookTwitterKopier linkEmner:Nordirland|Dyr|Dyreparker|Belfast|BBC




https://www.dr.dk/nyheder/penge/se-kortet-saa-mange-aar-er-din-region-bundet-til-falck

Falck-Bios-sagenSe temaPengeSe kortet: Så mange år er din region bundet til FalckTrods risiko for karantæne hænger regioner på kontrakter med Falck i op til fem år frem.
Af Alexander Hecklen, Klaus Buster Jensen og Jakob Ussing10.
feb.
2019 kl.
20.
31Bemærk: artiklen er mere end 30 dage gammelLæs opForstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
Ovenpå skandalen med Falcks ulovlige metoder rettet mod konkurrenten Bios overvejer flere regionsformænd nu at gøre som i Region Syddanmark og hjemtage ambulancedriften.
Både Region Sjælland, Nordjylland og Midtjylland oplyser til DR Nyheder, at de nu ser på muligheden for, at regionen kan tage ambulancedriften tilbage, i stedet for at udbyde den til private selskaber som Falck.
En gennemgang af økonomien på området viser, at Falck i årevis har tjent usædvanligt gode penge på offentlige kontrakter for ambulancedrift, fordi de har haft nær ved monopol.
En rapport fra Danske Regioner skønner, at regionerne betaler op mod 10 procent for meget for ambulancedrift på grund af mangel på konkurrence.
Det svarer til, at regionerne betaler op mod 150 millioner kroner om året for meget i de områder, hvor Falck driver ambulancerne i dag.
Det kan dermed være et ekstra argument for at overtage ambulancedriften fra Falck, mener Jakob Kjellberg, der er professor i sundhedsøkonomi ved Det Nationale Forsknings- og Analysecenter for Velfærd (VIVE).
- Man skal huske på, at der jo sådan set ikke er noget, der tvinger regionerne til at indkøbe denne her ydelse udefra, hvis man vurderer, man kan lave den betydeligt billigere selv, siger siger han.
Konkurrencerådet kom onsdag i sidste uge med en afgørelse, der slog fast, at Falck har handlet ulovligt i kampen mod Bios.
I første omgang lød det fra Falck, at virksomheden ville anke Konkurrencerådets kendelse.
Men mandag kom den overraskende meldning, at virkomheden ville droppe anken.
Dermed er sagen nu sendt til politiet, og hvis Falck straffes for brud på konkurrenceloven, så kan virksomheden blive udelukket fra at deltage i udbud i Danmark i to år.
Sagen om Falcks ulovlige adfærd kan dog alligevel ende med, at virksomheden kan fortsætte med at vinde store, offentlige kontrakter i regionerne.
Loven, som den er i dag, giver nemlig kun regionerne mulighed for at udelukke Falck fra at byde på deres kontrakter i to år.
Som kortet her viser, løber kontrakterne med Falck i op til fem år frem.
I flere regioner kan Falck altså have udstået sin karantæne før næste udbud.
Dermed kan Falck være klar til at byde på næste runde kontrakter.
Så længe løber regionernes Falck-kontrakterKlik på de enkelte regioner for at se svar fra regionsrådsformænd om sagen:Ifølge Konkurrencerådet brugte Falck disse metoder til at sværte Bios:1Etablering og brug af en gruppe på et socialt medie2Formidling af negative historier om Bios3Mobilisering af ambassadører for Falck4Brug af interne nyhedsbreve5Brugen af stationsledere og tillidsmænd m.
fl.
FacebookTwitterKopier linkEmner:BIOS Ambulance Service|Redningsvirksomhed|Falck|Sundhedsvæsen|Jylland




https://www.dr.dk/sporten/haandbold/championsleague/skjern-taet-paa-cl-exit-efter-ny-champions-league-dukkert

ChampionsleagueSkjern tæt på CL-exit efter ny Champions League-dukkertSkjern var længe godt med mod HC Zagreb i Champions League, men det endte med et dansk nederlag.
10.
feb.
2019 kl.
19.
00Bemærk: artiklen er mere end 30 dage gammelLæs opSkjerns håndboldherrer skal ud i et hundeslagsmål i de sidste tre spillerunder i Champions League for at gå videre fra gruppespillet.
Det står klart efter Skjerns nederlag på 29-32 ude til HC Zagreb søndag aften.
Skjern, som kun har fået et enkelt point i de syv seneste Champions League-kampe, er placeret på sidstepladsen med 6 point efter 11 kampe.
Derfor var der brug for at komme på pointtavlen, men sådan gik det ikke mod et stærkt kroatisk håndboldmandskab.
Anders Eggert.
I første halvleg var Skjern dog med det meste af tiden, og fløjen Anders Eggert bragte tilmed udeholdet foran med 10-8 på et straffekast.
Det skete efter fire Skjern-scoringer i træk.
Skjern-målmand Emil Nielsen stod i den fase af kampen glimrende.
Kort efter var Skjern også foran med 11-9, men den danske mesterklub mistede derefter føringen og var ved pausen bagud 14-15.
I anden halvleg virkede det som om, at kroaterne var i stand til at skrue op for tempoet, og Skjern havde svært ved at følge med.
Defensiven slog fejlSkjerns defensiv kom i store problemer over for et varieret kroatisk angrebsspil.
Målene haglede ind bag Björgvin Gustavsson, som i en periode havde erstattet Emil Nielsen, der også havde det svært i Skjern-målet.
HC Zagreb udnyttede, at Skjern ikke var skarpe nok i spillet syv mod seks, og derfor kunne kroaterne score i tomt net flere gange på hurtige kontraløb.
Læs også:Odense og København fik intet ud af anstrengelserne i CLDet betød, at hjemmeholdet hele tiden var foran med et par mål eller tre.
Især Ivan Srsen scorede nærmest efter behag.
Målmaskinen Zlatko Horvat løb ned og bragte kroaterne foran med 24-21 i et tomt bur.
Kort efter kom Skjern også bagud med 22-27, og det var svært at se en vej til point.
Spændingen forduftede da også langsomt til slut, så pointene, der skal forsøge at sikre Skjern videre adgang i turneringen, skal findes i de tre sidste kampe.
/ritzau/FacebookTwitterKopier linkEmner:Anders Eggert (håndboldspiller)|Skjern|Zagreb|Håndbold




https://www.dr.dk/sporten/fodbold/superliga/hidsig-maalfest-mellem-fcn-og-broendby-ender-uden-vinder

SuperligaHidsig målfest mellem FCN og Brøndby ender uden vinderFC Nordsjælland havde chancer nok til at slå Brøndby hjemme, men FCN måtte nøjes med 3-3.
10.
feb.
2019 kl.
18.
13 | opdateret 10.
feb.
2019 kl.
19.
46Bemærk: artiklen er mere end 30 dage gammelLæs opBrøndby reddede sig uafgjort 3-3 ude mod FC Nordsjælland, da de to hold søndag mødtes i deres første Superligakamp efter vinterpausen.
Right to Dream Park i Farum dannede rammen om opgøret, som afslørede, at Brøndby defensivt bøvler med at finde melodien.
Læs også:Brandvarm Kallesøe sænker AaB med to træffereFCN havde let ved at overløbe og overliste modstanderens defensiv og fik på den konto massevis af chancer.
Trods de mange muligheder til FCN endte det uafgjort, hvilket betyder, at FCN med 25 point er på tiendepladsen efter 21 spillerunder, mens Brøndby er på tredjepladsen med 31 point.
Nicolai Larsen kunne ikke gøre noget ved Besar Halimis udligning til 1-1.
Første halvleg bar præg af den haltende Brøndby-defensiv.
Gæsterne gav FCN masser af muligheder for at komme ned bag bagkæden - særligt over kanterne.
Især Godsway Donyoh fik mange store muligheder, og efter ni minutter lykkedes han med at prikke bolden i et tomt mål efter et fladt indlæg, som strøg hele vejen frem til ghaneseren ved bageste stolpe.
Frem og tilbageI Brøndbys offensiv var der blevet plads til svenske Simon Hedlund, som er ny i klubben, og han var farligste mand for Brøndby kampen igennem.
Det var således ham, der efter 28 minutter fremprovokerede et straffespark, som Besar Halimi sikkert sparkede i mål til 1-1, og efter 55 minutter lagde han fornemt op til Mikael Uhre, der bragte Brøndby i front.
Bare tre minutter senere svarede FCN dog tilbage.
Brøndbys Lasse Vigen blev ramt på hånden i feltet, og FCN's Andreas Skov Olsen sparkede stensikkert bolden i mål på straffesparket.
Mikael Uhre bragte Brøndby i front med 2-1 i anden halvleg.
Efter 68 minutter blev Brøndby-defensiven på ny udstillet.
En dyb bold blev spillet frem til Godsway Donyoh, der med sin fart løb fra hele Brøndby-forsvaret og sparkede bolden i mål.
Simon Hedlund var dog dagens mand for Brøndby, og efter 84 minutter fik han igen straffespark.
Den mulighed scorede Josip Radosevic på, og dermed sikrede han et enkelt point til Brøndby.
/ritzau/FacebookTwitterKopier linkEmner:Brøndby|Godsway Donyoh (fodboldspiller)|FC Nordsjælland|Fodbold|Farum




https://www.dr.dk/musik/i-nat-kan-frederik-og-rune-vinde-en-grammy-jeg-toer-naesten-ikke-haabe-paa-vi-vinder

MusikI nat kan Frederik og Rune vinde en Grammy: 'Jeg tør næsten ikke håbe på, at vi vinder'Den Danske Strygekvartet er nomineret til en Grammy ved showet i Los Angeles.
Her ses Frederik Øland (nummer to fra højre) og Rune Tonsgaard Sørensen (th.
) sammen med gruppemedlemmerne Frederik Schøyen Sjölin (tv.
) og Asbjørn Nørgaard (nummer to fra venstre).
Af Christian Ellegaard, Casper Dalgård og Mette Hybel10.
feb.
2019 kl.
18.
36Bemærk: artiklen er mere end 30 dage gammelLæs opDen røde løber er klar.
Skjorterne er strøget.
Håret er sat.
I aften samles cremen af musikbranchen, når de årlige Grammy Awards, en af verdens mest prestigefyldte musikpriser, uddeles i Los Angeles.
I feltet af nominerede gemmer sig også to danske vinderkandidater: Den Danske Strygekvartet og dirigent Thomas Dausgaard.
Danskerne bidrager dog i en lidt anden boldgade end hitliste-stormere som Ariana Grande, Drake og Cardi B: De er nomineret for indspilninger af klassisk musik.
De danske Grammy-nomineredeDen Danske Strygekvartet består af Rune Tonsgaard Sørensen, Frederik Øland, Asbjørn Nørgaard og Frederik Schøyen Sjölin.
Kvartetten er nomineret i Grammy-kategorien 'Bedste kammermusik' for deres album 'Prism I', der indeholder musik for fire strygere af de tre store klassiske komponister Beethoven, Sjostakovitj og Bach.
Dirigenten Thomas Dausgaard har indspillet to symfonier af den danske komponist Carl Nielsen sammen med Seattles Symfoniorkester.
For den indspilning er de nomineret til en Grammy i kategorien 'Bedste orkesterpræstation'.
Vi har talt med Rune Tonsgaard Sørensen og Frederik Øland, der udgør halvdelen af Den Danske Strygekvartet, om den vigtige nominering.
- Det bliver en stor oplevelse.
Jeg glæder mig rigtig meget til at opleve hele det menageri, som Grammys jo er, siger Rune Tonsgaard Sørensen.
Hele kvartetten er lige nu i Los Angeles, hvor de skal deltage i aftenens Grammy-fest.
Gruppen, der har spillet sammen siden 2002, er nomineret i kategorien 'Årets bedste kammermusik' for deres album 'Prism I', hvor de spiller musik af store klassiske komponister som Beethoven og Bach.
Har ikke skrevet en takketaleKvartetten fik allerede i december besked om, at de er med i kapløbet om de prestigefyldte Grammy-statuetter.
- Vi fik det at vide på en e-mail, og jeg tror ikke, at jeg reagerede så voldsomt på det i starten.
Jeg tror bare, jeg skrev tilbage til vores agent: 'Nå, fedt, det er da skønt.
Det bliver da meget sjovt'.
Men med tiden er det gået op for os, at det faktisk er ret stort, siger Rune Tonsgaard Sørensen.
Og det ér stort.
Kun seks danskere har tidligere vundet en Grammy, mens i alt 16 tidligere har været nominerede.
To af dem er Bent Fabricius-Bjerre og Lukas Graham.
Læs også:Her er de tidligere danske Grammy-succeserBent Fabricius-Bjerre vandt i 1962, mens Lukas Graham for to år siden måtte rejse tomhændet hjem.
Danskere, der har vundet en GrammyBent Fabricius-Bjerre vandt i 1962 'Best Rock'n'Roll Recording' for 'Alley Cat'.
Trompetist Palle Mikkelborg vandt i 1990 for 'Best Instrumental Jazz Performance' med albummet 'Aura'.
Lars Ulrich, trommeslager i Metallica, har vundet hele ni Grammy-priser: I 1990, 1991, 1992, 1999, 2000, 2001, 2004 og to gange i 2009.
I 2004 vandt Kylie Minougies 'Come into My World', der blandt andre er produceret af danske Phil Larsen, prisen for 'Best Dance Recording'.
Det danskbaserede kor Theatre of Voices og Ars Nova vandt i 2010 prisen for 'Best Performance of a Small Ensemble'.
Den dansk-amerikanske violinist Mads Tolling har som en del af Turtle Island String Quartet vundet to Grammy-priser i hhv.
2006 og 2008.
Selv vover Den Danske Strygekvartet ikke at spå om deres egne chancer for at få en pris med hjem i kufferten.
- Jeg tør næsten ikke håbe på, at vi vinder, siger Frederik Øland, der spiller violin i kvarteten.
- Vi tager det her som en oplevelse.
Selvfølgelig vil vi gerne vinde, men vi har ikke skrevet en takketale eller noget endnu, tilføjer Rune Tonsgaard Sørensen.
Dejligt at få Grammy-stempletMen uanset, om de sejrer i aften eller ej, så er de danske stryger-drenge glade og stolte over blot at være nominerede.
De håber, at nomineringen – og eksponeringen, der følger med – kan være med til at sprede kendskabet til klassisk musik.
Hør Den Danske Strygekvartet spille Beethoven her:Beethoven - Strygekvartet nr.
12, finale - Den Danske Strygekvartet- Nomineringen betyder, at vores musik forhåbentlig bliver udbredt til nogle flere mennesker.
Vi elsker jo den her musik.
Det er derfor, vi bruger så mange timer – ja, hele vores liv – på det, så at få stemplet som Grammy-nomineret er jo skønt, siger Rune Tonsgaard Sørensen og fortsætter;- Det ville være herligt, hvis vi kan få udbredt glæden ved den her musik.
I den brede befolkning er der nok ikke mange, der kender til Sjostakovitj (russisk komponist).
Hvis flere får øjnene op for den her musik, så har vi nået dét, vi håbede på: at dele det her musik med andre.
Grammy Awards 2019 løber af stablen i nat omkring klokken to dansk tid.
Der uddeles priser i 84 kategorier.
FacebookTwitterKopier linkEmner:Bent Fabricius-Bjerre (musiker)|Cardi B (musiker)|Den Danske Strygekvartet|Los Angeles|Klassisk musik




https://www.dr.dk/nyheder/udland/affaldssortering-skal-redde-sjaeldne-dyr-paa-galapagos

UdlandAffaldssortering skal redde sjældne dyr på GalapagosEcuadors regering bruger forbud og bøder i kampen mod plastikforurening.
Der bliver indført tvungen affaldssortering og forbud mod salg af drikkevarer uden pant på Galapagos-øerne.
Af Kasper Duncan Gram (Video)10.
feb.
2019 kl.
19.
01Bemærk: artiklen er mere end 30 dage gammelLæs opGalapagosøerne er hjem for over 2.
900 dyrearter, hvoraf mange kun findes der.
Men affaldsforurening truer det unikke dyreliv, som inspirerede Charles Darwin til at skrive ’Arternes Oprindelse’, som er en hjørnesten i naturvidenskaben.
Derfor har den ecuadorianske regering vedtaget en række plastikreducerende initiativer.
Fra 26.
februar bliver det forbudt at sælge drikkevarer på flasker uden pant.
Og øens menneskelige beboere får bøder, hvis de ikke sorterer deres affald som genanvendeligt, ikke-anvendeligt eller organisk.
Læs også:Ny forskning skal underbygge bekymring for plastik i havetGalapagosøerne ligger i Stillehavet vest for Sydamerika, og netop verdens største hav huser store mængder plastik, som indtages af havets dyr.
Det er blandt andet blevet dokumenteret af den amerikanske fotograf Chris Jordan, som tog billeder af døde havfugle, hvis maver var proppet med plastikaffald, på Midway-øerne.
FacebookTwitterKopier linkEmner:Charles Darwin (forsker)|Ecuador|Sydamerika|Affald|Videnskab




https://www.dr.dk/nyheder/udland/vestager-er-skuffet-over-danmark-i-skattestrid-om-it-giganter

UdlandVestager er skuffet over Danmark i skattestrid om it-giganterDanmark er blandt de få lande, der blokerer for en europæisk digital-skat.
Margrethe Vestager og resten af EU-kommissionen vil have tech-giganter til at betale mere i skat i Europa.
Af Karin Axelsson og Lars Damgaard Sørensen10.
feb.
2019 kl.
17.
21Bemærk: artiklen er mere end 30 dage gammelLæs opDen danske EU-kommissær Margrethe Vestager er skuffet over, at den danske regering har sat sig på tværs i forhold til at indføre en fælles digital serviceskat i EU.
- Jeg havde meget hellere set, at Danmark havde været blandt de lande, der sagde: Det her vil vi gerne have, og vi vil diskutere, hvordan vi får den bedst mulige løsning, siger hun til DR Nyheder.
It-selskaber som Google og Facebook har på få år vokset sig til nogle af verdens største firmaer.
Alligevel bidrager de meget beskedent til skattekassen i både Danmark og resten af EU.
Derfor er de europæiske ledere enige om, at skattelovgivningen er forældet, og at der bør laves nye regler, så tech-giganterne bidrager mere til de europæiske statskasser.
De er bare rygende uenige om hvordan.
Jeg havde nærmest taget for givet, at Danmark var at finde dér, hvor man sagde: Vi gør vores bedste for at finde en løsning.
Margrethe Vestager, EU-kommissærInden udgangen af marts er sidste chance for at forsøge at få en europæisk løsning på plads.
Oprindeligt skulle de 28 finansministre have diskuteret et muligt kompromis i Bruxelles på tirsdag, men det er nu skubbet til marts i et sidste forsøg på at få de genstridige lande - deriblandt Irland, Sverige, Finland og Danmark - med om bord.
- Jeg havde egentlig forventet - ja, nærmest taget for givet - at Danmark var at finde dér, hvor man sagde: Det er ikke sikkert, vi er enige i den løsning, der bliver lagt frem, men vi kaster os ind i det og gør vores bedste for at finde en løsning, som vi tænker, vi kan bruge, siger Margrethe Vestager.
© drDR’s EU-korrespondent Karin AxelssonKarin Axelsson er DR Nyheders korrespondent i EU med base i Bruxelles.
Herfra dækker hun EU og Nato og de øvrige EU-medlemslande.
Læs mereKritikken preller af på finansminister Kristian Jensen (V).
- Vi er ikke modstandere af, at man beskatter.
Vi synes bare, at man skal beskatte klogt, og der står vi sammen med Sverige og Finland, og det synes jeg, er et godt selskab at stå i, siger han.
Frygt for gengældelseIfølge EU-Kommissionen lægger almindelige virksomheder i gennemsnit 23,2 procent i selskabsskat i Europa, mens tech-firmaer gennemsnitligt lægger 9,5 procent, blandt andet fordi de ikke er afhængige af at være fysisk tilstede i et land for at drive forretning der.
EU-Kommissionen har fremlagt et forslag om at pålægge tech-firmaer en skat på 3 procent på deres omsætning i Europa, hvis de har en global omsætning på mere end 5,6 milliarder kroner.
Det vil ramme de 120-180 største firmaer i verden.
Heraf er cirka en tredjedel amerikanske, og derfor frygter den danske regering, at en europæisk digital-skat vil provokere amerikanerne til at slå igen.
Og den frygt deler Dansk Industri.
- Tænk sig, hvis det er sådan, at USA eller Kina vil gøre gengæld og lægge ekstraskatter på danske virksomheder, der sælger varer hos dem.
Det vil gøre rigtig ondt på danske virksomheder og det danske samfund, siger Kent Damsgaard, direktør i DI, og understreger, at Danmark så risikerer at tabe milliarder i tabt selskabsskat.
Både DI og regeringen advarer derfor mod europæiske hovsaløsninger i stedet for at finde en global løsning i det økonomiske samarbejde OECD.
- Vi vil gerne beskatte fælles gennem OECD, for så er det på basis af regler, som alle lande anerkender og respekterer.
Derfor er vores model at samarbejde internationalt forpligtende gennem et samarbejde, vi kender i OECD, siger Kristian Jensen.
Facebook og Twitters logo i et butiksvindue i Malaga, Spanien.
OECD har længe arbejdet på netop en digital skattemodel, og i sidste uge kom der skub i det, da den økonomiske samarbejdsorganisation lagde tre løsningsforslag og en handlingsplan på bordet for at nå en fælles løsning i 2020.
Men da forslaget skal forhandles på plads af 127 lande, er det usikkert, hvornår en OECD-løsning bliver en realitet.
Og da OECD er et mellemstatsligt samarbejde, er deres forslag meget mindre forpligtende.
Hvis vi skal sige noget allerede nu, skal det i hvert fald ikke være noget, der vil skade den danske statskasse.
Kristian Jensen (V), finansministerHvor lang er din tålmodighed med OECD - hvornår synes du, det er på sin plads at tænke på, at Europa går foran?
- Jeg synes, det er helt fint, hvis man tænker 2021 som et årstal, hvor man sætter en deadline, men vi kan jo ikke allerede nu sige, hvad vi så skal gøre.
Og hvis vi skal sige noget allerede nu, skal det i hvert fald ikke være noget, der vil skade den danske statskasse og dermed de danske skatteydere, siger Kristian Jensen.
Dansk slagsmålMange af de andre EU-lande ønsker ikke at vente på en OECD-løsning, og derfor har flere af dem meldt ud, at de vil indføre deres egen digitale skat, hvis det ikke lykkes at finde europæisk enighed.
Det gælder for eksempel Frankrig, Italien, Spanien, Østrig og Storbritannien.
Og Danmark bør foran sammen med dem, mener Socialdemokraternes leder, Mette Frederiksen.
- Jeg kan simpelthen ikke forstå, at vi har en dansk regering, der ikke aktivt arbejder for en beskatning af tech-giganterne.
De lande i EU, der er villige til at gå foran og sikre, at også tech-giganterne betaler den skat, de skal, det er jo de lande, vi skal støtte.
Men lige nu har Danmark placeret sig sammen med nogle lande, der kæmper imod, siger hun.
Jeg kan simpelthen ikke forstå, at vi har en dansk regering, der ikke aktivt arbejder for en beskatning af tech-giganterne.
Mette Frederiksen (S), formandI stedet for enegang håber EU-kommissær Vestager, at det i stedet lykkes at opnå en fælles europæisk skattemodel, som kan være med til at presse på en global løsning.
- Og det er af en vis hastende karakter for, at det kommer til at fungere på en måde, som faktisk også er enkel for de virksomheder, det drejer sig om, sådan at de ikke skal forholde sig til 13 eller 17 eller 25 forskellige måder at gøre det på, siger hun.
Hverken Google eller Facebook ønsker at deltage i diskussionen om digital beskatning, men i et skriftligt svar skriver Christine Sørensen, politisk chef for Google i Danmark:"Google lever op til skattelovgivningen i alle de lande, vi er til stede i.
Det gælder naturligvis også Danmark.
Over de sidste ti år har Google betalt en effektiv global skat på 26 procent.
Ligesom andre internationale virksomheder betaler vi hovedparten i vores hjemland, USA - på samme måde som danske eksportvirksomheder typisk betaler størstedelen af deres skat i Danmark, selvom de tjener penge i mange andre lande.
"FacebookTwitterKopier linkEmner:Skatter og afgifter|IT-branchen|Økonomi|Finland|Storbritannien




https://www.dr.dk/sporten/fodbold/superliga/brandvarm-kallesoee-saenker-aab-med-traeffere

SuperligaBrandvarm Kallesøe sænker AaB med to træffereKronjyderne dominerede i Aalborg, hvor Mikkel Kallesøe lukkede kampen med et drøn af et langskud.
10.
feb.
2019 kl.
16.
28 | opdateret 10.
feb.
2019 kl.
16.
45Bemærk: artiklen er mere end 30 dage gammelLæs opSøndag eftermiddag vandt Randers FC med 3-0 over AaB i Aalborg.
Trods en målløs første halvleg vandt kronjyderne komfortabelt med tre mål, hvoraf et langskud af Mikkel Kallesøe skilte sig ud.
Opgøret var præget af frispark til begge hold, hvilket hindrede kampens flydende spil i størstedelen af opgøret.
Det var således sjældent, at holdene kom gennem de bageste kæder.
Især hjemmeholdet havde det svært.
Gennem kampen havde Randers i høj grad spillet.
AaB blev presset tilbage på banen, og aalborgenserne formåede ikke at finde hinanden på afleveringerne.
Randers FC's Saba Lobzhanidze scorer til 2-0 i Superligakampen mellem AaB og Randers.
Dermed var det også udeholdet, der kom til de største chancer.
Randers-back Kevin Conboy kom helt frit til skud foran målmand Jacob Rinne efter knap fem minutter.
Men svenskeren i målet fik styr på skuddet.
Fem minutter senere stod angriber Benjamin Stokke i præcis samme position.
Men angriberen flugtede bolden forbi AaB-målet.
Tæt kamp om top seksEfter knap en time faldt første mål, da kantspiller Mikkel Kallesøe scorede på et lavt skud fra kanten af feltet.
Kort efter blev det 2-0, da Benjamin Stokke fik hovedet på en lang bold og fandt kantspiller Saba Lobjanidze i feltet.
Herfra udplacerede han Jacob Rinne i mål.
Med 20 minutter igen lukkede Mikkel Kallesøe kampen, da han fangede et målspark fra Jacob Rinne og scorede på et langskud fra midten af banen.
Læs også:Hobro-angriber fik uheldig hovedrolle i nulløsningMed sejren har Randers FC 31 point.
Det rækker til en tredjeplads inden søndagens resterende kampe, og dermed lægger kronjyderne afstand til flere top 6-bejlere.
AaB indtager en sjetteplads med 28 point.
Efter grundspillet kvalificerer de seks bedste hold sig til Superligaens mesterskabsspil.
Der er fem kampe tilbage inden slutspillet.
/ritzau/FacebookTwitterKopier linkEmner:AaB|Randers FC|Aalborg|Randers|Fodbold




https://www.dr.dk/sporten/fodbold/superliga/eriksen-og-tottenham-saenker-schmeichel

SuperligaEriksen og Tottenham sænker SchmeichelTottenham og Christian Eriksen vandt hjemme over Leicester og Kasper Schmeichel i den engelske Premier League.
Christian Eriksen (til venstre) fejrer sin scoring til 2-0 mod Leicester.
10.
feb.
2019 kl.
16.
53Bemærk: artiklen er mere end 30 dage gammelLæs opI en periode uden stjernespillerne Harry Kane og Dele Alli har Tottenham alligevel været i stand til at vinde sine kampe i Premier League.
Tottenham tog søndag den fjerde ligasejr på stribe, da London-klubben vandt 3-1 hjemme over Leicester.
Med sejren holder Tottenham sig til i kampen om det engelske mesterskab.
Tottenham er placeret på tredjepladsen med 60 point efter 26 kampe.
Liverpool topper tabellen med 65 point efter 26 kampe.
Søndagens kamp var med Christian Eriksen i en hovedrolle, da den danske midtbanespiller stod for assisten til 1-0-målet efter 33 minutter og selv scorede til 2-0 på et flot langskud i anden halvleg.
Kasper Schmeichel og Leicester havde det svært mod Eriksen og co.
Dermed vandt Eriksen den direkte duel mod Kasper Schmeichel - to af det danske fodboldlandsholds absolut største stjerner.
De to aktioner fra Eriksen blev afgørende for kampens resultat.
Eriksen modtog bolden ved et hjørnespark, og med et perfekt indlæg fandt han Davinson Sánchez, som headede bolden ind bag Schmeichel i Leicester-buret.
Få minutter forinden havde Leicester brændt en kæmpe chance, da Harvey Barnes kom fri i feltet, men midtbanespilleren sparkede bolden en meter ved siden af målet.
Brændt straffe på første berøringLeicester spillede sig til flere afslutninger i første halvlegs slutfase, hvor Youri Tielemans fra en spids vinkel testede Tottenham-keeper Hugo Lloris, som ramlede ind i stolpen, da han skulle parere skuddet.
Og derefter skød Leicester-backen Ben Chilwell i sidenettet som første halvlegs sidste farlige aktion.
I anden halvleg blev Leicester ved med at brænde chancer - og nu endnu større af slagsen.
Angriberen Jamie Vardy var netop kommet på banen, da Leicester havde tilspillet sig et straffespark efter en time, men englænderens forsøg blev pillet af Lloris, der efterhånden var spillet brandvarm.
Jamie Vardy blev sat på banen efter en times spil, og angriberens første berøring blev et straffespark, som Hugo Lloris tog sig af i målet.
Barnes fik en endnu større chance, men helt fri foran mål kunne han ikke sparke bolden forbi Hugo Lloris, som stak foden ud og parerede.
Det var kort efter, at Eriksen udnyttede et boldtab fra Leicester og hamrede bolden i nettet ude ved stolpen forbi en forgæves sprællende Kasper Schmeichel.
Vardy var dog ikke færdig endnu og viste sin evne som boksangriber ved at nå forrest på et indlæg fra Ricardo Pereira.
Han reducerede dermed til 1-2 efter 76 minutter og skabte stor spænding til slut.
Kort efter strøg indskiftede Kelechi Iheanacho fri i højre side, men Leicester-angriberen kunne ikke få snert i sin afslutning.
Tottenham red stormen af og lukkede kampen i overtiden med 3-1-målet af sydkoreanske Son Heung-min, der udnyttede en friløber og vandt den direkte duel mod Schmeichel.
/ritzau/FacebookTwitterKopier linkEmner:Dele Alli (fodboldspiller)|England|Harry Kane (fodboldspiller)|Leicester City FC|Fodbold




https://www.dr.dk/nyheder/viden/klima/mor-som-68-aarig-verdens-aeldste-vilde-fugl-faar-en-unge

KlimaMor som 68-årig: Verdens ældste vilde fugl får en unge  Albatrossen Wisdom har trods sin modne alder udklækket en unge hvert år siden 2006.
Albatrossen Wisdom med et af sine tidligere æg.
Wisdom er en laysanalbatros - en af de mindre albatrosarter.
 Faderen Akeakamai våger over sin nyudklækkede albatros-unge.
1 / 2Albatrossen Wisdom med et af sine tidligere æg.
Wisdom er en laysanalbatros - en af de mindre albatrosarter.
1 / 2Faderen Akeakamai våger over sin nyudklækkede albatros-unge.
2 / 2Af Maria Lise Behrendt10.
feb.
2019 kl.
16.
33Bemærk: artiklen er mere end 30 dage gammelLæs opDet var lidt af en sensationel nyhed, da den danske skuespiller, tidlige model og reality-persona Brigitte Nielsen i en alder af 54 år fødte sit femte barn i 2018.
Men 54 år er ingen alder, når man sammenligner med fuglen Wisdom, der netop har udklækket en unge i en alder af 68 år.
Det skriver U.
S.
Fish and Wildlife Service (USFWS).
Wisdom, der er af arten Laysanalbatros, er den ældste dokumenterede fugl, der lever i det fri.
Og den har i alt fået et sted mellem 31 og 36 unger.
Mor og unge har hjemme i et naturreservat på Midwayøerne i Hawaii, USA, hvor Wisdom og hendes mage har bygget rede og udklækket en unge hvert år siden 2006.
Dyr får unger hele livetLaysanalbatrossen lever i Stillehavet.
Trods sin vægt på 2,5 kilo er den mågelignende fugl lille i forhold til andre albatrosser.
Albatrosser tilbringer omkring 90 procent af deres liv til havs.
Det meste af tiden på vingerne.
Men når albatrossen lægger æg, er det en krævende proces, som varer flere måneder, før ungen er på vingerne.
Derfor er det også udsædvanligt, at Wisdom og hendes mage har udklækket en unge hvert år siden 2006.
Modsat mennesker reproducerer de fleste dyr - herunder fugle - sig hele livet.
Så på den måde er der intet udsædvanligt i Wisdoms sene moderskab.
FacebookTwitterKopier linkEmner:USA|Hawaii




https://www.dr.dk/sporten/atletik/maja-alm-saetter-dansk-rekord-i-3000-meter

AtletikMaja Alm sætter dansk rekord i 3.
000 meter Den mangedobbelte verdensmester i orienteringsløb Maja Alm satte i dag ny dansk rekord på atletikdistancen 3.
000 meter.
Maja Alm slog i dag den danske rekord i 3.
000 meter.
(ARKIV) Af Frederik Palle10.
feb.
2019 kl.
16.
08 | opdateret 11.
feb.
2019 kl.
07.
39Bemærk: artiklen er mere end 30 dage gammelLæs opDet er ikke helt forkert at kalde danske Maja Alm for et såkaldt multitalent.
I sommer vandt hun VM-guld i orienteringsløb for fjerde gang i træk.
I dag satte hun dansk indendørsrekord på 3.
000 meter ved Nordenkampen i Bærum.
Det var også hendes mål inden stævnet, der er en nordisk indendørs landskamp med mange af de bedste atleter i fra de nordiske lande.
Men det var samtidig også hendes første indendørsstævne, så det var svært at forudse, hvad der ville komme ud af det.
Læs også:Dansk løbekomet før EM i Cross: 'Jeg forholder mig ikke til de andre før startskuddet lyder'- Jeg har aldrig løbet en 3.
000 meter indendørs før.
Så jeg løber den lidt på følelsen i stedet for på tider.
Den skulle bare have en over nakken, og så måtte vi se, hvad det blev til, forklarer Maja Alm efter sin præstation til Atletiktv.
De tre bedste danske tider på 3.
000 meter indendørs1.
Maja Alm – 9:14:87 (sat den 10.
februar 2019)2.
Maria Larsen – 9:19.
56 (sat den 21.
februar 2015)3.
Rikke Pedersen – 9:19.
64 (sat den 8.
marts 1997)Maja Alms tid blev ni minutter 14 sekunder og 87 hundrededele, hvilket var knap fem sekunder bedre end den tidligere rekord.
Læs også:Gravid VM-vinder indstiller karrieren i orienteringsløbDen flotte tid var dog ikke nok til at vinde løbet.
Det blev i stedet til en norsk triumf af Karoline Grøvdal, der også er blandt Europas bedste på distancen.
Grøvdal slog den norske rekord med tiden otte minutter, 44 sekunder og 68 hundrededele.
Drømmen for Maja Alm er at deltage ved OL i Tokyo i 2020, og i sommer offentliggjorde Salling Fondene støttekroner for 240.
000 kroner, så drømmen kan blive realiseret.
Læs også:Ny sport giver Maja Alm ny motivationPlanen er at stille til start ved disciplinerne 5.
000 meter eller 3.
000 meter forhindringsløb.
En dansk rekorddagDet blev bare generelt en god dag for dansk atletik, hvis man ser på rekorder.
På 60 meter ved selvsamme Nordenkamp overraskede Mathilde Kramer alle inklusive sig selv med en fantompræstation på 60 meter.
Her vandt hun ikke bare, men hun slog også den danske rekord på distancen med seks hundrededele.
Kramer løb de 60 meter på syv sekunder og 34 hundrededele.
Den gamle rekord var sat af Lene Demsitz i 1988.
Læs også:Maratonstjernen Henrik Jørgensen er dødEn af Danmarks største atletikprofiler i Benjamin Lobo Vedel satte også en dansk rekord sent i går aftes.
På 200 meter formåede han for første gang nogensinde at presse sig selv under 21 sekunder indendørs, da han løb i tiden 20,98 sekunder.
Det skete ved Tyson Invitational i USA, hvor han sluttede på en samlet sjetteplads.
FacebookTwitterKopier linkEmner:Maja Alm (atlet)|Sallingfondene|Orienteringsløb|USA




https://www.dr.dk/sporten/fodbold/superliga/minut-minut-skov-og-fck-rykker-ob-fra-hinanden-i-parken






https://www.dr.dk/sporten/fodbold/superliga/et-spark-man-kun-kan-droemme-om-se-randers-kants-utrolige-maal-fra

SuperligaEt spark man kun kan drømme om: Se Randers-kants utrolige mål fra distancenMikkel Kallesøe scorede et af sæsonens bedste mål i dagens Superliga-opgør på udebane mod AaB.
Af Frederik Palle10.
feb.
2019 kl.
18.
55Bemærk: artiklen er mere end 30 dage gammelLæs opMikkel Kallesøe havde en dag i Superligaen, som han næppe vil glemme.
Han scorede ikke bare to mål mod AaB, men et af dem kandiderer til sæsonens bedste.
Læs også:Brandvarm Kallesøe sænker AaB med to træffereFra en meget lang distance tog han nemlig chancen, og Kallesøe endte med at ramme bolden, som han havde håbet på, for den sejlede flot helt op i hjørnet.
Randers vandt i øvrigt 3-0 over AaB.
FacebookTwitterKopier linkEmner:AaB|Randers|Fodbold




https://www.dr.dk/sporten/fodbold/superliga/skov-fortsaetter-vanvittig-maalform-i-nedsabling-af-ob

SuperligaSkov fortsætter vanvittig målform i nedsabling af OBAllerede ved pausen havde FCK afgjort hjemmekampen mod OB, som blev statister i Parken søndag.
10.
feb.
2019 kl.
20.
26Bemærk: artiklen er mere end 30 dage gammelLæs opFC København gik ind til forårssæsonen med tre points afstand ned til FC Midtjylland på Superligaens andenplads.
Og det vil københavnerne også som minimum have, når 21.
runde er færdigspillet.
På eget græs tromlede FCK hen over OB med 6-1 og efterlod ingen tvivl om, at holdet ikke er mødt frem til guldræset med nogen form for rust på sig.
Samtidig fik Robert Skov med to ud af sine tre mål vist, at han stadig er ligaens med afstand dygtigste frisparksskytte.
I første halvdel af første halvleg var der ellers ikke ret meget, som lykkedes for FCK på fynboernes banehalvdel.
Men det blev der ændret på midtvejs.
Nicolaj Thomsen gjorde det til 1-0 for FC København.
Centralt gik meget igennem en veloplagt og bevægelig Rasmus Falk for hjemmeholdet.
Det var da også ham tilsat skidt spil i OB-defensiven, som skabte 1-0-scoringen til FCK.
Falk fik vristet sig fri i feltet efter et par flotte træk, og hans tværaflevering blev ikke clearet tæt under mål.
I stedet blev den lagt død få meter fra mål af en OB-spiller, og så kunne Nicolaj Thomsen let sparke bolden i kassen.
På daværende tidspunkt havde FCK ikke været i nærheden af noget trods masser af boldbesiddelse, men målet gav ro og selvtillid, og så fik gæsterne det svært.
Blot otte minutter senere var det Peter Ankersen, som viste god teknik.
Fra højresiden trak han ind i feltet, satte en modstander helt af med en skudfinte og lagde elegant bolden op i det lange målhjørne.
OB havde intet at byde ind med, og på tærsklen til pausen blev kampen allerede lukket.
Robert Skov beviste, at hans sparketeknik ikke er blevet glemt i vinterferien.
Han sendte et frispark direkte i mål fra 20 meters afstand uden om en lidt tvivlsom OB-mur.
OB's cheftræner Jakob Michelsen fik ikke meget ud af opgøret.
Hvis dessinerne i pausen fra OB-træner Jakob Michelsen havde lydt i retning af at undgå dumme fejl i defensiven, så havde Jacob Barrett glemt at høre efter.
Godt fem minutter efter pausen tog FCK-kaptajn Carlos Zeca en flot dribletur, men det sidste træk løb fra ham og hen til Jacob Barrett.
Hans tilbagelægning til målmanden blev dog for blød, så Zeca kunne fortsætte sit løb og tackle bolden ind til 4-0.
Nu handlede det om, hvorvidt det skulle ende i en lussing.
Til OB's forsvar skal det siges, at holdet viste flot moral efter den kolde spand vand i hovedet.
Jesse Joronen i FCK-målet måtte kort efter lave en flot redning, og efter en times spil fik fynboerne reduceret ved Ryan Johnson Laursen efter en dødbold.
OB fik stabiliseret defensiven, og da FCK'erne var tilfredse med resultatet, faldt intensiteten lidt.
Men et frispark lidt uden for feltet til FCK er næsten det samme som et straffespark, når Robert Skov er på banen.
Det var han i den grad.
Godt ti minutter før tid hamrede han sin anden frisparksscoring i kassen, og i overtiden satte han et straffespark ind.
Hattrick til ligatopscorer Skov og en fodboldlektion til OB.
/ritzau/FacebookTwitterKopier link




https://www.dr.dk/nyheder/indland/forskere-du-kan-ende-med-regningen-hvis-wolt-bude-ikke-selv-sparer-op-til-pension-og

IndlandForskere: Du kan ende med regningen, hvis Wolt-bude ikke selv sparer op til pension og sygdomMængden af platformsarbejde ventes at stige, men regningen risikerer at havne hos skatteyderne.
Platformstjenester som Wolt kan i sidste ende udløse en regning til skatteyderne, advarer forskere.
Af Mads Korsager Nielsen10.
feb.
2019 kl.
15.
55Bemærk: artiklen er mere end 30 dage gammelLæs opI 2017 havde 42.
300 danskere tjent penge via en såkaldt arbejdsplatform som Uber eller Upwork.
Siden er antallet af platforme vokset.
Hvad er platformsøkonomi?
Platformsøkonomi er en betegnelse for de forskellige forretningsmodeller og økonomiske udvekslinger, der fungerer som mellemled mellem en bruger og en ejer baseret på en platform.
Det kan være platforme som Wolt, Airbnb, GoMore og Happy Helper.
I forbindelse med de mange nye måder at drive forretning på er der også blevet oprettet en netværks- og brancheforening, 'Foreningen for platformsøkonomi i Danmark', hvor man kan dele erfaringer og viden mellem platformsvirksomheder.
Blandt andet er madudbringningsfirmaet Wolt kommet til med mere end 1.
000 løst tilknyttede bude.
Det er primært unge mennesker, der arbejder for platformene, og forskerne forventer, at medarbejderskaren vil vokse.
- Forventningen er, at der vil komme flere til, og vi kan allerede se i statistikken, at antallet af selvstændigt erhvervsdrivende er vokset.
Der vil også komme flere til i takt med, at kendskabet til den arbejdsform vil stige, siger Bent Greve, arbejdsmarkedsforsker ved Roskilde Universitetscenter.
Læs også:Klaus arbejder gerne uden overenskomst: 'Hvis jeg er syg, er det jo bare ærgerligt'Wolt kører mad udI gaderne af flere af de største, danske byer kan man møde bude fra udbringningsfirmaet Wolt, der bringer mad ud til sultne kunder.
Budene er bindeled mellem restauranter og kunder og bringer mad ud i både Aarhus, Odense, København og Lyngby-Gentofte.
Hos Wolt kalder man cykelbudene for kurer-partnere, og de arbejder i gennemsnit 15 timer om ugen.
Hver enkelt bud bliver af Wolt anset som selvstændig erhvervsdrivende, og de har derfor hverken overenskomst eller forsikring gennem Wolt.
Metoden giver fleksibilitet for alle, men.
.
.
Det er en metode, der giver fleksibilitet for alle, forklarer en arbejdsmarkedsforsker.
- Den enkelte platformsmedarbejder har mulighed for at tilrettelægge sin arbejdsdag under hensyn til familieliv og sygdom, og virksomheden har også fleksibilitet, siger Trine Pernille Larsen, arbejdsmarkedsforsker ved Københavns Universitet.
Indtil videre er der primært tale om unge mennesker, der supplerer indtægten med at arbejde for platformene.
Men forskerne advarer mod, at arbejdsplatformene på sigt kan være en trussel mod velfærdsstaten.
Der er ikke tale om ansættelseskontrakter men i stedet ‘samarbejdskontrakter’, forklarer arbejdsmarkedsforskeren, og derfor skal det enkelte bud selv sørge for at sætte penge til side til arbejdsmarkedspensionen, løn under sygdom eller dagpenge.
- Gør man ikke det, kan det få vidtrækkende konsekvenser.
Ikke bare for den enkelte, men for samfundet generelt, for så bliver det velfærdsstaten, der må træde til og betale, hvis det går galt, siger Trine Pernille Larsen.
Bent Greve forklarer, at platformsarbejderne ikke har de traditionelle rettigheder, som arbejdstagere i Danmark har.
Det vil blandt andet sige indbetalinger til pensionen via lønnen, løn under sygdom, forsikringer eller efteruddannelse.
- Det kan betyde afledte problemer for samfundets økonomi, hvis folk bliver syge og ikke kan arbejde, eller velfærdsstaten på anden måde må træde til, siger Bent Greve.
Det er desuden en udfordring, der er blevet diskuteret meget, at platformene ikke har pligt til at indberette til skat, påpeger både Trine Pernille Larsen og Bent Greve.
Derfor risikerer man, at platformene medvirker til at øge andelen af ikke-skattebetalt - det vil sige sort - arbejde.
FacebookTwitterKopier linkEmner:Uber|Erhverv|Arbejdsmarked|København|Aarhus




https://www.dr.dk/nyheder/udland/islamisk-stat-yder-haard-modstand-i-sidste-enklave

UdlandIslamisk Stat yder hård modstand i sidste enklaveSyriske styrker har indledt 'det sidste slag for at knuse' terrorgruppen.
Syriens Demokratiske Styrker går forrest i kampen mod Islamisk Stat (arkivfoto).
Af Jakob Busk Olsen10.
feb.
2019 kl.
14.
44Bemærk: artiklen er mere end 30 dage gammelLæs opDer foregår netop nu hårde kampe om et område på få kvadratkilometer i det østlige Syrien.
Nær grænsen til Irak ligger det sidste lille landområde, som stadig kontrolleres af Islamisk Stat (IS) - terrorgruppen, der for fire år siden rådede over et territorium på størrelse med Storbritannien i Syrien og Irak.
Syriske kurdere og arabere fra Syriens Demokratiske Styrker (SDF) har med støtte fra den USA-ledede internationale koalition indledt det, de kalder "det sidste slag for at knuse IS" i Syrien.
Men de tilbageværende IS-krigere yder hårdere modstand end forventet.
En talsmand for SDF siger til nyhedsbureauet AP, at det er "de mest erfarne" IS-krigere, som er tilbage.
- Op mod 600 jihadister kan være i området - de fleste af dem udlændinge, siger SDF-talsmand Mustafa Bali.
Den hårde kerneSDF indledte en offensiv mod IS i provinsen Deir ez-Zor i september.
Efter at kampene tog til i styrke i december, er over 37.
000 personer flygtet fra området.
Det er ifølge Syriens Observatorium for Menneskerettigheder, der støtter oppositionen i landet, først og fremmest koner og børn til krigere fra IS.
Tallet omfatter også godt 3.
400 formodede IS-folk, som tilbageholdes af SDF.
Tusinder er flygtet fra kampene.
Det er altså den hårde kerne af IS-krigere, som stadig yder betragtelig modstand i den sidste IS-enklave i Syrien.
Men deres dage er formentlig talte, vurderer Mellemøst-korrespondent i DR Nyheder, Puk Damsgård:- De er oppe mod en militær overmagt, der også får hjælp i form af for eksempel luftangreb fra koalitionen.
Så der går nok ikke særlig lang tid, før området er indtaget.
Læs også:IS-kalifatet er dødt: Men det er terroristerne ikkeIS fortsætter uden landSelvom IS står til at miste deres sidste frimærke-land, er det endnu alt for tidligt at skrive terrorgruppens nekrolog.
- IS er ikke afhængige af et territorium for at kunne fungere som en terrorgruppe, understreger Puk Damsgård:- Mens krigen har raset i Syrien og Irak, har de omorganiseret sig i celler, hvorfra de kan gennemføre angreb.
Det har vi for eksempel set i Irak sidste år.
Selvom IS ikke længere har noget territorium dér, så var der i gennemsnit 75 angreb om måneden.
Så der er ingen tvivl om, at IS stadig udgør en trussel.
FacebookTwitterKopier linkEmner:Islamisk Stat|Syrien|Irak|Terrorisme|Storbritannien




https://www.dr.dk/nyheder/indland/fire-aar-efter-angrebet-paa-krudttoenden-moedes-stadig-med-andre-overlevende

TerrorsagenSe temaIndlandFire år efter angrebet på Krudttønden: Mødes stadig med andre overlevendeOverlevende fra Krudttønden mødes jævnligt for at dele deres oplevelser med hinanden.
Af Emil Eller10.
feb.
2019 kl.
16.
00Læs opPå torsdag er det fire år siden, Omar El-Hussein dræbte to personer og sårede seks betjente ved to angreb i København.
Valentinsdag 2015 skød han først mod et arrangement om ytringsfrihed i kulturhuset Krudttønden på Østerbro og senere mod synagogen i Krystalgade i indre by.
Begge angreb kostede en person livet.
Og for dem, der overlevede skyderierne, er det en oplevelse, der her fire år efter ikke slipper dem.
Se dokumentarenFem øjenvidner fortæller i 'Vi overlevede Krudttønden' hver deres dramatiske historie om, hvordan de oplevede terrorangrebet mod kulturhuset Krudttønden den 14.
februar 2015.
Se den allerede nu her på DR TV eller på DR2 kl.
21.
30.
En af dem, der oplevede angrebet på nærmeste hold, var fotografen Peter Bak.
I dokumentaren 'Vi overlevede Krudttønden' i aften klokken 21.
30 på DR2 kan man høre ham og andre overlevende fra det første angreb mod Krudttønden fortælle deres historier.
I dokumentaren fortæller Peter Bak blandt andet, at han den dag i 2015 deltager i arrangementet i Krudttønden for at filme det.
Han tager derfor sit kamera med til mødet.
- Jeg har i mange år filmet de her debatmøder.
Jeg vil gerne selv lytte til det, og så kan jeg også lave et sammendrag af aftenen, som jeg kan lægge på nettet i god kvalitet, siger han.
'Vi har ytringsfrihed, men.
.
.
'Mens han gør klar til at optage arrangementet, hvor blandt andre den svenske kunstner Lars Vilks skal tale, dukker en gammel bekendt op; filminstruktøren Finn Nørgaard.
- Jeg bliver overrasket over det og glad for at se ham.
Vi er jo kolleger, så det er et glædeligt gensyn.
Arrangementet i Krudttønden går i gang, og de første talere bevæger sig ud i deres indlæg om ytringsfrihed.
- En af talerne går i gang med sit oplæg.
Hun nævner det her med, at man tit siger, at ”Vi har ytringsfrihed, men…” og lige præcis i den sætning starter skuddene, fortæller Peter Bak.
I de næste minutter affyrer den 22-årige Omar El-Hussein 28 skud fra en M/95-riffel mod Krudttønden.
Målet var formentlig kunstneren Lars Vilks, der har været under beskyttelse, siden han i 2007 tegnede profeten Muhammed som en hund.
Læs også:OVERBLIK Fire år siden terrorangrebet i København: Det skete d.
14.
februar 2015Mens skuddene lyder, forsøger de mange tilhørere til arrangementet at komme i skjul eller flygte uden at blive ramt af kugler fra riflen.
Se Peter fortælle om at komme alt for tæt på Omar El-Hussein i klippet her:- Jeg kommer i tanke om, at der er et baglokale ude bagi, og at der er en vej ud.
Så jeg løber der ud.
Der ser jeg lige op på Omar El-Hussein.
Jeg ser ham.
- Han vender sig om mod mig, men jeg vil ikke have, at han ser mig.
Der holder en bil mellem os, som jeg lægger mig under, så han ikke kan skyde mig.
Så fornemmer jeg også, at han kigger mod mig, men at han så vender sig igen og stikker videre i samme retning, husker Peter Bak.
Finn Nørgaard dørOmar El-Hussein slipper væk fra stedet.
Peter Bak slipper fra attentatet uskadt, men det er der andre, der ikke gør.
Fire betjente bliver såret af enten skuddene fra riflen eller glasskår, og ude foran Krudttønden ligger en livløs person, der er ramt af skud.
Over det næste stykke tid begynder Peter at filme, hvad der foregår.
Først fra sin telefon og siden med sit kamera.
Han opdager også den livløse krop foran kulturhuset.
- Mens jeg står med mit kamera, begynder det at dæmre for mig, at det kunne være Finn.
Men jeg er overhovedet ikke sikker.
Det kunne være ham, men han kunne også være løbet.
- Så jeg tænker, at jeg vil lige prøve at sende ham en sms.
”Hej Finn.
Jeg håber, du er OK.
"Senere bliver Peter Bak sammen med de andre overlevende kørt til en politistation for at blive afhørt.
Her får de at vide, at manden, der lå foran Krudttønden, er død.
I klippet her kan du se Peter fortælle om at blive afhørt af politiet efter angrebet:- Det første, jeg siger, det er, at jeg tror, jeg ved, hvem den døde er.
Hvis I siger, det er en anden, så er det selvfølgelig sådan.
Men jeg tror, jeg ved det, siger Peter Bak.
Politiet ved på det tidspunkt ikke, hvem manden er, fortæller han.
- Så jeg siger: ”Jeg er næsten sikker på, at det er Finn Nørgaard”.
Det er som om, at da betjenten begynder at skrive det ind, så bliver det virkeligt, at det er ham.
Sådan oppe i mit hoved.
Det er fandeme Finn.
Jeg behøver ikke vente på hans svar på sms.
Der kommer aldrig noget.
Det var Finn.
Prøver at leve viderePeter har ret i sin formodning.
Finn Nørgaard bliver skudt og dræbt foran Krudttønden, da han prøver at forhindre Omar El-Hussein i at skyde mod kulturhuset.
Peters sms bliver aldrig besvaret.
Modsat andre af øjenvidnerne til skudepisoden reagerer Peter ikke voldsomt på attentatet i den efterfølgende periode.
Han føler, at han kan håndtere situationen og kan leve nogenlunde normalt videre.
- Det begynder jeg egentlig at tænke meget over.
For jeg taler med andre, der har reageret meget voldsomt.
Og jeg har det faktisk ret dårligt med, at jeg ikke reagerer.
Er jeg bare sådan en kold skid, der ikke har nogle følelser?
- Men jeg ender jo med at måtte erkende, at jeg ikke er traumatiseret.
Jeg tror heller ikke, jeg ville vinde noget ved at gå ned ad en mørk sti og se ned i det her dyb.
Jeg vil hellere være glad for, at jeg ikke er blevet påvirket negativt af det, siger han.
KrudttøndegruppenAlligevel har oplevelsen ikke sluppet ham.
Han har stadig et stort behov for at tale om, hvad der skete i minutterne omkring angrebet.
Det gør han især med flere af de andre overlevende fra debatarrangementet i Krudttønden.
En del af dem mødes stadig jævnligt i det, de kalder Krudttøndegruppen.
En gruppe, hvor de kan dele deres oplevelser og tale om, hvad der skete dengang.
Instruktøren Finn Nørgaard mistede livet foran Krudttønden, da han ifølge et øjenvidne forsøgte at stoppe Omar El-Hussein.
 Omar El-Hussein affyrede i alt 28 skud mod kulturhuset Krudttønden.
 Den daværende franske ambassadør i Danmark, Francois Zimeray, var blandt deltagerne til arrangementet i Krudttønden.
1 / 3Instruktøren Finn Nørgaard mistede livet foran Krudttønden, da han ifølge et øjenvidne forsøgte at stoppe Omar El-Hussein.
1 / 3Omar El-Hussein affyrede i alt 28 skud mod kulturhuset Krudttønden.
2 / 3Den daværende franske ambassadør i Danmark, Francois Zimeray, var blandt deltagerne til arrangementet i Krudttønden.
3 / 3Og selv om det nu snart er fire år siden, har mange af dem stadig brug for at tale om angrebet.
- Vi er vel 10-15 stykker, der bliver ved med at dukke op.
Og vi bliver øjensynligt aldrig færdige med at tale om de her ting.
- Vi oplever det her så forskelligt.
Vi har alle sammen set de samme ting, men vi har meget forskellige oplevelser af det.
Og når vi taler sammen, kan vi tale om det på en måde, som vi ikke kan med andre, siger Peter Bak.
Krudttøndegruppen og de overlevendes fortællinger kan du se mere til i dokumentaren "Vi overlevede Krudttønden" i aften klokken 21.
30 på DR2.
To personer blev dræbt under Omar El-Husseins attentat 14.
februar 2015.
Finn Nørgaard døde foran krudttønden, og om natten blev Dan Uzan dræbt foran synagogen i Krystalgade, hvor han holdt vagt for en bat mitzvah.
Seks betjente blev såret under de to angreb.
FacebookTwitterKopier linkEmner:Lars Vilks (billedkunstner)|Omar Abdel Hamid El-Hussein (terrorist)|DR2|Ytringsfrihed|København




https://www.dr.dk/sporten/fodbold/superliga/minut-minut-fcn-og-broendby-deler-efter-maalfest






https://www.dr.dk/nyheder/kultur/boeger/fantasy-hit-har-vaeret-paa-bestseller-listen-gennem-4-aar-har-malene-skrevet

BøgerFantasy-hit har været på bestseller-listen gennem 4 år: Har Malene skrevet den danske Harry Potter?
Titusindvis af unge sluger Malene Sølvstens historier om claivoyante Annes kamp mod ragnarok.
Af Tekst og fotos af Rasmus Meldgaard Harboe og Grafik: Oliver Seppo10.
feb.
2019 kl.
15.
00Bemærk: artiklen er mere end 30 dage gammelLæs opNordiske guder, mystiske kræfter og en clairvoyant teenagepige ved navn Anne, der kæmper mod at blive myrdet - og at verden skal gå under.
Det er sådan cirka det, Malene Sølvstens 1.
938 sider lange trilogi 'Ravnenes Hvisken' handler om.
Siden den første bog udkom i 2016, har serien været fast inventar på bestseller-listerne.
Og det er ikke kun læserne, der er vilde med forfatteren.
Det samme er anmelderne, og senest er Malene Sølvsten blevet nomineret til Politikens Litteraturpris.
En sjældenhed, når genren er fantasy.
Serie: Dronningerne af FantasyFire danske fantasyforfattere fortæller ærligt om deres liv, som spænder mellem hverdagsstemning og magiske universer.
Succesen til trods stod det faktisk ikke skrevet i kortene, at Malene Sølvsten skulle være forfatter.
Hun var nemlig ansat i Finansministeriet, mens hun skrev på første bind i serien.
Malene Sølvsten holdt skriverierne tæt til kroppen, indtil hendes mor konfronterede hende med al den tid, hun brugte ved computeren.
Så måtte Malene krybe til korset og indrømme, at hun skrev på en bog.
Således er jobbet i Finansministeriet i dag skiftet ud med et fuldtidsarbejde som fantasyforfatter.
- Jeg var rigtig glad for mit liv før.
Jeg havde et godt arbejde, men det var også meget travlt, fortæller Malene Sølvsten.
- Nu har jeg et liv, hvor jeg kan hente min søn direkte fra skole, hvis han gerne vil hjem.
Jeg kan virkelig være der for ham på en måde, som man selvfølgelig ikke kan, når man er bundet til et kontor 40 timer om ugen.
Du kan møde Malene Sølvsten her:Her begynder dagen tidligt, for resten af Malenes lille familie skal ud ad døren.
)1 / 8Når familien er sendt godt af sted, kravler Malene selv op i husets førstesal.
Nu skal hun nemlig selv i gang med dagens arbejde som fuldtidsforfatter.
)2 / 8- Jeg bruger halvdelen af min tid væk fra computeren.
Så går jeg på museum, hører podcasts og læser rigtig meget faglitteratur.
Jeg får så meget inspiration af det.
Derfra er det rent rugbrødsarbejde.
Der er ikke særlig meget hokus-pokus, jeg sidder bare ved min computer og skriver.
)3 / 8Det er snart tre år siden, at Malene Sølvsten udgav første bind i fantasytrilogien 'Ravnenes Hvisken'.
I samme ombæring forlod hun det faste job i Finansministeriet for at kaste sig helhjertet ind i bøgernes verden.
Man kan roligt sige, at der siden dengang er blevet vendt op og ned på Malenes liv.
)4 / 8- I forgårs stod jeg i Bog & Idé og skulle købe noget elefantsnot.
Bag mig stod to damer med to af mine bøger hver og talte om mig.
Det var så weird!
Da jeg skrev den første bog, havde jeg ingen forventning om, at der var nogen, som ville læse en bog om en pige fra Nordjylland med en stor hund.
Jeg skrev bare en bog, som jeg godt selv kunne tænke mig at læse.
)5 / 8Et stort kapitel i Malene Sølvstens liv sluttede, da hun i efteråret udgav sidste bind i trilogien - men hun er overhovedet ikke færdig med at nørde og skrive.
Hun sidder stadig ved computeren og skriver på ideer, stikker hovedet i fagbøgerne og forbi museumsudstillinger for at suge inspiration.
Men hvad hendes læsere skal glæde sig til, og hvornår den næste Malene Sølvsten-bog rammer boghandlerne, vil hun ikke ud med.
)6 / 8- Jeg skriver stadig rigtig meget, men jeg har tilladt mig selv at være uforpligtende omkring det.
Jeg vil ikke love noget.
Men jeg er i gang med et rigtig fedt projekt, som jeg gerne vil fortælle dig om.
Jeg er blevet spurgt, om jeg - sammen med nogle andre forfattere - vil gendigte nogle folkeviser som nutidige tekster.
Det synes jeg er vildt spændende, så jeg sagde selvfølgelig ja.
)7 / 8- Jeg ved godt, at det er mig, der har skrevet de 'Ravnenes Hvisken'-bøger, og jeg vil ikke sætte mit lys under en skæppe.
Men der er altså et store hold bag dem.
Når man laver film, taler man altid om holdet bag, men os der laver bøger, vi sidder bare helt alene i et lukket rum og er geniale.
Nej, sådan er det overhovedet ikke.
Jeg trækker både på testlæsere, min redaktør og en masse andre mennesker på forlaget, som har en stor del af æren for bøgerne.
Mine bøger var aldrig blevet, som de er, hvis det ikke var for dem.
)8 / 8FacebookTwitterKopier linkEmner:Finansministeriet|Litteratur




https://www.dr.dk/nyheder/udland/stor-hoejre-protest-i-madrid-socialister-anklaget-forraederi

UdlandStor højre-protest i Madrid: Socialister anklaget for forræderiSeparatisterne i Catalonien splitter igen den spanske befolkning.
"Sanchez gå af" lyder opfordringen til Spaniens regeringsleder på dette banner i Madrid i dag.
Af Jakob Busk Olsen10.
feb.
2019 kl.
18.
05Bemærk: artiklen er mere end 30 dage gammelLæs op"For et forenet Spanien.
Valg nu!
"Under denne parole gik omkring 45.
000 spaniere i dag på gaden i Madrid for at protestere mod landets socialistiske regering, skriver Reuters.
Demonstrationen var indkaldt af centrum-højre-partierne i spansk politik, Partido Popular (PP) og Ciudadanos, ligesom det stærkt højreorienterede parti Vox var repræsenteret.
En tilhængere af det stærkt højreorienterede parti Vox.
Højrepartierne er vrede over, at regeringen har udnævnt en opmand til at håndtere spørgsmålet om Cataloniens separatister, der kræver løsrivelse fra Spanien.
Den borgerlige opposition afviser enhver form for forhandling om Catalonien, efter det regionale selvstyre erklærede uafhængighed fra Spanien i 2017.
Indrømmelsen har ligefrem fået højrepolitikere til at anklage socialisterne og regeringsleder Pedro Sanchez for forræderi.
- Tiden er løbet ud for Sanchez' regering, sagde PP's leder Pablo Casado før dagens demonstration, hvor der var bannere med påskriften "Sanchez, løgner" og "Spanien er ikke til forhandling og kan ikke sælges".
Demonstrationen mod regeringen er den største, siden socialisterne kom til magten i juni sidste år.
Nyvalg lurerSpaniens regering er i princippet på linje med højrepartierne, når det gælder kravet om et selvstændigt Catalonien.
Men socialisterne har kun en fjerdedel af pladserne i parlamentet og er afhængig af en stribe forskelligtartede partier for at gennemføre sin politik - blandt andet catalanske nationalister.
Regeringsleder Pedro Sanchez kom til magten, da hans konservative forgænger tabte en mistillidsafstemning.
På onsdag skal regeringens finanslov for 2019 til afstemning i parlamentet, og loven står til at falde uden de catalanske stemmer.
Hvis finansloven ikke bliver vedtaget, kan det udløse nyvalg i Spanien.
Ifølge de seneste meningsmålinger står partierne PP, Ciudadanos og Vox til at få flertal tilsammen.
Retsopgør i næste uge•På tirsdag begynder retssager mod 12 catalanske separatistledere ved højesteret i Madrid.
Separatisterne risikerer op til 25 år.
•I september sidste år vedtog Cataloniens parlament en lovpakke, der banede vej for en folkeafstemning om løsrivelse.
Afstemningen udløste en forfatningskrise i Spanien, og den spanske regering afsatte den catalanske regionalregering.
•27.
oktober 2017 erklærede det regionale selvstyre sig uafhængig af Spanien.
Cataloniens regionspræsident, Carles Puigdemont, måtte flygte til Belgien, og den spanske stat tog direkte kontrol over den velstående region.
•Puigdemont er stadig i Bruxelles, hvor han jævnligt modtager besøg af ledende separatister fra Catalonien.
•Der bor 7,5 millioner mennesker i Catalonien, der er Spaniens rigeste region.
FacebookTwitterKopier link




https://www.dr.dk/sporten/oevrig/skidronning-slutter-karrieren-med-vm-bronze

Øvrig sportSkidronning slutter karrieren med VM-bronzeTrods sine skavanker fik Lindsey Vonn tredjebedste tid i kvindernes styrtløbskonkurrence ved VM i svenske Åre.
Lindsay Vonn sluttede karrieren af med en tredjeplads ved VM.
10.
feb.
2019 kl.
13.
36Bemærk: artiklen er mere end 30 dage gammelLæs opDen amerikanske skidronning Lindsey Vonn har kørt sit sidste professionelle løb.
Søndag eftermiddag sluttede hun sin karriere i styrtløb ved VM i svenske Åre.
Hun drønede i mål i tiden 1 minut og 2,23 sekunder.
Det rakte til bronze.
Vinderen, slovenske Ilka Stuhec, var 0,49 sekunder hurtigere på førstepladsen og tog karrierens anden VM-guldmedalje.
Sølvmedaljen gik til schweizeren Corinne Suter, som var 0,23 sekunder fra Stuhec.
Vonn kan se tilbage på en enestående karriere, hvor hun vandt 82 World Cup-løb.
Det er klart flest hos kvinderne nogensinde.
Derudover har hun vundet guld ved både OL og VM.
Læs også:VIDEO To årtier med guld og gys: I dag tager Vonn sin sidste pisteturFør sæsonen havde hun meldt ud, at det ville blive hendes sidste på topplan.
Karrierestoppet blev siden fremskyndet på grund af skader.
Lagde ud i bedste tidSøndagsturen ned ad den svenske pist var forkortet på grund af tåge og vind i området.
Det betød, at styrtløberne startede længere nede på bjerget end planlagt.
Umiddelbart var det en fordel for Vonn, der har kæmpet med smerter i begge sine opererede knæ.
Vonn blev sendt af sted som nummer tre.
Efter en træg start fik hun fart i skiene mod slutningen og hamrede i mål i bedste tid.
Ved målstregen tog den svenske legende Ingemar Stenmark imod hende.
Han er den eneste, der har flere World Cup-sejre end Vonn.
Ingemar Stenmark tog imod Lindsay Vonn ved målstregen.
Blå BogNavn: Lindsey Vonn.
Født: 18.
oktober 1984 (34 år).
Fødested: St.
Paul, Minnesota.
Nationalitet: Amerikansk.
Sport: Alpin skiløber.
Udvalgte meritter:* 82 sejre i World Cuppen (flest af alle kvinder nogensinde).
* 3 OL-medaljer (1 guld, to bronze).
* 8 VM-medaljer (2 guld, 3 sølv, 3 bronze).
Kilder: Team USA.
Storsmilende og med en buket blomster i hånden fulgte hun de øvrige konkurrenter, der en efter en drønede i mål.
Da konkurrenten Sofia Goggia satte en sløj tid, begyndte det for alvor at se godt ud for Lindsey Vonns medaljemuligheder.
Guldet forsvandt imidlertid, da Ilka Stuhec fløj ned ad bjerget.
Hun var 0,75 sekunder hurtigere end Vonn på det første stykke, og på trods af amerikanerens gode afslutning satte sloveneren bedste tid.
Siden kørte også Corinne Suter hurtigere end Vonn, men amerikanerens podieplacering var sikret.
/ritzau/FacebookTwitterKopier linkEmner:Ingemar Stenmark (skiløber)|Skisport|Arbejdsmarked|Lindsey Vonn (skiløber)




https://www.dr.dk/sporten/haandbold/championsleague/odense-og-koebenhavn-fik-intet-ud-af-anstrengelserne-i-cl

ChampionsleagueOdense og København fik intet ud af anstrengelserne i CLBåde Odense og København tabte, da der søndag blev spillet håndbold i kvindernes Champions League.
10.
feb.
2019 kl.
17.
06Bemærk: artiklen er mere end 30 dage gammelLæs opMetz og Rostov-Don var for store mundfulde for håndboldkvinderne fra København og Odense, da der søndag blev spillet Champions League-håndbold.
Her tabte København Håndbold på udebane med 24-36 til franske Metz, mens træner Jan Pytlick og Odense Håndbold hjemme måtte se russiske Rostov-Don vinde med 30-26.
Dermed ligger Metz og Rostov-Don fortsat henholdsvis nummer et og to i gruppe 1 i den europæiske turnering med 11 point hver.
Odense Håndbold og København Håndbold har et indbyrdes opgør tilbage i kvindernes Champions League.
København og Odense indtager henholdsvis gruppens fjerde- og femteplads med fire point hver.
De fire bedste fra gruppen går videre til kvartfinalerne, hvilket betyder, at københavnerne ligesom før søndagens kamp står til at avancere.
Både København og Odense har tre gruppekampe tilbage, og de to danske klubber tørner sammen 2.
marts.
Aldrig for alvor tæt påDe forsvarende danske mestre fra København var fra starten af søndagens kamp mod Metz overmatchet.
Halvvejs i første halvleg var franskmændene foran 10-4.
Ved pausen var der stadig seks mål mellem de to hold ved stillingen 19-13.
Turen i omklædningsrummet ændrede ikke så meget for det danske hold, der som anden halvleg skred frem kunne se det franske forspring blive større og større.
Læs også:Odense buldrer videre i kvindernes håndboldligaOdense fulgte en smule bedre med sin modstander søndag.
Fynboerne var ved pausen bagud 13-17, men formåede efter pausen aldrig at få indledt et egentligt comeback.
Først da kampen reelt var afgjort, begyndte det danske hjemmehold at nærme sig russerne, der havde sat spillet en smule på autopilot.
/ritzau/FacebookTwitterKopier link




https://www.dr.dk/nyheder/viden/teknologi/forskere-finder-ung-tung-stjerne-omkranset-af-en-ring-af-salt

TeknologiForskere finder ung, tung stjerne omkranset af en ring af saltAstronomer har opdaget store mængder salt omkring en fjern og næsten nyfødt stjerne - og det er aldrig set før.
Den nydannede stjerne befinder sig 1.
500 lysår fra Jorden og omkranses blandt andet af natriumklorid - almindeligt salt.
(© NRAO/AUI/NSF; S.
Dagnello)Af Søren Bjørn-Hansen10.
feb.
2019 kl.
11.
33Bemærk: artiklen er mere end 30 dage gammelLæs opNatriumklorid er hovedbestandelen i almindeligt bordsalt.
Men det er også at finde i atmosfæren på nogle af universets gamle og døende stjerner.
Men nu har astronomer ved det nationale radioastronomi-observatorium NRAO i New Mexico, USA, fundet natriumklorid, sammen med mange andre salte, et helt nyt sted.
Ved at bruge ALMA-teleskopet har forskerne spottet det kemiske fingeraftryk efter en hel ring af salte rundt om en spæd, men meget tung stjerne 1.
500 lysår fra Jorden.
Saltet befinder sig i den skive af støv og gas, der måske en dag kan danne planeter om stjernen.
Hvad er salte?
Den klassiske definition af salte er givet ved ligningen: syre + base = salt + vand.
Salte er en gruppe kemiske forbindelser, der i fast tilstand er opbygget af ioner, og som med vand er elektrisk ledende.
Almindelig bordsalt består primært af natriumklorid, NaCl, og er nok det mest kendte salt.
Kilde: Den Store DanskeI en pressemeddelelse beskriver Adam Ginsburg fra NRAO det som en enestående opdagelse:- Det er fantastisk, at vi ser de her molekyler i det hele taget, siger han og fortsætter:- Da vi kun har set de her sammensætninger i de forkastede ydre lag af døende stjerner, ved vi ikke helt, hvad vores opdagelse betyder.
Men at vi har opdaget det, viser, at miljøet omkring stjernen er meget usædvanligt.
Overraskende at saltet er i gasformAt der er tale om en lidt speciel stjerne, bekræfter Jes Kristian Jørgensen, lektor i astrofysik ved Niels Bohr Institutet på Københavns Universitet.
Ifølge ham er det, at saltet svæver frit rundt om stjernen, som er det mest spændende ved opdagelsen.
- Det overraskende i opdagelsen er, at forskerne ser de her salte af lidt tungere grundstoffer.
Vi ved, at de er tilstede i stjerne- og planetdannende områder, men de er ofte låst i støvkorn og ikke frit flyvende som disse salte, forklarer han i en e-mail.
Astronomer bruger radioteleskoper til at lede efter kemiske signaturer i rummet.
Ved at "lytte" i et særligt spektrum, kan de opdage atomer og molekyler, som er utroligt langt væk.
Det nye ALMA-teleskop er særligt godt til det og giver forskerne et helt unikt bredspektret billede af universets sammensætning.
Her ses saltmolekylerne som en blå ring i udsnittet fra Orion-stjernetågen.
(© ALMA/NRAO/AUI/NSF; Gemini Observatory/AURA)Kan være et nyt redskabOpdagelsen af saltene omkring en ung stjerne er ifølge Jes Kristian Jørgensen mest interessant som en brik i forskernes gennemsøgning af de her områder omkring stjernerne for at katalogisere deres kemi.
- I sig selv ændrer opdagelsen ikke vores forståelse af stjerne- og planet-dannelse.
Hverken hvordan de rent faktisk dannes fysisk, eller hvordan deres kemiske udvikling er, siger han.
- Men opdagelsen kan måske give os et redskab til at studere de processer i detaljer.
Jes Kristian Jørgensen forklarer, at saltet omkring stjernen nok ender bundet i støvkorn og dermed indgår i dannelsen af eventuelle planeter om den unge stjerne.
Vi skal dog ikke regne med at kunne besøge planeter af salt omkring stjernen engang i fremtiden.
- Der er så små mængder af for eksempel natriumklorid, at jeg ikke mener, at man kan tale om planeter af salt, siger Jes Kristian Jørgensen.
Forskningen bliver offentliggjort i et kommende nummer af Astrophysical Journal, men er tilgængelig som preview her.
FacebookTwitterKopier linkEmner:Københavns Universitet|Videnskab|USA|Viden og tech|New Mexico




https://www.dr.dk/sporten/fodbold/superliga/minut-minut-droemmemaal-fuldendte-randers-storsejr-i-aalborg






https://www.dr.dk/nyheder/indland/de-fleste-fattige-kommuner-ligger-nu-pa-sjaelland

IndlandDe fleste fattige kommuner ligger nu på SjællandKommuner på Sjælland uden for København kæmper med stadig mere slunkne kommunekasser.
De tolv kommuner på Sjælland her har en likviditet på under 4.
182 per borger.
(© dr)10.
feb.
2019 kl.
09.
52Bemærk: artiklen er mere end 30 dage gammelLæs opDe seneste år har kommuner på Sjælland oplevet en forringet økonomi, og 12 ud af de 20 kommuner med laveste kassebeholdning i Danmark er nu på Sjælland.
Det viser en opgørelse fra Økonomi- og Indenrigsministeriet, skriver Magisterbladet.
Tidligere har kommuner i de geografiske udkantsområder i Nord- og Vestjylland haft ringe økonomi.
Men de har fået vendt en negativ udvikling og fundet balancen mellem indtægter og udgifter.
Til gengæld er det siden 2012 gået den stik modsatte vej for kommunerne i Region Sjælland.
Det forklarer Per Nikolaj Bukh, der er professor i økonomistyring ved Aalborg Universitet.
- Guldborgsund og Lolland har i alle årene været presset af lave skatteindtægter og høje sociale udgifter.
De var også en del af det, der for 10-20 år siden blev betegnet som den rådne banan.
- Det nye er, at udkantsdanmark i dag ligger i en krans hele vejen rundt om hovedstadsområdet, siger han til Magisterbladet.
Selv om en kommune har en lav kassebeholdning, er det ikke nødvendigvis et udtryk for, at økonomien er dårlig.
Det kan for eksempel skyldes, at der er foretaget store investeringer eller afdraget på gæld.
Stort pres på en række kommunerDet er ikke kun antallet af økonomisk pressede kommuner, der er vokset på Sjælland.
Det samme er forskellen op til de allermest velhavende kommuner.
- For ti år siden kunne man lidt lettere sige: Der er nogle forskelle, og sådan er det.
- Men i kommuner som for eksempel Slagelse, Vordingborg, Næstved, Gribskov, Odsherred og Hørsholm er der efterhånden tale om så stort et pres, at alarmklokkerne bør ringe, siger Per Nikolaj Bukh.
Han fortæller, at mange kommuner på Sjælland har så dårlig økonomi, at der ikke er meget plads til investeringer.
Urbanisering er en udfordringSlagelse er en af de kommuner, der er allermest trængt.
Sammensætningen af indbyggerne har sendt udgifter til ældrepleje og overførselsindkomster i vejret.
Samtidig er skattegrundlaget blevet udhulet.
Kommunaldirektør Frank E.
Andersen medgiver, at urbaniseringen er en udfordring.
Både for Slagelse og for Region Sjælland som helhed.
- Men det betyder ikke, at vi skal indgå i en usund konkurrence med København.
- Der er intet som helst galt i, at folk flytter til byen for at arbejde eller tage en videregående uddannelse.
Slagelse skal i stedet indtage den ledige plads og udnytte de muligheder, der knytter sig til at ligge midt i Danmark, siger Frank E.
Andersen til Magisterbladet.
/ritzau/FacebookTwitterKopier linkEmner:Økonomi- og indenrigsministeriet|Sjælland|Økonomi|Slagelse|Per Nikolaj Bukh (professor)




https://www.dr.dk/sporten/badminton/badmintonspiller-dropper-mixeddouble-samarbejde

BadmintonBadmintonspiller dropper mixeddouble-samarbejdeBadmintonspilleren Mads Pieler Kolding vil ikke tilbage i en mixeddouble-konstellation.
Mads Pieler Kolding fortsætter sin makkerskab med Niclas Nøhr.
10.
feb.
2019 kl.
11.
21Bemærk: artiklen er mere end 30 dage gammelLæs opSamarbejdet mellem badmintonspillerne Mads Pieler Kolding og Alexandra Bøje sluttede, nærmest før det var begyndt.
Nu fortæller Kolding, at han ikke vil tilbage i en mixeddouble-konstellation.
De to blev sat sammen, da Kolding mistede sin hidtil faste makker i herredouble, Mads Conrad-Petersen.
Conrad-Petersen besluttede sig i efteråret for at trække sig fra badminton på ubestemt tid.
Mixeddoublen med Bøje nåede dog aldrig rigtig at komme i gang, og Kolding får ikke en ny kvindelig makker.
- Jeg kan godt sige nu - hovedet på blokken - at jeg overhovedet ikke ser mig i mixeddouble på noget tidspunkt, siger han til TV2.
- Alexandra er et kæmpe talent, og det ville være ærgerligt at bruge sådan et talent i en kategori, hvor jeg på ingen måde kan se mig selv, siger Mads Pieler Kolding.
Læs også:Antonsen fortsætter sin gode form: Vinder DM for tredje gangFortsætter konstellationen med herremakkerI flere år kæmpede han og makkeren Mads Conrad-Petersen mod den absolutte verdenselite i herredouble.
Men selv hvis sidstnævnte skulle vende tilbage til banen, bliver de to ikke et par igen.
Det fortæller Kolding i interviewet uden at uddybe årsagen.
I stedet er Mads Pieler Kolding blevet sat sammen med Niclas Nøhr, og det samarbejde ser ud til at fortsætte.
Ved siden af herredoublen skal Nøhr dog også finde tid til at pleje sin mixeddouble med Sara Thygesen.
- Men hvis hans plan på sigt er at spille mixeddouble sideløbende, så er det selvfølgelig ikke holdbart for nogen af os, siger Mads Pieler Kolding.
Kolding og Nøhr var tidligere på ugen seedet som nummer to ved DM i badminton.
Her blev semifinalen endestationen efter nederlag til David Daugaard og Frederik Søgaard.
/ritzau/FacebookTwitterKopier linkEmner:Mads Conrad-Petersen (badmintonspiller)|Mads Pieler Kolding (badmintonspiller)|Kolding|Badminton|TV 2 (tv-kanal)




https://www.dr.dk/sporten/oevrig/video-aartier-med-guld-og-gys-i-dag-tager-vonn-sin-sidste-pistetur

Øvrig sportVIDEO To årtier med guld og gys: I dag tager Vonn sin sidste pisteturAmerikanske Lindsey Vonn kan i dag vinde sin tredje og sidste VM-guldmedalje på karrierens sidste dag.
Af Peter Fiilsø10.
feb.
2019 kl.
09.
00Bemærk: artiklen er mere end 30 dage gammelLæs opAlle tiders mest vindende kvindelige alpinist stopper søndag karrieren efter styrtløbet ved VM i Åre.
Karrieren har budt på 82 World Cup-sejre siden debuten i 2000.
Det er flest af nogen kvinde og kun overgået af legendariske Ingemar Stenmark med 86 sejre.
Læs også:Tronarvingen Shiffrin vinder VM i Super-G efter Lindsey Vonn-styrt34-årige Vonn er olympisk guldvinder og dobbelt verdensmester, men som du også kan se i videoen øverst i artiklen, så har skader og styrt spillet en stor rolle i amerikanerens karriere.
FacebookTwitterKopier linkEmner:Ingemar Stenmark (skiløber)|Skisport|Arbejdsmarked




https://www.dr.dk/nyheder/udland/kelly-giver-sin-hund-hampdraaber-mod-angst

UdlandKelly giver sin hund hampdråber mod angstCannabisprodukter til kæledyr har indtaget det amerikanske marked.
Ifølge CBS News er det lovligt at købe cannabisprodukter uden det euforiserende stof THC i hele USA.
Af Kasper Duncan Gram (Video)10.
feb.
2019 kl.
11.
30 | opdateret 11.
feb.
2019 kl.
14.
30Bemærk: artiklen er mere end 30 dage gammelLæs opI takt med at flere og flere amerikanske stater legaliserer medicinsk marihuana, bliver der også lavet cannabisprodukter målrettet kæledyr.
Kelly Alto og hendes forlovede giver hampdråber til deres hund, Kogi, som lider af angst.
- Før vi brugte det, kunne vi høre ham hyle, gø og hoppe op og kradse på døren.
Efter at have brugt det, kan vi gå ned ad gangen uden at høre ham flippe ud, fortæller hundeejeren.
Læs også:Hash-milliarder ryger i statskassen i Colorado: Vi bruger pengene på forebyggelse og hullede vejeDen amerikanske fødevare- og medicinmyndighed, FDA, fraråder brugen af cannabisprodukter til kæledyr.
Dyrlægerne savner videnskabelige undersøgelser på området, mener dyrlæge Jonathan Salkind:- Når der kommer flere penge i cannabis og marihuana, tror jeg, at der kommer bedre studier, som kan vise os, hvad potentialet i virkeligheden er.
For der er et potentiale, men det er for tidligt at sige, siger den californiske dyrlæge.
I Danmark er det ulovligt at bruge cannabisprodukter til at behandle dyr, skriver Lægemiddelstyrelsen.
Læs også:Hash, bong, spand og spice: Her er cannabissens ABCKelly Alto og hendes forlovede fandt selv frem til hampdråberne på nettet og valgte det cannabisbaserede præparat, som ikke indeholder stoffet THC, som giver den psykoaktive effekt fra marihuana.
I stedet indeholder dråberne stoffet CBD, som angiveligt kan påvirke humør, dulme smerter og angst, samt mindske epilepsianfald.
Ifølge CBS News er det lovligt at købe produkter med CBD i hele USA, hvilket ikke er tilfældet med THC.
Rettelse: Stoffet CBD er ikke bedøvende.
FacebookTwitterKopier linkEmner:Kæledyr|Brug af euforiserende stoffer|Lægemiddelstyrelsen|CBS Corporation|USA




https://www.dr.dk/nyheder/regionale/hovedstadsomraadet/46-fik-forkert-maengde-blodtryksmedicin-paa-grund-af-fejl-i

SundhedsplatformenSe temaKøbenhavn46 fik forkert mængde blodtryksmedicin på grund af fejl i SundhedsplatformenPatienterne har fået forkert dosis af betablokker på grund af fejlen.
En fejl i it-systemet Sundhedsplatformen har medført, at 46 patienter blev medicineret med den forkerte dosis blodtrykssænkende medicin.
Foto: Linda Kastrup/Ritzau Scanpix Af Marcel Mirzaei-Fard og Line Gudnitz Baun10.
feb.
2019 kl.
12.
15 | opdateret 10.
feb.
2019 kl.
12.
40Bemærk: artiklen er mere end 30 dage gammelLæs op46 patienter har fået en forkert dosis af betablokkeren Metroprolol på grund af en fejl på it-systemet Sundhedsplatformen, der bliver brugt på samtlige hospitaler på Sjælland.
Det kan man læse i en orientering til politikerne i Region Hovedstaden søndag.
Betablokkeren Metroprolol bliver brugt til at nedsætte blodtrykket i forbindelse med hjerte- og kredsløbssygdomme.
Man ordinerer noget som læge, og så kan man ikke være sikker på, at det er det, som patienten har fået.
Jacob Rosenberg, overlæge på Herlev Hospital & medlem af Region Hovedstaden (LA)Fejlen på it-systemet kom frem kort før jul, hvor regionen kunne melde ud, at man havde opdaget en mere end 2 år gammel fejl, der opstod tilbage i Sundhedsplatformens spæde start på Herlev-Gentofte Hospital i maj og juni 2016.
Siden jul har hospitalerne gennemgået alle de 334 patienter, der kunne være ramt af fejlen.
Og det viser sig, at 46 patienter har fået en forkert dosis af betablokkeren, mens de var indlagt på et af de to hospitaler.
Patienter har fået forbigående generSamtidig viser gennemgangen, at ingen af patienterne er kommet alvorligt til skade eller ligefrem er døde på grund af fejlen.
Men ”få patienter har fået forbigående gener”, uden det er nærmere defineret, hvad det dækker over.
En af Sundhedsplatformens største kritikere, overlæge på Herlev Hospital og medlem af Region Hovedstaden for Liberal Alliance, Jacob Rosenberg, er lettet over, at ingen patienter er kommet alvorligt til skade.
Men han mener stadig, det er meget alvorligt, at 46 patienter har vist sig at have fået en forkert dosis medicin af betablokkere på grund af en it-fejl:- I bund og grund giver det utryghed hos patienter, men også hos personalet.
Tænk, at man ordinerer noget som læge, og så kan man ikke være sikker på, at det er det, som patienten har fået.
Fejlen er blot den seneste i en række fejl, der er blevet afsløret henover efteråret og vinteren 2018.
P4 København har blandt andet afdækket, hvordan Region Hovedstaden kendte til en alvorlig fejl i fire måneder, før den blev rettet.
De mange fejl har betydet, at personalet på hospitalerne i Region Hovedstaden og Sjælland har skullet ringe til patienter og samlet set gennemgå over 15.
000 recepter og lægeordinationer, som kunne være fejlbehæftede.
Ingen kommet til skade ved anden fejlI orienteringen gør regionen samtidig status over en anden fejl i Sundhedsplatformen, der blev meldt ud samtidig.
Her har man gennemgået 5.
500 recepter og lægeordinationer, hvor Sundhedsplatformen var mistænkt for at lave fejlbehæftede mærkater på pilleglas eller -æsker.
Ingen personer har fået alvorlige skader eller komplikationer på grund af den fejl, fremgår det af orienteringen.
Det har ikke været muligt at få en kommentar fra Region Hovedstaden søndag formiddag.
FacebookTwitterKopier linkEmner:Region Hovedstaden|Patienter|Hospitaler|Herlev Hospital|Sjælland




https://www.dr.dk/sporten/fodbold/superliga/hobro-angriber-fik-uheldig-hovedrolle-i-nulloesning

SuperligaHobro-angriber fik uheldig hovedrolle i nulløsningPål Kirkevold stod to gange i vejen på stregen, da Hobro og Horsens spillede 0-0 .
10.
feb.
2019 kl.
14.
31 | opdateret 10.
feb.
2019 kl.
14.
58Bemærk: artiklen er mere end 30 dage gammelLæs opDet blev en intens, men chancefattig duel, da Hobro og Horsens søndag middag indledte deres forårssæson i Superligaen med 0-0.
Hobro havde for blot fjerde gang i sæsonen den tidligere superligatopscorer Pål Kirkevold med fra start.
Nordmanden fik fuld tid og stod uheldigt i vejen på stregen to gange undervejs.
Læs også:Fatal målmandsfejl og brandvarm Sana: AGF får en perfekt start på foråretSidste gang var i overtiden, da Emmanuel Sabbi ramte nordmanden i stedet for at heade bolden i det tomme mål.
Kirkevold selv måtte endnu engang gå målløs fra banen, hvorfor han stadig har sit første mål til gode i denne superligasæson.
Læs også:Riddersholm debuterer som Sønderjyske-træner med nederlagDe to hold havde ellers brug for en sejr i 21.
spillerunde, da Hobro jagter overlevelse, mens Horsens stadig kan snuse til top-6.
Men det blev aldrig den kamp, som mandskaberne havde håbet på.
Det polerede spil udeblevGenerelt var det en intens indledning, hvor begge mandskaber forsøgte at lægge pres på modstanderen gennem dødbolde.
Det var dog hjemmeholdet fra Hobro, der viste de bedste takter i første halvleg, selv om de ikke fik nettet til at blafre.
Banen i Hobro indbød på ingen måde til poleret fodboldspil, så begge mandskaber havde naturligvis svært ved pasningsspillet.
Derfor gik mandskaberne også til pause uden scoringer.
Læs også:Superligaklubber ærer Peter Mikkelsen med sørgebindIndledningen på anden halvleg blev endnu mere chancefattig end den første.
Her var spillet præget af mange hårde dueller og uskønt spil.
Som kampen skred frem, virkede begge hold nervøse for at løbe ind i et dumt nederlag, og det betød, at mandskaberne stod langt tilbage på banen, mens investeringerne frem ad banen var begrænsede.
Læs også:FCM forlænger aftale med rutineret anførerMed det uafgjorte resultat er Hobro stadig placeret på Superligaens sidsteplads med 17 point.
Horsens er lige akkurat uden for det fine top-6-selskab på en syvendeplads.
Der resterer fem runder af Superligaens grundspil.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|Horsens|Fodbold|Jylland




https://www.dr.dk/nyheder/kultur/film/du-ligner-virkelig-en-rigtig-kvinde-ny-serie-vil-goere-op-med-fordomme-om

Film og serier'Du ligner virkelig en rigtig kvinde': Ny serie vil gøre op med fordomme om transkønnedeVi skal blive bedre til ikke at bryde folks grænser med dumme spørgsmål, mener instruktøren bag den nye serie 'Ondt i røven'.
Tessa Hoder i midten, flankeret af Ronja til venstre og Andrea til højre.
(© Tambo Film / TV 2)Af Kasper Madsbøll Christensen10.
feb.
2019 kl.
12.
00Bemærk: artiklen er mere end 30 dage gammelLæs op- Du ligner virkelig en rigtig kvinde.
- Tak, det gør du også.
Ved første øjekast tænker du måske ikke nærmere over den ordveksling, du lige har læst.
Men under overfladen gemmer der sig både en virkelig klodset kompliment og et kækt, underspillet modsvar.
Komplimenten kommer fra 20-årige Tessa, en fiktiv karakter i den nye TV2 Play-serie 'Ondt i røven'.
Hun er lige flyttet fra sine forældres minkfarm i Odsherred, Vestsjælland, til et queer-kollektiv på Nørrebro i København.
Det betyder 'queer'Queer er et paraplybegreb, der dækker over personer, der på den ene eller anden måde ikke passer ind i eller identificerer sig med den heteroseksuelle norm.
Det kan både dække over transpersoner, homo- og biseksuelle.
Ordet blev oprindeligt brugt nedsættende om homoseksuelle.
Kilder: Sproget.
dk og WikipediaSvaret fra den 'rigtige' kvinde tilhører Jackie, der er transkønnet og bor i kollektivet.
I 'Ondt i røven' bryder Tessa gang på gang kollektivets uskrevne regler ved at spørge ind til seksualitet, kønsidentitet eller etnicitet på en måde, der virker grænseoverskridende for de andre beboere.
Og netop køn og seksualitet er da også de helt centrale emner for serien, fortæller instruktør Rikke Kolding i Kulturen på P1.
- Jeg har savnet bred repræsentation i mediebilledet og noget at spejle mig i, da jeg selv var yngre.
- Jeg lærte utroligt meget af mit eget møde med det københavnske queermiljø.
Så fortællingen var der jo.
Serien har boet inde i mig, siden jeg flyttede til København.
Læs også:"I provinsen er det svært for folk at forstå, at min seksualitet handler om andet end sex"Serien tager udgangspunkt i 'det virkelige liv''Ondt i røven' ligger med Rikke Koldings ord 'tæt op ad det virkelige liv'.
Hun har castet de fleste af skuespillerne gennem sit eget netværk til at spille roller, som ligger tæt op ad dem selv.
Rollen som Tessa spilles af skuespilleren Tessa Hoder.
(© Tambo Film / TV 2)Seriens historier er blandt andet hentet fra en sparringsgruppe, hvor blandt andre skuespiller Jackie Christensen – der ligesom Jackie i serien også selv er transkønnet – har været med.
- Det har været enormt spændende at have været med til at forme det endelige produkt, og virkelig have mulighed for at præge det i den retning, man gerne vil have det, fortæller Jackie Christensen i Kulturen på P1.
Serien tager blandt andet fat i de intimiderende spørgsmål, man ofte oplever at blive stillet som LGBT-person.
Det har været unikt at få lov til at adressere nogle af de ting, man til daglig bare er nødt til at tage på sig.
Jackie Christensen, skuespiller- I serien viser vi interaktioner, som jeg selv eller min omgangskreds har haft.
Det har været unikt at få lov til at adressere nogle af de ting, man til daglig bare er nødt til at tage på sig.
- Den Jackie, jeg spiller i serien, er en meget ideel Jackie.
Den Jackie kan godt finde på at svare tilbage på tiltale og sige: 'Det rager ikke dig' eller andre ting, som jeg gerne selv ville have sagt i løbet af mit eget liv.
Jackie Christensen understreger, at det altid må være op til den enkelte, hvor meget man har lyst til at svare på, når folk spørger ind til seksualitet, kønsidentitet, eller hvordan man i øvrigt ser ud mellem benene.
- Vi skal ikke ligge det over på individet og forvente, at der ligger et individuelt ansvar på enhver transperson eller enhver lesbisk for at retfærdiggøre deres eksistens eller stille nogens nysgerrighed.
Det må være op til dem, der kan magte det.
Læs også:International popstjerne kæmper mod homofobi: 'Jeg har et kæmpe ansvar'Rikke Kolding mener, at serien er blevet mere ægte af, at hun har allierer sig med dem, den handler om.
(© Tambo Film / TV 2)Drop hurtige indskydelser og fordommeRikke Kolding synes også, vi skal blive bedre til ikke at bryde folks grænser med klodsede, dumme spørgsmål.
Jeg kan ikke fortælle historier, der ikke omhandler mig selv.
Det er ikke mine historier at fortælle.
Rikke Kolding, instruktør- Man kan gøre en indsats for ikke at bryde folks grænser.
Man kan feel the mood.
Og så lade være med at komme med sine hurtige indskydelser eller fordomme.
Hvis du bare hiver information ud af folk, så kan du lige så godt gå hjem og google.
Dele af 'Ondt i røven' er blevet til gennem skuespillernes improvisation og er altså ikke blevet spillet efter et fast manuskript.
Det har nemlig været vigtigt for Rikke Kolding at få 'ægthed' ind i serien.
- Jeg kan ikke fortælle historier, der ikke omhandler mig selv, for det er ikke mine historier at fortælle.
Jeg synes, man ofte har set nogen prøve at fortælle andres historier, fordi de sælger godt, eller fordi det er sensationelt og moderne.
- Derfor allierede jeg mig med dem, som jeg tænkte, vi skulle lave en serie om.
Og det har gjort den mere ægte.
De syv første afsnit af 'Ondt i røven' kan ses på TV2 Play.
FacebookTwitterKopier linkEmner:Kolding|København|TV 2 (tv-kanal)|Seksualitet|DR P1




https://www.dr.dk/sporten/fodbold/superliga/minut-minut-scoringerne-udeblev-i-hobro






https://www.dr.dk/nyheder/viden/kroppen/var-du-uheldig-paa-skiferien-stamceller-kan-fikse-din-dumme-knaeskade

KroppenVar du uheldig på skiferien?
Stamceller kan fikse din dumme knæskadeEt vrid i knæet kan betyde smerter og gangbesvær resten af livet, men ny teknologi kan rette op på alvorlige skader.
Man kan komme slemt til skade, hvis det går for stærkt på løjperne, men med stamceller og UV-lys kan danske læger reparere meget, der var umuligt at redde for bare få år siden.
Af Chris Lehmann10.
feb.
2019 kl.
07.
31Bemærk: artiklen er mere end 30 dage gammelLæs opFor mange danskere står skiferien for døren i disse uger.
Men for omtrent 10.
000 venter der også smerter efterfølgende.
Enten i form af lettere skader som forstuvninger og blå mærker, eller helt op til alvorlige skader som brækkede knogler - og det, der er værre.
Læs også:GRAFIK Sådan kommer vi mest til skade på skiferieÉn type skade er særlig problematisk - nemlig skader på brusken.
Sygt Nok på P1Hør mere om hepatitis C og andre sundhedsvidenskabelige emner i programmet Sygt Nok på P1 hver fredag klokken 10 eller lige her.
Hvad vil det sige at være sund og rask?
Hvordan opstår sygdomme?
Og hvorfor kan det næsten ikke blive sygt nok, når mediernes overskrifter varsler om dårlige vaner eller lover nye mirakelkure?
I et nyt sundhedsprogram på P1 undersøger læge og forsker Maja Thiele trends og tendenser, den nyeste forskning og de største gennembrud inden for sundhedsområdet.
Vært: Maja Thiele.
Heldigvis er der håb forude for fremtidens overmodige og uheldige skiløbere - og andre, der får skader på brusken.
Det forklarer Uffe Jørgensen, professor på Syddansk Universitet og overlæge på Odense Universitetshospial, til sundhedsmagasinet Sygt Nok på P1.
- I dag kan vi sætte det på igen, det har vi nye metoder til.
Og vi kan også sy det sammen.
Ved en alvorlig skade på brusken i knæet bliver det ikke 100 procent godt igen, men 70-80 procent kan vi godt komme op på, siger han.
Nye gennembrud med stamceller og UV-lys i knæeneÅrsagen til, at brusken har så svært ved at reparere sig selv er, at den ikke har blodgennemstrømning på samme måde, som kroppens knogler har det.
Men det har kirurger med moderne metoder i dag råd for.
Læs også:Lovende forsøg med stamceller kan hjælpe mænd med rejsningsproblemer- En metode, vi bruger i dag, går ud på, at vi borer små huller ned i knoglen bag den skadede brusk.
Så kommer stamcellerne fra knoglen og hjælper med at reparere brusken, siger Uffe Jørgensen.
Da Sygt Nok møder Uffe Jørgensen er det kun et par dage siden, at han har undersøgt knæet på en patient, der har fået den helt nye form for behandling.
Her har han boret de samme små huller i knoglen under brusken for at give adgang til stamcellerne.
Læs også:5 gode råd: Undgå dit barn kommer til skade på skiferienEfterfølgende er brusken blevet forseglet med en gelé, som størkner, når der lyses ultraviolet lys på.
Når geléen størkner, bliver stamcellerne buret inde.
Håbet er, at stamcellerne så arbejder meget mere fokuseret på den skadede brusk.
Og de første resultater er lovende.
- Det er noget af det mest optimistiske, jeg har set.
På otte måneder er patienten gået fra, at knæet lignede et bombekrater, til at der vokset fin ny brusk frem igen.
Vi kan selvfølgelig ikke nøjes med at afprøve metoden på én, men jeg er meget optimistisk, siger han.
Vi er blevet perfekte til at operere knoglerI modsætning til brusken, så er du godt stillet, hvis du knækker knoglerne.
Efter adskillige årtiers arbejde har lægerne nu regnet stort set alle knoglernes mysterier ud, og lægerne kan derfor fikse de fleste problemer.
- Vi har en masse udstyr og teknikker, som fungerer virkelig godt.
Det er ikke der, vi mangler de store udviklinger, siger Lars Henrich Frich, læge på Odense Universitetshospital og Lektor på Syddansk Universitet, til Sygt nok på P1.
Det betyder, at lægerne i disse år fokuserer på at blive bedre til genoptræning efter operationerne, samt at blive bedre til ikke at operere, medmindre det er absolut nødvendigt.
FacebookTwitterKopier linkEmner:DR P1|Syddansk Universitet|Sundhedsvidenskab|Læger|Odense




https://www.dr.dk/nyheder/regionale/syd/vanvidsbilist-taget-med-181-km-i-timen-paa-landevej-det-er-desvaerre-ikke

Syd- og SønderjyllandVanvidsbilist taget med 181 km i timen på landevej: 'Det er desværre ikke første gang'Flere bilister kørte langt over det tilladte ved fartkontrol på landevej ved Esbjerg.
Politiets fotovogn kom på overarbejde, da flere bilister kørte langt over det tilladte på Tingvejen mellem Esbjerg og Grindsted.
(Billedet er et arkivfoto).
Af Ulrik Bang-Mørch10.
feb.
2019 kl.
12.
52 | opdateret 10.
feb.
2019 kl.
16.
18Bemærk: artiklen er mere end 30 dage gammelLæs opEn bilist er blevet blitzet med 181 km i timen på Tingvejen mellem Esbjerg og Grindsted.
På strækningen, hvor bilisten blev snuppet, må man kun køre 80 kilometer i timen.
Det er totalt uforsvarligt at køre med den hastighed.
Knud Reinholdt, leder af færdselsafdelingen, Syd- og Sønderjyllands Politi- Det er totalt uforsvarligt at køre med den hastighed.
Men det er desværre ikke første gang, vi ser for høje hastigheder på den strækning, siger leder af færdselsafdelingen hos Syd- og Sønderjyllands Politi Knud Reinholdt.
Straffen for at køre for stærktKører du over 30 procent hurtigere, end du må, får du et klip i kørekortet.
Du får en betinget frakendelse og skal op til ny teori- og køreprøve, hvis du:Kører mere end 60 procent for stærkt eller 160 km/t eller derover i en almindelig personbil.
Kører mere end 40 procent for stærkt i et større køretøj.
Fx en bil med trailer, bil med campingvogn og lastbil.
Kører mere end 40 procent for stærkt, hvor hastigheden er nedsat pga.
vejarbejde.
Hvis du overskrider fartgrænsen med mere end 100 procent får du frakendt kørekortet ubetinget i en periode.
Kilde: Rådet for Sikker TrafikHastigheden i det konkrete tilfælde er altså mere end 100 procent over, hvad man må køre på strækningen, og det betyder, at bilisten mister kørekortet og får en kæmpe bøde.
- Når vi er oppe i disse hastighedsoverskridelser, så gør vi noget aktivt for at få fat i den pågældende bilist og inddrager førerretten.
Der er tale om en ubetinget frakendelse af kørekortet i minimum seks måneder.
Og bøden ligger på 8500 kroner, siger Knud Reinholdt.
Politiets dokumentation af bilisten, der kørte med hele 181 km i timen på landevejen.
Flere gik i fartfældenDesværre var bilisten ikke den eneste, der kørte alt for stærkt i går på strækningen.
Politiets fotovogn noterede andre bilister, der kørte henholdsvis 111 kilometer i timen, 116 kilometer i timen, 128 km i timen og 129 kilometer i timen på landevejen.
Alle får et klip i kørekortet.
Med til historien hører, at det både blæste og regnede kraftigt i løbet af dagen i går.
- For høj hastighed er medvirkende til cirka halvdelen af ulykkerne.
Og når vejret så også er dårligt, skal man tilpasse farten, siger Knud Reinholdt.
For høje hastighederI 2011-2015 mistede 472 personer livet i en trafikulykke, hvor en eller flere af de involverede kørte for stærkt i forhold til hastighedsgrænsen og/eller forholdene.
I 70 procent af ulykkerne var farten en medvirkende årsag til, at ulykken opstod.
I de sidste 30 procent var farten årsagen til, at ulykken blev med dødelig udgang.
Kilde: Rådet for Sikker TrafikFærdselslederen siger, at fart fortsat vil have høj prioritet hos politiet.
- Vores nationale strategi er jo at have fokus på hastighed.
Nogle veje er så udpeget som fokusstrækninger, hvor vi oftere måler hastigheden for at få gennemsnitshastigheden bragt ned.
- Der er tale om et langt sejt træk for at dæmme op for de høje hastighedsoverskridelser, siger han.
Knud Reinholdt siger, at Tingvejen gennem de seneste år har været genstand for flere alvorlige ulykker.
Læs også:Fartalarmer får ikke bilister til at sænke farten på vejene- Hvis vi går fem år tilbage, så har der på strækningen været flere meget alvorlige ulykker og også dødsulykker på strækningen.
Det er en strækning, hvor nogle bliver fristet til at køre alt for stærkt, forklarer han.
FacebookTwitterKopier linkEmner:Syd- og Sønderjyllands Politi|Biltrafik|Færdselsforseelser|Jylland|Esbjerg




https://www.dr.dk/nyheder/indland/klaus-arbejder-gerne-uden-overenskomst-hvis-jeg-er-syg-er-det-jo-bare-aergerligt

IndlandKlaus arbejder gerne uden overenskomst: 'Hvis jeg er syg, er det jo bare ærgerligt'Budene, der bringer ud for firmaet Wolt, har hverken overenskomst eller forsikring, og det møder kritik fra 3F.
Af Malene Koops Grønborg10.
feb.
2019 kl.
07.
04Bemærk: artiklen er mere end 30 dage gammelLæs op- Det er super fleksibelt.
Jeg kan selv bestemme, hvor meget jeg vil arbejde, og der er ikke nogen chef, der ånder mig i nakken.
Sådan lyder det fra 23-årige Klaus Ager Sørensen, der er et af de mange bude, som arbejder for udbringningsfirmaet Wolt.
Budene er bindeled mellem restauranter og kunder og bringer mad ud i både Aarhus, Odense, København og Lyngby-Gentofte.
Der er ikke noget krav om, hvor meget eller hvor lidt, man skal arbejde.
Klaus Ager Sørensen, cykelbud, WoltHos Wolt kalder man cykelbudene for kurer-partnere, og de arbejder i gennemsnit 15 timer om ugen.
Hver enkelt bud bliver af Wolt anset som selvstændig erhvervsdrivende, og de har derfor hverken overenskomst eller forsikring gennem Wolt.
Noget, der passer Klaus Ager Sørensen fint.
Han bestemmer nemlig helt selv, hvornår og hvor meget han vil arbejde.
Via Wolt kan han booke sig ind på vagter, når han vil, og ligeledes holde fri, når det passer ham.
- Der er ikke noget krav om, hvor meget eller hvor lidt, man skal arbejde, og så er det bare mega nemt at kombinere det med alle de andre ting, man gerne vil, siger han.
Ifølge Wolt tjener budene i gennemsnit 130 kroner i timen.
Om Wolt:•Wolt er både en app og en hjemmeside, hvor man online kan bestille og få bragt mad ud.
•Firmaet blev grundlagt i Finland i 2014 og findes i dag i flere europæiske storbyer, heriblandt i Helsinki, Stockholm, Prag, Tallinn og København.
•I Danmark kan man også få bragt mad ud via Wolt i Aarhus, København, Odense og Lyngby-Gentofte.
•Ifølge Wolt selv samarbejder de med over 400 danske restauranter heriblandt McDonalds, Madklubben og Meyers.
- Jeg er ikke bundet til at møde ind fra 8-16 hver dag, men kan selv disponere over min tid, siger Klaus Ager Sørensen, som netop derfor er glad for at bringe mad ud for Wolt.
Kan underminere den danske modelNår Wolts bude ikke har nogen overenskomst, kan det være med til at underminere ansættelsesforholdene i andre brancher, mener fagforeningen 3F.
- Når de ikke ansætter folk, og de ikke tegner overenskomst, kan de køre med deres egen idé om, hvad de synes er ret og rimeligt at aflønne folk med, siger John Bondebjerg, der er forhandlingssekretær ved 3F.
Hvad er 'den danske model'?
Den danske model er en betegnelse for den måde, det danske arbejdsmarked er organiseret på.
Det helt særlige ved den danske model er, at den bygger på frivillige aftaler mellem arbejdsgivere og arbejdstagere.
Det betyder blandt andet, at vi ikke har nogen lov om mindsteløn i Danmark.
Det aftales mellem arbejdsgivere og fagforbundene, når der forhandles overenskomst, og staten og Folketinget griber sjældent ind.
Læs mere på Beskæftigelsesministeriets hjemmeside.
Han mener, at hvis man lader sådan nogle arbejdsforhold florere, så kan der være andre brancher, der bliver inspireret til at gøre det samme.
- Det kan være de første sten til, at man underminerer hele den danske model, hvor løn og arbejdsforhold er noget, man aftaler mellem parterne, og ikke noget, der bliver dikteret fra den ene part, siger John Bondesbjerg.
I Danmark er det mest almindelige, at man bliver ansat på en overenskomst.
Dermed har den enkelte indflydelse på egen løn og arbejdsvilkår og samtidig også mulighed for at forhandle om begge dele.
Og det har budene fra Wolt ikke.
Men er det ikke deres eget problem?
- Jo, det kan man godt sige, det er.
Men vores rolle som fagbevægelse er at sikre folk med nogle kollektive aftaler.
Det er vores erfaring, at det sikrer folk nogle ordentlige løn- og arbejdsforhold, siger John Bondesbjerg.
Wolt: Vores partnere er tilfredseIfølge direktør i Wolt Danmark Patrick Dümer går Wolt meget op i, at kurer-partnerne er glade og tilfredse, og det vil man blive ved med, forsikrer han.
Hvad er platformsøkonomi?
Platformsøkonomi er en betegnelse for de forskellige forretningsmodeller og økonomiske udvekslinger, der fungerer som mellemled mellem en bruger og en ejer baseret på en platform.
Det kan være platforme som Wolt, Airbnb, GoMore og Happy Helper.
I forbindelse med de mange nye måder at drive forretning på er der også blevet oprettet en netværks- og brancheforening, 'Foreningen for platformsøkonomi i Danmark', hvor man kan dele erfaringer og viden mellem platformsvirksomheder.
Det er vigtigt at pointere at den måde, vi gør det her på, lever fuldt ud op til alle love og regler, der er her i Danmark.
Patrick Dümer, direktør, Wolt DanmarkMen om de skal være omfattet af en overenskomst, kan han ikke svare på.
- Vi er jo nye i det her, og vi vil kun det bedste for både kunder, partnere og restauranter.
Det er vigtigt at pointere, at den måde, vi gør det her på, lever fuldt ud op til alle love og regler, der er her i Danmark, siger han.
- Der kommer altid noget kritik, når man gør noget nyt, og det her med platformsøkonomi er jo en ny ting.
Alle, der deltager, er i gang med at finde ud af, hvordan man sætter det sammen på den helt rigtige måde.
Så når vi hører sådan en kritik, så lytter vi selvfølgelig og tilpasser, hvis der er behov for det, lyder det fra Patrick Dümer.
Patrick Dümer lægger dog mest vægt på, at kurer-partnerne hos Wolt er tilfredse med deres arbejde, og det er Wolts oplevelse, at det er de.
Klaus Ager Sørensen kører ud til restaurationerne og pakker maden i sin store Wolt-taske, der holder maden varm.
og så starter cykelturen frem til kunden.
- Der er rigtigt mange folk, der har lyst til at arbejde på den måde med frihed og fleksibilitet.
De bestemmer selv, hvornår de har lyst til at arbejde og hvor meget.
I den traditionelle model kan man ikke stå op den ene dag og tænke, at i dag har man lyst til at tjene penge og den næste dag holde fri, hvis man har lyst til det.
Bedre end et 'halvfesent' jobJeg vil hellere have et job, jeg kan lide i stedet for at lave noget, jeg synes er halvfesent og så er man sikret løn, når man er syg.
Klaus Ager Sørensen, cykelbud, WoltOg netop den måde at arbejde på passer Klaus Ager Sørensen glimrende.
Ingen overenskomst betyder også, at man ingen løn får, hvis man er syg, og man optjener heller ikke feriepenge eller pension.
- Hvis jeg er syg, så er det jo bare ærgerligt.
Og at man ikke får nogen feriepenge, det må man jo leve med.
Det er ikke det, det kommer an på for mig.
Jeg vil hellere have et job, jeg kan lide, og som jeg nyder.
I stedet for at lave noget, jeg synes er halvfesent, og så er man sikret løn, når man er syg.
Det er jo en prioritering, siger han.
I Aarhus bringer Wolt indtil videre kun ud i midtbyen, så det er her, Klaus Ager Sørensen cykler rundt, når han er på arbejde.
Hos Wolt har kurer-partnerne heller ikke nogen forsikring.
Men det er dog et krav, at de er dækket af deres egen forsikring, før de får lov at arbejde for Wolt, siger direktør Patrick Dümer.
Men spørgsmålet om forsikring er heller ikke noget, der bekymrer Klaus Ager Sørensen.
- Der er selvfølgelig en risiko for, at det kan gå galt, men med en cykelhjelm, lidt god vilje og hvis man tænker sig lidt om, så tror jeg, man kommer langt.
Ifølge Wolt har virksomheden mere end 1.
000 kurer-partnere, der bringer ud for dem.
FacebookTwitterKopier linkEmner:København|Overenskomster|Erhverv|Ansættelsesforhold|Aarhus




https://www.dr.dk/nyheder/regionale/oestjylland/oejenlaeger-optikerne-sender-alt-mange-videre-til-os-efter

ØstjyllandØjenlæger: 'Optikerne sender alt for mange videre til os efter sundhedstjek'Der er i forvejen meget lange ventetider hos øjenlægerne.
Optikerkæden Louis Nielsen har halveret deres henvisninger ved at tilknytte øjenlæger til at vurdere hver henvisning.
Af Emma Lichscheidt og Flemming Nielsen10.
feb.
2019 kl.
08.
45Bemærk: artiklen er mere end 30 dage gammelLæs opHvis du har været ved optikeren for nylig, er du muligvis blevet tilbudt et sundhedstjek af dine øjne.
Flere optikerkæder tilbyder nemlig sundhedsundersøgelser af nethinden og trykket i øjnene for at undersøge for tegn på eksempelvis diabetes eller grøn stær, hvorefter de opfordrer folk til at søge øjenlæge, hvis de har mistanke om, at der er noget galt.
Men alt for mange raske sendes til øjenlæge, mener formanden for Danske Øjenlægers Organisation Jens Andresen, der selv har en øjenlægepraksis i Skanderborg.
Han er ærgerlig over, at alt for mange raske folk fylder i venteværelserne efter et tjek ved optikeren.
- Det er måske én ud af 50, der har egentlige øjensygdomme, som vi skal tage os af, siger han.
Han peger på, at optikerne ikke er gode nok til at vurdere undersøgelserne, og da det ikke kræver en henvisning at komme til øjenlæge, er det derfor risikofrit for optikerkæderne at slå sig op på at tilbyde sundhedsundersøgelser.
Én ud af 50 har måske egentlige øjensygdomme, som vi skal tage os af.
Jens Andresen, formand for øjenlægerne- Efter bedste evne prøver optikerne at vurdere, om der viser sig noget i de undersøgelser.
Og det bunder mange gange i usikkerhed, når de så siger: 'Gå lige for en sikkerheds skyld til øjenlæge,' siger Jens Andresen.
Synoptik: Vi redder synet og livet på folkTal fra Region Midtjylland viser, at der er op til et års ventetid på at komme til øjenlæge, og når så mange raske bliver opfordret til at bestille tid, betyder det, at de, der har brug for det, må vente endnu længere, understreger øjenlægernes formand.
- Det bidrager til, at ventetiden hos os generelt bliver forlænget.
Det synes vi, er en ufornuftig måde at bruge de ressourcer, vi har på.
Han mener, optikerkæderne tilbyder undersøgelserne af én grund.
- Det er ene og alene af hensyn til at få folk ind og få solgt flere briller, det er der ingen tvivl om.
Det er en pengemaskine, siger han.
Louis Nielsen var de første, der indførte sundhedstjekkene herhjemme i 2015, og siden er også Profiloptik og Synoptik fulgt med.
Alle tre optikerkæder fortæller, at de er opmærksomme på kritikken fra Danske Øjenlægers Organisation.
Men de afviser alle, at der er tale om en ”pengemaskine”.
Det har reddet synet - og faktisk også livet - hos patienter, og vi oplever, at kunderne sætter pris på den ekstra sikkerhed, det giver, når vi gennemfører de her tjek.
Lars Tandrup, direktør, SynoptikSynoptiks direktør Lars Tandrup er ikke i tvivl om undersøgelsernes værdi.
Ifølge ham er undersøgelserne en ekstra service til kunderne og en måde at opdage sygdomme og problemer på så tidligt som muligt - i nogle tilfælde også inden de udvikler sig til egentlige problemer.
- Det har reddet synet - og faktisk også livet - hos patienter, og vi oplever, at kunderne sætter pris på den ekstra sikkerhed, det giver, når vi gennemfører de her tjek, siger Lars Tandrup.
Han medgiver, at der er en risiko for, at undersøgelserne kan gå ud over ventetiderne hos øjenlægerne.
- Men hellere henvise én for meget end en for lidt, siger han og understreger, at man bestræber sig på ikke at overbebyrde øjenlægerne.
Hos Danske Øjenlægers Organisation lyder svaret:- Jeg vil på ingen måde betvivle, at undersøgelserne har reddet liv, men kaster du et net ud i havet, vil du selvfølgelig fange nogle fisk.
På samme måde vil du finde nogle syge, hvis du screener alle, siger formanden.
- Og når nu optikerkæderne har implementeret det her system, må de også sørge for, at det fungerer.
Halveret antallet af kunder, de sender videreFor at imødegå Danske Øjenlægers Organisation har alle tre optikerkæder valgt at alliere sig med øjenlæger, som de kan få en second opinion af, hvis de er i tvivl om, hvorvidt en kunde skal sendes videre til en øjelægepraksis eller ej.
I Louis Nielsen, der har tilbudt undersøgelserne i fire år, har man taget skridtet videre, og siden i sommer er det de otte tilknyttede øjenlæger, som nu systematisk kigger de mistænkelige billeder igennem og laver en decideret henvisning til øjenlæge-kollegerne ude i landet, hvis der er noget galt med kundens øjne.
Det fortæller Heidi Damgaard Buchholt, der er Louis Nielsens chef for klinisk udvikling.
På den måde fungerer de som et filter, og det har halveret antallet af de kunder, Louis Nielsen sender ud i øjenlægepraksisserne, siger hun.
Det har halveret antallet af Louis Nielsen-kunder, der bliver sendt ud i øjenlægepraksisserne.
Heidi Damgaard Buchholt, chef for klinisk udvikling hos Louis Nielsen- Så siger vores tilknyttede øjenlæge typisk til optikeren: 'Jeg kan godt forstå, at du synes, at der er noget galt.
Men det er ikke noget, vi kan tage os af i en øjenlægepraksis.
Det er noget, du hellere selv skal holde lidt øje med', forklarer hun.
Samtidig får optikeren en melding tilbage fra lægen på, hvorvidt der var grund til en henvisning.
- Og hvis der er en forskel på, hvad optikeren troede, der var galt, og det øjenlægen mener, så tilbyder vi efteruddannelse.
Vi bruger de øjenlæger, vi har tilknyttet, til at opkvalificere vores optikere, så de bliver efteruddannet ude i butikkerne dag for dag, siger Heidi Damgaard Buchholt.
Her kan du høre, hvordan det lød, da kunde Mandana Rahin fik et sundhedstjek i Louis Nielsen.
Hør, hvordan et sundhedstjek foregår herMandana Rahin, en af dem, der har fået foretaget et tjek, er glad for det ekstra tjek.
- Jeg synes, det er betryggende med sådan et tilbud, siger hun.
Også selvom undersøgelsen af hendes øjne ikke viste nogen problemer.
Jens Andresen medgiver, at der nu er færre patienter fra Louis Nielsen, men at der samlet set stadig er et problem.
- Jeg kan konstatere, at der stadig er alt, alt for mange grundløse henvendelser på baggrund af de her undersøgelser, siger han.
Hverken Profiloptik eller Synoptik mener dog, at det er dem, der står bag de for mange overfyldte venteværelser.
- Enhver unødig belastning af lægesystemet er selvfølgelig ikke tilfredsstillende, men jeg har heller ikke indtryk af, at vi skulle henvise mange unødige patienter, lyder det fra Synoptiks direktør Lars Tandrup.
Læs også:Lang ventetid: Patienter må vente i månedsvis på tid hos øjenlægeFacebookTwitterKopier linkEmner:Detailhandel|Læger|Louis Nielsen A/S|Synoptik|Jylland




https://www.dr.dk/nyheder/indland/de-overlevede-krudttoenden-jeg-hoerer-de-tre-foerste-skud-og-saa-forsvinder-alt

TerrorsagenSe temaIndlandDe overlevede Krudttønden: 'Jeg hører de tre første skud og så forsvinder alt'På torsdag er det fire år siden, Omar El-Hussein angreb kulturhuset Krudttønden og synagogen i Krystalgade.
© ScanpixAf Emil Eller10.
feb.
2019 kl.
10.
00Læs opFor mange danskere vil lørdag den 14.
februar 2015 stå lysende klart i erindringen.
Det var dagen, hvor terroren ramte Danmark, og hvor en bevæbnet mand på fri fod i et halvt døgn skabte frygt og usikkerhed.
Læs også:OVERBLIK Fire år siden terrorangrebet i København: Det skete d.
14.
februar 2015Men for de mennesker, der valgte at bruge deres lørdag eftermiddag til et debatarrangement om ytringsfrihed i kulturhuset Krudttønden, var dagen mere end det.
Se dokumentarenFem øjenvidner fortæller i 'Vi overlevede Krudttønden' hver deres dramatiske historie om, hvordan de oplevede terrorangrebet mod kulturhuset Krudttønden den 14.
februar 2015.
Se den allerede nu her på DR TV eller på DR2 kl.
21.
30.
For en af dem blev skudt og mistede livet.
Resten kom levende ud af angrebet.
Men det er alligevel en oplevelse, der har ændret livet for flere af dem, og som fortsat påvirker dem.
Den dag i dag mødes flere af øjenvidnerne fra Krudttønden stadig i det, de kalder Krudttøndegruppen.
Dem kan du følge i dokumentaren "Vi overlevede Krudttønden" i aften klokken 21.
30 på DR2 og derefter på DR TV her.
De første skud falderEn af dem, der overlevede angrebet, er Johanna Søndergaard.
Hun kendte arrangøren og var via Facebook blevet inviteret til arrangementet, som hun syntes lød spændende.
Så da klokken blev 15 den grå februardag, indfandt hun sig i Krudttønden.
Hun husker, hvordan debatarrangementet næsten lige var gået i gang, da de blev afbrudt af skud.
- Jeg hører de tre første skud, og så forsvinder alt.
Jeg ryger ind i en boble.
Jeg fornemmer, at der sker en masse ting omkring mig, men jeg bliver siddende.
Jeg kan ikke røre mig.
- Jeg er uddannet sygeplejerske.
Jeg er vant til at handle akut.
Men pludselig mister jeg det bare, siger hun.
Johanna Søndergaard var en af dem, der befandt sig i Krudttønden 14.
februar 2015.
Også satireforskeren Dennis Meyhoff Brink havde fundet vej til Krudttønden den lørdag, hvor blandt andre den svenske kunstner Lars Vilks skulle tale om ytringsfrihed.
Der var sikkerhedskontrol til debatarrangementet.
En måned forinden var det franske satireblad Charlie Hebdo blevet angrebet, og tilbage i 2007 satte al-Qaeda en dusør på Lars Vilks' hoved, efter han tegnede profeten Muhammed som hund.
Dennis Meyhoff Brink havde bemærket det ekstra sikkerhedsopbud, men tænkte ikke videre over det.
- Man skal jo også gennem kontrol i lufthavnen, men derfor tænker man jo ikke, at flyet falder ned, siger han.
PanikDa gerningsmanden, Omar El-Hussein, klokken 15.
33 begyndte at affyre 28 skud fra en M/95-riffel mod kulturhuset, gik han i panik.
- Jeg hører gerningsmanden råbe noget på arabisk.
Der løber det mig iskoldt ned ad ryggen.
Der tænker jeg, at nu er det kommet til os.
Det var Charlie Hebdo for en måned siden, og nu er det alvor her.
Nu bliver vi slået ihjel, husker han.
Men det blev han ikke.
Heller ikke Johanna Søndergaard blev ramt af skuddene.
Det gjorde derimod tre betjente, der alle blev såret af skud.
Og ude foran Krudttønden skød og dræbte Omar El-Hussein filminstruktøren Finn Nørgaard, der forsøgte at forhindre ham i at skyde mod kulturhuset.
Kort efter flygtede Omar El-Hussein fra stedet, og imens ventede flere deltagere i uvished inde i kulturhuset.
- På et tidspunkt kan vi høre sirenerne.
Det lyder som om, de er hele vejen rundt om bygningen.
Der forstår jeg, at jeg overlevede, siger Dennis Meyhoff Brink.
Men selv om politiet nu tog over og transporterede de overlevende væk i en bus, mærkede de angsten og usikkerheden komme krybende.
- Mange af os er for første gang ude i det fri.
Det virker ret utrygt.
Jeg går med følelsen af, at der er nogen, der peger et gevær mod mig.
At der er en rød plet fra et sigtekorn på mig, og at jeg kan blive skudt når som helst, forklarer Dennis Meyhoff Brink.
I klippet her kan du se Dennis fortælle om at komme ud fra Krudttønden for første gang efter angrebet:Også Johanna Søndergaard følte sig udsat i timerne efter.
- Da jeg sætter mig ind i bussen, bliver jeg kontaktet af en journalist, som har fundet mig på Facebook.
Der krakelerer det hele.
Jeg føler mig ubeskyttet.
For man kan finde mig, hvis man vil, siger hun.
Frygten fortsætterUd på natten fik de hver især lov til at tage hjem.
Men selv i hjemmets trygge rammer fortsatte mareridtet for både Johanna og Dennis.
- Jeg har to låse på min dør, men jeg kan kun få låst den ene.
Den anden vil ligesom ikke falde i hak.
Jeg bruger mindst en time på at prøve igen og igen og igen at få den anden lås låst.
Jeg kan ikke holde ud, at der kun er en.
Men det lykkes ikke, fortæller Dennis Meyhoff Brink.
I de næste timer lå han længe i sin seng uden at finde ro.
Til gengæld gennemspillede han forskellige flugtplaner i hovedet.
Men da de til sidst gik i ring, tog han telefonen frem for at se, om der var noget nyt om angrebet.
Og der var ikke gode nyheder.
Tværtimod.
- Der opdager jeg angrebet på synagogen.
Og så bliver jeg endnu mere urolig.
Det hele er under angreb.
Han kunne slå til hvor som helst.
Se Dennis fortælle om frygten for at blive opsøgt i klippet her:Livet går videreI det næste lange stykke tid vendte angrebet op og ned på deres liv.
Dennis måtte efter et interview i Go'morgen Danmark på psykiatrisk ambulatorium, og døjede længe med en voldsom frygt, der tilsidesatte alt andet.
Johanna begyndte hurtigt at arbejde igen og kørte derudaf i et halvt år, mens hun overbeviste sig selv om, at alt var godt.
- Jeg havde skyklapper på.
Jeg tænkte, at jeg godt kunne holde til at arbejde.
Men jeg når kun at være på arbejde i få timer, så bryder jeg fuldstændig sammen.
Der laver jeg en aftale med min arbejdsplads om, at nu går jeg hjem og sygemelder mig.
Hun var efterfølgende sygemeldt i syv måneder og fik hjælp hos en psykolog.
I dag arbejder hun ikke længere som sygeplejerske, men har i stedet skiftet branche og arbejder i et ufaglært job på et borgercenter i Københavns Kommune.
Hun har efterfølgende fået erstatning for både svie og smerte og for tabt arbejdsfortjeneste.
Hun har det bedre, men kan stadig få angstanfald.
I klippet her kan du se Johanna fortælle om at vågne dagen efter angrebet:For Dennis Meyhoff Brink har angrebet mod Krudttønden også sat sig varige spor.
- Det var et skillepunkt i mit liv.
Jeg så ind i et mørke, som har været med til at definere mig.
- Jeg er blevet mere opmærksom på, hvor afgørende det er at have mod.
Mod er ikke at vove at gøre alt muligt.
Det er at overvinde frygt.
Derfor er jeg blevet meget opmærksom på, at det er vigtigt, hvis man skal leve et værdigt liv.
Den 22-årige Omar El-Hussein dræbte instruktøren Finn Nørgaard foran Krudttønden og senere vagten Dan Uzan foran synagogen i Krystalgade.
Seks politifolk blev såret under angrebene.
FacebookTwitterKopier linkEmner:Lars Vilks (billedkunstner)|Omar Abdel Hamid El-Hussein (terrorist)|al-Qaeda|Kulturhuse|Frankrig




https://www.dr.dk/nyheder/politik/1300-vrede-solcelleejere-staevner-energiministeren

Politik1300 vrede solcelleejere stævner energiministerenSolcelleejere føler sig snydt, fordi der er blevet ændret i en aftale, som blev indgået i 2012.
1300 solcelleejere mener, at energiminister Lars Christian Lilleholt er løbet fra en aftale fra 2012.
(arkivfoto) 10.
feb.
2019 kl.
06.
30Bemærk: artiklen er mere end 30 dage gammelLæs op85.
000 solcelleejere kommer tilsammen til at tabe mellem 17 og 42,5 millioner kroner årligt på en ændring i momsafregningen, som Energinet netop har varslet.
Og det har fået flere op af stolene og fået dem til at tilslutte sig en stævning af Energiministeriet, som foreningen Danske Energiforbrugere står bag.
Det skriver avisen Danmark.
Brud på politisk aftale, lyder detI stedet for at afregne moms en gang om året skal solcelleejerne nu afregne moms løbende.
Det er et klart brud på den brede politiske aftale, et flertal af Folketingets partier indgik i 2012, mener foreningen Danske Energiforbrugere.
Aftalen i 2012 skulle bremse den massive udbygning af private solceller, men den lovede samtidig uændrede vilkår i en overgangsperiode på 20 år til de husstande, der allerede havde investeret i solceller.
For solcelleejerne betyder ændringen, at de om vinteren ikke længere kan bruge gratis af den strøm, deres solcelleanlæg har produceret om sommeren.
I stedet skal de sælge den overskydende strøm fra deres anlæg om sommeren til spotpris og købe den om vinteren til spotpris.
Allerede i efteråret tilføjede foreningen Danske Energiforbrugere overgangen til fleksafregning til stævningen af Energiministeriet.
Det koster 300 kroner at være med i stævningen.
Før jul var 200 solcelleejere med i stævningen.
Nu er der over 1300, og hver dag kommer flere til.
- Folk gider ikke blive taget i røven længere, de gider ikke blive fuppet.
Det svarer til at gå ned og købe en Mercedes, og når man så kommer og henter den, får man en Skoda, siger næstformand i Danske Energiforbrugere Boe Carslund-Sørensen til avisen Danmark.
Minister: Intet at komme efterHan er bekymret for, om overgangen til fleksafregning, og de konsekvenser det får for solcelleejerne, risikerer at sætte den grønne omstilling i stå.
- Næste gang staten kommer og vil have borgerne med til at lave grøn omstilling, er der 85.
000 husstande, der siger: I kan rende os.
Vi har prøvet det en gang, og vi kan ikke stole på det, I lover, siger han.
Den udlægning er energiminister Lars Christian Lilleholt (V) stærkt uenig i.
Han mener ikke, politikerne løber fra aftalen fra 2012.
- Når nogle siger løftebrud, kan jeg afvise det.
Det, vi lovede tilbage i tiden, var, at elafgiften og PSO skulle årsafregnes.
- Spørgsmålet om momsen er blevet afgjort af Landskatteretten, som klart og tydeligt siger, at når man trækker el på nettet, skal der momsafregnes ligesom ved alle andre forbrugere, siger han til avisen DanmarkStatens advokat, Kammeradvokaten, afviser i sit processkrift også, at der skulle være noget at komme efter i en eventuel retssag.
Alligevel mener solcelleejernes advokat, Printz Advokatfirma, at solcelleejerne har en god sag.
/ritzau/FacebookTwitterKopier linkEmner:Lars Christian Lilleholt (politiker)|Venstre|Solenergi|Klima-, Energi- og Bygningsministeriet|Energi




https://www.dr.dk/nyheder/udland/oberst-opfordrer-militaeret-i-venezuela-til-vende-maduro-ryggen

UdlandOberst opfordrer militæret i Venezuela til at vende Maduro ryggenI en video opfordrer en oberst i Venezuela militæret til at støtte oppositionsleder Guaidó og ikke præsident Maduro.
Endnu et medlem af militæret i Venezuela har vendt præsident Nicolás Maduro ryggen.
Billedet er fra en nyhedskonference i Caracas den 8.
februar.
)10.
feb.
2019 kl.
06.
51Bemærk: artiklen er mere end 30 dage gammelLæs opEn oberst i det venezuelanske militær opfordrer sine kolleger til at vende præsident Nicolás Maduro ryggen og i stedet støtte oppositionsleder Juan Guaidó.
Det skriver nyhedsbureauet AFP natten til søndag.
I en video publiceret lørdag siger oberst Ruben Paz Jimenez, at militæret bliver brugt til at støtte Maduros regime.
- 90 procent af os i de væbnede styrker er meget utilfredse.
Vi bliver brugt til at holde Maduro ved magten, siger Ruben Paz Jimenez.
Han opfordrer sine medsoldater til at lade den humanitære hjælp, som står klar ved den colombianske grænse, komme ind i landet.
Nødhjælpen består af 100 ton mad, medicin og hygiejneartikler og er sendt fra USA på forespørgsel fra Juan Guaidó.
Venezuelas siddende præsident, Nicolás Maduro, nægter dog at lade hjælpen komme ind i landet.
Ikke den første modstander i militæretNicolás Maduro er afhængig af støtte fra militæret.
Mister han den, kan hans tid ved magten være forbi.
Oberst Ruben Paz Jimenez er ikke den første i Venezuelas militær, der offentligt har valgt at støtte Juan Guaidó.
Også general i luftvåbnet Francisco Yanez har erklæret sin støtte til Guaidó.
Francisco Yanez, der er en af lederne i luftvåbnets overkommando, sagde i en video 2.
februar, at han ikke længere kan stå bag præsident Maduro.
Yanes var den første general i aktiv tjeneste til at anerkende Guaidó.
På Twitter har han opfordret andre medlemmer af hæren til at følge hans eksempel.
Et land i dyb kriseVenezuela befinder sig i en omfattende krise både økonomisk og politisk.
Landet er plaget af hyperinflation, ledigheden er høj, fattigdommen tager til, og der er mangel på basisvarer, fødevarer og medicin.
I maj sidste år sikrede Nicolás Maduro sig en ny periode som Venezuelas præsident.
Valget blev dog betragtet som udemokratisk i en lang række lande.
I januar trådte parlamentets formand, Juan Guaidó, så frem og udråbte sig som midlertidig præsident.
Han er siden blevet anerkendt som fungerende præsident af blandt andet USA og en række EU-lande - herunder Danmark.
/ritzau/FacebookTwitterKopier linkEmner:Venezuela|Militær|Hære|USA|EU




https://www.dr.dk/nyheder/kultur/film/barnestjerne-droppede-filmkarrieren-men-fortroed-nu-er-stephanie-tilbage-i-ny

Film og serierBarnestjerne droppede filmkarrieren - men fortrød: Nu er Stephanie tilbage i ny komedieStephanie León er igen aktuel på biograflærredet i filmen 'Mødregruppen'.
Der er gået godt og vel 23 år, siden skuespiller Stephanie León første gang tonede frem på skærmen.
Nu er hun tilbage i den danske komediefilm 'Mødregruppen'.
Af Henriette Stisen10.
feb.
2019 kl.
07.
02Bemærk: artiklen er mere end 30 dage gammelLæs opHun havde egentlig bestemt, at hun var færdig med skuespillet allerede i 2003.
I 2010 gentog hun den beslutning over for pressen og resten af branchen.
Og i 2013 så vi hende så for sidste gang på skærmen i tv-serien 'Broen II'.
Nu er den 33-årige skuespiller Stephanie León så alligevel tilbage på biograflærredet.
Og hun er for alvor klar til at genoptage skuespillet.
Der er bare én lille udfordring.
- Når man tidligere har udtalt, at man er færdig med at lave film, så kan man ikke bare regne med at blive ringet op af castere, siger hun og efterrationaliserer i bagklogskabens ulideligt klare lys:- Jeg skulle måske have sagt 'Jeg vil gerne have en pause fra branchen' i stedet.
Jeg møder ofte folk fra branchen nu, som tror, at jeg ikke vil lave film længere.
Det er jo lidt problematisk i dag, hvor jeg rent faktisk gerne vil lave film igen.
Men det er jo min egen skyld.
Fra barnestjerne til voksen kvinde  Ritzau Scanpix)Altid castet til den samme rolleHun blev landskendt for sin rolle i børnefilmen 'Tøsepiger' i 1996.
Dengang var hun bare ni år gammel.
Dernæst var det roller som nissepigen Nova i julekalenderen 'Krummernes Jul', Mille i 'Bagland' og Cecilie i 'Råzone', der for alvor indprentede Stephanie León i danskernes bevidsthed.
Størstedelen af rollerne havde et udgangspunkt i en rå, københavnsk socialrealisme, hvor hun ofte spillede den rapkæftede pige fra en hård baggrund.
Sammen med Julie Ølgaard og Laura Christensen medvirkede Stephanie León i 2006 i filmen 'Råzone'.
 Ritzau Scanpix)Et miljø og en menneskegruppe, Stephanie León altid har følt sig draget af.
Hvilket kan være forklaringen på, hvorfor hun så let har kunnet portrættere karakterer fra netop dét miljø.
Og på så ærlig og ægte vis, at hun stadig den dag i dag modtager beskeder fra folk, der takker hende for hendes film.
Folk, der følte sig set af Stephanie Leóns roller.
- Dengang fik jeg tit beskeder, hvor folk takkede mig og fortalte om deres vilde og hårde opvækst, og hvordan film som 'Råzone' havde hjulpet dem.
- Så sent som i forgårs fik jeg en besked fra en kvinde, der havde mistet sin familie og havde været igennem en masse svære ting, som skrev 'Tak fordi du altid har været dig.
Det har givet mig en styrke at kunne se op til dig.
' Det er ret vildt.
Stephanie León modtog i 2003 filmprisen Den Gyldne Svane, som bedste kvindelige skuespiller for sin rolle i filmen 'Bagland'.
 Ritzau Scanpix)Rollen som den barske københavnerpige blev en rolle, som hun ikke kunne slippe for.
Det var altid dén rolle, hun blev kaldt til casting på.
Hvilket begyndte at frustrere hende.
Lige indtil filminstruktør Charlotte Sachs Bostrup under indspilningerne til filmen 'Karla & Jonas' i 2010 satte det i perspektiv for Stephanie León.
Stephanie LeónFødt 15.
oktober i 1985.
Opvokset i København.
Datter af en dansk mor og en spansk far.
Optrådte første gang på skærmen i filmen 'Tøsepiger' (1996).
Modtog i 2003 filmprisen Den Gyldne Svane for sin hovedrolle i filmen 'Bagland'.
Uddannet social- og sundhedshjælper.
Har boet i Los Angeles 2012-2016.
Biografaktuel i filmen 'Mødregruppen'.
- Jeg spurgte Charlotte specifikt, hvorfor jeg altid fik tilbudt den samme type rolle.
Hun sagde 'Jamen, Stephanie, det er fordi du er pissegod til den.
Man kan mærke dig i de her roller.
Så er der måske nogle andre roller, som du ikke kan spille, og sådan er det bare.
Du skal se det som en gave, at du er pissegod til de her roller.
'- Og siden dengang har jeg tænkt, at det har hun fuldstændig ret i.
I stedet for at være ked af, at jeg som skuespiller ikke får andre type roller tilbudt, så sætter jeg nu pris på, at jeg har et særligt talent for lige netop dén rolle.
Svært at finde sine egne følelser som barnDet er ikke kun i skuespillets verden, at Stephanie León har fundet sin rette hylde.
De mange år væk fra skærmen har givet hende mulighed for at finde sig selv.
Så godt som man nu kan, tilføjer hun.
- Jeg tror, det tager hele livet at finde sig selv.
Men jeg ville ikke gøre noget om i mit liv.
Det har gjort mig til den, jeg er.
Det lyder så klichéfyldt, men det har det altså.
Jeg tror, at når man går igennem noget svært, så er det for at komme et sted hen.
Og nogle gange tager man en stor omvej, men så er der også en mening med det.
Og livet som barnestjerne har netop budt på nogle af de omveje.
- Den største udfordring for mig som barneskuespiller var helt klart at finde ud af, hvem jeg selv var.
Det er meget ungt som niårig og derefter ung teenager at skulle spille andre mennesker og udfolde deres følelser.
Rollen som nissepigen Nova i TV 2's julekalender 'Krummernes Jul' var én af Stephanie Leóns allerførste.
Hun var bare ni år gammel.
Her ses hun med sine nisseforældre Birthe Neumann og Waage Sandø.
- Det har været en kæmpe udfordring at finde ud af mine egne følelser midt i alt det.
Så jeg gemte alle mine følelser væk i stedet.
De blev simpelthen bare lukket ned, for jeg havde ikke tid til at gennemgå dem.
- Med mine egne forældres skilsmisse oveni, resulterede det i, at jeg blev aggressiv og udadreagerende, selvom det måske havde været allerbedst for mig bare at tude.
Men det er nok mine spanske gener, der kom til udtryk der, forklarer Stephanie León, hvis far er spanier.
At blive landskendt skuespiller som niårig er én af de ting, der har formet hende.
Ligesom forældrenes skilsmisse da hun var otte år gammel gjorde.
Og ligesom fødslen af hendes lille søn i 2016 til stadighed gør.
Måske var det de mange års skuespil og manglende plads til egne følelser, der i virkeligheden fik hende til at udtale, at hun var færdig med skuespillet dengang i både 2003 og 2010.
Turen går til Los AngelesI 2012 tog hun til Los Angeles for at bo sammen med en veninde – og for at finde sig selv.
- Jeg havde brug for en pause og for at komme lidt væk.
Jeg siger så tit, at både i familien og i venskaber, så har vi en rolle.
Om man vil det eller ej.
Jeg havde brug for at komme ud af alle de roller og finde ud af, hvem jeg selv egentlig var.
Iblandt en masse mennesker, som ikke kendte mig.
Selvom mange tager til Hollywood for at forfølge drømmen om skuespillet, så var det på ingen måde det, der lokkede hende dertil.
Det var i stedet folkene, åbenheden og atmosfæren.
Det er 23 år siden Stephanie León fik sin første rolle i filmen 'Tøsepiger' .
Nu er hun tilbage.
 Ritzau Scanpix)Med en gedigen opsparing fra sin tid som skuepiller kombineret med 'arbejdsferier' hjemme i Danmark, hvor hun to gange om året kom hjem for at 'knokle igennem' som social- og sundhedshjælper på et plejecenter, havde Stephanie León råd til at fylde dagen ud med præcis det, hun havde lyst til.
Og det var tiltrængt.
- Jeg boede sammen med en amerikansk veninde, som jeg havde mødt på MySpace.
Vi stod op hver dag, gik ud og spiste morgenmad, besøgte venner, tog på stranden.
Hver dag gjorde vi, hvad vi havde lyst til.
- I længden er det liv måske ikke så stimulerende for hjernen.
Og det er måske heller ikke de dybeste samtaler, man har med folk i L.
A.
.
Men så kom jeg jo hjem til Danmark to gange om året og knoklede igennem på plejecenteret.
Det skabte ligesom en balance i det hele.
Hjem til DanmarkI 2016 tog Stephanie León tilbage til Danmark.
Lysten til at spille skuespil var endelig tilbage.
Der var dog bare sket én afgørende ændring i hendes liv, siden hun forlod Danmark og skuespillet; hun var blevet mor.
- Da jeg kom hjem, var jeg alenemor.
Det tog meget af mit fokus, og jeg kunne mærke, at selvom jeg gerne ville tilbage til skuespillet, så skulle jeg også være realistisk.
- Jeg havde en agent, og jeg gik til en masse castings, men jeg fik ikke nogle roller.
Når jeg gik til de der castings, så kunne jeg også mærke, at det var som om, at alt mit fokus var på at være mor i stedet.
Det kom ikke helt inde fra mit hjerte, når jeg skulle spille en rolle.
Så jeg har skullet finde tilbage til skuespillet inde i mig selv igen.
Stephanie León spiller Caroline i komediefilmen 'Mødregruppen', hvor Danica Curcic indtager hovedrollen som jetsetteren Line, der vender tilbage til sine fynske rødder, da det hurtige liv i Hong Kong går i vasken.
Det har hun heldigvis fundet i rollen som den rapkæftede storbypige Caroline i den aktuelle komediefilm 'Mødregruppen'.
En rolle, der på mange måder minder om netop den type, som instruktøren bag filmen, Charlotte Sachs Bostrup, dengang for ni år siden sagde, Stephanie León var 'pissegod' til at spille.
- Jeg fik rollen på grund af Charlotte Sachs Bostrup.
Jeg er virkelig taknemmelig og glad for, at Charlotte gav mig den her chance, fortæller hun, og når alligevel at få tilføjet:- Jeg tænker stadigvæk nogle gange, at det kunne være fedt, hvis folk så mig i en anden rolle på et tidspunkt.
Men den chance har bare ikke været der endnu.
Og så skal man bare lade være med at stresse over det.
Læs også:Anmelder skuffet over stjernespækket dansk komedie: Slidt og besynderligFacebookTwitterKopier linkEmner:Teater|Los Angeles|Jul|Erhverv|Charlotte Sachs Bostrup (filminstruktør)




https://www.dr.dk/sporten/haandbold/championsleague/blev-drillet-efter-have-graedt-paa-tv-nu-goer-skadet-floej

ChampionsleagueBlev drillet efter at have grædt på tv: Nu gør skadet fløj comebackRené Rasmussen rev sin akillessene over for ni måneder siden.
I dag gør han comeback for Skjern Håndbold i Champions League.
René Rasmussen er klar til at gøre comeback for Skjern.
Af Johan Haarløv og Interview: Peter Elsnab10.
feb.
2019 kl.
07.
43Bemærk: artiklen er mere end 30 dage gammelLæs opNi lange måneder kan få en ende i dag for højrefløjen René Rasmussen, når Skjern Håndbold gæster PPD Zagreb i Champions League.
29-årige René Rasmussen er nemlig klar til at gøre comeback, efter at han kort inden slutspillet i den forgangne sæson rev sin akillessene over i en kamp mod TTH Holstebro.
Skaden betød, at René Rasmussen missede den afgørende del af sæsonen, hvor Skjern blandt andet var ved at spille sig i slutspillet i Champions League, det såkaldte Final 4.
Med følelserne uden på tøjet og et ben i gips blev han interviewet af DR Sportens Tina Müller kort før de danske mestres kamp i kvartfinalen i mesterholdenes turnering mod franske Nantes.
René Rasmussen kunne ikke holde tårerne tilbage, da det til sidst i interviewet for alvor gik op for ham, at han ikke kunne være med i nogle af de mest betydningsfulde kampe i Skjern Håndbolds historie:- I en mandsdomineret verden, hvor man ikke viser følelser, dér bliver det pludselig aktuelt (at René Rasmussen græd på TV, red.
), og det har jeg måttet høre for.
- Det var kulminationen på mange ting.
Tina stiller mig et par spørgsmål, samtidig med at jeg ser min holdkammerat Bjarke Myrholt løbe rundt inde på banen, og så får jeg øjenkontakt med ham.
Samtidig viser de en video på storskærmen i hallen, og dér fandt jeg jo ud af, hvad jeg gik glip af, og så kom følelserne bare frem.
René Rasmussen er dog ikke i tvivl om, at drillerierne fra holdkammeraterne er kærligt ment.
- Der skal være plads til følelser, men Tina Müller ramte mig lige på et ømt punkt.
Så nu prikker mine holdkammerater til mig og spørger, om jeg nu sidder og tuder igen.
Tager intet for givetSkjern Håndbold røg ud af Champions League i kampen til Nantes, men efterfølgende fik holdet et klækkeligt plaster på såret, da de vandt danmarksmesterskabet.
Et højdepunkt, som René Rasmussen naturligvis havde stor andel i, men da det spidsede til, kunne han blot se passivt til.
Tiden på sidelinjen har lært ham at sætte tingene i hans liv i perspektiv.
- Det har været en lang periode, hvor jeg har lært en masse.
Jeg er kommet til at kende mine svagheder og styrker bedre.
Det har modnet mig.
Jeg er begyndt at tænke over, at man ikke skal tage ting for givet, men derimod nyde hvert minut.
Stillingen i Skjerns gruppe før opgøret mod PPD Zagreb.
René Rasmussens comeback kunne ikke komme på et bedre tidspunkt.
Skjern Håndbold ligger sidst i gruppespillet i Champions League, men har stadig mulighed for at gå videre.
Fløjen tror stadig på avancement:- Resultaterne har ikke gået vores vej, men spillet har været til mere.
Jeg håber, vi kan få nogle point mod Celje og måske overraske mod Zagreb, så jeg tror på det.
Du kan se kampen mellem PPD Zagreb og Skjern Håndbold direkte på DR1 i dag fra klokken 16.
50.
FacebookTwitterKopier linkEmner:Skjern Håndbold|DR1|Skjern|Zagreb|Håndbold




https://www.dr.dk/mitliv/benjamin-fik-aldrig-lov-til-graede-over-sin-mors-doed-foer-han-mistede-sin-far

Forældreløs og helt aleneSe temaMit LivBenjamin fik aldrig lov til at græde over sin mors død - før han mistede sin farHan blev forældreløs som 17-årig.
I dag er Benjamin 32, og han vil gerne rose sig selv for at række ud efter hjælp.
© Liselotte Sabroe (Scanpix)Af Mette Mohr Martensen og Grafik og udvikling: Signe Heiredal og Ruben Engrob Nielsen10.
feb.
2019 kl.
08.
44Læs opBenjamin Herman Ham greb ud efter folderen.
Han krøllede den sammen og stak den ned i bukselommen.
'Har du mistet?
'Overskriften ramte plet.
Ja, det havde han.
Selvom Benjamin aldrig talte om det, var han stadig i dyb sorg over, at en hjerneblødning seks år tidligere tog hans mor væk.
Dengang blev han én af de 65.
000 børn og unge under 30 år, der har mistet en forælder.
Nu mistede han snart igen.
Benjamin sad på et hospice.
Alene på en stol i en lang, hvid gang.
Alt var hvidt.
Alligevel var her altid mørkt.
En tung sky lå henover bygningen.
Måske fordi det var november.
I et rum længere nede ad gangen lå en dødeligt syg mand.
Det var Benjamins far, som var syg med leukæmi.
Da morfinen havde gjort ham tilpas mild, gik Benjamin tilbage til sin fars enestue.
Få dage senere mistede han igen.
I dag er Benjamin 32 år.
Han ville gerne have været der til at tale med sit fortvivlede 17-årige jeg.
At berolige ham.
At fortælle, det hele nok skulle gå - og at han blev nødt til at tale om sorgen.
Det forsøger han nu - flere år senere.
Benjamin Herman Ham følte, han stod alene med sin sorg efter tabet af begge forældre.
)Efter moderens død flyttede resten af familien til et andet hjem.
Flere aftener blev der dækket op til fire ved spisebordet.
Det var en fejl.
Så stod de tre mænd ved siden af hinanden, Herman og hans to sønner, uden at sige noget.
Den modigste på dagen greb den fjerde tallerken og fjernede den hurtigt.
For så var det aldrig sket.
Det skete så til gengæld, at faderen skiftede familiens Fiat ud med en varevogn med plads til tre.
Han havde ikke noget at bruge en varevogn til, tænkte Benjamin, nu var de jo kun tre.
Da de var fire, var alting anderledes.
Efter moderens død tilbragte drengene også meget tid med deres morfar, som flyttede til Danmark for at være tættere på.
(Privatfoto)Efter moderens død tilbragte drengene også meget tid med deres morfar, som flyttede til Danmark for at være tættere på.
(Privatfoto)Benjamins far Herman og mor Sybilla mødtes som studerende i Danmark.
Han var rejst fra Holland, og hun var rejst fra Tyskland.
Parret fik to sønner, og kernefamilien boede på Amager.
Lige ved lufthavnen, nærmest på landingsbanen, tæt på Flyvergrillen.
De rejste, de holdt børnefødselsdage, og drengene sejlede med faderen i hans hjemmebyggede optimistjolle.
Det var en barndom, der stod i stor kontrast til, hvordan det senere blev.
Mere end 100.
000 børn og unge har en alvorlig syg forælder.
Benjamin var i flere år ét af dem.
Da Benjamin var ni år, blev hans far ramt af leukæmi.
Kræftsygdommen gjorde gennem årene faderen mere og mere temperamentsfuld, men moderen skånede drengene for sygdommen ved ikke at tale om den.
Hun beskyttede sine to prinser, der blev sat op på en piedestal.
Deroppe havde de det godt, indtil moderen pludseligt døde to år efter af en hjerneblødning.
Benjamin og hans storebror havde stadig deres far, men det var ustabilt.
Han skældte ud: 'Du ender som skraldemand.
Du får kun dårlige karakterer.
'Benjamin kunne ikke gøre, hvad der passede ham.
Men han gjorde det alligevel.
Hvis han fik ordre på at være hjemme til midnat, gjorde han alt for ikke at være hjemme til klokken 00.
00.
Han drak, tog i byen og var sammen med piger.
Der blev snakket om en plejefamilie til drengene.
Men faderen kunne ikke give slip på sine sønner.
(Privatfoto)Der blev snakket om en plejefamilie til drengene.
Men faderen kunne ikke give slip på sine sønner.
(Privatfoto)Deres far forsøgte indimellem at gøre det rart.
De tre mænd rejste på ferier til de samme steder, som de havde gjort før.
Til Tyskland, Holland og med surfboards til Klitmøller - men med et andet hold ombord.
Tre mand i en varevogn i stedet for en familie på fire i en Fiat.
Derhjemme tændte han musik og stearinlys, mens han forsøgte sig med nybagte boller, som de havde gjort, da de var en familie.
Men så blev stemningen afbrudt af et vredesudbrud.
Deres far var alvorlig syg, og drengene var godt klar over det: 'Han holder ikke hele livet, ham der.
'Men det talte de ikke om, for det var vigtigere at fungere i den lille tre-mands-familie end at tale sammen.
De to ting kunne ikke følges ad, minder Benjamin sit 17-årige jeg om.
Benjamin var forældreløs.
Han fyldte varevognen med sin fars gamle futonseng og en hel del flyttekasser, kørte til Virum og bar sine ejendele op i sit nye hjem.
En lejlighed i Virum.
Et ombygget loft.
Det var tungt.
'Skal jeg så bare bo her?
'Ja.
Her skulle han bo - helt alene.
Hans halvandet år ældre bror flyttede i en lejlighed i indre København.
Futonsengen og halvåbne flyttekasser skubbet ud langs væggene forblev indretningen i Benjamins nye hjem.
Men noget andet ændrede sig.
Benjamin fandt folderen fra hospice.
Den, han havde krøllet sammen og stukket ned i bukselommen få dage inden faderens død.
På bagsiden stod et telefonnummer til Børn, Unge & Sorg.
Fra futonsengen gjorde han noget, han aldrig havde gjort før.
Han gjorde det, hans 32-årige jeg også ville råde ham til.
Han ringede.
Benjamins bror bor i dag i Norge, men de to brødre har kontakt og ses, når det er muligt.
)En måned senere startede Benjamin i sorggruppe.
Det var her, han for første gang talte om sine følelser.
Det hjalp ham at høre historier, der var ligeså komplicerede som hans egen.
Han var ikke den eneste med en kaotisk fortid.
Han savnede sin mor.
Det var uretfærdigt, at hun skulle dø.
Det var også uretfærdigt, at faderen skulle blive syg og styres af sygdommen.
Uretfærdigheden blev hængende i mange år.
Nogle dage sidder den der stadig.
Samtidig med sorgbearbejdelsen skulle Benjamins hverdag fortsætte.
Den bestod først og fremmest i at komme op om morgenen.
Han kom altid for sent ud ad døren, og han havde sjældent lavet sine lektier.
På den måde startede han hver dag i minus.
Der var ingen rutiner.
Det handlede om at gøre, hvad han lige følte for, og Benjamin følte for fester.
Det var det, klassekammeraterne gjorde - og når man går i gymnasiet vil man bare gerne være ligesom alle de andre.
Selvom det var svært, lykkedes det at færdiggøre gymnasiet.
Benjamin blev student i juni 2005 - et halvt år efter faderens død.
Sorggruppen lærte Benjamin at tale om sorgen, at finde en vej væk fra fester og væk fra det flyttekasse-indrettede ombyggede loft.
Siden studentereksamen tog han en del omveje.
Han vidste ikke, hvad han ville, og hvem skulle guide ham?
Ville han blive andet end skraldemand, som faderen havde spået?
Sådan var 20'erne.
En masse omveje uden rigtigt at kende målet.
Der er intet galt i at være skraldemand, men Benjamin valgte en anden vej.
Han har taget to forskellige uddannelser i erhverv og administration, arbejdet i Hamburg, München, i Amsterdam, på Grønland, og i dag bor han med sin kæreste på Nørrebro, mens han læser en kandidat på IT-Universitetet.
Når børn og unge mister•Direktør i Børn, Unge & Sorg, Preben Engelbrekt, om ikke at tale om sorgen: "Sorgen vil ligge og vente på, at man tager sig af den.
For den forsvinder aldrig.
Heller ikke selvom man forsøger at undgå den.
Hvis man har lært hjemmefra ikke at tale om sorgen, bliver det meget sværere.
Det vil føles som om, at den eller de døde ikke har levet.
Men en dag vil den undgåede sorg banke på, og det er først, når man taler om den, at den vil blive mindre.
"•Mere end 65.
000 børn og unge mellem 0-29 år har mistet en eller begge forældre, viser tal fra Danmarks Statistik samt Børn, Unge & Sorg.
Tallene stiger, jo ældre den unge er.
•Børn, Unge & Sorg tilbyder gratis psykologisk behandling til børn og unge under 28 år.
Hvis du har brug for nogen at tale med, kan du udfylde formularen her: https://bornungesorg.
dk/ring-mig-op/ - og en psykolog vil kontakte dig.
•Sorglinjen er for alle oprørende og efterladte mellem 13-99 år.
Kontakt sorglinjen på SMS 27 27 25 25 eller ring på 70 20 99 03.
•I foråret 2019 starter Børn, Unge & Sorg et forløb for unge, der har mistet begge forældre - eller hvor den ene forælder, der er tilbage, ikke er i stand til at være der.
Undersøgelser har nemlig vist, at denne gruppe unge efterspørger voksenkontakt.
De har brug for en fortrolig voksen.
Derfor søger centret lige nu voksne på 40+, som selv har mistet, og som har mulighed for og lyst til i minimum to år at invitere en ung ind i sit liv.
Læs mere om projektet her: https://sorgcenter.
dk/fortrolig-voksen-bliv-frivillig/FacebookTwitterKopier linkEmner:IT-Universitetet|Sundhed og velvære|Tyskland|Holland|Gymnasiale uddannelser




