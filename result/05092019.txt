https://www.dr.dk/sporten/fodbold/landsholdet/krauls-karakterbog-veludfoert-dansk-arbejde-ved-klippen

LandsholdetKRAULS KARAKTERBOG Veludført dansk arbejde ved klippenChristian Eriksen og holdkammeraterne leverede en topprofessionel indsats over svage Gibraltar.
Thomas Delaney og Yussuf Yurary Poulsen lykønsker Christian eriksen med scoringen til 0-2.
EM kvalifikationskampen mellem Gibraltar-Danmark på Victoria Stadium Gibraltar, torsdag den 5 september 2019.
 Af Andreas Kraul05.
sep.
2019 kl.
23.
15Bemærk: artiklen er mere end 30 dage gammelLæs opDanmark fik en storsejr over Gibraltar på 6-0 i torsdagens EM-kvalifikationskamp.
Christian Eriksen scorede to mål på straffespark, mens Robert Skov, Thomas Delaney og den dobbelte målscorer Christian Gytkjær satte de øvrige ind.
Herunder kan du se, hvilke karakterer DR Sportens fodboldkommentator har givet de danske landsholdsspillere efter pligtsejren på klippehalvøen.
Kasper Schmeichel: 7Faktisk flot kamp af Kasper Schmeichel trods den begrænsede modstand.
Målmanden havde tre suveræne aktioner, de gange Gibraltar var farlige og udstrålede enorm autoritet og mentalt overskud.
Daniel Wass: 4Daniel Wass startede lidt overraskende på højre back.
For første gang i næsten tre år startede Wass inde på landsholdet i en rolle som højre back.
Det gav dynamik til offensiven, men også lidt problemer i højre forsvarsside.
Dog ikke mere, end han ofte selv kunne rede trådene ud.
Simon Kjær: 4Anføreren kom til kampen helt uden kamptræning efter skiftet fra Sevilla til Atalanta og virkede da også lidt rusten, hvilket blandt andet kostede en advarsel i første halvleg.
Efter et frispark mere i 2.
halvleg blev kaptajnen forståeligt nok skiftet ud for ikke at tage nogen chancer.
Andreas Christensen: 7Stopperen fra Chelsea er efterhånden sikkert valg i bagkæden, hvor man ofte ikke lægger mærke til ham – hovedsageligt fordi han er velplaceret, velovervejet og velspillende.
Jens Stryger Larsen: 4Backen i venstre side af forsvaret kom godt med frem især inden pausen, hvor venstrebenet dog ikke altid helt ville som ham i indlæggene.
Fik dog lagt op til en god mulighed til Yussuf Poulsen.
Pierre Emile Højbjerg: 7Pierre-Emile Højbjerg dominerede på midtbanen mod Gibraltar.
En meget kontrollerende rolle var tildelt Højbjerg på midtbanen.
Den løste han omhyggeligt og uden de store udfald.
Kunne måske godt have løsnet et par langskud, men brugte heller ikke unødige kræfter inden søndagens kamp i Georgien.
Thomas Delaney: 10Thomas Delaney taler til de medrejsende danske fans efter sejren.
Først og fremmest et super mål til 4-0 hamret ind af Dortmund-spilleren to dage efter sin 28-års fødselsdag, men derudover også godt hurtigt spil i flere situationer fremme af banen.
Masser af dynamik og stor arbejdsradius.
Fik også det første straffespark tildelt.
Christian Eriksen: 10Christian Eriksen sparker to sikre straffespark i kassen.
Det var ganske imponerende, hvordan Eriksen i meget ydmyge rammer kunne spille topkoncentreret, professionelt og med overskud.
To stensikre straffespark sat ind til måltotalen på nu 29 mål for Danmark samt oplæg og generelt en stærk indsats.
Yussuf Poulsen: 4Angriberen fra Leipzig fik både et straffespark og publikum på nakken.
Han arbejdede hårdt, men havde lidt for store bevægelser og brændte en åben mulighed inden pausen.
Robert Skov: 7Robert Skov scorede sit første landskampsmål.
Anden landskamp fra Robert Skov var ikke mange minutter gammel, inden han scorede sit første mål for Danmark.
Og så endda med hovedet.
Det blev også til et kanonskud fra distancen i en god 1.
halvleg.
Lidt mere usynlig efter pausen, men flot kamp.
Christian Gytkjær: 7Efter fem landskampe som indskifter startede Christian Gytkjær for første gang inde for A-landsholdet, og han fik flere gode muligheder for at komme på måltavlen før pausen.
Angriberen skulle dog vente til anden halvleg på målene, men så blev de også sparket tørt ind til både 5-0 og 6-0.
Indskiftede spillere:Mathias ’Zanka’ Jørgensen: UBMartin Braithwaite: UBLasse Schöne: UBFacebookTwitterKopier linkEmner:Daniel Wass (fodboldspiller)|Jens Stryger Larsen (fodboldspiller)|Gibraltar|Fodbold|Georgien




https://www.dr.dk/sporten/oevrig/de-danske-bordtennisherrer-misser-em-kvartfinale-efter-nederlag-til-oestrig

Øvrig sportDe danske bordtennisherrer misser EM-kvartfinale efter nederlag til ØstrigJonathan Groth og resten af det danske landshold tabte 2-3 til Østrig, der nappede kvartfinalepladsen.
Jonathan Groth vandt og tabte en kamp, da Danmark blev slået af Østrig torsdag aften i Nantes (arkivfoto).
05.
sep.
2019 kl.
22.
22Bemærk: artiklen er mere end 30 dage gammelLæs opDe danske bordtennisherrer missede torsdag en plads i kvartfinalerne ved EM i Frankrig.
Det skete, da danskerne anført af Jonathan Groth tabte med 2-3 til Østrig.
Danmark åbnede tirsdag gruppespillet med en sejr over Ukraine, men eftersom Østrig også slog ukrainerne, så slutter østrigerne på førstepladsen i den indledende gruppe.
Torsdagens direkte duel mellem gruppens to tophold fik en skidt dansk start, da Groth tabte 0-3 til Robert Gardos.
Anders Lind udlignede herefter til 1-1 ved at slå Daniel Habesohn.
Østrig bragte sig atter i front, da Tobias Rasmussen tabte til Stefan Fegerl, inden Groth bragte balance på pointtavlen med en sejr over Habesohn i en særdeles tæt kamp.
Kampen skulle til sidst afgøres med en duel mellem Anders Lind og Robert Gardos, og her vandt østrigeren med 3-1.
Østrig vandt dermed gruppen foran Danmark og med Ukraine på sidstepladsen.
Kun gruppevinderen avancerer til kvartfinalerne.
/ritzau/FacebookTwitterKopier linkEmner:Østrig|Ukraine|Frankrig




https://www.dr.dk/sporten/fodbold/landsholdet/maalscorer-delaney-i-loefte-til-danske-fans-efter-storsejr-vi-kommer-til

LandsholdetMålscorer Delaney i løfte til danske fans efter storsejr: 'Vi kommer til EM'Thomas Delaney tog megafonen og takkede de fremmødte danske fans med et EM-løfte efter 6-0-sejren i Gibraltar.
Thomas Delaney tog ordet efter 6-0-sejren ude over Gibraltar.
Hans holdkammerater stod bag ved ham - inde på banen.
06.
sep.
2019 kl.
00.
00Bemærk: artiklen er mere end 30 dage gammelLæs opThomas Delaney lovede torsdag de medrejsende danske fans, at Danmark kvalificerer sig til EM i fodbold på hjemmebane.
Efter 6-0-sejren ude over Gibraltar tog Dortmund-danskeren en megafon og gik ud til fansene på den ene langside for at sige tak for fremmøde og støtte.
– Og jeg lovede dem, at vi kommer til EM, siger Thomas Delaney med et grin til Kanal 5.
- Vi har måske set lidt skumle ud i mediernes søgelys, og det er fantastisk for os at komme her og mærke støtten.
Vi, jeg vil gerne give lidt tilbage til fansene.
Vi har brug for dem.
Thomas Delaney talte til de danske fans efter sejren.
Satte et af de sidste søm i Gibraltars kisteHan scorede selv til 4-0 i anden halvleg, da han flugtede et hjørnespark i nettet, efter Mathias "Zanka" Jørgensen var hoppet over bolden.
Det gav jubel på tilskuerpladserne på det lille Victoria Stadium med plads til omkring 2500 tilskuere.
Heraf var en væsentlig del iklædt danske trøjer.
Thomas Delaney scorede og fremtvang et straffespark mod Gibraltar.
- Jeg sagde til dem, at vi er glade for, at de er her.
De var vel 700 med i Gibraltar.
Og de betyder noget, om de er her eller til en VM-knockoutkamp mod Irland, for de skaber en fantastisk kulisse, siger Thomas Delaney.
Selve kampen kan han kun erklære sig tilfreds med.
Danmark kom foran efter seks minutter ved Robert Skov, og siden blev både Christian Eriksen og Christian Gytkjær dobbelte målscorere.
Eriksen scorede begge sine mål på straffespark.
- Det var ikke en nem kamp.
Vi er selvfølgelig meget bedre end dem og skulle vinde, men man skal kæmpe for det.
- Vi kom godt i gang, fik kontrol over kampen, spillede noget fin fodbold, og der er ingen skader, så vidt jeg ved.
Vi er meget tilfredse, siger Thomas Delaney til Kanal 5.
I den næste EM-kvalifikationskamp skal Danmark op mod Georgien på udebane på søndag.
/ritzau/FacebookTwitterKopier linkEmner:Mathias Zanka Jørgensen (fodboldspiller)|Thomas Delaney (fodboldspiller)|Gibraltar|Kanal 5|Fodbold




https://www.dr.dk/nyheder/udland/doedstal-stiger-efter-dorians-haergen-vi-balsamerer-ligene-lige-nu-er-der-brug

UdlandDødstal stiger efter Dorians hærgen: 'Vi balsamerer ligene.
Lige nu er der brug for kølebokse'Regulær katastrofe for lille ø-gruppe.
Mindst 70.
000 har akut behov for hjælp i Bahamas.
Et luftfoto fra Bahamas viser de voldsomme ødelæggelser, orkanen Dorian har ført med sig.
Af Signe Mai Kærsgaard Vilsbøll05.
sep.
2019 kl.
22.
45 | opdateret 06.
sep.
2019 kl.
05.
58Bemærk: artiklen er mere end 30 dage gammelLæs opDer kan være tale om et gruopvækkende antal omkomne, når myndighederne får endeligt overblik over tabene efter orkanen Dorians hærgen i ø-gruppen Bahamas.
Sådan lyder det ifølge The New York Times fra sundhedsminister Duane Sands torsdag.
Orkanen er den kraftigste, der nogensinde har ramt området.
Ødelæggelserne er massive, og indtil videre er meldingen, at mindst 30 personer er omkommet som følge af stærk vind, massive mængder regn og voldsomme oversvømmelser.
Duane Sands fortæller den amerikanske avis, hvordan fire bedemænd lige nu arbejder på Abaco-øerne i de nordlige Bahamas, hvor der hurtigt kan blive behov for flere.
- Vi balsamerer kroppe, så der er mere kapacitet til dem, der bliver bragt ind.
Vi er ikke sikre på, at vi ellers har rum nok til at opbevare ligene.
Lige nu er der brug for kølebokse på Great Abaco og på Grand Bahama, siger Duane Sands.
Træk i billedet og se, hvor stor en del af Grand Bahama, der blev oversvømmet.
De gule streger viser, hvor der før var land.
National kriseSikkerhedsminister Marvin Dames sagde onsdag aften på et pressemøde, at myndighederne er i færd med at rydde gader på Abaco-øerne og Grand Bahama, der blev særligt hårdt ramt af den voldsomme orkan.
Orkanen har ramt Abaco-øerne og Grand Bahama hårdest.
Dorian blæste ifølge Washington Post med knap 300 kilometer i timen ved Great Abaco, og Hubert Minnis, premierminister i Bahamas, har kaldt orkanen for en regulær katastrofe for landet.
- Det er den største, nationale krise i vores lands historie, sagde han i går ifølge CNN.
Ifølge Hubert Minnis er omkring 60 procent af alle hjem på øen Great Abaco beskadiget, mens de fleste havne er ødelagt.
Desuden er næsten alle både er sunket.
Aftaget i styrkeIfølge CNN er den lille ø Man-O-War med lidt over 200 indbyggere, der ligger øst for Grand Bahama, fuldstændig raseret.
FN vurderer, at mindst 70.
000 personer har akut behov for hjælp i form af vand, mad og medicin.
Dorian ramte Bahamas søndag, og for indbyggerne har mødet med monsterorkanen været langtrukkent, da den bevægede sig langsomt henover øerne.
De fleste havne er ødelagt, og næsten alle både er sunket.
I tre dage blev orkanen over ø-gruppen, inden den bevægede sig videre mod Floridas kyst.
På vejen er Dorian dog aftaget i styrke, og den vurderes nu som et uvejr af kategori 2, mens den strejfer kystområderne i de amerikanske stater South Carolina og North Carolina.
Det oplyser Det Nationale Stormcenter i Miami, Florida ifølge nyhedsbureauet AFP.
FacebookTwitterKopier linkEmner:Bahamas|CNN|Sand|USA|Orkaner




https://www.dr.dk/nyheder/regionale/sjaelland/stressramte-laerere-og-nedbrudt-it-system-saarbare-unge-fanget-i-fgu

SjællandStressramte lærere og nedbrudt it-system: Sårbare unge fanget i FGU-kaosKaotisk start på de forberedende grunduddannelser får elever og lærere til at blive væk.
Både Sara Christensen og Christina Lehmann har valgt at blive væk fra FGU-uddannelsen i Fårevejle, så længe der mangler undervisere og materialer.
Af Trine Warrer Juul og Julie Würtz05.
sep.
2019 kl.
21.
43Bemærk: artiklen er mere end 30 dage gammelLæs opEgentlig skulle Sara Christensen og hendes to veninder være i skole på den nye forberedende grunduddannelse (FGU) i Fårevejle i Odsherred, men en kaotisk start på uddannelsen har gjort, at de nu har valgt at blive væk.
- Det er meget ustabilt at kalde det en skole, når vi bare går ind i nogle tomme bygninger, hvor lærerne render forvirrede rundt og ikke ved, hvad de skal gøre af os, fortæller Sara Christensen.
Der mangler struktur.
Vi mangler skemalagte timer, skolematerialer til timerne, uddannede lærere og møbler, vi kan sidde på.
Sara Christensen, elev på FGU i FårevejleSkolen mangler basalt inventar som borde, stole og undervisningsmaterialer, og håndværkere er fortsat i gang med at montere døre og sætte gipsvægge op.
- Der mangler struktur.
Vi mangler skemalagte timer, skolematerialer til timerne, uddannede lærere og møbler, vi kan sidde på, forklarer Sara Christensen.
Problemer landet overEn af årsagerne, til at uddannelsen ikke fungerer optimalt, er, at statens it-system på FGU-uddannelserne endnu ikke er kommet op at køre.
Det betyder, at der ikke kan undervises med it, registreres fravær eller udbetales skoleydelse.
Flere af eleverne på skolen har diagnoser som ADHD, angst og depressioner.
Af samme grund er der lavet vurderinger af hver enkelt elev for at sikre, at lærerne kender til elevernes udfordringer.
Men lærerne har endnu ikke adgang til FGU-vurderingerne af eleverne, og det har også haft store konsekvenser, mener formanden for Uddannelsesforbundet Hanne Pontoppidan.
Hvad er en FGU?
Den forberedende grunduddannelse (FGU) henvender sig til dig, der er under 25 år og endnu ikke er parat til at gå i gang med eller gennemføre en anden ungdomsuddannelse.
Det kan være af faglige, personlige eller sociale årsager.
Formålet med FGU er, at du efterfølgende kan fortsætte på en erhvervsuddannelse, en gymnasial uddannelse eller i job.
FGU består af forskellige uddannelsesspor, som kan tilpasses dine behov og interesser.
Kilde: ug.
dk- Lærerne ved ikke, hvem eleverne er, hvilket niveau de er på, de har ikke noget overblik.
De kan heller ikke bruge it i undervisningen.
Det giver altså nogle kolossale udfordringer i at levere god undervisning, siger hun.
Landsformanden for FGU Henrik Hvidesten erkender, at der har været store vanskeligheder med uddannelsens it-system, som ikke har fungeret ordentligt.
Derudover har personalet kun haft en til to uger til at forberede sig, før eleverne startede, da medarbejderne først er blevet ansat fra 1.
august.
- Selvom FGU har været aftalt i to år, så har man reelt kun haft medarbejderne i meget kort tid, da de er blevet virksomhedsoverdraget fra andre uddannelsestilbud, som nu er lukket, siger Henrik Hvidesten.
Mangler underviserePå tavlerne inde i klasselokalerne på FGU-uddannelsen i Fårevejle står der blandt andet, at eleverne skal have ’fag’ fra klokken 12.
30.
Hvilke fag, eleverne skal have, er stadig usikkert, da flere af lærerne til valgfagene endnu ikke er blevet ansat.
Derudover har flere lærere meldt sig syge med stress, blot få uger efter dørene blev slået op til den nye forbedrende grunduddannelse.
Videoen: Sådan så flere af lokalerne ud på FGU-uddannelsen i Fårevejle, da Christina Lehmann havde sin første skoledag.
- Vi har også fået at vide, at vi kun har én lærer tilbage på vores hold, fordi den anden allerede er gået ned med stress, så hun er blevet sygemeldt, siger eleven Christina Lehmann, der til daglig går på FGU i Fårevejle.
De turbulente forhold lægger også et ekstra pres på elever, som i forvejen har det svært, mener Christina Lehmann.
Hvilke 'fag' eleverne skal have er endnu uvist, da FGU-uddannelsen i blandt andet Fårevejle mangler at ansætte flere af underviserne til valgfagene.
- Jeg har flere dårlige dage, selv om jeg var kommet langt med min depression og angst.
Min ADHD kommer også op på et helt andet niveau, siger hun og fortsætter:- Man tager nogle unge, der virkelig har arbejdet på at få det bedre, men man stiller dem lige tilbage 10 år, så de står, hvor de startede.
Uddannelsesforbundet oplever også, at mange af deres medlemmer har haft en svær start som ansat på FGU-uddannelserne i hele landet.
- Vi har mange opringninger fra lærere, der er kede af det, sygemelder sig eller er gået ned med stress, og en hel del der søger væk fra FGU allerede nu, siger formanden for Uddannelsesforbundet Hanne Pontoppidan.
- Man må altid forvente noget kaos, når noget nyt starter, men det her er betydeligt værre end forudset, og det går ud over både lærere og elever, tilføjer hun.
Usikkerhed udløste angstanfald hos SaraSara Christensen har i flere år selv haft store problemer som angst og depression, hvor hun ikke kom uden for en dør.
Selv om Sara Christensen har gjort store fremskridt med sin sociale angst og depression, fik hun et tilbagefald blot to dage efter skolestarten på FGU-uddannelsen.
På FGU-uddannelsen i Fårevejle er håndværkerne ikke færdige med at lave klasselokalerne og skolekøkkenet.
Derudover mangler skolen en del materialer fra en mislykket virksomhedsoverdragelse.
Her befandt hun sig i et klasselokale med sine to veninder, hvor en lærer pludselig kiggede ud på eleverne og sagde, at hun ikke vidste, hvad hun skulle stille op med dem.
- Dér brød jeg bare sammen.
Jeg fik et voldsomt angstanfald inde i klassen blandt 26 elever, hvor jeg måtte holde min ene veninde i hånden og nive i den anden, fordi jeg sad og ikke kunne få vejret, siger Sara Christensen, der ikke har været på skolen siden.
Læreren kiggede på os og sagde, at hun ikke vidste, hvad hun skulle stille op med os.
Dér brød jeg bare sammen.
Sara Christensen, elev på FGU i Fårevejle.
Kan du give det en chance igen, når der måske er mere styr på det om et par uger?
- Det kunne jeg godt, men min tillid til selve systemet og de mennesker, der er derude, er ikke lige så stærk, som den var i starten.
’Eleverne har ret, men vi arbejder på sagen’Det er beklageligt, at de unge føler, at det har været en kaotisk start at starte på FGU-uddannelsen i Fårevejle, fortæller skolelederen Tupaarnaq Lennart.
Der er en gruppe elever, der føler, at de mangler skemalagte timer, materialer, møbler og at det har været kaotisk at starte.
Hvad siger du til det?
- Det har de ret i.
Der har manglet de ting, som de siger, men vi arbejder hver dag hårdt på at få tingene til at fungere, siger Tupaarnaq Lennart.
Der har manglet de ting, som de siger, men vi arbejder hver dag hårdt på at få de ting til at fungere.
Tupaarnaq Lennart, skoleleder på FGU i FårevejleHvorfor var I ikke klar med tingene, da I startede?
- Der er flere årsager til, at vi har fået den begyndelse, som vi har.
En meget afgørende årsag er, at en af de skoler, der skulle have være virksomhedsoverdraget, gik konkurs i maj og efterlod et stort sort hul af inventar, medarbejdere og økonomi, som skulle have været virksomhedsoverdraget.
På AGU-linjen har de nu kun én lærer, fordi en lærer er sygemeldt.
Er det rigtigt?
- Ja, det er rigtigt, at der er en lærer, der er sygemeldt i 14 dage.
Det er sårbart i opstarten, men tanken er, at vi får bygget et team op, der kan dække hinanden.
Hanne Pontoppidan fra Uddannelsesforbundet og Tupaarnaq Lennart tror dog fortsat på, at det bliver et rigtigt godt tilbud til de unge, men det forudsætter, at både logistikken og it-systemet kommer til at fungere.
DR har forsøgt at få en kommentar fra Undervisningsminister Pernille Rosenkrantz-Theil (S), men ministeriet vil ikke på nuværende tidspunkt kommentere sagen.
FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Uddannelse|Uddannelsesforbundet|Sjælland




https://www.dr.dk/sporten/fodbold/landsholdet/landstraener-vikaren-jon-dahl-faar-storsejr-over-gibraltar

LandsholdetLandstræner-vikaren Jon Dahl får storsejr over Gibraltar Danmark vandt sikkert 6-0 i EM-kvalifikationen, da Jon Dahl Tomasson vikarierede for sygemeldte Åge Hareide.
Spillerne takkede de 750 danske fans efter kampen for opbakningen i Gibraltar.
Af Kasper Heide Lund05.
sep.
2019 kl.
22.
37Bemærk: artiklen er mere end 30 dage gammelLæs opDet blev en drømmedebut i landstrænerstolen for Jon Dahl Tomasson, da det danske herrelandshold i fodbold her til aften på udebane mødte Gibraltar i EM-kvalifikationen.
© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)I fraværet af den sygemeldte landstræner Åge Hareide vikarierede den normale assistent for nordmanden.
Her kunne Tomasson se Danmark vinde stensikkert 6-0 over miniputterne fra Gibraltar.
Christian Eriksen scorede to mål på straffespark, mens Robert Skov, Thomas Delaney og den dobbelte målscorer Christian Gytkjær satte de øvrige ind.
Landsholdsherrene skulle bare bruge seks minutter, før Jon Dahl Tomasson havde noget at juble over.
Robert Skov kom først på et indlæg fra Eriksen og pandede Danmark i front 1-0.
Det var 23-årige Skovs første landsholdsmål.
Robert Skov scorede sit første landskampsmål mod Gibraltar.
Det blev 2-0 efter godt en halv times spil, da Christian Eriksen sikkert udnyttede et dansk straffespark, som var blevet begået mod Thomas Delaney på et hjørnespark kort forinden.
Gibraltar knækkede i anden halvlegFem minutter inde i anden halvleg kunne Christian Eriksen igen stille sig klar ved ellevemeterpletten.
Forinden havde Yussuf Poulsen tilkæmpet sig straffespark, som dog lignede en fejldom.
Det var Eriksen ligeglad med, og sparkede Danmark på 3-0.
Med godt 20 minutter igen gjorde Thomas Delaney det så til 4-0.
Robert Skov sendte et fladt hjørnespark ind i feltet, hvor bolden, efter at have passeret flere spillere, fandt vej til Delaney, der bankede bolden op på undersiden af overliggeren.
Kort efter viste Christian Gytkjær kynisme, da han sendte en retur fra Gibraltars keeper ind til 5-0.
Selvsamme Gytkjær gjorde det også til 6-0 med 12 minutter igen, da han, efter en elegant aflevering fra Lasse Schöne, sikkert sparkede bolden i kassen.
Christian Gytkjær scorede sit andet og tredje landskampsmål i for Danmark.
Vigtigt med mange målDen vikariende landstræner Jon Dahl Tomasson må være tilfreds med, at målscoren nu er klart forbedret, hvis det ender med at være afgørende i spillet om EM-billetterne.
Med den overbevisende storsejr har Danmark på andenpladsen otte point efter fire kampe i gruppe D.
Irland, som torsdag spillede 1-1 hjemme mod Schweiz, topper gruppen med 11 point efter 5 kampe.
Schweiz har fem point efter tre kampe på tredjepladsen.
Søndag aften venter Georgien i Tblisi for Danmarks næste kamp i EM-kvalifikationen.
FacebookTwitterKopier linkEmner:Åge Hareide (fodboldtræner)|Lasse Schöne (fodboldspiller)|Gibraltar|Fodbold|Schweiz




https://www.dr.dk/nyheder/penge/overblik-sejler-afloeseren-skandaleramt-it-system-samme-vej

Skat i kriseSe temaPengeOVERBLIK: Sejler afløseren for skandaleramt it-system samme vej?
Voksende gæld på 118 milliarder er stadig ikke tøjlet.
Få historien om, hvordan det gik så galt.
Af Alexander Hecklen05.
sep.
2019 kl.
21.
45Bemærk: artiklen er mere end 30 dage gammelLæs opDet nye it-system, som skattevæsenet efter planen i år skulle bruge til at få sat prop i det voksende hul i statskassen, har store problemer og bliver forsinket.
Sådan lyder advarslen fra Rigsrevisionen i en ny redegørelse.
Hvad er PSRM?
Public Sector Revenue Management (PSRM) er et automatisk inddrivelsessystem.
Det skal afløse det kuldsejlede EFI-system, som blev lukket ned i efteråret 2015.
Det skete på grund af en række alvorlige fejl og ulovlig inddrivelse af gæld.
PSRM var planlagt til skulle kunne inddrive gæld og andre restancer i 2019.
Men kun 80 ud af cirka 800 offentlige instanser, som mangler pengene, er koblet op til systemet, som det er nu.
Kilde: Rigsrevisionen, SkatteministerietKun 47 ud af cirka 800 offentlige instanser, som mangler pengene, er lige nu helt eller delvist koblet op til det nye system, PSRM.
Omkring en million danskere skylder tilsammen over 118 milliarder kroner.
Den massive gæld er opstået, efter det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem, EFI.
Her kan du få et overblik over historien om det skandaleramte inddrivelsessystem EFI og afløseren, PSRM.
2004 og 2005: Idéen om EFI opstårVenstres Kristian Jensen var dengang skatteminister.
 Ritzau Scanpix)Idéen om Et Fælles Inddrivelsessystem (EFI), der skal samle al inddrivelse af offentlig gæld i ét system, opstår.
Den daværende VK-regering beslutter som en del af kommunalreformen, at opgaven med at inddrive skal overdrages fra kommunerne til staten.
Den daværende Told- og Skattestyrelse mener, at EFI er nødvendigt, fordi inddrivelse af gæld er en tung opgave.
2007: Stadig ufærdigtDaværende finansminister Thor Pedersen (til venstre) foreslog i 2007 at fyre medarbejdere i Skat.
 Ritzau Scanpix)Systemet er stadig ikke klar til brug.
Det skal videreudvikles, så det kan bruges i 2009.
Finansministeriet foreslår, at medarbejdere afskediges, fordi der ikke vil være brug for så mange hænder med et effektivt it-system.
2009: Gælden vokser til 67 milliarderEFI virkede stadig ikke i 2009.
Systemet virker stadig ikke.
I slutningen af året udgør restancer og gæld 66,9 milliarder kroner.
EFI skal integreres bedre, så det kan spille sammen med systemerne der håndterer moms, selskabsskat, afgifter, bøder, personregistre og alle de ministerier, som opkræver bøder.
2010: Kritik af SkatStatsrevisorerne med Peder Larsen (SF) i spidsen kritiserede, at det i 2010 stadig ikke var lykkedes at knække kurven.
Statsrevisorerne kritiserer skarpt, at Skat ikke har knækket kurverne med restancer og gæld.
Skatteministre gennem tiden•Kristian Jensen (V) 2004 - 2010•Troels Lund Poulsen (V) 2010-2011•Peter Christensen (V) 2011-2011•Thor Möger Pedersen (SF) 2011-2012•Holger K.
Nielsen (SF) 2012-2013•Jonas Dahl (SF) 2013-2014•Morten Østergaard (R) 2014-2014•Benny Engelbrecht (S) 2014-2015•Karsten Lauritzen (V) 2015-2019•Morten Bødskov (S) 2019-2013: Skat tager EFI i brugEFI blev taget i brug under daværende skatteminister Holger K.
Nielsen (SF).
EFI bliver indført på trods af advarsler om, at det ikke virker fuldstændigt.
Ifølge Rigsrevisionen steg restancerne til cirka 75 milliarder kroner.
2014: Endnu engang kritikFormand for Statsrevisorerne Peder Larsen (SF) måtte igen kritisere Skat.
Statsrevisorerne kritiserer igen Skat i skarpe vendinger.
Statskassen kan miste 2,3 milliarder kroner i ubetalt skat, fordi der ikke er styr på at inddrive gælden hos borgere og virksomheder, lyder det.
2015: Minister lukker EFI nedDaværende skatteminister Karsten Lauritzen (V) fremlægger handlingsplan for Skat.
Skatteminister Karsten Lauritzen (V) suspenderer EFI.
Det sker på grund af en række alvorlige fejl med Skats skandaleramte inddrivelsessystem - blandt andet på grund af ulovlig inddrivelse af gæld.
2016: PSRM skal tage overDet er virksomheden Netcompany, her med direktør André Rogaczewski (til venstre), der udvikler det nye inddrivelsessystem.
Finansudvalget lægger penge på bordet til at købe et nyt inddrivelsessystem.
Indkøbet af systemet PSRM, Public Sector Revenue Management, skal ske med en økonomisk ramme på 1,1 milliarder kroner, som også skal dække drift og videreudvikling af systemet frem til 2019.
Skatteministeriet siger dengang, at systemet vil være færdigudviklet senest i 2018, hvor 800 offentlige instanser skal være koblet op på systemet, så de kan sende data om gæld til det.
2017: Systemet fejlerRigsrevisor Lone Strøm advarer i 2017 om, at der også er problemer med det nye system Rigsrevisionen advarer om, at der problemer med at overføre data til det nye inddrivelsessystem.
Først når de 800 offentlige instanser er tilsluttet, kan PSRM bruges til at inddrive gæld, lyder det.
2018: Statsrevisorer dumper regnskab.
Statsrevisorerne tager forbehold for statsregnskabet og påtaler, at Skatteministeriets mangelfulde forvaltning af inddrivelsesområdet medfører betydelige tab for det offentlige.
Samtidig viser Rigsrevisionens beretning, som ligger til grund for kritikken, at det nye it-system vurderes til at tage to år længere end forventet at få op at køre.
I slutningen af året vælger Gældsstyrelsen at eftergive – og dermed slette - gæld for i alt 5,8 milliarder kroner hos 485.
000 danskere.
Februar 2019: Minister giver løfteTidligere skatteminister Karsten Lauritzen (V) lovede, at systemet ville komme op at køre i år.
Skatteminister Karsten Lauritzen (V) erklærer, at PSRM er færdigudviklet og lover i Berlingske, at ”i 2019, altså i år, har vi normaliseret gældsinddrivelsen fremadrettet”.
Skatteministeriet udsender også en pressemeddelelse, hvor ministeren slår fast, at PSRM er ”udviklet til tiden – og uden at regningen denne gang er løbet løbsk”.
August 2019: Ny minister kritisererDen nye skatteminister, Morten Bødskov (S), måtte senere gå i rette med sin forgænger.
Systemet er endnu ikke klar.
Den nye skatteminister Morten Bødskov (S) går i rette med sin forgænger.
Der er ikke styr på gældsinddrivelsen, og PSRM kommer ikke til at kunne inddrive den nye gæld for 2019, som Karsten Lauritzen lovede, lyder det.
- Det var de oplysninger, jeg fik fra mine embedsmænd.
Hvis der så er sket noget siden da, der ændrer det billede, så er det jo en anden situation.
Men det er nyt for mig, sagde Karsten Lauritzen til DR Nyheder samme dag.
September 2019: Rigsrevision revser PSRMRigsrevisionen advarer om fejl og forsinkelser med PSRM.
Det er uvist, hvornår systemet er koblet ordentligt op og kan inddrive den voksende gæld hos 800 offentlige instanser.
Samtidig er der tvivl om, hvor meget ekstra det kommer til at koste.
Det skriver kontrolorganet i en redegørelse om PSRM.
Kilder: Ritzau, DR, Finansudvalget, Berlingske, RigsrevisionenFacebookTwitterKopier linkEmner:Benny Engelbrecht (politiker)|Holger K.
Nielsen (politiker)|Venstre|Økonomi|Offentlig forvaltning




https://www.dr.dk/nyheder/regionale/oestjylland/dyr-letbane-kan-koste-halvdelen-af-bybusserne-i-aarhus-livet

Aarhus LetbaneSe temaØstjyllandDyr letbane kan koste halvdelen af bybusserne i Aarhus livetHvis økonomien ikke kommer i balance nu og her, vil kommunen se sig nødsaget til at nedlægge op til ni buslinjer.
Første etape af letbanen har været på skinner med passagerer siden 21.
december 2017.
I dag kører den mellem Odder og Grenaa gennem Aarhus.
Af Frederik Dupont og Sarah Friis Elkjær05.
sep.
2019 kl.
21.
58Bemærk: artiklen er mere end 30 dage gammelLæs opDer er dystre udsigter for den kollektive trafik i Aarhus, som er plaget af massivt underskud.
Næste år mangler der 73 millioner kroner til byens kollektive trafik, og underskuddet vil kun vokse de kommende år, fordi busser - og primært letbanen - har vist sig dyrere at bygge og drive, samtidig med at transportmidlerne tjener færre penge, end der var budgetteret med.
Byrådet skal skabe balance og sikre de nødvendige midler i den kollektive trafik, for det får alvorlige konsekvenser, hvis vi alene skal gøre det ved at nedlægge busruter.
Rådmand for Teknik og Miljø, Bünyamin Simsek (V)Det viser en analyse, som Aarhus Kommunes byråd har foretaget som status på banens økonomi forud for kommunens budgetlægning for 2020.
Kommer økonomien ikke i balance nu og her, er det derfor nødvendigt at nedlægge op til ni buslinjer i kommunen, hvilket svarer til halvdelen af busruterne i Aarhus, lyder det i analysen.
Rådmand for Teknik og Miljø, Bünyamin Simsek (V), der også er medlem af bestyrelsen for Aarhus Letbane, vil have byrådet til at gå en anden vej.
Han mener, løsningen er at tilføre penge for at rette op på økonomien:- Byrådet skal skabe balance og sikre de nødvendige midler i den kollektive trafik, for det får alvorlige konsekvenser, hvis vi alene skal gøre det ved at nedlægge busruter.
Det ønsker jeg ikke, siger han.
Bünyamin Simsek har været byrådsmedlem i Aarhus Kommune siden 2002 og er medlem af letbanens bestyrelse.
Ved kommunalvalget i 2017 fik han 5.
742 personlige stemmer.
(© Dr Østjylland)10 millioner til kollektiv trafikHelt konkret foreslår Bünyamin Simsek at tilføre 10 millioner kroner om året til den kollektive trafik.
Igen i 2021, når der er en samlet økonomi for letbanen, skal der så tages stilling til spørgsmålet.
- Jeg har foreslået, at vi i budgetforhandlingerne i efteråret afsætter de nødvendige midler, så vi kan skabe balance i økonomien og styrke den kollektive trafik i oplandet.
Det bør vi gøre, hvis vi skal have flere til at tage den kollektive trafik, siger han.
Simsek håber på, at letbanen med årene bliver billigere i drift, end det er tilfældet i dag.
- Letbanen er dyr og har store konsekvenser for de gule busser.
Af samme grund er jeg også meget skeptisk i forhold til, om vi overhovedet skal have flere letbaneetaper, siger han.
I 2013 lød Aarhus Kommunes forventede bidrag til driftsudgifter på 43 millioner kroner.
Det tal er siden steget, og i 2020 lyder forventningen på hele 78 millioner kroner.
- Letbanen er kollektiv trafik for dem, som bor lige op ad den, og man kan ikke flytte den, som man kan med de gule busser, siger Bünyamin Simsek, som forventer, at der kommer flere passagerer, når driften bliver mere stabil.
Gode forklaringer på omkostningerAarhus Letbane har kørt i fuld drift siden maj, men ruterne har været plaget af børnesygdomme, som har givet aflysninger.
Michael Borre, administrerende direktør for Aarhus Letbane, erkender, at banens driftsbudget er steget siden principaftalen i 2013.
Budgettet er dog ikke løbet løbsk, fastholder han.
- Der er gode forklaringer på, hvorfor tingene er, som de er.
De første budgetter er lavet, inden man gik i gang med at etablere letbanen, og her var der en række usikkerheder, som vi har håndteret nu, siger han.
- Undervejs i forløbet er der lavet tilkøb til projektet.
De bliver som tingene ser ud i dag lånefinansieret, og dermed stiger vores kapitalomkostninger.
Michael Borre er overbevist om, at økonomien vil se anderledes ud i 2020, der grundet forsinkelser er første år med fuld drift.
- Vi har bygget et fantastisk produkt, og efterhånden som vi får ordentlig styr på driften, så tror jeg, at der kommer masser af passagerer.
Det giver billetindtægter, og det vil betyde meget for økonomien.
Letbanen skal køre med fuld drift i 2020, og der er Michael Borre er overbevist om, at økonomien vil se anderledes ud.
Lær af letbaneprojektet i AarhusIfølge Thomas Borup Kristensen, professor ved Aalborg Universitet, er det ikke første gang, budgetter for infrastrukturprojekter skrider.
At letbanebudgettet fra principaftalen i 2013 ikke er overholdt er derfor ingen overraskelse, forklarer han.
- Budgettet er et udtryk for en vudering af, hvad vej det skal gå, og her er folk optimistiske, fordi de gerne vil have godkendt projekterne.
Desuden kan det være vanskeligt at gætte økonomien i et projekt lang tid inden, det skal udføres, siger Thomas Borup Kristensen.
Trods den bedrøvelige nyhed om underskud i kassen påpeger han, at kommuner nu ved, hvor meget en letbane kan koste.
- Den gode nyhed er her, at vi har noget, som er i drift, vi kan lære en hel masse af.
Hvis der er en god budgetmodel her, kan vi i dag se, hvilke ting der er overskridelser på, og dermed bør økonomien i lignende projekter blive bedre i fremtiden, siger han.
FacebookTwitterKopier linkEmner:Bünyamin Simsek (politiker)|Venstre|Økonomi|Aarhus|Kollektiv trafik




https://www.dr.dk/nyheder/regionale/hovedstadsomraadet/transportordfoerere-vi-skulle-aldrig-have-sat-gang-i-s

Kæmperegning efter kuldsejlet byprojektSe temaKøbenhavnTransportordførere: Vi skulle aldrig have sat gang i S-togsstation i VingeEfter mislykket grundsalg i Vinge i Frederikssund erkender ordførere, at byggeri af station var forfejlet.
Til venstre: Henning Larsen Architects visualisering af Vinge Station.
Til højre: Gangbro, trapper og facade på den nye station skal laves svarende til Tølløse station.
(© Henning Larsen Arkitekter og Tredje Natur/Holbæk Kommune/DR)Af Kathrine Ejdum Kjølberg05.
sep.
2019 kl.
21.
21Bemærk: artiklen er mere end 30 dage gammelLæs opEn manglende interesse for at købe byggegrunde i byudviklingsprojektet Vinge i Frederikssund får nu flere transportordførere til at overveje, om de traf den rigtige beslutning, da de valgte at bygge en station i bydelen.
Forligskredsen bag ”Bedre og billigere kollektiv trafik” blev ellers enige om at frigive midler til at begynde byggeriet af en S-togsstation i Vinge, selvom befolkningsgrundlaget endnu ikke var til stede.
Grundlaget for stationen forudsatte, at der skulle bo 2.
000 borgere i Vinge.
Men lige nu bor der kun 100-200 borgere.
VingesagenI 2035 skal en helt ny by i Frederikssund Kommune - kaldet Vinge - stå færdig.
I december 2017 manglede projektet imidlertid 163 millioner kroner i planlagte indtægter fra salg af byggerettigheder.
De penge havde kommunen allerede brugt i 2017-budgettet, og derfor skal pengene nu findes et andet sted.
Samtidig viste flere dokumenter store problemer med aftalerne i projektet med blandt andet manglende journaliseringer.
Frederikssund Kommune har forgæves forsøgt at udbyde byggeretter til investorer, der vil bygge i Vinge, men da fristen udløb mandag den 2.
september, havde kommunen ikke modtaget nogen tilbud.
Læs også:Enhedslisten vil bremse s-togsstation ved omstridt byprojektDerfor mener Enhedslistens transportordfører Henning Hyllested, at forligskredsen endnu engang bør overveje fremtiden for Vinges S-togsstation.
- Det der projekt bliver mere og mere skandaløst.
Efterhånden er det et spørgsmål om, om Vinge overhovedet bliver til noget, siger Henning Hyllested.
Vi skulle have ventet med at bygge stationen, indtil vi var sikre på, at der rent faktisk ville blive bygget nogle boliger omkring stationen.
Andreas Steenberg (R), transportordførerHar allerede kostet 17 ud af 55 millioner kr.
Stationen vil koste 55 millioner kroner, når den står færdig.
Etableringen af stationen er allerede gået i gang, og man har derfor brugt 17 millioner kroner på den indtil videre.
Men selvom et stop af byggeriet vil betyde et økonomisk tab, bør det overvejes, mener Henning Hyllested.
- Hvis udsigten er, at der faktisk ikke kommer nogen udvikling i Vinge, så er det måske bedre at sige: Ok, vi har godt nok spildt 17 millioner kroner, men det er bedre end at hælde 55 millioner kroner ud af vinduet, mener Henning Hyllested.
Den holdning deler man ikke hos de Radikale, som holder fast i, at stationen skal bygges færdig.
Men transportordfører Andreas Steenberg (R) ærgrer sig over, at byggeriet af stationen overhovedet blev sat i gang, uden at der var styr på fremdriften i Vinge, eller at befolkningsgrundlaget for stationen på 2.
000 borgere var i sigte.
- Vi skulle have ventet med at bygge stationen, indtil vi var sikre på, at der rent faktisk ville blive bygget nogle boliger omkring stationen, erkender Andreas Steenberg, transportordfører for de Radikale.
Læs også:Endnu en lussing til skandaleramt byprojekt: Ingen vil købe byggegrunde i Vinge'Helt åndssvagt at stoppe det'Men man skal ikke standse byggeriet, nu der allerede er brugt penge på det, mener Andreas Steenberg.
- Vi vil spilde en masse af skatteborgernes penge, hvis vi stopper det, så derfor vil det være helt åndssvagt at stoppe det, siger han.
Han erkender, at det er et dilemma at fortsætte med at putte penge i byggeriet, når der kun bor 100-200 borgere i Vinge og tilsyneladende ikke er nogen investorer på trapperne.
Dansk Folkeparti var tidligere en del af forliget og fortaler for at få S-togsstationen bragt til Vinge, men partiet er trådt ud af forliget, og det er nu Socialdemokratiet, SF, Radikale og Enhedslisten, der står bag.
Minister: 'For dyrt at sætte på standby'Transportminister Benny Engelbrecht (S) forstår godt tvivlen fra Enhedslisten, men vil ikke bremse stationen:- Det understreger blot, at Enhedslistens transportordfører Henning Hyllested har ret i, at man nok skulle have sat projektet i gang på den måde, der oprindeligt var tiltænkt, hvor der var skabt sikkerhed for en tilstrækkelig byudvikling inden igangsættelsen af projektet, skriver han i en kommentar til DR og fortsætter:- Forligskredsen konkluderede dog i sidste uge, at projektet er så fremskredent, at det simpelthen vil blive for dyrt at sætte det på standby, og det mener jeg selvfølgelig stadigvæk, skriver Benny Engelbrecht.
FacebookTwitterKopier linkEmner:Andreas Steenberg (politiker)|Benny Engelbrecht (politiker)|Radikale Venstre|Trafik|Frederikssund




https://www.dr.dk/nyheder/udland/trumps-radgiver-diskuterer-gronland-med-ambassador

Trumps aflyste besøgSe temaUdlandTrumps rådgiver diskuterer Grønland med ambassadørSikkerhedsrådgiver mødes med USA's ambassadør i Danmark og taler om at styrke forholdet til Grønland.
Præsident Donald Trumps nationale sikkerhedsrådgiver, John Bolton, har mødt ambassadør Carla Sands i Det Hvide Hus 05.
sep.
2019 kl.
23.
09Bemærk: artiklen er mere end 30 dage gammelLæs opPræsident Donald Trumps nationale sikkerhedsrådgiver, John Bolton har torsdag haft et møde med den amerikanske ambassadør i Danmark om, hvordan USA kan styrke sine økonomiske forbindelser til Grønland.
Det skriver avisen The Hill.
I et tweet, hvor Bolton er fotograferet sammen med ambassadør Carla Sands i Det Hvide Hus, skriver han, at de har diskuteret Arktis, handel og bedre økonomiske forbindelser til Grønland.
- Storartet samtale med USAmbDenmark (Sands) om at uddybe forbindelserne til Danmark, Grønland og Færøerne.
- Emnerne omfattede Arktis og energisikkerhed, handel og at øge farten USA's økonomiske forbindelser til Grønland, herunder investeringer i projekter til mineraludvinding og opgradering af lufthavne.
Trump vil købe GrønlandTrump blev herostratisk berømt, da han kort før et statsbesøg i Danmark 2.
og 3.
september bekræftede, at han ønskede at købe Grønland.
Statsminister Mette Frederiksen kommenterede det efter et møde med Grønlands landsstyreformand, Kim Kielsen.
Her brugte hun udtrykket "absurd".
Det fik Trump til at aflyse besøget i Danmark med kommentaren, at den danske statsminister havde brugt et "væmmeligt" ord over for ham.
Sådan tiltaler man ikke ham i egenskab af USA's præsident, lod han forstå.
Inden da havde Trump omtalt et køb af Grønland som en "strategisk" gevinst.
Frederiksen havde i dagene efter det aflyste besøg en telefonsamtale med Trump, som herefter omtalte den danske statsminister som en vidunderlig kvinde.
/ritzau/FacebookTwitterKopier linkEmner:Carla Sands (diplomat)|Donald Trump (politiker)|Grønland|Udenrigspolitik|Twitter




https://www.dr.dk/nyheder/penge/analyse-ny-dansk-nordea-chefs-fremmeste-opgave-er-tjene-mange-flere-penge

Af DR’s økonomikorrespondentCasper SchrøderPengeAnalyse: Ny dansk Nordea-chefs fremmeste opgave er at tjene (mange) flere pengeNy topchef træder frem som aktionærernes mand.
Nordeas nye koncernchef, Frank Vang-Jensen, skal tjene mange flere penge til Nordea.
05.
sep.
2019 kl.
20.
10Bemærk: artiklen er mere end 30 dage gammelLæs opDanske Frank Vang-Jensen, ny administrerende direktør i nordens største bank, Nordea, har fra det første gjort det klart, hvad hans fremmeste opgave er.
"Er vi en god investering for vores aktionærer?
Har vi givet dem en rimelig vækst?
" spurgte Frank Vang-Jensen ud i lokalet som noget af det første på pressemødet i Finland, hvor udnævnelsen blev præsenteret.
Nej, vi har ikke givet vores aktionærer nok vækst de seneste år.
Frank Vang-Jensen, ny administrerende direktør i NordeaDen nye direktør skulle ikke bladre længe i sine talepapirer for at finde svaret, men konstaterede selv i samme åndedrag, at spørgsmålet er let:- Nej, vi har ikke givet vores aktionærer nok vækst de seneste år.
Frank Vang-Jensens fremmeste opgave er at tjene flere penge til Nordea.
Mange flere penge.
Til tider kan bankdrift virke indviklet, men den nye danske topchefs plan er såre enkel.
Indtægterne skal op, udgifterne skal ned, og det skal komme aktionærerne til gode.
Den endelige forretningsplan og de nye finansielle mål vil Frank Vang-Jensen præsentere i begyndelsen af næste år.
Aktionærer vs.
samfundetDer er en verden til forskel på Frank Vang-Jensens første ord som øverste chef for Nordea og udtalelserne fra Chris Vogelsang, da han tiltrådte jobbet som ny chef i Danske Bank tidligere på året.
Vogelsang talte også om at skabe værdi, men udtalelserne var klinisk renset for henvisninger til ejerkredsen og bundlinjen.
Nej, Danske Bank skal ”skabe værdi for alle sine interessenter (…) ikke bare for sine mange kunder og investorer, men også for samfundet,” lød det.
For direktørerne i henholdsvis Nordea og Danske Bank er der tale om to forskellige filosofiske indgange til direktøropgaven.
Hvordan anskuer man opgaven, og hvordan skaber man den bedste forretning?
Enten ved at fokusere knivskarpt på aktionærerne – shareholders - eller ved at gøre brug af en bredere optik, hvor mange forskellige interesser i samfundet tages med i betragtning – stakeholders.
Man kan selvfølgelig diskutere, om Danske Banks Chris Vogelsang havde andet valg end at bekende sig til stakeholder-tanken som sin ledelsesfilosofi, når man tager bankens alvorlige hvidvasksag i betragtning, og erklæringen udelukker selvfølgelig ikke, at han i en ledig stund også er optaget af at tjene penge.
Og dermed heller ikke sagt, at Frank Vang-Jensen og Nordea slet ikke bekymrer sig om samfundet og storbankens rolle i det.
Nordea har også haft sine egne hvidvasksager, og det er kun få år siden, at banken havde hovedrollen i den nordiske del af de såkaldte Panama Papers om brug af mistænkelige og uigennemskuelige stråmandselskaber i skattelylande.
Det forholder man sig selvfølgelig til.
Alligevel er det for begges vedkommende et klart signal, hvad de selv vælger at sætte først i kommunikationen på tiltrædelsesdagen.
For Vogelsang var det stakeholderne - samfundet som sådan, for Vang-Jensen shareholderne - aktionærerne.
Nordeas nye domicil i Ørestad Nord.
Nordea har erkendt, at banken tidligere har været for dårlig til at forhindre hvidvask gennem banken.
Hvor meget skal en bank tjene?
Bag Frank Vang-Jensens erklærede førsteopgave om at tjene flere penge lurer en bredere debat, måske endda et opgør om, hvad der kan siges at være et rimeligt overskud i en bank.
Nordeas overskud er faldet en smule gennem de seneste år fra omkring 10 milliarder euro om året til ni milliarder euro sidste år.
Et af bankaktionærernes vigtigste finansielle mål er afkastgraden – return on equity – der også er faldet gennem de seneste år til otte-ni procent, hvilket er under nogle af konkurrenterne i norden.
Nu vil man tilbage mod tidligere tiders storhed.
Det præcise mål er ikke offentligt endnu, men aktionærerne glæder sig allerede og har sendt aktiekursen op.
Hos de finansielle myndigheder – i Finanstilsynet og i Nationalbanken – er man dog ikke overbeviste om, at banker som Nordea bør sætte deres mål for fremtiden efter fortidens resultater.
Verden har ændret sig, og måske skal banker ikke længere give tidligere tiders store overskud og afkast, mener de.
Så sent som denne uge talte den danske nationalbankdirektør Lars Rohde for en forsamling af topchefer fra den finansielle sektor ved et lukket arrangement.
Da han nåede til side syv i sin Powerpoint-præsentation, gjorde overskriften på skærmen budskabet ret klart: ”Bankernes indtjening kan ikke forventes at komme tilbage på historisk høje niveauer”.
Frank Vang-Jensen lader ikke til at være overbevist.
Kan tillid købes for dyrt?
En af de måder, Frank Vang-Jensen gerne vil tjene flere penge på, er at sænke omkostningerne.
Men hvilke omkostninger?
Et sted mellem vores høje ambitioner og mål har vi mistet proportionssansen, når det kommer til omkostningerne.
Frank Vang-JensenDet handler som altid om at effektivisere og komme bøvlede arbejdsgange til livs, og her har Nordea ry for at lide under en bureaukratisk og tung organisation.
Men det var også, da Frank Vang-Jensen nåede til talepapirerne om omkostninger, at en af de mest kryptiske udtalelser faldt.
- Tillid hviler på vores bidrag til samfundet, på vores måde at drive forretningen og på vores efterlevelse af love og regler og på vores bekæmpelse af finansiel kriminalitet.
Men et sted mellem vores høje ambitioner og mål har vi mistet proportionssansen, når det kommer til omkostningerne.
Frank Vang-Jensen holder pressemøde, efter han i dag blev udpeget til koncernchef for Nordea.
Det er svært at læse på andre måder, end at den nye direktør gør det klart, at der bliver brugt for mange penge – alt for mange penge – på for eksempel at bekæmpe hvidvask, hvor bankerne, også Nordea, gennem de seneste år har ansat tusindvis af medarbejdere til at kontrollere kunderne, deres pengestrømme og indberette mistænkelige forhold til myndighederne.
Det har været en gigantisk udgift, men – vil myndighederne argumentere – også en nødvendig udgift.
I Danske Bank har den nye direktør Chris Vogelsangs linje udløst bekymring blandt særligt internationale investorer.
For hvorfor i alverden snakker banken ikke noget mere om at tjene penge til os, spørger aktionærerne sig selv i de dyre investeringslokaler.
Det er jo derfor, vi køber deres aktier?
Den tvivl var Frank Vang-Jensen i dag meget optaget af ikke at så om Nordea.
Derfor trådte han i dag i karakter som aktionærernes mand.
FacebookTwitterKopier linkEmner:Frank Vang-Jensen (erhvervsleder)|Karsten Dybvad (erhvervsleder)|Nordea|Økonomi|Finland




https://www.dr.dk/nyheder/regionale/midtvest/450-katte-paa-fire-maaneder-internat-drukner-i-kasserede-katte

Midt- og Vestjylland450 katte på fire måneder: Internat drukner i kasserede katteDyrlæge er overrasket over, hvor mange katte, der bliver dumpet.
Dyrlæge Lise Svejgaard har især mange killinger på internatet i Viborg.
Af Laura Uldahl Aggernæs, Asta Pil Heltborg og Mette Skov-Jensen05.
sep.
2019 kl.
19.
42Bemærk: artiklen er mere end 30 dage gammelLæs opFor fire måneder siden åbnede dyrlæge Lise Svejgaard et katteinternat i Viborg.
Hun regnede med at skulle modtage op mod 250 katte om året.
Men allerede nu er der kommet 450 katte.
- Jeg er vildt overrasket over, hvor mange katte, der bliver dumpet.
I papkasser.
Smidt ud af en bil.
Til en uvis skæbne, siger Lise Svejgaard.
Dyrlægen er fortørnet over, at mange anskaffer sig en killing uden at tænke over, hvad det koster og kræver.
- Når katten bliver besværlig, koster penge eller strinter indenfor, fordi den ikke er neutraliseret (steriliseret/kastreret, red.
), så finder de alternative veje til at komme af med den.
Det vidner om, at der stadig er en del mennesker, der ikke regner en kat for noget, siger Lise Svejgaard.
For få steriliserer kattenInternatet i Viborg er ikke ene om at blive overstrømmet af katte.
Dyreværnsorganisationen Dyrenes Beskyttelse, der driver otte internater, havde ved udgangen af juli modtaget i alt 1.
525 katte og killinger.
Dermed er rekorden fra oktober 2014 slået, hvor internaterne modtog 1.
246 katte.
Både dyreværnsorganisationer og dyrlæger har længe ønsket en kattelov, der pålægger ejeren at registrere sin kat og få den ID-mærket med en chip.
På samme måde som det er lovpligtigt for hunde.
- Jeg mener, at katte skal sidesættes med hunde.
Vi ser mange tamme katte, som nogen på et tidspunkt har elsket og taget sig af.
Af en eller anden årsag er de pludselig i vejen, og da kattene ikke er mærket, kan vi ikke finde ejeren, siger Lise Svejgaard.
Det vidner om, at der stadig er en del mennesker, der ikke regner en kat for noget.
Lise Svejgaard, dyrlægeHun bakkes op af internatleder Birgit Karlsen fra Brande Internat.
- Det er nødvendigt, at vi får et katteregister, som forpligter ejerne til at mærke og registrere deres katte.
Og så skal flere katteejere huske at få katten steriliseret, inden den bliver kønsmoden.
Det ville hjælpe kolossalt på mængden af katte i Danmark, siger hun.
Forhandling om ny dyreværnslovTil oktober skal politikerne på Christiansborg forhandle en ny dyrevelfærdslov.
Den aktuelle katterekord gør, at Dansk Folkeparti, der i årevis har arbejdet for at få en kattelov, igen vil fremsætte et forslag.
Det fortæller partiets dyrevelfærdsordfører Pia Kjærsgaard.
- Der bliver født mange katte, især efter en varm sommer.
Så en registrering vil være godt, men også en steriliseringsordning, siger hun og understreger, at hun dog endnu ikke kan svare på, hvordan sådan en ordning kan fungere i praksis.
Socialdemokratiets nye dyrevelfærdsordfører, Anders Kronborg, er indstillet på at finde en løsning.
- Konkrete forslag diskuterer vi meget gerne, siger han og lover, at han vil tage kontakt til Dyrenes Beskyttelse og andre dyreværnsorganisationer for at høre deres råd og vejledning.
Udmeldingerne glæder internatleder Birgit Karlsen i Brande.
- Problemet har regelmæssigt været oppe i de 22 år, jeg har været med.
Jeg håber, at tiden snart er moden til mere politisk opbakning, siger hun.
FacebookTwitterKopier linkEmner:Kæledyr|Pia Kjærsgaard (politiker)|Dyr|Dyrenes Beskyttelse|Brande




https://www.dr.dk/nyheder/regionale/syd/dronningen-fejret-med-baade-tyske-og-danske-flag-det-er-aldrig-set-foer

Syd- og SønderjyllandDronningen fejret med både tyske og danske flag: Det er aldrig set før  Tidligere blev det tyske flag ikke brugt til fejringer, men VM i fodbold har ændret den holdning.
Børn med både danske og tyske flag tog imod dronningen, da hun lagde til kaj i Flensborg tidligere denne uge.
Af Louise Mandrup05.
sep.
2019 kl.
20.
30Bemærk: artiklen er mere end 30 dage gammelLæs opI Tyskland har der ikke tidligere været tradition for, at den almindelige borger brugte det røde, sorte og gule flag ved for eksempel royalt besøg fra Danmark.
Her var det kun de røde og hvide dannebrogsfarver, der blafrede i vinden.
Men når dronningen denne gang bliver modtaget af sydslesvigerne rundt om i den tyske delstat, hvor hun disse dage er på besøg, er det flere steder både med Dannebrog og det tyske flag – enkelte steder også med det slesvig-holstenske flag.
Læs også:Dronningen besøger det danske mindretal: Her er fem ting, du måske ikke vidste om Sydslesvig- Når dronningen kommer hertil, skal hun ikke være i tvivl om, at hun er kommet til grænselandet, siger pressemedarbejder på Flensburg Rådhus Clemens Teschendorf.
Dronningen besøgte Sydslesvig sidste gang i 2008.
Dengang var der ingen tyske flag på kajen - det har nu ændret sig.
 Tidligere har tyskerne ikke brugt det tyske flag til fejringer.
 Dronningen bliver her ledsaget af Flensborgs borgmester til rådhuset i Flensborg, hvor børn og voksne stod med både danske og tyske flag.
 Det tyske flag er siden fodbold-VM i Tyskland i 2006 blevet brugt mere og mere ved fejringer.
 Trods regn var folk mødt talstærkt op for at modtage den danske dronning i Sydslesvig.
 De danske farver er dog stadig dominerende ved det royale besøg i Sydslesvig.
1 / 6Dronningen besøgte Sydslesvig sidste gang i 2008.
Dengang var der ingen tyske flag på kajen - det har nu ændret sig.
1 / 6Tidligere har tyskerne ikke brugt det tyske flag til fejringer.
2 / 6Dronningen bliver her ledsaget af Flensborgs borgmester til rådhuset i Flensborg, hvor børn og voksne stod med både danske og tyske flag.
3 / 6Det tyske flag er siden fodbold-VM i Tyskland i 2006 blevet brugt mere og mere ved fejringer.
4 / 6Trods regn var folk mødt talstærkt op for at modtage den danske dronning i Sydslesvig.
5 / 6De danske farver er dog stadig dominerende ved det royale besøg i Sydslesvig.
6 / 6Det tyske flag blev brugt til fejring ved VMDa dronningen sidst besøgte Sydslesvig i 2008, var det kun de røde og hvide farver, der blev viftet med, fortæller Teschendorf.
- I Tyskland plejede man at være meget tilbageholdende med at bruge det tyske flag.
Men siden 2006 er vi langsomt blevet mere afslappede med det.
2006 var året, hvor Tyskland var vært for VM i fodbold for herrer.
Det satte skub i nationalfølelsen, og flaget fik ny betydning for tyskerne.
- Fra at være et flag, der symboliserede stat og myndighed, blev det under VM brugt i en ikke-statslig sammenhæng.
Dermed blev det folkets flag, siger flagekspert og næstformand i Danmarkssamfundet Søren Cruys-Bagger.
Han fortæller, at det tyske flag nu også er blevet mere synligt i gadebilledet, i reklamer og i aviser.
Astrid og Sebastian Wolter bruger både det danske og det tyske flag - men ved forskellige lejligheder.
 DR)Stadig langt fra dansk flagtraditionI Danmark hejser vi stolt Dannebrog ved enhver lejlighed.
Men i Tyskland har man trods en positiv udvikling for flaget stadig ikke samme tradition for at sætte det tyske flag på bordet, når der er fødselsdag.
- Vi bruger sommetider Dannebrog eller det regionale flag.
Men når der er fodbold, bruger vi det tyske flag.
Vi ser jo, hvordan danskerne er stolte af deres flag, og det smitter lidt hernede i grænselandet, lyder det fra tyske Astrid Wolter, der i dag var på kajen i Flensborg for at se kongeskibet.
På de statslige bygninger i Flensborg kan man flere steder både se det tyske, danske og slesvig-holstenske flag samt EU-flaget og byens eget flag.
Men hvilke flag, der hejses og viftes med under dronningens besøg, er også geografisk betinget, mener Clemens Teschendorf.
- Det er klart, at jo tættere på grænsen dronningen kommer, jo flere danske flag vil hun også se på grund af det store danske mindretal, vi har her.
FacebookTwitterKopier linkEmner:Tyskland|Flensborg|EU|Fodbold




https://www.dr.dk/nyheder/udland/efter-sexsag-med-gymnastiklaege-universitet-far-millionbode

OL-læge dømt for overgrebSe temaUdlandEfter sexsag med gymnastiklæge: Universitet får millionbødeUSA's undervisningsminister langer ud efter universitet i Michigan for ikke at beskytte eleverne.
Larry Nassar blev sidste år idømt 125 års fængsel for at have sexmisbrugt en lang række elever og gymnaster i USA (arkivfoto).
)05.
sep.
2019 kl.
19.
33Bemærk: artiklen er mere end 30 dage gammelLæs opDet amerikanske uddannelsesministerium har torsdag idømt Michigan State University en bøde på 30 millioner kroner for at lade gymnastiklæge Larry Nassar forgribe sig på unge piger.
For to år siden stod flere kvindelige sportsfolk frem og fortalte, at de var blevet sexmisbrugt af Nassar.
Da de første sager kom frem, viste det sig, at hundredvis af unge piger gennem tre årtier var blevet krænket af lægen.
Han arbejdede både på Michigan State University og for det amerikanske gymnastikforbund.
Sidste år indgik universitetet et forlig på 500 millioner dollar svarende til mere end tre milliarder kroner.
Læs også:Universitet indgår forlig: Betaler tre milliarder til sexmisbrugteForliget omfattede på det tidspunkt 333 piger og kvinder, men der var også afsat et beløb til ofre, der endnu ikke havde haft modet til at stå frem.
USA's undervisningsminister, Betsy DeVos, har torsdag givet Michigan State University en bøde på 4,5 millioner dollar (30 millioner kroner) for ikke at have reageret på klager over Nassar.
På den måde fik universitetet ifølge ministeren skabt et "seksuelt fjendtligt miljø".
- Alt for mange mennesker i ledelsen kendte til opførslen og klagerne, og alligevel fik rovdyrene lov til at blive på lønningslisten og mulighed for at misbruge endnu flere elever, siger Betsy DeVos.
- Det, der skete på Michigan State, var afskyeligt, utilgiveligt og total mangel på at leve op til lovgivningen og beskytte eleverne, siger hun.
I 2018 blev Larry Nassar idømt 125 års fængsel.
/ritzau/APFacebookTwitterKopier linkEmner:USA|Michigan|Uddannelse




https://www.dr.dk/nyheder/detektor/detektor-intet-forhindrer-frederiksens-topraadgiver-i-slaa-tilbage-mod-babyballon

DetektorDetektor: Intet forhindrer Frederiksens toprådgiver i at slå tilbage mod babyballonSocialdemokrat tager fejl i påstand om, at embedsmænd ikke kan forsvare sig mod kritik.
Satireballonen forestiller statsminister Mette Frederiksens særlige rådgiver Martin Rossen som en stor baby.
Han har Mette Frederiksen som hånddukke i den ene hånd og en pibe til at ryge stoffer med i den anden.
Af Sofie Frøkjær og Kåre Holm Thomsen05.
sep.
2019 kl.
19.
30Bemærk: artiklen er mere end 30 dage gammelLæs opTo kæmpestore balloner svævede mandag formiddag over Kongens Nytorv i København.
Den ene, en seks meter høj ballon med navnet 'Baby Trump', har længe været annonceret som en protest mod USA's præsident.
Men at den skulle få selskab af den anden ballon, kom som en overraskelse for de fleste.
Den anden ballon forestillede statsminister Mette Frederiksens stabschef, Martin Rossen, som en kæmpebaby.
Og den har sat gang i en debat om, hvor hård kritik embedsmænd kan udsættes for.
Hvem er Martin Rossen?
Martin Rossen er Mette Frederiksens særlige rådgiver med sæde i regeringens mest magtfulde udvalg, økonomiudvalget og koordinationsudvalget.
Martin Rossen er derudover stabschef for det nye politiske sekretariat i Statsministeret, som Mette Frederiksen oprettede kort efter valget.
Rossen-ballonen blev hejst af Radio24syvs politiske satiremagasin ”Den Korte Radioavis” i anledningen af programmets sæsonpremiere.
Til TV2 forklarer kanalchef på Radio24syv Mads Brügger, at radiostationen har lavet Rossen-baby-ballonen, så Danmarks mest magtfulde mand kan møde verdens mest magtfulde mand.
Flere socialdemokrater finder Radio24syvs ballon-satire kritisabel.
Blandt dem er partiets integrations- og udlændingeordfører, Rasmus Stoklund (S).
Detektor har udsat Rasmus Stoklunds kritik af Rossen-ballonen for et faktatjek.
Hvad påstår Rasmus Stoklund?
Den store ballon af Martin Rossen hang over Kgs.
Nytorv i København mandag 2.
september.
På Twitter beskylder Rasmus Stoklund ballonens ophavsmænd for at bruge feje kneb, fordi Martin Rossen som embedsmand ikke kan tage til genmæle over for den offentlige kritik, som satiren er udtryk for.
- 24syv laver en perfid happening målrettet en embedsmand, der ikke kan forsvare sig.
Bagefter holder de på krysteragtig vis et "det-er-jo-bare-satire"-skilt foran sig, og så synes de, at de kan tillade sig alt.
Det er uværdigt og urimeligt, står der i Twitter-opslaget.
På Twitter skriver Rasmus Stoklund også, at det udgør 'et nybrud' i dansk satire, at pilen er rettet mod folk, der som Martin Rossen er ansat som rådgiver eller embedsmand i staten.
- 24syv er i dag stolt af tilsviningen af @SosseRossen.
Traditionelt har satireofre været politikere, der har mandat og dermed ansvar.
Det er et nybrud, at folk - der har valgt en rådgiver/embedsmandskarriere (uden mandat og ansvar) - alligevel skal hånes i rampelyset, skriver han i et opslag.
Hvad har Detektor fundet ud af?
Bag Radio24syv's satireprogram "Den Korte Radioavis" står Frederik Cilius (med paryk) alias Kirsten Birgit Schiøtz Kretz Hørsholm og Rasmus Bruun.
Først og fremmest er det ikke rigtigt, at Martin Rossen som embedsmand ikke kan forsvare sig over for Radio24syv's satiriske kritik af ham.
Der er intet, der juridisk står i vejen for, at Martin Rossen kaster sig ind i debatten om hans rolle i regeringen.
Det forklarer Sten Bønsing, der er professor i forvaltningsret ved Aalborgs Universitet, til Detektor.
- En embedsmand kan sagtens forsvare sig mod kritik i hvertfald i en sag som denne.
- Var det nu en socialrådgiver, der blev kritiseret, kunne der være nogle grænser for, hvad pressen må afsløre.
Men det er der jo ikke tale om her, siger han.
Men én ting er juraen.
Noget andet er kulturen blandt embedsmænd for ikke at udtale sig i pressen.
Det forklarer Tim Knudsen, professor emeritus i Statskundskab ved Københavns Universitet- Det er korrekt, at det er almindeligt blandt embedsmænd, at man ikke udtaler sig til medierne.
Den mest fornuftige grund til det er jo, at embedsmænd også skal kunne fungere for en regering af en anden partifarve.
Men ifølge Tim Knudsen er det ikke et argument, der holder her.
Martin Rossen er nemlig ikke en almindelig embedsmand, og der er derfor ikke noget, der forhindrer ham i at ytre sig offentligt.
- Han er forudbestemt til at forsvinde fra regeringskontorerne i samme øjeblik, den nuværende regering måtte gå af.
Han er jo netop ikke en almindelig embedsmand, men en særlig rådgiver rekrutteret politisk på sine politiske kvalifikationer.
Han er jo netop ikke en almindelig embedsmand, men en særlig rådgiver rekrutteret politisk på sine politiske kvalifikationer.
Tim Knudsen, professor emeritus i statskundskab ved Københavns Universitet.
At Martin Rossen har en helt speciel og indflydelsesrig rolle i regeringen, er blevet bekræftet af Mette Frederiksen i et folketingssvar, hvor hun ifølge Berlingske har skrevet:- Stabschefen i Statsministeriet er indtrådt som medlem af regeringens Koordinationsudvalg og Økonomiudvalg med henblik på at deltage i regeringens drøftelser af de spørgsmål, som regeringen vælger at drøfte i udvalgene, på lige fod med de øvrige udvalgsmedlemmer.
Med andre ord betyder det, at Martin Rossen sidder i de to mest magtfulde regeringsudvalg på lige fod som de folkevalgte ministre.
Detektor har også spurgt flere eksperter i jura og samfundsvidenskab, om pressen skal tage særlige hensyn til embedsmænd, når det gælder kritik sammenlignet med politikere.
Det kommer helt an på, hvilken plads vedkommende indtager i det offentlige rum, forklarer Vibeke Borberg, chef for Forskning og Viden på Danmarks Medie- og Journalisthøjskole og uddannet ph.
d.
i retsvidenskab:- Det er ikke skrevet i loven, at der er nogle, der skal tåle mere end andre.
Men i retspraksis har der udviklet sig et princip om, at personer, som spiller en rolle i det offentlige rum, skal tåle, at medierne går tættere på dem, end det vi kalder almindelige mennesker.
Falder Martin Rossen under personer, der må tåle offentlig kritik?
- Selvom man kan sige, at den rolle, han spiller, er tilbagetrukket og bag linjerne, vil det være den almindelige opfattelse og formentlig også den retlige vurdering, at han er en meget indflydelsesrig person, som indtager en meget magtfuld position, siger Vibeke Borberg.
Hvis medierne mener, at en bestemt embedsmand eller spindoktor har for meget magt, må de jo gerne udtrykke det.
Også på en kras måde.
Sten Schaumburg-Müller, professor i medieret ved Syddansk UniversitetDen bedømmelse betyder ifølge Vibeke Borberg, at Martin Rossen vil falde ind under den gruppe af personer, som medierne kan gå tættere på.
Professor i medieret på Syddansk Universitet, Sten Schaumburg-Müller, vurderer heller ikke, at der er noget kontroversielt ved kritikken af Martin Rossen.
- Hvis medierne mener, at en bestemt embedsmand eller spindoktor har for meget magt, må de jo gerne udtrykke det.
Også på en kras måde - for eksempel ved at sætte en ballon op.
Ifølge samtlige eksperter, som Detektor har talt med, er det altså forkert, når Rasmus Stoklund påstår, at Martin Rossen ikke kan forsvare sig over for Radio24syv's satiriske kritik af ham.
Tværtimod står det ham frit for at kommentere og kritisere radioens kæmpeballon.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkRasmus Stoklund har heller ikke ret i, at Rossen-ballonen udgør et nybrud i dansk satire.
Det forklarer lektor i kulturvidenskab ved Københavns Universitet, Dennis Meyhoff Brink, som forsker i satirens historie.
- Der er egentlig intet overraskende i det her.
Satiren har igennem århundrede forsøgt at drage det skjulte frem i lyset.
Det er helt grundlæggende for satiren, at hvis der er nogen, der står bag i kulissen og trækker i trådene, så forsøger satiren at udstille dem og deres magt.
På Detektor har vi også fundet tidligere eksempler på embedsmænd og særlige rådgivere, der ligesom Martin Rossen har været udsat for offentlig, satirisk kritik.
Et eksempel på det er den tidligere politidirektør i København, Hanne Bech Hansen, der i cirkusrevyen er blevet parodieret af skuespiller Ulf Pilgaard.
Et andet eksempel er Noa Redington, der i sin tid som særlig rådgiver for Helle Thorning-Schmidt flere gange var udsat for satirisk kritik.
Både Rokokoposten og Berlingske brugte for eksempel satiren til at udstille Noa Redingtons magt i sin relation til statsministeren.
Hvad siger Stoklund til kritikken?
Rasmus Stoklund kom ind i Folketinget for Socialdemokraterne ved sidste folketingsvalg i juni 2019.
Foto: Folketinget Detektor har siden tirsdag 2.
september kontaktet Rasmus Stoklund flere gange for at bede om et interview.
Vi ville gerne spørge det socialdemokratiske folketingsmedlem, om han holder fast i sin kritik af Radio24syv's satiriske Martin Rossen-ballon.
Desværre har Rasmus Stoklund ikke ønsket at stille op til et mundtligt interview.
I en mail til Detektor skriver han:- Mit opslag handlede ikke om jura, og jeg ser derfor intet formål i at gå ind i en juridisk diskussion.
Jeg har ikke yderligere at tilføje.
FacebookTwitterKopier linkEmner:Hanne Bech Hansen (politichef)|Helle Thorning-Schmidt (politiker)|Humor|Twitter|København




https://www.dr.dk/nyheder/penge/partier-minister-har-givet-skrupforkerte-oplysninger-om-milliardgaeld

Skat i kriseSe temaPengePartier: Minister har givet 'skrupforkerte' oplysninger om milliardgældTidligere skatteminister Karsten Lauritzen (V) afviser, at han har ført partier bag lyset.
I begyndelsen af i år lovede tidligere skatteminister Karsten Lauritzen (V), at skattevæsenets nye it-system, PSRM, ville sikre inddrivelsen af den nye gæld, der opbygges i 2019.
Af Alexander Hecklen, Klaus Buster Jensen og Jakob Ussing05.
sep.
2019 kl.
20.
55Bemærk: artiklen er mere end 30 dage gammelLæs opDet er en rigtig møgsag, at skattevæsenets nye it-system, PSRM, endnu ikke er klar til sætte prop i det voksende hul i statskassen.
Sådan lyder vurderingen fra Jørgen Grønnegård Christensen, der er professor emeritus ved Institut for Statskundskab på Aarhus Universitet.
Hvad er PSRM?
Public Sector Revenue Management (PSRM) er et automatisk inddrivelsessystem.
Det skal afløse det kuldsejlede EFI-system, som blev lukket ned i efteråret 2015.
Det skete på grund af en række alvorlige fejl og ulovlig inddrivelse af gæld.
PSRM var planlagt til skulle kunne inddrive gæld og andre restancer i 2019.
Men kun 80 ud af cirka 800 offentlige instanser, som mangler pengene, er koblet op til systemet, som det er nu.
Kilde: Rigsrevisionen, Skatteministeriet- Det er jo rigtig alvorligt, og det ødelægger skatteforvaltningens renommé, siger han.
Rigsrevisionen fastslår i en ny redegørelse, at det nye system langt fra er klar til at påtage sig den massive opgave med at inddrive danskernes gæld.
Og danskerne skylder vel at mærke allerede svimlende 118 milliarder kroner til det offentlige.
Det kan jeg eller den nuværende skatteminister ikke været herre overKarsten Lauritzen (V), yidligere skatteministerDet er uvist, hvornår systemet er koblet ordentligt op og kan inddrive den voksende gæld hos 800 offentlige instanser.
Samtidig er der tvivl om, hvor meget ekstra det kommer til at koste.
- Det peger først og fremmest mod ministeren, for det er ministeren, der sidder med ansvaret.
Men det peger jo også på de embedsmænd, som bistår og rådgiver ministeren, siger Jørgen Grønnegård Christensen.
Tidligere minister: 'Ikke rimelig kritik'I begyndelsen af i år lovede tidligere skatteminister Karsten Lauritzen (V) ellers, at PSRM ville sikre inddrivelsen af den nye gæld, der opbygges i 2019.
- Så i 2019, altså i år, har vi normaliseret gældsinddrivelsen fremadrettet, sagde ministeren i februar til Berlingske.
Skatteministeriet udsendte i den forbindelse en pressemeddelelse, hvor ministeren slog fast, at PSRM er ”udviklet til tiden – og uden at regningen denne gang er løbet løbsk”.
De oplysninger, vi har fået gang på gang, de har været forkerte og fejlagtigeRune Lund, skatteordfører, EnhedslistenMen i dag siger Karsten Lauritzen (V), at kritikken af hans udtalelse fra dengang "ikke er rimelig".
- Det har været sagt hele tiden, at normalisering af gældsinddrivelsen var afhængig af, at 800 eksterne leverandører skal komme med gældsposter til det her system.
Det kan jeg eller den nuværende skatteminister ikke være herre over, siger Karsten Lauritzen.
Det er kun 47 ud af 800 myndigheder, der er tilsluttet.
Hvorfor oplyste du så til Skatteudvalget i december 2018, at I ville være i mål med at tilkoble myndighederne til systemet i midten af 2019?
- Det var forventningen på daværende tidsplan.
Det var en realistiske tidsplan, som var presset.
Sådan er det med tidsplaner.
Nogle holder, andre bliver forsinkede, siger Karsten Lauiritzen.
Partier fik 'skrupforkerte' oplysningerBlandt partierne i forligskredsen er der hovedrysten og undren oven på Rigsrevisionens redegørelse.
Det er noget af et glansbillede, vi har fået fra skatteministerenDennis Flydtkjær, skatteordfører, DFHos Enhedslisten kommer Rigsrevisionens redegørelse som en stor overraskelse.
Ifølge skatteordfører Rune Lund har forligspartierne fået noget helt andet at vide af ministeriet.
- De oplysninger, vi har fået gang på gang, de har været forkerte og fejlagtige.
Nu viser det sig, at de oplysninger, vi har fået fra Skatteministeriet, har været skrupforkerte, siger han.
Også skatteordføreren for Dansk Folkeparti, Dennis Flydtkjær, føler sig ført bag lyset.
- Det er noget af et glansbillede, vi har fået fra skatteministeren, når han har sagt, at det her system er stort set færdigt, og det kommer til at køre her i 2019.
Så viser det sig at være langt fra sandheden, siger han.
Den tidligere skatteminister afviser dog, at partierne skulle have fået forkerte oplysninger.
- Jeg synes ikke, det er rimeligt at sige, at jeg har malet et skønmaleri.
Vi oplyste om de risici, der var.
Nogle af dem er så indtruffet nu.
Det er uheldigt, men det er der ikke noget at gøre noget ved, siger Karsten Lauritzen.
FacebookTwitterKopier linkEmner:Dennis Flydtkjær (politiker)|Karsten Lauritzen (politiker)|Venstre|Rigsrevisionen|Skattepolitik




https://www.dr.dk/nyheder/penge/firma-bag-kritiseret-gaeldssystem-der-er-ikke-nogen-der-kan-garantere-noget-alle

Skat i kriseSe temaPengeFirma bag kritiseret gældssystem: 'Der er ikke nogen, der kan garantere noget for alle'118 milliarder mangler, men leverandør vil ikke give garanti for, at ny deadline i 2020 overholdes.
- Når man læser Rigsrevisionens rapport, får man indtryk af, at man står med et system, der ikke virker.
Og det passer ikke, siger direktør i Netcompany André Rogaczewski.
Af Jesper Knudsen, Klaus Buster Jensen, Jakob Ussing og Alexander Hecklen05.
sep.
2019 kl.
22.
22Bemærk: artiklen er mere end 30 dage gammelLæs opSkattevæsenet er langt fra målet om at indkradse den massive milliardgæld, som over flere år er oparbejdet.
Det fastslår Rigsrevisionen i en ny redegørelse i dag.
It-systemet PSRM, der havde fået opgaven, er nemlig både forsinket og alt for langsomt, lyder det.
Hvad er PSRM?
Public Sector Revenue Management (PSRM) er et automatisk inddrivelsessystem.
Det skal afløse det kuldsejlede EFI-system, som blev lukket ned i efteråret 2015.
Det skete på grund af en række alvorlige fejl og ulovlig inddrivelse af gæld.
PSRM var planlagt til skulle kunne inddrive gæld og andre restancer i 2019.
Men kun 80 ud af cirka 800 offentlige instanser, som mangler pengene, er koblet op til systemet, som det er nu.
Kilde: Rigsrevisionen, SkatteministerietEt hovedkritikpunkt er, at kun en brøkdel af cirka 800 offentlige kreditorer med penge til gode hos danskerne er blevet koblet på systemet.
Skatteministeren har ellers tidligere lovet, at den sag ville være på plads i 2019.
Dermed går det stadig alt for langsomt med at kradse ny gæld ind fra danskerne, der i forvejen skylder cirka 118 milliarder kroner til det offentlige.
Firma afviser ansvarFirmaet bag systemet, Netcompany, erkender, at det går langsomt med at få det nye system til at fungere.
- Jeg står ikke her og siger, at jeg ikke ville ønske, at det går hurtigere, siger direktør André Rogaczewski.
Når man læser Rigsrevisionens rapport, får man indtryk af, at man står med et system, der ikke virker.
Og det passer ikke.
André Rogaczewski, direktør for NetcompanyMen han lægger samtidig afstand til Rigsrevisionens kritik.
- Når man læser Rigsrevisionens rapport, får man indtryk af, at man står med et system, der ikke virker.
Og det passer ikke, siger han.
Ifølge ham fungerer systemet i dag, som det skal.
- Jeg kan bare sige, at fra den stol jeg sidder i, virker vores system.
- Hvorfor er alle offentlige kreditorer ikke koblet på, som det var planen?
- Jamen, det er meget komplekst at integrere it-systemer med hinanden.
Og vi kobler de her institutioner på i en hurtig takt, og det går fremad, forklarer han.
Minister lovede løsningTidligere i år fastslog daværende skatteminister Karsten Lauritzen ellers, at Netcompany havde afleveret den sidste del af det nye automatiske gældssystem, PSRM.
Og at systemet dermed var klart til at hente penge hjem til de offentlige kasser.
Tidligere skatteminister Karsten Lauritzen (V) lovede, at systemet ville være fuldt ud klar til brug i år.
- Er du er enig i, at alle kreditorer skulle have været koblet på i år?
- De oprindelige planer skal jeg ikke kommentere på.
For det her handler om, hvordan Skat implementerer det her sammen med de enkelte institutioner, der skal kobles på, siger André Rogaczewski.
Han mener, at forsinkelsen skyldes, at det tager tid at koble de mange institutioner på det nye gældssystem.
I erkendelse af, at systemet ikke når i mål i 2019, udskyder Rigsrevision nu sin forventning for, at alle offentlige kreditorer er koblet på - indtil næste år.
Men André Rogaczewski vil heller ikke garantere, at den nye frist holder.
- Der er ikke nogen, der kan garantere noget for alle.
For så skal man snakke med hver eneste af dem.
Det kan jeg garantere.
Og det andet, jeg kan garantere, det er, at for hver eneste uge, der går, så lykkes det at koble nogen på, siger han.
- Hvornår vi får den sidste med, og med hvilken takt det kommer til at gå, det kan jeg af gode grunde ikke sige, siger André Rogaczewski.
50 sekunder om opslagDet er ikke bare tilkoblingen af nye kreditorer til systemet, der går langsomt.
Selve systemet er også alt for langsomt, lyder det.
Ifølge redegørelsen kan det tage tæt på 50 sekunder at kalde én enkelt sag frem fra systemet.
At få en sag frem på skærmen bør ifølge Skatteministeriets egne mål kun tage tre sekunder, skriver Rigsrevisionen.
Den kritik er ifølge Netcompanys direktør også forfejlet.
- Rigsrevisionen fokuserer på det forkerte.
Det interessante er, om vi får indkrævet noget gæld.
Vi skal nok få skærmbilleder til at køre hurtigere.
Der vil altid være den slags ting i et stort, komplekst it-system, siger André Rogaczewski.
FacebookTwitterKopier linkEmner:Karsten Lauritzen (politiker)|Rigsrevisionen|Netcompany|Økonomi|Erhverv




https://www.dr.dk/nyheder/indland/overlaege-om-livsfarlige-hashkager-de-aner-jo-ikke-hvad-der-er-blevet-puttet-i-dem

IndlandOverlæge om livsfarlige hashkager: 'De aner jo ikke, hvad der er blevet puttet i dem' Livsfarlige hashkager kan indeholde hvad som helst, siger overlæge fra Giftlinjen.
Når man køber en færdiglavet brownie fra Pusherstreet på Christiania, kan man aldrig vide, hvad der er i af forskellige stoffer, siger overlæge Dorte Fris Palmqvist, som arbejder for Giftlinjen.
Af Stine Delfs05.
sep.
2019 kl.
21.
35Bemærk: artiklen er mere end 30 dage gammelLæs opMan gambler altid med sit liv, når man indtager euforiserende stoffer.
Så klart lyder budskabet fra overlæge Dorte Fris Palmqvist, som arbejder for Giftlinjen på Bispebjerg Hospital i København.
For det første ved man aldrig, hvad stofferne præcist indeholder, om det så er en hashkage eller en ecstasy-pille.
Dorte Fris Palmqvist, overlæge fra GiftlinjenI dag kom det frem, at syv personer har været i livsfare, efter de havde indtaget hashbrownies, som blev solgt i Pusherstreet på Christiania.
- For det første ved man aldrig, hvad stofferne præcist indeholder, om det så er en hashkage eller en ecstasy-pille.
For det andet ved man ikke, hvor kraftig dosen er, siger hun.
Da alle mennesker har deres egen individuelle tolerencegrænse for forskellige stoffer, kan man aldrig regne med, at man er sikker, så længe man bare tager samme dosis som ens venner.
- Folk reagerer forskelligt på samme dosis af samme stof, folk kan reagere forskelligt fra gang til gang, og desuden kan nogen bygge en tolerence op over tid, siger hun.
Det kan godt "bare" være hashPolitiet ved endnu ikke, hvad de livsfarlige hashkager har indeholdt.
- Som udgangspunkt mistænker vi, at kagerne indeholder cannabis og dermed også stoffet THC.
Men om der er noget særligt i de her kager, kan vi ikke sige på nuværende tidspunkt, siger politikommisær i den operative specialafdeling ved Københavns Politi Simon Hansen.
Hash, skunk og pot i en bod på Pusherstreet på Christiania.
Ifølge overlæge Dorte Fris Palmqvist kan almindelig hash godt have forårsaget de symptomer, som de syv indlagte patienter havde.
Hvis man får nok hash, kan det i teorien sætte pulsen ned og sløve vejrtræningen så meget, at det til sidst kan ende i en komalignende tilstand.
- Hvis man ikke får behandling hurtigt nok, risikerer man ikke at få ilt nok, og så kan det resultere i hjertestop, siger overlægen fra Giftlinjen, der dog understreger, at hun aldrig selv har oplevet dette i forbindelse med folk, der kun har indtaget hash.
Hvis du indtager cannabis, vil der altid være en lille risiko for, at du faktisk kan udvikle en stofpsykose.
Dorte Fris Palmqvist, overlæge fra GiftlinjenSelvom hun kun kender til de specifikke patienters symptomer og ikke tilstande eller forløb, fortæller hun, at de i værste tilfælde kan have været nødsaget til at ligge i respirator, hvis de har været så påvirkede, at de ikke selv kunne trække vejret tilstrækkeligt.
De fysiske risici er altså alvorlige, men det er de psykiske også.
- Hvis du indtager cannabis, vil der altid være en lille risiko for, at du faktisk kan udvikle en stofpsykose, siger hun.
Syntetisk cannabis er stærkereDorte Fris Palmqvist pointerer, at der også findes syntetiske cannabinoider, som er et kunstigt fremstillet stof, der ligner almindeligt hash.
I daglig tale kaldes det for 'spice', og det giver en effekt, der ligner THC, som er det psykoaktive stof i cannabis.
Syntetisk fremstillet cannabis er stærkere end almindelig cannabis og giver som regel voldsommere reaktioner.
(Foto: G.
W.
Pomeroy © WikiMedia Commons)- Syntetiske cannabinoider er ofte stærkere end cannabis, og det vil ofte give nogle voldsommere reaktioner, siger overlægen.
Hendes erfaringer med det syntetiske stof i forbindelse med arbejdet på Giftlinjen viser, at flere har fået meget voldsomme bivirkninger som psykoser og hjertekredsløbsmæssige bivirkninger efter indtagelse.
Derfor kan det ikke udelukkes, at det måske kan have været dét stof, som hashkagerne indeholdt.
FacebookTwitterKopier linkEmner:Brug af euforiserende stoffer|Giftlinjen|Læger|København|Christiania




https://www.dr.dk/sporten/oevrig/touchdowns-og-interceptions-er-tilbage-fire-ting-du-skal-vide-om-historisk-nfl-saeson

Øvrig sportTouchdowns og interceptions er tilbage: Fire ting, du skal vide om historisk NFL-sæsonSæsonen starter natten til fredag, når Chicago Bears og Green Bay Packers mødes.
New Englands Patriots' quarterback Tom Brady fejrer her sidste års Super Bowl-sejr.
I denne uge går han ind i sin 20.
NFL-sæson.
Af Jade Madsen Wittenkamp05.
sep.
2019 kl.
19.
00Bemærk: artiklen er mere end 30 dage gammelLæs opDe hårdeste hits og vildeste touchdowns kan igen opleves, nu hvor NFL vender tilbage med en historisk sæson nummer 100.
Men allerede inden den er startet, har der været en overraskende pensionering og en dansk skade.
Men hvad skal man ellers holde øje med i NFL-sæsonen?
Det giver DR Sporten og NFL-ekspert og indehaver af gulklud.
dk Claus Elming bud på.
1Talentfulde Froholdt ude med en skadeHjalte Froholdt fik en skade i en træningskamp mellem New England Patriots og New York Giants.
Set med danske briller så har svendborgenseren Hjalte Froholdt været meget interessant at holde øje med, da han som den bare anden dansker i historien blev draftet til NFL og holdet New England Patriots.
Men nu er Froholdt blevet skadet i en pre-season kamp og havnet på Injured Reserve-listen, hvilket betyder, at han ikke må træne med eller spille kamp for sidste års Super Bowl-vindere i denne sæson.
- Det er det næstbedste, der kunne ske for Hjalte, hvor det bedste var at være med i truppen.
På trods af skaden beholder Patriots ham alligevel, selvom de sagtens kunne have smidt ham af holdet, siger Claus Elming.
- De vælger at beholde ham i organisationen, fordi han er et stort talent.
Han er en dygtig og klog spiller, og så er han vellidt i omklædningsrummet.
De ting gør, at de vælger at satse på ham i fremtiden, og så har han nu et år til at lære playbook og spillets taktik at kende.
2Philadelphia Eagles er storfavoritterPhiladelphia Eagles' quarterback Carson Wentz skal hjælpe holdet til Super Bowl.
(Foto: Derick E.
Hingle © Scanpix)Det ultimative mål for NFL-spillerne er godt nok mange måneder væk, og meget kan ske frem mod slutspillet, men Claus Elming har især en favorit til Super Bowl-kampen næste år.
- Min store forhåndsfavorit til Super Bowl er Philadelphia Eagles.
Deres udfordring er, at de skal holde quarterbacken Carson Wentz skadesfri, men ellers er det et meget stærkt besat hold, set på tværs af truppen i forhold til de 22 startere og dem bag ved.
Det er nok det mest talentfulde mandskab lige nu.
Men ét hold kan jo ikke stå alene i finalen, og i spåkuglen ser eksperten holdet fra Missouri som modstander.
- Philadelphia Eagles løber nok ind i Kansas City Chiefs i Super Bowl-finalen, hvilket er sjovt, for træneren Andrew Reid var tidligere træner for Eagles.
Så han har mulighed for at tage sit nye hold op mod sit gamle hold.
3NFL fejrer 100-årsjubilæumHer ses Soldier Field-stadionet, der skal danne ramme om sæsonens første kamp natten til fredag dansk tid.
Amerikansk fodbold er den mest populære sport blandt amerikanere, og i år får publikum endnu mere at fejre.
Ligaen fylder nemlig 100 år i år, og den historiske sæson bliver blandt andet markeret med et nyt logo og en speciel sæsonåbner.
Generelt kommer 100-årsjubilæet ikke til at gå ubemærket hen ifølge Claus Elming.
- Der vil være utroligt stort fokus på det fra NFL’s side, og det hele åbner med kampen mellem Green Bay Packers og Chicago Bears, der er de to ældste klubber i NFL-regi, og de to klubber, der har spillet flest kampe mod hinanden.
Samtidig spiller de på et af NFL’s ældste stadioner, Soldier Field, så det er ikke en tilfældig åbningskamp.
4Andrew Luck smider håndklædet i ringenTil en træningskamp forlader Andrew Luck banen efter annoncering af sin pension.
(Foto: Thomas J.
Russo © Scanpix)Indianapolis Colts mistede deres stjernequarterback Andrew Luck lige inden sæsonstart, da han valgte at pensionere sig fra football som blot 29-årig.
Luck var ellers et stjerneskud, da han var førstevalg i draften i 2012.
Siden 2015 har han dog døjet med skader, som han aldrig er blevet fri for.
Nu har han så sagt stop.
- Lucks exit har skabt røre i andedammen, og det har fået nogle til at kigge på, hvad der får en ung mand, der står til at tjene omkring en milliard kroner, til at trække sig tilbage og vælge at prioritere nogle andre ting end football, Super Bowl, tilfredsstillelse af fans og popularitet, siger Claus Elming.
Der har været stort fokus på hovedskader i NFL det seneste årti, og det kan også have haft en effekt på Luck, mener Claus Elming.
- Luck har taget en del skrald som udsat quarterback, og det kunne måske have været fint, hvis det drejede sig om en dårlig skulder, men at det kan ramme ens mentale helbred, har han valgt at tage til efterretning og sige nok er nok.
FacebookTwitterKopier linkEmner:Claus Elming (studievært)|National Football League|Amerikansk fodbold|Philadelphia Eagles|USA




https://www.dr.dk/nyheder/kultur/scarlett-johansson-stoetter-woody-allen-trods-anklager-om-sexovergreb-jeg-elsker-ham

KulturScarlett Johansson støtter Woody Allen trods anklager om sexovergreb: 'Jeg elsker ham'Skuespillerinden er efterfølgende blevet hånet af Allens adoptivdatter, der har anklaget ham for seksuelt misbrug.
Scarlett Johansson tager sin ven og mentor, instruktør Woody Allen, i forsvar, selvom en række skuespillere har vendt ham ryggen.
Af Rikke Bjerge05.
sep.
2019 kl.
18.
35Bemærk: artiklen er mere end 30 dage gammelLæs op- Jeg elsker Woody.
Sådan lyder det i et nyt og opsigtsvækkende interview med skuespilleren Scarlett Johansson til magasinet The Hollywood Reporter.
I interviewet fortæller den 34-årige skuespiller, at hun støtter filminstruktøren Woody Allen, som har givet hende hovedroller i sine film 'Match Point', 'Scoop' og 'Vicky Cristina Barcelona', der har været med til at forme hendes karriere.
Det ville der egentlig ikke være noget odiøst i, hvis ikke det var fordi, den selvsamme instruktør også er blevet beskyldt for sexmisbrug af sin egen adoptivdatter, Dylan Farrow, da hun var syv år gammel.
Scarlett Johansson er tidligere blevet udråbt til instruktør Woody Allens muse, og de holder stadig tæt sammen.
Her ses de til Cannes Film Festival i 2005 til visningen af hans film 'Match Point', hvor Scarlett Johannson har hovedrollen.
Det har fået en række skuespillere i Hollywood, som har arbejdet sammen med den prisvindende instruktør, til at tage dyb afstand fra ham offentligt.
Jeg tror på ham, og jeg vil arbejde sammen med ham til hver en tid.
Scarlett Johansson, skuespillerSenest har tre skuespillere fra instruktørens seneste film 'A Rainy Day in New York', Timothée Chalamet, Rebecca Hall og Griffin Newman, alle meldt ud, at de fortryder samarbejdet, og at de donerer deres løn til velgørenhed, der hjælper ofre for overgreb.
'Scarlett har lang vej endnu'Men Scarlett Johansson vælger altså at gå den modsatte vej og understreger, at hun forbliver loyal mod sin nu 83 år gamle læremester.
- Jeg tror på ham, og jeg vil arbejde sammen med ham til hver en tid, lyder det fra skuespilleren.
- Jeg ses med Woody lige så tit, jeg kan, og jeg har haft en masse samtaler med ham omkring det, siger hun og fortsætter:- Jeg har været meget direkte overfor ham, og han er meget direkte over for mig.
Han holder fast i, at han er uskyldig, og jeg tror på ham, lyder det fra skuespilleren med de danske aner, som også medgiver, at hendes holdning kan virke i modstrid med MeToo-bevægelsen.
Og der gik da heller ikke mere end få timer efter offentliggørelsen af interviewet, før adoptivdatteren Dylan Farrow reagerede.
Dylan Farrow (tv.
) med sin adoptivmor, skuespiller Mia Farrow, som hun stadig er meget tæt med.
Mia Farrow dannede par med Woody Allen og nåede at medvirke i 12 af hans film, før hun opdagede, at han havde et forhold til Mia Farrows adoptivdatter, Soon-Yi.
Mia Farrow har hele tiden støttet sin anden adoptivdatter, Dylan Farrow, i beskyldningerne mod sin adoptivfar, Woody Allen.
Foto fra en gallafest i New York i 2016.
Natten til torsdag dansk tid gik hun til tasterne på Twitter:- Hvis vi har lært noget fra de seneste to år, er det, at du naturligvis skal stole på mandlige rovdyr, som 'hævder, de er uskyldige' uden at stille spørgsmål.
Scarlett har lang vej endnu, før hun forstår det problem, hun hævder at vide noget om, lyder den sarkastiske kritik fra Dylan Farrow.
Skrev indlæg om misbrugMisbrugsanklagerne om Woody Allen og datteren Dylan Farrow blev første gang undersøgt tilbage i 1992, men sagen blev afvist på baggrund af manglende beviser.
Woody Allen nægtede selv alle beskyldninger om overgreb og hævdede, at de var fabrikeret af hans tidligere samlever Mia Farrow som hævn for, at han forlod hende til fordel for hendes dengang 21-årige adoptivdatter Soon-Yi Previn, som han stadig er gift med.
Woody Allen og Soon-Yi (der er Allens tidligere kæreste Mia Farrows adoptivdatter) indledte et forhold i 1991, hvor hun var 20 år, og han var 56 år.
Seks år efter blev de gift i Venedig.
I dag er de stadig sammen og har adopteret to børn.
I 2014 bragte New York Times et langt åbent brev til Woody Allen skrevet af datteren Dylan Farrow, hvor hun fortalte, hvordan hun var blevet misbrugt af sin far som barn.
I forbindelse med MeToo-bevægelsen blussede anklagerne igen op, da Dylan Farrow brugte anledningen til at minde offentligheden om, at ingen reagerede på de gamle anklager om misbrug.
Det fik en række skuespillere som Colin Firth, Michael Caine, Ellen Page og Greta Gerwig til at tage afstand fra Allen.
Læs også:Adoptivdatter anklager Woody Allen for sexovergreb: Jeg er blevet ignoreret i årevisSagsøger for 460 millionerStreaminggiganten Amazon har for nyligt droppet et stort samarbejde med instruktøren om hans næste fire film.
Det er sket, efter Woody Allen i et argentinsk interview i juni sidste år omtalte sig selv i positive vendinger i forbindelse med MeToo.
- Jeg burde være frontfigur for MeToo-bevægelsen… Jeg har arbejdet i filmbranchen i 50 år.
Jeg har arbejdet med hundredvis af skuespillerinder, og ikke én eneste af dem - hverken de store, de berømte eller nybegynderne - har nogensinde antydet nogen form for upassende opførsel, lød det.
Kontraktbruddet har ifølge The Guardian fået Woody Allen til at sagsøge Amazon for 460 millioner danske kroner.
Læs også:Verdens bedst betalte skuespillerinde raser mod paparazzi: Det ender ligesom prinsesse DianaFacebookTwitterKopier linkEmner:Colin Firth (skuespiller)|Scarlett Johansson (skuespiller)|Sædelighedsforbrydelser|Amazon.
com|Barcelona




https://www.dr.dk/nyheder/politik/justitsminister-indkalder-til-moede-om-undersoegelse-af-stoejberg

Støjbergs instruksSe temaPolitikJustitsminister indkalder til møde om undersøgelse af StøjbergStøttepartierne ønsker en kommissionsundersøgelse af Inger Støjbergs håndtering af sagen om adskillelse af asylpar.
Forhenværende udlændinge- og integrationsminister Inger Støjberg (V) var som minister indkaldt i adskillige samråd om sagen om den ulovlige adskillelse af asylpar.
Af Thomas Klose Jensen og Bjarne Steensbeck05.
sep.
2019 kl.
19.
18Bemærk: artiklen er mere end 30 dage gammelLæs opJustitsminister Nick Hækkerup (S) har indkaldt regeringens støttepartier til et møde i morgen med ét punkt på dagsordenen: En undersøgelse af Inger Støjbergs (V) ageren i sagen om adskillelse af asylpar.
Fra ministeriets side bekræftes det, at mødet skal finde sted, men justitsministeren har ingen kommentarer til sagen.
SF’s retsordfører, Karina Lorentzen, fortæller dog, at mødet skal munde ud i beslutning om, hvordan sagen skal undersøges.
- For os er det meget principielt.
Sagen handler om, hvorvidt man har holdt sig inden for lovens rammer, og om man har fortalt sandheden til Folketinget.
Det, synes vi, er en meget principiel sag, som skal undersøges i en kommission, siger hun.
En kommission med en deadlineSagen tager udgangspunkt i en instruks, som Inger Støjberg som udlændinge- og integrationsminister udsendte, der instruerede asylcentrene i at adskille alle par, hvori den ene part var under 18 år.
I marts 2017 rejste Folketingets Ombudsmand en alvorlig kritik af instruksen og slog fast, at den var ulovlig.
Det skyldtes, at både dansk lov og internationale konventioner slår fast, at grundlaget for at adskille parrene skal vurderes individuelt og ikke må ske per automatik.
Har du svært ved at huske sagen om den ulovlige instruks, så lavede DR Nyheder nedenstående video forud for det første samråd 1.
juni.
Inger Støjberg har ad flere omgange måttet forklare sig i samråd som minister, men ifølge regeringen og støttepartierne står det stadig ikke klart, hvad den forhenværende udlændinge- og integrationsminister har vidst.
Derfor er det nødvendigt med en kommissionsundersøgelse, mener Enhedslistens retsordfører Rosa Lund.
- En advokatundersøgelse, som umiddelbart ville gå lidt hurtigere og være den nemme løsning, giver ikke mulighed for afhøringer, men vi har brug for at komme til bunds i den her sag, og derfor har vi brug for at afhøre blandt andet embedsmænd.
- Så der er brug for en kommission med et meget præcist formuleret kommissorium og en deadline, så det ikke kommer til at trække i langdrag og blive dyrt, siger hun.
Radikale: Ikke andre mulighederDe Radikales politiske ordfører, Sofie Carsten Nielsen, ser heller ikke andre muligheder for en undersøgelse af sagen end netop en kommissionsundersøgelse.
Hun var tidligere i dag gæst i Slotsholmen på P1, hvori hun forklarede, at der var en fælles forståelse blandt partierne.
- Der har jo været en forståelse mellem os, Socialdemokratiet og de øvrige partier, som nu står bag den socialdemokratiske regering, fra lang tid før valget blev udskrevet.
Da vi dengang fremlagde et beslutningsforslag, var der ikke flertal for, at den her sag skal undersøges til bunds, men det er der jo nu, lød det.
Hør hele indslaget i Slotsholmen på P1.
Interviewet med Sofie Carsten Nielsen begynder omkring 43 minutter inde i programmet.
SlotsholmenStøjberg: Det er ude af mine hænderInger Støjberg, der netop har annonceret sit kandidatur som Venstres kommende næstformand, skriver i en skriftlig kommentar til DR Nyheder, at hun vil stille sig til rådighed for en eventuel kommissionsundersøgelse.
- Det er jo ude af mine hænder, hvilke undersøgelser et rødt flertal eventuelt vil igangsætte.
Jeg har allerede redegjort for forløbet om indgrebet mod barnebrude i talrige samråd og i hundredevis af svar til Folketinget, ligesom der har været en ombudsmandsundersøgelse.
- Hvis der kommer endnu en undersøgelse, så vil jeg naturligvis også svare på alle spørgsmål én gang til i den forbindelse, siger hun.
FacebookTwitterKopier linkEmner:Inger Støjberg (politiker)|Socialdemokraterne|Sofie Carsten Nielsen (politiker)|København|Offentlig forvaltning




https://www.dr.dk/nyheder/indland/politiet-anholder-mand-skyde-teenager

IndlandPolitiet anholder mand for at skyde teenagerMed kort mellemrum rykkede politiet ud til to mulige skudepisoder.
Teenager er ramt, men er uden for livsfare.
Politiet på gerningsstedet på hjørnet af Bisiddervej og Frederiksborgvej.
(Foto: Presse-fotos.
dk © Scanpix)05.
sep.
2019 kl.
19.
29 | opdateret 05.
sep.
2019 kl.
22.
28Bemærk: artiklen er mere end 30 dage gammelLæs opEn teenager blev tidligt torsdag aften ramt af et skud på et værelse på Fensmarksgade på Nørrebro i København.
- Vi får anmeldelsen, da personer, som er til stede i bygningen, ringer efter ambulance og politi, fortæller vicepolitiinspektør Jesper Beuschel.
Drengen blev bragt til sygehuset og er uden for livsfare.
Anmeldelsen kom klokken 18.
15, og ved 21-tiden anholdt politiet en formodet gerningsmand, der ligesom den forurettede er teenager.
Vicepolitiinspektøren vil ikke komme ind på, hvor offeret er blevet ramt af skud eller den nøjagtige alder på offer og formodet gerningsmand.
Opgør mellem to bekendteTidligere torsdag oplyste politiet på Twitter, at drengen blev skudt som led i en form for opgør mellem to unge mennesker, som kender hinanden.
Jesper Beuschel kan torsdag aften ikke komme nærmere ind på et motiv til skyderiet.
- Vi skal først have afhørt den forurettede og den mistænkte, siger han.
Det er torsdag aften ikke afgjort, hvad den nøjagtige sigtelse mod den mistænkte skal lyde på.
Også skyderi i NordvestFem minutter før politiet fik anmeldelsen om episoden i Fensmarksgade, fik man en anmeldelse om skyderi på Frederiksborgvej i Københavns Nordvestkvarter ikke langt derfra.
- En borger anmelder, at der er blevet skudt mellem to biler, fortæller Jesper Beuschel.
Politiets undersøgelser i løbet af aftenen har vist, at hverken personer eller andet er blevet ramt af skud.
Vicepolitiinspektøren fortæller, at man har "gjort et fund", som skal undersøges nærmere.
- Vi arbejder stadig derude.
De foreløbige undersøgelser tyder på, at der er tale om en hændelse, der ikke har været til fare for hverken personer eller ting, siger han kort før klokken 22.
/ritzau/FacebookTwitterKopier linkEmner:Københavns Politi|København|Politi|Kriminalitet|Twitter




https://www.dr.dk/nyheder/udland/boris-johnson-jeg-vil-hellere-ligge-doed-i-en-groeft-end-bede-eu-om-udsaettelse-igen

BrexitSe temaUdlandBoris Johnson: Jeg vil hellere ligge død i en grøft end at bede EU om udsættelse igenDen britiske premierminister ønsker slet ikke et valg - men ser ikke andre muligheder.
Af Maya Nissen05.
sep.
2019 kl.
19.
49 | opdateret 05.
sep.
2019 kl.
20.
37Bemærk: artiklen er mere end 30 dage gammelLæs opKun et valg kan sætte gang i den fastlåste brexit-proces.
- Jeg vil overhovedet ikke have et valg, men jeg kan ikke se andre løsninger.
Sådan lød det her til aften fra premierminister Boris Johnson på et pressemøde, der egentlig skulle have handlet om lanceringen af en ny kampagne for at øge Storbritanniens politistyrke.
Det altomspændende emne i Storbritannien i disse dage er bare ikke antallet af politibetjente på gaderne, men derimod det forestående farvel til EU og den store dramatik, der i den seneste tid har præget britisk politik.
Og premierministeren talte da heller ikke om politiet i særlig lang tid på dagens pressemøde, før emnet drejede sig over på brexit.
Her afviste han blandt andet - uden omsvøb - at bede EU om at udsætte brexit endnu en gang.
Brexit-kalenderen6.
september: Overhuset ventes at godkende lov, der skal forhindre et no deal-brexit.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
- Jeg vil hellere ligge død i en grøft, lød svaret fra premierministeren, som tilføjede, at endnu en udsættelse vil være "fuldstændig meningsløs".
Læs også:Britisk presse spidder Boris Johnson: 'Han kan bare ikke vinde'Dramatiske døgn for Johnson og regeringenPressemødet fandt sted efter flere dramatiske døgn i britisk politik, hvor regeringen og premierministeren har fået flere hak i tuden.
I tirsdags valgte et flertal i parlamentet at overtage styringen med Underhusets dagsorden, og i går fremsatte de så et lovforslag, der skal gøre det umuligt for regeringen at trække Storbritannien ud af EU den 31.
oktober uden en aftale.
Flertallet talte blandt andet 21 af Johnson egne partimedlemmer.
Samtlige blev efterfølgende smidt ud af partiet, men bevarer deres mandater i parlamentet.
I går blev lovforslaget så godkendt - og kort efter nedstemte parlamentet premierministerens forslag om at afholde et valg.
For at føje spot til skade, valgte premierministerens egen bror, den konservative viceminister Jo Johnson, i dag at trække sig fra sin post og forlade parlamentet.
Det har uden tvivl været et par hektiske dage for premierministeren, og en kommentator fra britiske The Guardian kalder da også aftenens tale, som var over 45 minutter forsinket, for "usammenhængende og kaotisk".
Jo Johnson er Boris Johnsons lillebror og var indtil i dag viceminister i sin brors regering.
Han har siddet i parlamentet for de Konservative i ni år.
'Tidligere, hvis han vil'Johnson blev også spurgt ind til oppositionsleder Jeremy Corbyns anklager om, at oppositionen ikke vil kunne stole på, at regeringen vil afholde et valg tids nok til, at en eventuel ny regering kan deltage i forhandlinger ved EU-topmødet den 17.
-18.
oktober.
Hvad går oppositionens lovforslag ud på?
Lovforslaget betyder, at Storbritannien ikke kan forlade EU uden en aftale.
Det er altså et forbud mod et no deal-brexit.
Det giver regeringen indtil 19.
oktober til at nå til enighed med EU om en aftale, som parlamentet kan godkende.
Lykkes det ikke, skal regeringen bede parlamentet om lov til at forlade EU uden en aftale.
Siger parlamentet nej, skal regeringen bede EU om en udsættelse af brexit til den 31.
januar 2020.
Loven tager dog ikke højde for, at EU skal sige ja til en udsættelse.
Gør de ikke det, er Storbritannien ude EU den 31.
oktober uanset.
Men den anklage afviste premierministeren pure.
- Vi vil afholde valg den 15.
oktober.
Tidligere, hvis han vil have det.
Lad os bare komme i gang, lød det prompte fra Johnson.
Det må være op til det britiske folk at vælge, om det skal være Johnson selv eller Jeremy Corbyn, der skal til Bruxelles for at forhandle en aftale på plads med EU den 17.
oktober, tilføjede han.
Hvad nu?
I dag og i morgen vil Overhuset behandle det lovforslag, som Underhuset i går stemte igennem.
Det forventes, at lovforslaget er færdigbehandlet og klar til dronningens underskrift i morgen eftermiddag.
Det forventes også, at Underhuset igen på mandag vil få mulighed for at debattere og stemme om premierministerens forslag om afholdelse af et valg.
Der er god grund til, at parlamentet har så meget at se til de næste dage.
Mandag er nemlig den sidste dag i fem uger, hvor parlamentet kan få noget som helst lovgivning gennemført.
Det skyldes, at Boris Johnson har suspenderet parlamentet fra på mandag frem til den 14.
oktober.
Ifølge Johnson skyldes det, at regeringen ønsker at afslutte den nuværende parlamentsperiode og starte på en frisk med en ny dagsorden.
Oppositionen har dog anklaget ham for at forsøge at tvinge en såkaldt no deal-brexit igennem uden indblanding.
Premierministeren holder nemlig fast i, at hvis det står til ham, så forlader Storbritannen EU den 31.
oktober - med eller uden en aftale.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/regionale/bornholm/lukaz-faar-medalje-undvaere-far

BornholmLukaz får medalje for at undvære farPå flagdagen for soldater er der fokus på de børn, hvis forældre har været udsendt til krigsområder.
Mike Ipsen blev sendt til Kabul i januar 2018 med 10 dages varsel.
Kæresten Renate og sønnen Lukaz havde nærmest ikke forstået det, inden Mike rejste.
Mike og Renate nåede dog at blive gift i løbet af de 10 dage.
 DR)Af Lis Eilsøe05.
sep.
2019 kl.
21.
15Bemærk: artiklen er mere end 30 dage gammelLæs opLukaz Ipsen har i dag fået medalje for at undvære sin far, der sidste år var udsendt som soldat til Kabul i Afghanistan.
Og Victoria og Frederik Voigt har fået medalje for at leve med en far med posttraumatisk stresslidelse, PTSD, efter udsendelser til både Cypern og Irak tilbage i starten af 1990'erne.
De er bare tre ud af 35 børn og unge på Bornholm, som i dag fik børnemedalje som en anerkendelse af, at det er svært at have en mor eller far, der i perioder er væk - og hvor de altid frygter, at der kan ske noget alvorligt.
Jens Voigt var udsendt til Cypern og Irak tilbage i begyndelsen af 1990erne - før han mødte Laila, og inden børnene Frederik og Victoria blev født.
Men hele familien har i alle årene levet med Jens Voigts psykiske efterveer.
Først i foråret 2019 fik han diagnosen PTSD.
 DR) 35 børn og unge på Bornholm fik børnemedalje, fordi de har oplevet, at deres far eller mor er blevet sendt ud i et af verdens brændpunkter.
 DR) 14-årige Victoria Voigt har altid været meget interesseret i at høre om sin fars udsendelser - også for at forstå, hvorfor han indimellem har det psykisk svært.
 DR) 16-årige Frederik Voigt har ligesom sin søster og to ældre brødre oplevet deres fars op- og nedture efter udsendelser til Cypern og Irak.
 DR) Der var medaljer og diplomer til både store og små.
 DR) Snart 11-årige Lukaz Ipsen har oplevet, at det indimellem har været svært for kammeraterne at forstå, hvordan han har det, med en far i Kabul.
Det har dog hjulpet, at de som regel havde kontakt med hinanden hver dag.
 DR) De to yngste medaljemodtagere i Rønne forstår endnu ikke al virakken omkring medaljerne.
Men nysgerrige var de.
 DR)1 / 7Jens Voigt var udsendt til Cypern og Irak tilbage i begyndelsen af 1990erne - før han mødte Laila, og inden børnene Frederik og Victoria blev født.
Men hele familien har i alle årene levet med Jens Voigts psykiske efterveer.
Først i foråret 2019 fik han diagnosen PTSD.
 DR)1 / 735 børn og unge på Bornholm fik børnemedalje, fordi de har oplevet, at deres far eller mor er blevet sendt ud i et af verdens brændpunkter.
 DR)2 / 714-årige Victoria Voigt har altid været meget interesseret i at høre om sin fars udsendelser - også for at forstå, hvorfor han indimellem har det psykisk svært.
 DR)3 / 716-årige Frederik Voigt har ligesom sin søster og to ældre brødre oplevet deres fars op- og nedture efter udsendelser til Cypern og Irak.
 DR)4 / 7Der var medaljer og diplomer til både store og små.
 DR)5 / 7Snart 11-årige Lukaz Ipsen har oplevet, at det indimellem har været svært for kammeraterne at forstå, hvordan han har det, med en far i Kabul.
Det har dog hjulpet, at de som regel havde kontakt med hinanden hver dag.
 DR)6 / 7De to yngste medaljemodtagere i Rønne forstår endnu ikke al virakken omkring medaljerne.
Men nysgerrige var de.
 DR)7 / 7Eller hvor de bagefter må leve med forældre, der har fået psykiske problemer.
Medaljerne blev uddelt på den årlige flagdag, 5.
september, hvor Danmark ærer soldater og andre udsendte.
BørnemedaljenFamilienetværket for alle pårørende til soldater og veteraner står bag Børnemedaljen.
Den blev indstiftet for fire år siden og uddeles over hele landet til børn, der har haft en soldat udsendt - typisk far eller mor.
Børnene savner deres far eller mor, og de er tit bange og urolige, men det kan være rigtigt svært for andre at forstå.
Børnemedaljerne kan både blive uddelt på flagdagen, når soldaterne kommer hjem eller andre begivenheder for Danmarks udsendte.
- Medaljerne viser, at vi anerkender, at børn af soldater og andre udsendte har det svært - men at andre kan have svært ved at sætte sig ind i det.
Det her er bare én af måderne at vise det offentligt og overfor alle, siger formanden for Bornholms Veteranforum og pensioneret officer, Richard Sølvertorp.
Familienetværket for pårørende til soldater og veteraner står bag medaljen, men landets veteranforeninger og forsvaret bakker fuldt og helt op om initiativet.
Børn af soldater og veteraner mødesVi anerkender, at børn af soldater kan have det svært.
Richard Silvertorp, formand for Bornholms Veteranforum- Børnene har det sværest.
Derfor er jeg meget glad for at kunne give den her anerkendelse, siger miljøminister Lea Wermelin, der delte medaljer og diplomer ud på Bornholm.
På Bornholm, hvor flagdagen så dagens lys i 2009 og siden har bredt sig til resten af landet, står Veteranforum også bag et netværk, hvor børn af udsendte kan mødes med andre børn, der kender alt til angsten og problemerne.
Den idé bliver nu udbredt til resten af landet, så alle danske børn af udsendte kan få ekstra søtte - denne gang med Forsvaret som bagmand.
Flagdagen er blevet fejret over hele landet i dag, og der er delt børnemedaljer ud en række steder.
FacebookTwitterKopier linkEmner:Lea Wermelin (politiker)|Bornholm|Soldater|Psykiske lidelser|Afghanistan




https://www.dr.dk/nyheder/kultur/gift-ved-foerste-blik-luna-elsker-sex-og-intimitet-hvorfor-maa-jeg-ikke-have-den

GIFT VED FØRSTE BLIK 2019Se temaKulturGift ved første blik-Luna elsker sex og intimitet: 'Hvorfor må jeg ikke have den samme lyst som mænd?
'For Luna var det helt naturligt at være sammen med sin nye mand på bryllupsnatten.
- Jeg er gået ind i det her eksperiment med åbent sind.
Jeg droppede Tinder og al flirt til fordel for et ordentligt forhold med en ordentlig mand, siger Luna, som deltager i 'Gift ved første blik'.
(© DR Presse)Af Rikke Bjerge05.
sep.
2019 kl.
20.
50Bemærk: artiklen er mere end 30 dage gammelLæs opLuna Elmkjær vågnede forvirret og kiggede sig omkring på hotelværelset.
Klokken var kun fem, og ved siden af hende lå en fremmed mand.
'Fuck, hvad sker der her', nåede hun lige at tænke.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Men så slog den fremmede også øjnene op, og alting virkede nemmere igen.
Manden i sengen var Anders Pilemand, som hun havde mødt dagen før ved alteret, og som hun blev gift med ved første blik.
- Hvis du spørger, hvordan jeg har det i maven lige nu, ved jeg det slet ikke, sagde hun til ham og lagde sig ind til ham igen.
Selv om Luna og Anders mødtes og blev gift dagen før, valgte parret at have sex på bryllupsnatten.
- Vi er to voksne mennesker, og hvis vi føler for det, så gør vi det, som den 52-årige pædagog siger.
Humøret var højt på parrets første morgen sammen:'Hold lidt igen'Dagen før brylluppet, da de ikke havde lært hinanden at kende endnu, havde Luna fået besøg af sognepræst Michael Brautsch, som er en af eksperterne i programmet.
Han havde advaret hende om at gå for hurtigt frem.
For det er en grænse, man overskrider, som man måske godt kan holde lidt igen på, forklarede han.
Men selv om Luna havde det i baghovedet, da de nåede til de sene nattetimer, traf hun sit eget valg.
- Han er jo præst, så det er klart, han siger sådan noget.
Men det virkede rigtigt.
Det var en meget dejlig mand, jeg mødte på min bryllupsdag og -nat, siger Luna.
På bryllupsnatten ville de fleste kvinder nok have lagt sig ned med natkjolen på og sove.
Jeg sagde derimod til Anders med det samme, at jeg er en, der sover nøgen.
Luna Elmkjær fra 'Gift ved første blik'Har ikke samme grænserHelt fra starten har Luna, der er mor til to og bor i Høje Gladsaxe, fortalt åbent til kameraet, at intimitet betyder meget for hende.
- Det vigtige i et parforhold er tosomheden og at passe på hinanden.
Og så skal man også have et godt sexliv eller nærhed, lød det, da hun skulle introducere sig selv i 'Gift ved første blik'.
Hun ved godt, at hun kan fremstå frembrusende, og det har hun ikke tænkt sig at skrue ned for.
Ifølge Luna selv er hun en kvinde, der ikke er som alle andre.
- Jeg er en kontroversiel person, som man kan lide eller ikke lide.
Jeg er en kvinde, der ikke har så mange grænser.
På bryllupsnatten ville de fleste kvinder nok have lagt sig ned med natkjolen på og sove.
Jeg sagde derimod til Anders med det samme, at jeg er en, der sover nøgen, som hun siger.
Dejligt at have sexDet er altafgørende for Luna, at hun fremstår tro mod sig selv under hele programmet.
Hun håber derfor at ramme andre kvinder med sit budskab om at stå ved, hvem man er.
- Vi skal også have lov til at sige, at det er dejligt at have sex, selv om vi ikke har en kæreste.
Det er, som om, kvinder ikke må helt lige så meget, før der bliver kigget skævt til os, eller vi bliver set på som billige.
Det har jeg altid opponeret mod, siger hun.
Selv bruger hun blandt andet sex til at abstrahere fra en stresset hverdag.
- Hvorfor må jeg ikke have den samme lyst som mænd og stadig få samme respekt?
Sådan er det ude i verden, oplever jeg.
Sex har altid været naturligt og sjovt for mig, og jeg skammer mig ikke over det, slår hun fast.
Psykolog: Vi kan alle lære noget af LunaGert Martin Hald er psykolog og specialist i klinisk sexologi.
Han var med til at starte 'Gift ved første blik' som koncept i 2013 og har været med i alle sæsoner som ekspert lige siden.
(© DR Presse)Gert Martin Hald forklarer, at eksperterne som udgangspunkt råder deltagerne til at vente med at have sex, til de lærer hinanden lidt bedre at kende.
- Jeg tror, intimitet på første date i det her setup - som er bryllupsnatten - kan både være godt og skidt, siger Gert Martin Hald og uddyber:- Det gode er jo, at det sker, fordi man er tiltrukket af hinanden.
For nogle er sex lig med rekreation og nydelse og behøver ikke betyde, at man også skal fejre sølvbryllup.
Det vil sige, at der ikke altid behøver at ligge så sindssygt meget i det - ligesom med onenight stands.
Psykologen forklarer dog, at sex på første nat kan være et tveægget sværd i 'Gift ved første blik'.
- Du kan ikke lave en klassisk 'hit and run' i det her setup, som han siger.
Kan føles som afvisningOg det kan for eksempel blive et problem, hvis den ene i forholdet ikke har lyst til at være så intim længere og gerne vil træde et skridt tilbage.
Så kan det pludselig føles for den anden som en afvisning, der kan være svær at komme sig over.
- Det, som var godt den aften, kommer pludselig til at modvirke formålet, nemlig at lære hinanden at kende, fordi det kan være så svært at opleve at blive afvist.
Og det er jo trist, siger Gert Martin Hald.
Luna og Anders valgte at have sex på bryllupsnatten.
Skulle de have ventet?
- Jeg tror, at Luna og Anders er så erfarne og har en alder bag sig, at for dem var det det rigtige på det tidspunkt.
Det ser jeg på ingen måde noget forkert i.
Har det noget at gøre med, at de er det ældste par i sæsonen?
- I tilfældet med Luna og Anders tror jeg, det er tilfældigt, at de også er det ældste par, for der er andre deltagere, der også har seksuel erfaring.
Det handler mere om, hvem de er som personer.
Luna er en kvinde, der nyder sex og intimitet.
Ifølge Luna var deres seksuelle samvær en god afslutning på en forrygende bryllupsdag, hvor hun mødte sin nye mand, som eksperterne havde matchet hende med.
Hun føler ikke, hun som kvinde har 'lov' til at stå ved, at hun nyder sex lige så meget som en mand.
Hvorfor ikke?
- Når man snakker om seksualitet, nydelse og partnere, kan der hurtigt blive skam og tabu over det.
Jeg tror, der er to ting i det, siger Gert Martin Hald.
- For det første handler det om de her almene stereotyper omkring mænd og kvinder, hvor det opfattes som mere naturligt, at manden er initiativrig.
Men de stereotype roller er under angreb fra det almene samfund, hvor det bliver mere og mere okay, at både kvinder og mænd kan kontakte hinanden, forklarer han.
- Det andet er, at vi dømmer os selv ud fra de her stereotyper.
Hvis man er kvinde og sammen med flere mænd, kan vi også være hurtige til at dømme os selv, selv om vi ikke synes, det bør være sådan.
Luna tør stå ved sin seksualitet, og det er måske i virkeligheden noget, vi andre kunne lære lidt af, lyder det fra psykologen.
FacebookTwitterKopier linkEmner:Seksualitet|Parforhold|Sundhed og velvære|Gladsaxe




https://www.dr.dk/nyheder/indland/dronning-margrethe-invitationen-til-trump-star-ved-magt

Trumps aflyste besøgSe temaIndlandDronning Margrethe: Invitationen til Trump står ved magtDen amerikanske præsident er fortsat velkommen til at besøge Danmark på statsbesøg, siger dronning Margrethe.
Dronning Margrethe slår fast, at USA's præsident, Donald Trump, fortsat er velkommen til at komme på statsligt visit i Danmark 05.
sep.
2019 kl.
18.
48Bemærk: artiklen er mere end 30 dage gammelLæs opSelv om den amerikanske præsident, Donald Trump, aflyste et ellers planlagt statsbesøg i Danmark, må han gerne lægge vejen forbi en anden gang.
Dronning Margrethes invitation til Trump står nemlig ved magt, fortæller hun på et pressemøde.
- Det kan jo ske, at man bliver nødt til at aflyse et besøg, og så må man se, om det bliver gentaget senere.
- Jeg regner med, at det snarere bliver, at han siger: "Nu kan jeg godt", fordi invitationen står ved magt, siger dronning Margrethe.
Aflyst to uger førDet var meningen, at den amerikanske præsident skulle have besøgt Danmark 2.
-3.
september.
Besøget blev aflyst knap to uger inden det ventede visit, efter at statsminister Mette Frederiksen (S) afviste at diskutere et muligt salg af Grønland med Trump.
Den bratte afvisning fra USA kom bag på både kongehuset og Mette Frederiksen.
- Jeg synes, det er ærgerligt, og jeg er selvfølgelig også overrasket, sagde statsministeren blandt andet.
Forholdet mellem Danmark og USA er dog stadig godt.
Det slog Mette Frederiksen fast nogle dage efter aflysningen, hvor hun fortalte, at hun og Trump havde haft en konstruktiv telefonsamtale.
Selv om præsidenten sagde nej til at komme på det planlagte besøg i begyndelsen af september, smækkede han ikke døren i over for et fremtidigt visit.
Han ville "udsætte mødet til et andet tidspunkt", skrev Trump blandt andet på Twitter 21.
august, hvor det danske besøg blev droppet.
Hvor lang tid der skal gå, før Danmark kan vente et statsvisit fra Trump, har præsidenten ikke løftet sløret for.
/ritzau/FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|USA|Royalt




https://www.dr.dk/nyheder/udland/facebook-klar-med-ny-dating-funktion-amerikanske-brugere

UdlandFacebook klar med ny dating-funktion for amerikanske brugereTech-giganten vil bruge brugernes data til at finde det perfekte match for kærlighedssøgende singler.
Facebook Dating er lige nu tilgængelig i 20 lande, og man forventer, at kunne indtage det europæiske marked tidligt næste år, skriver The Verge.
05.
sep.
2019 kl.
17.
01Bemærk: artiklen er mere end 30 dage gammelLæs opTeknologi-giganten Facebook har torsdag lanceret en ny datingfunktion for brugere over 18 år i USA.
Det sker, næsten et år efter at funktionen for første gang blev testet blandt brugere i Colombia.
Det skriver det amerikanske tech-medie The Verge.
Funktionen vil være tilgængelig på en smartphone-app.
Brugere kan etablere en profil, der er adskilt fra deres oprindelige Facebook-profil.
Her vil de kunne møde potentielle partnere blandt venners venner.
Alternativt kan man søge partnere helt uden for sin eksisterende vennekreds.
Funktionen vil foreslå dates baseret på præferencer, som brugerne registrerede, da de oprettede deres Facebook-profil.
Derudover vil forslagene være baseret på interesser og aktiviteter på Facebook.
Ingen swipe-funktionFacebook Dating er en gratis funktion, oplyser Facebook.
- Vi vil ikke inkludere noget, der minder om swiping eller computerspil.
Facebook Dating handler om samtale, siger produktansvarlig Nathan Sharp ifølge The Verge.
Med torsdagens lancering i USA er Facebook Dating tilgængelig i 20 lande.
Facebook forventer at kunne indtage det europæiske marked tidligt næste år, skriver The Verge.
/ritzau/FacebookTwitterKopier linkEmner:Facebook|USA|Samliv og børn|Erhverv|Colombia




https://www.dr.dk/sporten/cykling/belgisk-cykelveteran-saetter-alle-andre-paa-plads-i-vueltaen

CyklingBelgisk cykelveteran sætter alle andre på plads i VueltaenPhilippe Gilbert angreb på den sidste stigning og vandt karrierens sjette Vuelta-etapesejr.
Belgiske Philippe Gilbert rykkede uimodståeligt fra konkurrenterne på sidste stigning på 12.
etape i Vueltaen.
05.
sep.
2019 kl.
17.
48Bemærk: artiklen er mere end 30 dage gammelLæs opCykelrytteren Philippe Gilbert er blevet 37 år, men han har ikke glemt, hvordan man sætter konkurrenterne til vægs.
På 12.
etape af Vuelta a España kørte Quick-Steps belgiske veteran fra en gruppe af udbrydere på sidste stigning, og forspringet holdt hele vejen til målstregen i Bilbao.
Det sikrede ham etapesejr nummer seks i den spanske grand tour foran spanierne Alex Aranburu og Fernando Barceló.
Primoz Roglic er fortsat iklædt løbets røde førertrøje.
Jumbo-Vismas slovenske stjerne er stadig 1 minut og 52 sekunder foran Alejandro Valverde efter dagens etape, der ikke gav forskydninger i toppen af klassementet.
.
Primoz Roglic fører stadig Vueltaen.
Vinderen skulle findes i udbruddetMed små 75 kilometer til mål slog Katushas Willie Smit hul til feltet.
Han fik følgeskab af 18 andre ryttere, og så var udbruddet endelig formet, som etapernes klassiske drejebog foreskriver.
De forreste fik et forspring på mere end fem minutter til feltet, men på stigningen Alto de Urruztimendi, torsdagens tredjesidste af slagsen, fik feltet anført af Robert Gesink spist et minut.
Etapesejren var dog væk, og spørgsmålet var blot, hvem af udbryderne der skulle køre først over målstregen.
Tsgabu Grmay og Felix Großschartner fik hul før den afsluttende stigning, Alto de Arraiz - en mur på 2,2 kilometer med en gennemsnitlig stigningsprocent på 12,2.
De to blev opslugt ved foden, og i stedet stak Quick-Step-belgieren Philippe Gilbert uimodståeligt af.
Han fortsatte med de spanske forfølgere i ryggen.
De forsøgte at hale Gilbert ind, og selv om han var inden for rækkevidde, nåede de ham aldrig.
Philippe Gilbert kunne kigge sig tilbage i ro og mag, inden han kørte over målstregen til sin sjette Vuelta-etapesejr i karrieren.
Favoritgruppen trillede i mål i samlet flok cirka tre minutter senere.
/ritzau/FacebookTwitterKopier linkEmner:Alejandro Valverde (cykelrytter)|Primoz Roglic (cykelrytter)|Quick-Step Team|Cykelsport|Spanien




https://www.dr.dk/nyheder/penge/ny-chef-nordens-stoerste-bank-har-bank-i-blodet

PengeNy chef for Nordens største bank: Har bank i blodetEn af de mægtigste poster i den europæiske bankverden indtages nu af Frank fra Viborg.
Nordeas nye koncernchef hedder Frank Vang-Jensen.
Af Jesper Knudsen05.
sep.
2019 kl.
18.
10Bemærk: artiklen er mere end 30 dage gammelLæs opNavnet er Frank Vang-Jensen.
For de fleste danskere er han tæt på at være ukendt.
Alligevel sætter den 52-årige bankmand fra Viborg sig nu i en af de mest magtfulde lederstillinger, en dansker nogen sinde har bestredet i finanssektoren.
Fra i morges er han udpeget som ny koncernchef i Nordea - som er nordens største finanskoncern og samtidig en af Europas ti største banker.
Frank Vang-Jensen har mere end 30 års karriereliv bag sig i bankverden.
Han er født og opvokset i Viborg, hvor han også er bankuddannet i den daværende Privatbanken.
Fyret fra HandelsbankenDet er ikke første gang, Frank Vang-Jensen får overdraget nøglerne til topchefkontoret i en storbank.
I februar 2015 overtog han jobbet som topchef i Sveriges største bank, Handelsbanken, hvor han indtil da havde tilbragt det meste af sin karriere.
Men allerede halvandet år senere blev han fjernet fra posten efter uoverensstemmelser med Handelsbankens svenske bestyrelsesformand, Pär Boman.
”Han levede ikke op til de krav, som stilles til en koncernchef i Handelsbanken.
Jobbet blev for stort”, lød begrundelsen dengang.
Med dagens udpegning bliver jobbet endnu større.
Og fyringen trækker ikke ned i Nordeas karrierebog.
Tværtimod, lød i dag fra Nordeas bestyrelsesformand, Torbjørn Magnusson:- Bestyrelsen ser det som en meget værdifuld erfaring – som muligvis har gjort ham til en endnu bedre leder.
Frank Vang Jensen kom til Nordea i 2017.
Og sidste år tog han det første skridt op ad karrierestigen, da han blev forfremmet til leder af Personal Banking for hele koncernen.
Bank i blodetI branceorganisation Finans Danmark kender de Frank Vang-Jensen særdeles godt, fordi han har siddet som næstformand i organisationens bestyrelse siden 2017.
Og ifølge administrerende direktør Ulrik Nødgaard er det en fuldblods bankmand, der sætter sig ved det store nordiske ror.
- Han har om nogen bank i blodet.
Hans virke er drevet af stor faglighed.
Han graver sig ned i tingene og gør ikke noget uovervejet, siger han.
Frank Vang-Jensen er ikke en hyppig gæst på TV.
Her forklarer han dog i juli til DR, hvorfor Nordea ved fremlæggelsen af halvårsregnskabet har mistet privatkunder.
En af forklaringerne er møgsager, lyder det.
Et tilsvarende skudsmål får Frank Vang-Jensen fra Lars Krull, seniorrådgiver og bankekspert på Aalborg Universitet.
- Jeg har mødt ham flere gange en til en.
Pålidelig og kompetent er de to første ord, der falder mig ind, siger Lars Krull.
Han kalder det glædeligt, at det er lykkedes Frank Vang-Jensen at komme til helt tops:- Det er fantastisk godt gået.
På under tre år har han kæmpet sig op gennem rækkerne i Nordea, efter han blev smidt ud af Sveriges største bank, Handelsbanken.
Det viser, at hvis man er klar til at gribe chancen og arbejde hårdt, så kan det lade sig gøre.
Udnævnelsen af Frank Vang-Jensen som koncernchef er betinget af myndighedernes godkendelse, som Nordeas føler sig overbeviste om at få.
FacebookTwitterKopier linkEmner:Frank Vang-Jensen (erhvervsleder)|Lars Krull (forsker)|Nordea|Pengeinstitutter|Viborg




https://www.dr.dk/nyheder/kultur/efter-aarelang-strid-cliff-richard-faar-17-millioner-i-erstatning-fra-bbc

KulturEfter årelang strid: Cliff Richard får 17 millioner i erstatning fra BBCPopstjernen har indgået et forlig med det britiske mediehus i sag om krænkelse af privatlivets fred.
Cliff Richard forlader den britiske højesteret efter at have vundet sagen over BBC i juli 2018.
Nu kan han se frem til en klækkelig erstatning fra mediehuset.
Af Kasper Madsbøll Christensen05.
sep.
2019 kl.
17.
02Bemærk: artiklen er mere end 30 dage gammelLæs opTo millioner pund eller omkring 17 millioner danske kroner.
Det er ikke småpenge, popsangeren Cliff Richard snart kan se frem til at modtage fra det britiske public service-mediehus BBC.
Cliff Richard har forhandlet sig frem til erstatningen som en del af et forlig, han har indgået med BBC, efter at han sidste år vandt en sag over mediehuset ved den britiske højesteret.
Det skriver BBC selv.
BBC blev dengang beordret til at betale popstjernen 1,75 millioner kroner i erstatning og gik senere med til at betale syv millioner kroner i sagsomkostninger.
Det beløb er altså nu steget til omkring 17 millioner kroner.
Dermed er der sat et endeligt punktum i en fem år lang strid mellem Cliff Richard og BBC.
Filmede razzia fra helikopterCliff Richard slæbte BBC i retten tilbage i 2014, efter mediehuset havde filmet en politirazzia af popstjernens hjem i Berkshire.
Razziaen skyldtes, at politiet efterforskede en anklage mod Cliff Richard om et seksuelt overgreb begået mod en mindreårig ung mand i 1985.
Den nu 78-årige popstjerne, der blandt andet har hittet med 'Living Doll', 'Congratulations' og 'Devil Woman', blev hverken sigtet eller dømt i forbindelse med efterforskningen, men razziaen blev alligevel filmet med helikopter af BBC, der ifølge The Guardian selv havde tippet politiet i South Yorkshire om sagen.
Læs også:Cliff Richard slipper for sigtelser for sexforbrydelserSiden endte sagen for højesteret, som konkluderede, at Cliff Richards ret til at være anonym, så længe hans sag var under efterforskning, trumfede BBC's ret til at offentliggøre hans navn og dække efterforskningen.
Cliff Richard overværer tennisturneringen Wimbledon i juli 2019.
Han har blandt andet sunget for Storbritannien i Eurovision Song Contest.
Det gjorde han i 1968 og 1973, hvor han blev henholdsvis nummer to og tre.
I en meddelelse siger Cliff Richards talsperson:- Han er selvfølgelig glad for, at man nu er nået frem til et forlig om omkostningerne.
Det ændrer dog ikke på, at Sir Cliff stadig mangler penge (et syvcifret beløb), ikke mindst fordi der er udgifter, som han ikke har søgt erstatning for.
BBC har forsvaret sig med, at man har fulgt almindelig journalistisk praksis, men undskylder nu for den pine, man har udsat Cliff Richard for i forbindelse med sagen.
- Vi er glade for, at Sir Cliff Richard, BBC og politiet i South Yorkshire er nået til en mindelig løsning på Sir Cliff Richards juridiske omkostninger, udtaler en talsmand for BBC.
Cliff Richard blev slået til ridder i 1995 og har haft 14 nummer et-singler i Storbritannien.
FacebookTwitterKopier linkEmner:BBC|Cliff Richard (musiker)|Storbritannien|Pop og rock|England




https://www.dr.dk/nyheder/udland/stil-spoergsmaal-hvor-laenge-fortsaetter-det-britiske-brexit-kaos






https://www.dr.dk/sporten/fodbold/landsholdet/syv-anderledes-ting-du-skal-vide-om-gibraltars-fodboldlandshold

LandsholdetSyv anderledes ting, du skal vide om Gibraltars fodboldlandsholdI aften møder Danmark Europas måske svageste fodboldnation.
Gibraltars fodboldlandshold forud for seneste landskamp.
Af Kristian Pedersen05.
sep.
2019 kl.
18.
01Bemærk: artiklen er mere end 30 dage gammelLæs opGibraltar er nummer 198 på Fifas officielle verdensrangliste - lige efter Samoa.
Med et indbyggertal på 34.
500 er befolkningstallet lavere end Bornholms.
Her er syv ting, du (også) skal vide inden aftenens EM-kvalifikationskamp.
1Lutter tabte kvalifikationskampeGibraltars Tjay De Barr efter seneste nederlag i Dublin.
Den aktuelle EM-kvalifikation er Gibraltars tredje jagt på en slutrunde.
Både i EM-kvalifikationen 2016 og VM-kvalifikationen 2018 tabte Gibraltar alle 10 kampe, og de er startet i samme spor denne gang.
To tabte kampe til Irland og et nederlag til Georgien betyder foreløbig 23 kvalifikationskampe og 23 nederlag.
I klippet her under kan du få en rundvisning af Andreas Kraul på Victoria Stadium i Gibraltar:2Forbund, fanshop og fodboldstøvler i hovedgadenAnfører Roy Roy Chipolinas brugte fodboldstøvler står udstillet hos fodboldforbundet, hvor der også er fanshop og billetsalg.
Fodboldforbundet holder til i hovedgaden, der bare hedder Main Street.
Udover administration indeholder bygningen også billetsalg, kiosk og fanshop relateret til fodboldlandsholdet.
En hovedattraktion i rummet er anfører Roy Chipolinas udstillede fodboldstøvler fra nationens første kvalifikationskamp 7.
september 2014.
3Politimanden skød Sviatchenko i sænkErik Sviatchenko og Celtic i kamp mod Lincoln Red Det intime Victoria Stadium er belagt med kunstgræs og klemt inde mellem landingsbane og klipper.
Her oplevede den skotske mesterklub Celtic med Erik Sviatchenko på banen et pinligt nederlag, da de i 2016 tabte 1-0 i Champions League kvalifikationen til lokale Lincoln Red Imps FC.
Politimanden Lee Casciaro scorede målet i kampen, der stadig bliver refereret ivrigt af den mand, der i dag betjener kabelbanen mod øens turistede klippetop.
4Tvivlsomt træner-cvTræner Julio Cesar Ribas i tidligere kvalkamp mod Irland.
Gibraltars fodboldlandshold ledes af 62-årige Julio Cesar Ribas.
Træneren fra Uruguay har tidligere stået i spidsen for Oman, hvor han dog blev kylet ud efter tre kampe.
5Foreløbig fire triumferMens det er blevet til føromtalte 23 kvalifikationsnederlag i tiden som officiel fodboldnation, har Gibraltar vundet fire gange i testkampe og Nations League.
Malta, Letland, Armenien og Liechtenstein har måttet lægge ører til den sjældne sejrssang fra Gibraltars fodbolddrenge.
1-0-udesejren i Armenien betegnes som Gibraltars største sejr, mens den seneste kom hjemme mod Liechtenstein i oktober sidste år.
Sejren over Liechtenstein er i øvrigt sidste kamp, Gibraltar scorede i.
Siden er det blevet til fem kampe i træk uden mål.
6Historisk dansk landskampSidste års såkaldte vikarlandshold bestod af spillere fra især futsal-landsholdet og 2.
division.
Herrer, damer, ungdom eller senior.
Danmark har aldrig tidligere mødt Gibraltar i en landskamp på noget niveau.
Det tætteste, vi kommer på, er januar 2015, hvor Danmarks futsal-landshold vandt 9-1 over Gibraltar.
Kampen blev spillet foran 95 tilskuere i en hal i Bulgarien.
Apropos futsal så spilles aftenens landskamp præcis et år efter det såkaldte vikarlandshold var i kamp for Danmark og tabte 3-0 i Slovenien.
Her var flere futsal-landsholdsspillere i truppen.
7Venstrebacken er all time-topscorerKamprekordholder og delt topscorer Liam Walker Med sine to scoringer mod henholdsvis Liechtenstein og Armenien er holdets venstreback Joseph Chiponina all time-topscorer for Gibraltar.
Målene faldt henholdsvis 13.
og 16.
oktober sidste år.
Han deler topscorertitlen med angriberen Liam Walker.
10’eren Walker er samtidig kamprekordholder med 39 optrædener.
FacebookTwitterKopier linkEmner:Erik Sviatchenko (fodboldspiller)|Gibraltar|Fodbold|Liechtenstein|FIFA




https://www.dr.dk/nyheder/udland/live-tv-boris-johnson-taler-til-nationen






https://www.dr.dk/sporten/fodbold/stil-spoergsmaal-hvordan-faar-landsholdet-en-klar-sejr-i-bizarre-omgivelser






https://www.dr.dk/nyheder/udland/enden-paa-et-verdensberoemt-mysterie-loch-ness-uhyret-kan-vaere-en-kaempe-aal

UdlandEnden på et verdensberømt mysterie?
Loch Ness-uhyret kan være en kæmpe ålEt nyt stort studie af DNA fra Loch Ness-søen kan give svar på et gammelt mysterie.
I flere århundreder er der blevet talt om et uhyre i Loch Ness-søen i Skotland.
Af Thea Deleuran Müller05.
sep.
2019 kl.
16.
36Bemærk: artiklen er mere end 30 dage gammelLæs opHvad er det dog, der gemmer sig i Loch Ness-søen i Skotland?
Det spørgsmål har været på manges læber gennem generationer, men nu kommer forskere med det, der måske kan kaldes det mest kvalificerede bud: Der kan være tale om kæmpestore ål.
Det skriver The Independent.
Søen er ellers kendt over det meste af verden for at huse et uhyre, men nu har forskere taget 250 DNA-prøver rundt om i den store ferskvandssø i det mest omfattende studie nogensinde.
Og de prøver viser altså, at der er en betydelig mængde af DNA fra ål, lyder det fra professor Niel Gemmel, der er en af forskerne bag undersøgelsen.
- Der er mange ål i Loch Ness, da der er fundet DNA fra ål i næsten hver en prøve, der er samlet ind, lyder det fra professoren.
Loch Ness-søen ligger i Skotland, hvor slottet Urquhart Castle ligger ud til den store søen.
Historier og teorier om et monster i søen har facineret og optaget både børn og voksne gennem flere generationer, hvor dykkere ifølge professoren også har påstået at have set ål, der er så tykke som deres egne ben.
- Om de overdriver eller ej, det ved jeg ikke, men der er en mulighed for, at der er kæmpestore ål i Loch Ness.
Studiet kan dog ikke sige noget om ålenes størrelse, lyder det fra professor Niel Gemmel, der dog understreger, at de store mænger af DNA fra ål kan pege på, at der bor nogle store af slagsen i søen.
Forskerne forsker videreHistorier om et muligt uhyre i Loch Ness-søen går ifølge The Independent 1.
500 år tilbage i historien, hvor det første udefinerbare "vand-bæst" blev registreret i år 565.
Siden da har der løbende været beretninger om underlige væsener, der har snoet sig gennem vandet, som har rettet opmærksomheden mod Loch Ness-søen.
Senest i sommers fik en begivenhed på Facebook pludselig flere tusind deltagende med et klart og simpelt formål: Lad os rejse til Skotland og finde Loch Ness-uhyret, også kaldet Nessie.
Men nogle steder er søen altså 220 meter dyb, og derfor er det ikke et helt ufarligt sted at give sig i kast med at lede efter et ukendt levende væsen, lød det fra RNLI, Den Kongelige Nationale Redningsbåd-Institution, som også frarådede folk at deltage i begivenheden.
Hvorvidt det er kæmpeål eller ej, der befinder sig i søen, skal forskerne nu finde ud af.
- Det er nødvendigt at undersøge nærmere for at kunne be- eller afkræfte vores teori, men baseret på vores data, er kæmpe-ål en mulig idé, siger professor Niel Gemmel.
Læs også:Nu går forskere på jagt efter dna i Loch Ness-søFacebookTwitterKopier linkEmner:Skotland|Videnskab|Facebook




https://www.dr.dk/nyheder/indland/rikke-er-suget-med-storbystroemmen-flyttede-fra-marker-til-menneskemylder

IndlandRikke er suget med storbystrømmen: Flyttede fra marker til menneskemylder Over 118.
000 flere unge bor i de store byområder end for ti år siden.
Se, hvor de bor.
Rikke Lanng flyttede for få uger siden til centrum af Aarhus fra en lille landsby nær Skive.
)Af Kåre Kildall Rysgaard og Ruben Engrob Nielsen (programmør)05.
sep.
2019 kl.
16.
11Bemærk: artiklen er mere end 30 dage gammelLæs opFor knap to uger siden flyttede Rikke Maria Lanng fra landsbyen Fly nær Skive, hvor hun ofte kun så sin nabo en gang om ugen.
Nu bor hun på 15 kvadratmeter i Aarhus centrum, hvor der konstant er mennesker, og hun skal trække gardinerne for, hvis hun vil være alene.
Hun er en af de stadig flere unge landboer, som følger flyttestrømmen mod byerne.
- Jeg var hurtig til at indstille mig på, at det var det, jeg gjorde.
Det bliver megafedt, siger den 20-årige kvinde, der netop er begyndt at læse medicin.
Rikke Maria Lanng bor i Arhus C, som er det første store postnummer i Danmark, hvor halvdelen af beboerne er unge i 20´erne.
Læs også:Landets første ungdomsbydel: Unge i 20'erne beboer halvdelen af Aarhus CFlyttestrømmen mod byerne tager tilEn af forklaringerne på, at centrum af landets næststørste by er blevet en ungdomsbydel, er de mange tilflyttere.
Sidste år satte Aarhus rekord i unge tilflyttere i 20´erne.
København havde ligeledes i 2018 den største tilflytterstrøm af unge i fem år, og strømmen går også mod Aalborg, viser tal fra Danmarks Statistik.
Så mange unge flytter mod de store uddannelsesbyerDet er ikke nyt, at unge søger fra land mod by, når de skal studere, men bevægelsen er taget til, forklarer Kurt Houlberg professor i kommunaløkonomi på VIVE (Det Nationale Forsknings-og Analysecenter for Velfærd).
- Mange unge synes, det er attraktivt at bo i de store byer, hvor der er flere andre unge.
Uddannelse og arbejde er de primære ting, der trækker de unge til byerne, men det spiller også en rolle, hvor kammerater og kærester flytter hen, siger han.
Han vurderer, at flyttestrømmen er blevet forstærket efter den økonomiske krise omkring 2007-2009, hvor det ofte var lettere at finde job nær byerne end på landet.
Samtidig studerer flere unge og tager ofte længere uddannelser end tidligere.
Da mange studier er samlet i København, Aarhus, Odense og Aalborg, har det også betydet øget rykind til de store studiebyer, forklarer Kurt Houlberg.
Kigger du på alle landets bykommuner har de rundt regnet 118.
000 flere unge indbyggere i 20´erne end for ti år siden, viser tallene fra Danmarks Statistik.
Det skyldes dog ikke kun de mange tilflyttere, men også at større generationer af bysbørn er vokset op og blevet unge.
Fra landsby med nul butikker til gågade og kulturDengang Rikke Maria Lanng boede i landsbyen Fly med omkring 300 indbyggere, kørte hun altid i bil eller bus, når hun skulle til sport eller bare handle ind.
En af de store forandringer ved at bo centralt i Aarhus er, at hun er begyndt at cykle.
På cyklen kan hun hurtigt nå rundt i byen og passere den ene butik efter den anden.
- Der foregår hele tiden noget: en livekoncert eller en udstilling på kunstmuseet Aros.
Det oplever man ikke på samme måde i Fly, siger hun.
Opret uddannelser på landetLanddistrikternes Fællesråd mener, at for mange unge rejser væk fra landet for at uddanne sig uden at vende tilbage til barndomsegnen igen.
- Når først unge er i byen, finder de en partner, får børn og bosætter sig og bliver hængene, siger Steffen Damsgaard, formand for Landdistrikternes Fællesråd, som dog ser tendens til, at lidt flere unge flytter retur.
Men der er behov for langt flere videregående uddannelser uden for Danmarks fire største byer, mener Steffen Damsgaard.
Flere uddannelser i provinsbyerne rundt i hele landet ville betyde, at unge fra landet ikke skulle flytte sig så langt for at videreuddanne sig.
Det ville også kunne hjælpe på problemer med manglen på studieboliger i de store byer, når uddannelser var spredt i hele landet.
Samtidig ville flere unge være bosat og arbejde i deres hjemegn, når de blev færdiguddannet, mener Steffen Damsgaard.
Rikke vender måske tilbage til Vestjylland som lægeNår Rikke Maria Lanng engang bliver færdiguddannet læge, kunne hun godt forestille sig et job et stykke fra Aarhus.
- Jeg vil helt klart tilbage et sted, hvor jeg har plads til høns, urtehave og brombær.
Det har bragt mig nogle ting i min barndom, som bybørn aldrig oplever, siger Rikke Maria Lanng, som lige nu ikke har hjemve og nyder at være ung student i Aarhus.
FacebookTwitterKopier linkEmner:Aarhus|Uddannelse|København|Danmarks Statistik|Landdistrikternes Fællesråd




https://www.dr.dk/nyheder/indland/mindst-syv-personer-spiste-hashbrownie-og-kom-i-livsfare

IndlandMindst syv personer spiste hashbrownie og kom i livsfareBåde en dansk statsborger og turister blev indlagt på Rigshospitalet efter en tur på Christiania.
Onsdag aften lavede Københavns Politi en aktion mod hashkøbere i området omkring Christiania i København.
Her blev 58 personer sigtet for at være i besiddelse af cannabisprodukter.
Af Stine Delfs05.
sep.
2019 kl.
15.
57Bemærk: artiklen er mere end 30 dage gammelLæs opOver en periode på cirka fire uger har Rigshospitalet i København modtaget syv patienter, der har lidt af for lav puls, bevidstløshed og psykoselignende tilstande.
Alle syv patienter havde spist hashbrownie, altså en kage tilsat hash, som blev købt til 50 kroner på Christiania.
Der er minimum syv patienter med livstruende symptomer, der kan sættes i forbindelse med hashbrownies på Christiania.
Der kan være flere, men det var først for fire uger siden, at Rigshospitalets Traumecenter begyndte at se en sammenhæng.
Rigshospitalet oplyser, at patienterne er blevet alvorligt og potentielt livsfarligt syge efter indtagelsen, som også har påvirket patienternes hjertefunktion og kredsløb.
Der er tale om både danske statsborgere samt turister fra Irland, Tyskland, USA, Finland, Spanien og Japan, oplyser Rigshospitalet.
Alle patienterne blev udskrevet efter en til to dage.
Politiet advarer mod køb af hash-kagerAt der er hash-kager i omløb kommer ikke som en overraskelse for politiet i hovedstaden.
Københavns Politi har undersøgt, hvor mange hashkager de har beslaglagt i 2019 for at få et billede af, hvor ofte de er i berøring med den slags.
- Indtil videre har vi konstateret, at vi har beslaglagt 4.
000 hashkager i 2019 generelt, fortæller Simon Hansen, som er politikommisær i den operative specialafdeling ved Københavns Politi.
Han fortæller også, at når politiet tager folk i at besidde eksempelvis cannabis fra Pusherstreet på Christiania, giver det ikke kun en bøde, men de vil i fremtiden også orientere købere om, at stofferne kan være farlige.
- På baggrund af det, som Rigshospitalet har oplyst os om den seneste tid, vejleder vi folk om, at hashkagerne kan være særligt farlige for tiden, siger politikommisæren.
58 sigtet i gårOnsdag aften blev 58 personer sigtet for at være i besiddelse af cannabisprodukter i området omkring Christiania.
- Som udgangspunkt mistænker vi, at kagerne indeholder cannabis og dermed også stoffet THC.
Men om der er noget særligt i de her kager, kan vi ikke sige på nuværende tidspunkt.
Politiet undersøger de hashkager, som de har beslaglagt i den seneste tid, i en særskilt undersøgelse, der skal afgøre, om de indeholder andre stoffer end cannabis.
- Vi fraråder selvfølgelig generelt folk at støtte det kriminelle miljø på Christiania, men vi vil også gerne melde ud, at det her kan være farligt at købe, siger politikommisær i den operative specialafdeling ved Københavns Politi Simon Hansen.
FacebookTwitterKopier linkEmner:Rigshospitalet|Christiania|Brug af euforiserende stoffer|Københavns Politi|København




https://www.dr.dk/nyheder/penge/militaeret-elbiler-eller-julestjerner-saa-langt-raekker-statens-118-manglende

Skat i kriseSe temaPengeMilitæret, elbiler eller julestjerner: Så langt rækker statens 118 manglende milliarderDer er stadig ikke sat prop i den svimlende milliardgæld til staten.
Af Alexander Hecklen05.
sep.
2019 kl.
15.
58Bemærk: artiklen er mere end 30 dage gammelLæs op118.
000.
000.
000 kroner.
Det er ikke småpenge, som offentlige instanser mangler i gæld og restancer.
Hvad er PSRM?
Public Sector Revenue Management (PSRM) er et automatisk inddrivelsessystem.
Det skal afløse det kuldsejlede EFI-system, som blev lukket ned i efteråret 2015.
Det skete på grund af en række alvorlige fejl og ulovlig inddrivelse af gæld.
PSRM var planlagt til skulle kunne inddrive gæld og andre restancer i 2019.
Men kun 80 ud af cirka 800 offentlige instanser, som mangler pengene, er koblet op til systemet, som det er nu.
Kilde: Rigsrevisionen, SkatteministerietBlandt andet er ubetalte parkeringsbøder, restskatter og andre krav med til, at gælden år for år vokser, fordi skattevæsenet endnu ikke har haft held til at inddrive den.
Nu viser det sig, at det it-system, PSRM, som skattemyndighederne efter planen i år skulle bruge til at få sat prop i det voksende hul i pengekassen, har store problemer og bliver forsinket.
- Rigsrevisionen vurderer, at Skatteministeriet i starten af 2019 ikke havde sikret, at PSRM fuldt ud kunne understøtte ministeriets inddrivelsesopgave, skriver kontrolorganet i en ny redegørelse.
Henimod slutningen af sidste år kom det frem, at Gældsstyrelsen havde opgivet at indkradse og dermed havde slettet gæld for 5,8 milliarder kroner til 485.
000 personer.
Men på trods af indhug i den voksende milliardgæld er der endnu ikke sat prop i, og dermed kan gælden vise sig at være steget til et endnu højere tal ved næste opgørelse i slutningen af 2019.
Her kan du få et overblik over, hvor langt de 118 milliarder rækker.
FacebookTwitterKopier linkEmner:Økonomi|Skatter og afgifter|Gældsstyrelsen|Skatteministeriet|Rigsrevisionen




https://www.dr.dk/nyheder/regionale/oestjylland/pinks-manager-forulykkede-i-aarhus-lufthavn-ramte-antenne-viser

ØstjyllandPinks manager forulykkede i Aarhus Lufthavn: Ramte antenne, viser rapportFlyets advarselssystem var slået fra, konkluderer Havarikommissionen.
Ingen kom til skade.
Passagererne blev evakueret, da flyet brød i brand efter landingen i Aarhus Lufthavn.
Af Frederik Dupont og Sarah Friis Elkjær05.
sep.
2019 kl.
13.
52Bemærk: artiklen er mere end 30 dage gammelLæs opDet er uklart, hvad der præcist gik galt, da et privatfly forulykkede i Aarhus Lufthavn om aftenen den 5.
august.
Flyet havde popstjernen Pinks manager blandt passagererne, og der var i alt ti personer ombord.
Havarikommissionen er i dag klar med sin foreløbige rapport om ulykken, og ifølge seniorundersøger Flemming Nielsen ramte flyet en antenne cirka 400 meter før landingsbanen.
- Flyet fortsatte på hovedhjul og kurede på næsen ind på selve asfaltbanen, hvor den til sidst kom til fuldt stop, hvor piloterne valgte at evakuere flyet øjeblikkeligt, da de konstaterede, at der opstod en brand på venstre side af flyet, siger han.
Spørgsmålet er nu, hvordan piloterne kunne tage så meget fejl i situationen.
Flyet ramte antennen før landingsbanen, så den venstre vinges brændstoftank blev ødelagt.
 Antennen står omkring 450 meter før landingsbanen.
1 / 2Flyet ramte antennen før landingsbanen, så den venstre vinges brændstoftank blev ødelagt.
1 / 2Antennen står omkring 450 meter før landingsbanen.
2 / 2Slog advarselssystem fraFlemming Nielsen forklarer, at piloterne i forbindelse med indflyvningen slog et advarselssystem fra, som ville have hjulpet med at advare dem om, at flyet lå for lavt.
Han kan dog ikke svare på hvorfor.
- Det indgår i vores videre undersøgelser.
Vi kan konstatere, at det er sket, og så må vi kigge nærmere på, hvorfor det er sket, siger han.
Havarikommissionen kommer senere med sin endelige rapport om ulykken.
Alle syv passagerer og tre besætningsmedlemmer slap ud i god behold.
To af besætningsmedlemmerne kom fra Tyskland og en fra Østrig.
Desuden var der fire amerikanere, to australiere og en brite på flyet, der var af typen Cessna 560XL.
Da ingen kom til skade under ulykken, blev koncerten med Pink i Horsens 7.
august heller ikke aflyst.
Der var ifølge Flemming Nielsen tale om en alvorlig ulykke.
FacebookTwitterKopier linkEmner:Ulykker|Aarhus Lufthavn|Lufthavne|Horsens|Østrig




https://www.dr.dk/nyheder/kultur/speaker-allan-faar-danmark-til-grine-men-allan-haaber-du-ogsaa-vil-lytte-til-ham-selv

KulturSpeaker-Allan får Danmark til at grine.
Men Allan håber du også vil lytte til ham selvAllan Gravgaard Madsens ironiske radiorolle larmer nogle gange mere end den oprigtige komponist, han prøver at være.
© DR og Radio24syvAf Frederik Bjerre Andersen05.
sep.
2019 kl.
15.
09Læs opDa Allan Gravgaard Madsen gik i 5.
klasse, sked han i bukserne midt i musiktimen.
I gymnasiet lavede han aldrig lektier - og de digte, han skulle analysere, skrev han i stedet melodier til.
Hans mor var frisør og den eneste, der klippede ham hele hans barndom og voksne liv.
Indtil hun døde af kræft, og Allan modvilligt måtte finde sig i, at en anden person rørte ved hans hår.
Ved ham.
Min frygt er, at folk ikke kan adskille komponisten fra speakeren.
Allan Gravgaard MadsenKlipningen blev videofilmet og vist på en storskærm, mens Allan en majdag i 2017 fortalte dybt personlige bekendelser foran publikum i Musikhuset Aarhus.
En gruppe elite-musikere spillede til, for det var faktisk Allan Gravgaard Madsens officielle debutkoncert som komponist.
Problemet var bare, at ikke alle forstod, at det var ham selv, der var på scenen.
Politikens anmelder troede, det var satire-karakteren Speaker-Allan.
Og Speaker-Allan er kendt for at være sjov og ironisk i 'Den Korte Radioavis', så koncerten fik kun to hjerter i anmeldelsen:© drAllan Gravgaard MadsenFødt 1984.
Går som regel ikke med kasket.
Uddannet komponist fra Det Jyske Musikkonservatorium i 2017.
Har modtaget flere priser, blandt andet et arbejdslegat fra Statens Kunstfond.
Har skrevet musik, der er opført af orkestre og ensembler i flere lande.
Senest ’Nachtmusik’ på bestilling for DR SymfoniOrkestret.
I 2016 var han sammen med Frederik Cilius vært på P2-programmet 'Taktløs'.
De to høres stadig sammen i 'Den Korte Radioavis' på Radio24Syv.
- Jeg følte, at jeg var helt ærlig og fortalte om ting, jeg aldrig havde gjort før.
Jeg ville ønske, han så bare havde givet mig ét hjerte, så var det til at tage at føle på, siger Allan Gravgaard Madsen i dag.
Han er klassisk uddannet komponist med masser af projekter i ind- og udland, men bruger altså også fortsat sin stemme i det prisbelønnede og ofte stormombruste satireprogram 'Den Korte Radioavis' på Radio24Syv.
Her er karakteren Speaker-Allan en nørdet, narcissistisk og temmelig enfoldig radiospeaker, der i foråret udkonkurrerede sig selv ved at indtale hele retskrivningsordbogen – men som efterfølgende har blandet redaktionen ind i sine økonomiske vanskeligheder efter et gigantisk kviklån til køb af to færger.
- Taxachauffører i København kender mig på stemmen, og folk stopper mig på gaden og siger: 'Hej Speaker-Allan'.
Og jeg tror faktisk, jeg kender folk, når de siger 'hej' til mig, siger Allan Gravgaard Madsen.
- Det er fantastisk, at nogle er glade for det, jeg laver.
Men min frygt er, at folk ikke kan adskille komponisten fra speakeren.
Crazy blip blop-musikSer man den 35-årige mand med fuldskægget på arbejde i DR Koncertsalen, er man nu ikke i tvivl: Allan Gravgaard Madsen er komponisten, der nøje følger med i sin egen musik på nodeark så store som en søndagsavis.
Torsdag har han premiere på et helt nyt værk, som skal opføres til en af de navnkundige torsdagskoncerter med DR SymfoniOrkestret.
'Nachtmusik' hedder det, for Allan Gravgaard Madsen har altid været fascineret af døgnets mørke timer.
Af den ro, der opstår, når verden går i seng, men man selv stadig er vågen.
- For mig har natten altid været et sted, hvor jeg kunne reloade.
At jeg lige kunne bearbejde, hvad er sket i løbet af dagen, og hvad jeg kan gøre bedre dagen efter.
Der er også en poesi der, siger han.
'Radiokarakteren Speaker-Allan' står der om det her foto i billedtjenesten Scanpix.
Men Allan Gravgaard Madsen er faktisk helt sig selv, når han er konferencier på festivalen Badesøen i Albertslund.
- Hvis jeg bliver rastløs, som jeg som regel gør, så går jeg en tur.
Det med at kunne gå i den by, man kender så godt, uden at der er nogen.
Ikke nogen biler, ikke nogen trafik, der er ikke noget som helst.
Det er en spøgelsesby.
Den der ensomhed, at man har noget for sig selv, det synes jeg er super magisk.
Musikkonservatoriet har givet ham en masse 'skills', men i bund og grund vil Allan Gravgaard Madsen helst skabe noget oprigtigt og bruge tonerne til at give publikum den samme følelse, han selv har, når han går en tur om natten.
At det meste er mørklagt, mens andre oversete detaljer træder frem.
At tiden går i et andet tempo.
Han er lidt mere udadvendt og til farvestrålende maling på væggene med en svamp, hvor jeg selv er meget mere indadvendt.
Allan Gravgaard Madsen om Speaker-AllanDerfor er de første ti minutter af de 24 minutters musik én lang opbygning på samme tone, kun med en violin og klaver, inden orkestret langsomt folder sig ud.
'Crazy blip blop-musik' kalder Allan Gravgaard Madsen med et skævt smil selv noget af sin musik og kommer dermed nok en del fordomme i forkøbet.
Når han fortæller om musikken, går han også meget op i, at publikum får noget ud af den.
Han er samtidig benovet - næsten flov - over, at orkestret har indkaldt en ekstra mand til at kunne nå rundt til alle hans påfund i slagtøjsinstrumenterne.
Han laver ikke sit 'blip blop' for at virke opstyltet og verdensfjern, men fordi det er det, han kan.
Og måske altid har kunnet.
- Det lyder super kunstnerkrukket – det må du gerne citere mig for – men jeg har altid skullet være komponist.
Det er ikke sådan, at jeg satte mig ned og tænkte: 'Nu skal det være'.
Det har været en nødvendighed, siger han.
En komprimeret version af sig selvAllan Gravgaard Madsen hører musik overalt.
I mennesker, der taler i telefon, en vogn, der skramler over fliserne og en ventilator, der summer ensformigt i baggrunden.
© drHør 'Nachtmusik'Du kan høre DR SymfoniOrkestret spille Allan Gravgaard Madsens 'Nachtmusik' den 5.
september klokken 19.
20 i P2 Koncerten på P2.
Udsendelsen kan også streames på DR Radio, både live og efterfølgende.
Du kan også opleve koncerten live i DR Koncerthuset, hvor der er ledige billetter til både torsdag og fredag.
- Nu fordi det regner og drypper, så hører jeg selvfølgelig alle rytmerne, som regnen laver på taget.
Jeg kigger også ud hele tiden.
Det er bare, fordi jeg bliver afledt af solens spejling.
Mit øje fanger, at der går nogle mennesker ude på den bro, og hvordan de går.
Hurtigt eller langsomt.
Og der kommer en cykel og.
.
.
Det sker bare, siger han.
Med årene har han fået lidt lettere ved at sortere i sanseindtrykkene, men han bruger stadig sin intense oplevelse, når han skaber musik.
Nemlig ved at gå den modsatte vej og barbere så meget som muligt væk.
- Jeg har behov for at lave en komprimeret version af mig selv i min musik fremfor den ufortyndede version, man kan være uheldig at opleve.
- Det er sindssygt svært, for du kan gøre alt med et symfoniorkester.
Når jeg skriver musik, så føler jeg hele tiden, at jeg må diskriminere noget materiale fremfor noget andet.
Derfor er jeg nødt til at opsætte nogle benspænd, som kan træffe de valg for mig, forklarer han.
Allan Gravgaard Madsens musiksmag begrænser sig dog ikke til Stravinsky og Stockhausen.
Hver gang han har lavet noget moderne eller eksperimenterende, laver han også et stykke med 'fløde-julearrangementer'.
- Jeg har ingen aversioner over for rytmisk musik eller popmusik.
Tværtimod, jeg elsker al musik.
- Noget må gerne være supersentimentalt, noget må gerne være banalt, noget må gerne være Benal.
.
.
Jeg dømmer ikke.
Siger det mig noget, eller har folk noget på sinde, så er jeg interesseret.
Farvestrålende maling på væggene med en svampKarakteren Speaker-Allan har gennem årene udtrykt stærk begejstring for kitschede musikere som Cliff Richard og Roger Whittaker.
Dem er Allan Gravgaard Madsen faktisk også selv glad for.
Selvom der er forskel på Allan med og uden speaker, så er der bestemt et slægtskab.
Satirekarakteren opstod oprindelig ved et tilfælde, da Allan Gravgaard Madsen besøgte sin ven og kollega Frederik Cilius på Radio24Syv under prøveoptagelserne til 'Den Korte Radioavis'.
Pludselig skulle de bruge en speakerstemme:- Så siger jeg, at det kan jeg godt gøre.
Og så kommer jeg langsomt med i programmet, forklarer Allan Gravgaard Madsen.
- Jeg er ikke skuespiller og har ikke en skuespilteknik.
Så jeg finder noget i mig selv, som jeg forstærker op.
© Radio24syvSpeaker-AllanFødt 1984 … eller er det 1983?
Går altid med kasketSøn af musikeren Allan Olsen og en servitrice fra Cirkuskroen i Aarhus.
Ejer af firmaet 'Bællo Vois Prodåksjens'.
Speaker på introen til alle indslag i 'Den Korte Radioavis'.
Fritidsinteresser: Lytter til 'Witch Doctor' med Cartoons på Spotify og tæller, hvor mange gange Tom Cruise viser sine tænder på film.
Den metode har også givet andre komplikationer end forvekslingen hos Politikens anmelder.
Da Allan Gravgaard Madsens mor døde af kræft, erklærede Speaker-Allan kort tid efter sin mor for død i 'Den Korte Radioavis'.
Den humor var umiddelbart svært at forstå for de nærmeste.
På Det Jyske Musikkonservatorium måtte han også af og til forklare sine medstuderende, at han ikke var i karakter.
Han var bare Allan.
- Jeg er med på, at jeg balancerer et sted, hvor folk kan komme i tvivl.
Det betyder så også, at jeg kunne være nervøs, hvis folk kommer for at høre et værk, Speaker-Allan har komponeret, siger Allan Gravgaard Madsen og leger lidt med tanken:- Jo, måske ville det faktisk være interessant at høre, hvordan Speaker-Allan ville komponere et værk.
Han er lidt mere udadvendt og til farvestrålende maling på væggene med en svamp, hvor jeg selv er meget mere indadvendt og hurtigt bliver overvældet af andre mennesker.
Og måske har Speaker-Allan faktisk allerede skrevet lidt musik.
Eller rettere: Allan Gravgaard Madsen har lært noget af at forstørre den side af ham selv, der kommer ud i satirekarakteren:- Han er meget simpel og oprigtig i den måde, han bruger musik på.
Der tror jeg måske, han har lært mig at træffe et valg.
At sige: 'Ok, Allan, hvad er det oprigtige, hvad er det egentligt, du finder glæde ved i musik?
Du skal ikke bruge den her lejlighed til show-off.
Det er slet ikke dig, det handler om.
Det er musikken'.
I 2013 skrev Allan Gravgaard Madsen værket 'Weiss, Schwarz, Blau'.
Her kan du høre det i en live-opførelse fra P2s Kammermusikkonkurrence:Trio Colore - Weiss, Schwarz, Blau af Allan Gravgaard MadsenFacebookTwitterKopier linkEmner:Radio24syv|DR SymfoniOrkestret|Klassisk musik|København|Cliff Richard (musiker)




https://www.dr.dk/sporten/fodbold/danmarks-bedste-fodboldspillere-kommer-paa-fornem-liste

FodboldDanmarks bedste fodboldspillere kommer på fornem liste Pernille Harder og Christian Eriksen er en del af Fifpros bruttoliste over verdens bedste fodboldspillere.
Pernille Harder og Christian Eriksen blev i januar kåret som den bedste kvindelige og mandelige fodboldspiller i Danmark i 2018.
05.
sep.
2019 kl.
16.
46Bemærk: artiklen er mere end 30 dage gammelLæs opChristian Eriksen er blandt de 15 bedste midtbanespillere i verden.
Det mener i hvert fald medlemmerne af Den Internationale Spillerforening, Fifpro, der har stemt ham ind på listen, som torsdag er blevet offentliggjort på foreningens hjemmeside.
Ifølge Fifpro er det første gang nogensinde, at en dansker er med på den 55-mand lange bruttoliste hos mændene, der senere på måneden bliver skåret ned til 11 spillere.
Christian Eriksen scorede for sin klub Tottenham i weekendens North London-derby mod Arsenal.
På midtbanen skal Eriksen kæmpe med Sergio Busquets, Casemiro, Kevin De Bruyne, Frenkie de Jong, Eden Hazard, N'Golo Kante, Toni Kroos, Arthur Melo, Luka Modric, Paul Pogba, Ivan Rakitic, Bernardo Silva, Dusan Tadic og Arturo Vidal om de endelige pladser.
På listen findes også navne som Lionel Messi, Cristiano Ronaldo og Mohamed Salah.
En stolt HarderHos kvinderne er der også dansk islæt.
Her er Pernille Harder kommet på listen af de 55 bedste kvindelige fodboldspillere i verden, der ligeledes skæres ned til 11.
- Jeg er meget stolt af at være på listen blandt så mange gode spillere, skrev Pernille Harder onsdag på Twitter, da listen for kvinderne blev offentliggjort.
Pernille Harder har scoret for Danmark i de to seneste landskampe.
Flere mænd fra England end SpanienDet er første gang siden 2009, at der er flere spillere fra Premier League end Primera Division repræsenteret blandt de nominerede.
Der er 21 spillere fra Premier League og 20 fra Primera Division.
Barcelona er den klub, der har flest spillere på listen.
Ni Barcelona-spillere er repræsenteret, mens der er otte fra Real Madrid, otte fra Liverpool og syv fra Manchester City.
Ti af spillerne er brasilianere, mens der er syv franskmænd og seks spaniere.
Flere end 23.
000 professionelle fodboldspillere har stemt, og hver skulle de vælge én målmand, fire forsvarsspillere, tre midtbanespillere og tre angribere, som de synes, var bedst i den forgangne sæson.
Det er 23.
september, at den endelige liste med 11 spillere præsenteres for både kvinderne og mændene.
/ritzau/FacebookTwitterKopier linkEmner:Bernardo Silva (fodboldspiller)|Cristiano Ronaldo (fodboldspiller)|Fodbold|Storbritannien|Barcelona




https://www.dr.dk/nyheder/politik/sygemeldt-borgmester-vender-tilbage-til-koebenhavns-raadhus-paa-mandag

PolitikSygemeldt borgmester vender tilbage til Københavns Rådhus på mandag Københavns teknik- og miljøborgmester har været sygemeldt på grund af en voldtægtssag i sit hjem.
Ninna Hedeager Olsen vender retur til arbejdet på mandag.
Af Mette Richardt05.
sep.
2019 kl.
15.
46Bemærk: artiklen er mere end 30 dage gammelLæs opKøbenhavns sygemeldte teknik- og miljøborgmester, Ninna Hedeager Olsen (EL), vender tilbage til sit arbejde mandag den 9.
september.
Det bekræfter pressechef i Teknik- og Miljøforvaltningen Morten Rixen overfor DR Nyheder.
Borgmesteren blev sygemeldt, efter at det kom frem, at en mand var mistænkt for voldtægt af en kvindelig gæst til en fest i borgmesterens lejlighed den 31.
marts.
Den påståede voldtægt skal være sket mellem klokken 8 og 16, efter borgmesteren holdt fest.
Sagen havde personlige konsekvenser for borgmesteren, siden den så offentlighedens lys omkring en uge senere, da hun sygemeldte sig på ubestemt tid.
Læs også:Tiltalt for voldtægt hos borgmester: 'Hun gjorde ikke modstand'Afventer stadig dom i sagenNinna Hedeager Olsen skrev 7.
april på Facebook, at hun af professionelle var blevet opfordret til at "trække stikket i en kortere periode".
"En kortere periode" var ikke defineret nærmere, og fire måneder senere var borgmesteren stadig sygemeldt med fuld løn uden i første omgang at fremvise en lægeerklæring.
Kommunal- og folketingspolitikere skal nemlig ikke godtgøre, hvorfor de sygemelder sig.
Men efter ønske fra forvaltningen i Københavns Kommune fremlagde Ninna Hedeager Olsen en lægerklæring.
En mand er blevet sigtet for voldtægt af en kvindelig gæst til festen i borgmesterens lejlighed.
Han blev siden tiltalt, og retssagen begyndte den 28.
august.
Dommen ventes at falde den 25.
september.
Manden er foruden voldtægt tiltalt for blufærdighedskrænkelse ved at have taget på Ninna Hedeager Olsen.
Han nægter sig skyldig.
Overblik:•7.
april: Ninna Hedeager Olsen bliver opfordret til at "trække stikket i en kortere periode".
•En mand bliver sigtet for voldtægt af en kvindelig gæst til en fest i borgmesterens lejlighed den 31.
marts.
•Manden nægter sig skyldig.
•Retssagen begyndte 28.
august.
Dommen ventes 25.
september.
•Ninna Hedeager Olsen fremlægger ikke dokumentation for sit sygefravær.
Dette er efter reglerne.
•14.
august fortæller Ekstra Bladet og Jyllands-Posten, at den sygemeldte borgmester har serveret for gæster på en venindes kro på Tunø.
•Senere samme dag kommer det frem, at Ninna Hedeager Olsen nu har afleveret en lægeerklæring til Københavns Kommune efter ønske fra forvaltningen.
•/ritzau/FacebookTwitterKopier linkEmner:Enhedslisten|Ninna Hedeager Olsen (politiker)|Ekstra Bladet|Lokalpolitik|København




https://www.dr.dk/nyheder/indland/boern-doede-af-komplikationer-til-e-coli-bakterie

IndlandTo børn døde af komplikationer til E.
coli-bakterieDer er ikke nogen sammenhæng mellem de to dødsfald, oplyser Styrelsen for Patientsikkerhed.
Et barn fra Børnehuset Solstrålen er død af sjælden komplikation til E.
Coli-bakterien VTEC.
Børnehaven er i kontakt med Styrelsen for Patientsikkerhed.
Af Sandra Meersohn Meinecke05.
sep.
2019 kl.
13.
52 | opdateret 09.
sep.
2019 kl.
14.
33Bemærk: artiklen er mere end 30 dage gammelLæs opTo børn er døde som følge af en sjælden komplikation til E.
coli-bakterien VTEC.
Det oplyser Styrelsen for Patientsikkerhed.
Der er tale om et barn på Fyn og et i København.
Styrelsen for Patientsikkerhed oplyser, at der ikke er nogen sammenhæng mellem de to dødsfald.
Det ene barn er fra børnehaven Solstrålen i Gislev på Fyn, som er en del af Gislev Friskole.
Ifølge skoleleder Maja Kvist døde barnet på sygehuset af akut nyresvigt.
Friskolen har derfor holdt lukket både i går og i dag, skriver Fyns Stiftstidende.
Det andet barn gik på Bavnehøj Skole i København og blev smittet med colibakterien og døde i slutningen af august måned.
- Det er en alvorlig komplikation af en særlig type af colibakterier, som kan føre til nyresvigt, siger Tyra Grove Krause, der er overlæge og afdelingschef på Statens Serum Institut.
Ingen sammenhæng mellem dødsfaldTyra Grove Krause mener - ligesom Styrelsen for Patientsikkerhed - ikke, at der er tegn på en sammenhæng mellem de to dødsfald.
- Der er ikke tegn på en fælles smittekilde - altså at det er et udbrud.
Det er nogle uheldige enkeltstående tilfælde, siger hun og forklarer, at bakterien typisk kommer fra oksekød.
Selve bakterien er ikke sjælden, men det er sjældent, at den fører til nyresvigt.
Tyra Grove Krause, overlæge og afdelingschef på Statens Serum Institut.
Ifølge Styrelsen for Patientsikkerhed kan sygdommen være uden symptomer, men patienten vil ofte have "vandtynd diarré, kvalme, opkastninger og eventuelt feber".
- Hvis børn eller voksne får blodig diarre skal man kontakte læge og sørge for at få taget prøver og få det udredt, siger Tyra Grove Krause.
Tyra Grove Krause opfordrer til almindelig god køkkenhygiejne, og at man ikke blander grøntsager og råt kød i køkkenet.
(© (C) DR Nyheder)Sidste år var der 21, der blev smittet.
Af dem var der to, der døde.
- Det er en alvorlig situation.
Selve bakterien er ikke sjælden, men det er sjældent, at den fører til nyresvigt, siger hun.
- Når først man har fået den her komplikation med nyresvigt, er der en dødelighed på mellem 10 og 15 procent.
Tyra Grove Krause understreger, at der ikke er tale om en særlig situation.
- Det er ikke usædvanligt at se tre tilfælde med den her komplikation på det her tidspunkt af året.
Der er derfor heller ikke noget ekstraordinært, man skal gøre.
Tyra Grove Krause opfordrer til almindelig god køkkenhygiejne, og at man ikke blander grøntsager og råt kød i køkkenet.
Rettelse: Det fremgik tidligere ved en fejl i overskriften og første linje i artiklen, at E.
coli-bakterien er sjælden.
Men det er komplikationen ved bakterien, som er sjælden, og formuleringerne er derfor rettet.
FacebookTwitterKopier linkEmner:Styrelsen for Patientsikkerhed|København|Fyn|Statens Serum Institut|Sygdomme og lidelser




https://www.dr.dk/nyheder/politik/venstre-folk-til-inger-stoejberg-skru-ned-hvis-du-vil-vaere-naestformand

Krise i VenstreSe temaPolitikVenstre-folk til Inger Støjberg: Skru ned, hvis du vil være næstformandDele af Venstre-baglandet håber på, at der i de kommende dage vil komme en modkandidat til Inger Støjberg.
Af Morten Henriksen05.
sep.
2019 kl.
16.
15Bemærk: artiklen er mere end 30 dage gammelLæs opHvis Inger Støjberg bliver næstformand for Venstre, skal hun lægge stilen om og tale mere ordentligt om udlændinge.
Sådan lyder det nu fra dele af Venstres bagland.
- Inger Støjberg skal skrue ned for sin skingre retorik på udlændingeområdet.
Hvis hun ikke gør det, så mener jeg ikke, at hun vil være den rigtige næstformand, siger Merete Due Paarup, der er byrådsmedlem og gruppeformand for Venstre i Kolding.
© ScanpixBLÅ BOG Inger StøjbergNavn: Inger Støjberg.
Alder: 46 år.
Politisk karriere:1994-2002: Medlem af Viborg Amtsråd.
2001: Valgt ind i Folketinget for Venstre.
2005-2007: Næstformand for Venstres folketingsgruppe, ligestillingsordfører, fødevare-, familie- og forbrugerordfører samt medlem af Naturklagenævnet.
2007-2009: Politisk ordfører samt medlem af Udenrigspolitisk Nævn.
2009-2010: Beskæftigelsesminister og minister for ligestilling.
2010-2011: Beskæftigelsesminister.
2014-2015: Politisk ordfører i Venstre.
2015-2016: Udlændinge-, integrations- og boligminister.
2016-2019: Udlændinge- og integrationsminister.
2019: Retsordfører.
Kilder: ft.
dk, inger.
dk, Ritzau.
- Når Jakob Ellemann-Jensen melder ud, at hans vision er at samle Venstre, så har vi også brug for en næstformand, som er med på den dagsorden, fastslår hun.
Philip Tietje (V), byrådsmedlem i Aabenraa Kommune og folketingskandidat i Tønderkredsen, vil også have Inger Støjberg til at dæmpe sig nu.
- Når Inger bliver vores nye næstformand – og det er der meget, der tyder på, at hun gør – så håber jeg, at hun skruer ned for charmen og retorikken og prøver at repræsentere Venstre i højere grad end hendes egne holdninger, siger Phillip Tietje.
Han nævner blandt andet Inger Støjbergs berømte og berygtede kage-fejring af udlændingestramning nummer 50, da hun var udlændingeminister.
- Jeg håber, at hun er lidt mere velovervejet, når hun kommunikerer på Venstres vegne.
Jeg går fuldt ind for en stram udlændingepolitik, men det handler om, hvordan vi taler om mennesker - og til mennesker.
Det bliver for meget 'dem og os'-retorik, siger han.
Støjerg vil ikke ændre sigInger Støjberg (V) ønsker ikke at stille op til interview.
Hun henviser i stedet til, hvad hun sagde til DR Nyheder i går, da hun blev spurgt, om hun som næstformand vil skrue ned for ’Støjberg.
’- Jeg tror faktisk, at det er farligt, hvis man begynder at trække personlighederne ud af hinanden og siger, at nu skal vi til at lave os om, sagde Inger Støjberg og fastslog:- Folk ved, hvad jeg står for.
Men også på Frederiksberg ønsker Venstres lokalformand, Per Paludan Hansen, at Inger Støjberg lægger stilen om, hvis hun en del af Venstre-toppen.
- Der skal være en mere rund retorik.
Og der skal være en udlændingepolitik, der favner Venstre, siger hovedbestyrelsesmedlem Per Paludan Hansen.
Allan Emiliussen (V), byrådsmedlem i Haderslev, har også et ønske om en mindre skarptskåret Støjberg-retorik.
Inger Støjberg skal holde fast i sig selv, men hun skal tænke over sin retorik.
Man kan godt veje sine ord.
Hvis hun tager 10 procent væk af sin retorik på udlændingeområdet, så synes jeg, det vil være godt.
Allan Emiliussen, byrådsmedlem i Haderslev for Venstre- Inger Støjberg skal holde fast i sig selv, men hun skal tænke over sin retorik.
Man kan godt veje sine ord.
Hvis hun tager 10 procent væk af sin retorik på udlændingeområdet, så synes jeg, det vil være godt, siger Allan Emiliussen, som samtidig understreger, at han støtter Inger Støjberg som næstformand.
- Hun vil kunne komplementere Jakob Ellemann godt, siger han.
Modkandidat ønskesSamtidig udtrykker flere af Venstre-folkene forhåbninger om, at der kommer en modkandidat til Inger Støjberg om næstformandsposten i Venstre.
- Jeg håber, der kommer flere på banen, så vi får et spændende valg, og det ikke bare bliver en kåring, siger Merete Due Paarup.
- Hvis vi kan bruge hendes kreative evner til at sætte en dagsorden på en samlende måde, så vil hun været et godt bud som næstformand.
Men hvis vi kommer til at få noget, som er for højre-skingert, og som kun fokuserer på udlændinge og integration, så mener jeg ikke helt, at hun lever op til at være næstformand, hvor opgaven er at samle partiet, siger Merete Due Paarup.
Også på Frederiksberg håber Venstre-afdelingen på, at der melder sig modkandidater til Inger Støjberg, når næstformandsposten skal til afstemning på det ekstraordinære landsmøde den 21.
september.
- Det vil være godt for Venstre, at vi får et godt og sundt valg om næstformandsposten, siger Per Paludan Hansen.
FacebookTwitterKopier linkEmner:Allan Emiliussen (politiker)|Inger Støjberg (politiker)|Venstre|Udlændingepolitik|Frederiksberg




https://www.dr.dk/nyheder/indland/bagagemedarbejdere-i-koebenhavns-lufthavn-har-genoptaget-arbejdet-efter-strejke

IndlandBagagemedarbejdere i Københavns Lufthavn har genoptaget arbejdet efter strejkeRejsende vil resten af dagen og i morgen kunne opleve forsinkelser eller aflysninger, oplyser lufthavnen.
Københavns Lufthavn arbejder på højtryk for at komme tilbage til normal drift, efter bagage-medarbejdere i SAS Ground Handling nedlagde arbejdet i formiddags.
Af Theis Lange Olsen05.
sep.
2019 kl.
12.
55 | opdateret 05.
sep.
2019 kl.
17.
25Bemærk: artiklen er mere end 30 dage gammelLæs opBagagemedarbejderne i SAS Ground Handling (SGH) har her til eftermiddag genoptaget arbejdet efter en overenskomstridig arbejdsnedlæggelse fra klokken ti i formiddag.
De arbejder nu på højtryk for at komme tilbage til normal drift, skriver Københavns Lufthavne på deres hjemmeside.
Her opfordrer man alle rejsende til at holde sig orienteret på deres flyselskabs hjemmeside.
- Vi har forsøgt at hjælpe passagerene så godt som muligt i en ulovlig strejke, som vi ikke kunne forberede os på.
Vi har indkaldt alle administrative medarbejdere og dem, der havde fri til at komme og hjælpe med at få bagagen ombord, siger Mariam Skovfoged, som er Head of Communications hos SAS DK og fortsætter:- Desværre har strejken påvirket indtil videre cirka 20 flyvninger, og der vil være en del forsinkelser resten af dagen.
Bagagemedarbejdere i SAS Ground Handling nedlagde arbejdet for at gå til et fagligt møde, oplyser presseafdelingen i Københavns Lufthavne.
Det har skabt moderate forsinkelser ved bagageudleveringen for rejsende med SAS og forsinkelser på flyafgange, hvor nogle passagerer har valgt at flyve uden bagage.
Kan ramme andre rejsendeMedarbejderne gik til fagligt møde klokken 10, men det står uklart, hvad årsagen til den overenskomstridige arbejdsnedlæggelse er.
De strejkende medarbejdere i SAS Ground Handling udgør godt halvdelen af alle bagagemedarbejdere i Københavns Lufthavn.
Strejken kan også have konsekvenser for andre end SAS-rejsende.
- Det har også konsekvenser for leveringen af bagage for ankommende flyselskaber, der får håndteret bagage af SGH.
På cph.
dk kan rejsende se, hvilke flyselskaber der får håndteret bagage af SGH.
Vi henviser rejsende til at holde øje med eventuelle forsinkelser hos flyselskabernes hjemmesider, skriver Københavns Lufthavne.
SAS Ground Handling håndterer bagage for blandt andre Adria Airways, Air Baltic, Air China, Air India, Aeroflot, Alsie Express, SAS, Qatar Airways og Thai Airways.
Klokken 14 var der indkaldt til et møde hos Dansk Arbejdsgiverforening med repræsentanter fra Fagbevægelsens Hovedorganisation og 3F på den ene side og Dansk Arbejdsgiverforening og Dansk Industri på den anden side.
FacebookTwitterKopier linkEmner:Københavns Lufthavne|SAS Group|Flyselskaber|Strejker og lockouts|Kastrup




https://www.dr.dk/nyheder/udland/nu-skal-det-stoppes-epidemi-af-kvindedrab-i-frankrig

Af DR’s internationale korrespondentStéphanie SurrugueUdlandNu skal det stoppes: 'Epidemi af kvindedrab' i FrankrigHver måned bliver 12 franske kvinder dræbt af deres partner eller eksmænd.
I søndags markerede demonstranter i Paris en trist milepæl, da Frankrig rundede kvindedrab nummer 100 i år.
05.
sep.
2019 kl.
14.
59Bemærk: artiklen er mere end 30 dage gammelLæs opGaëlle var 22 år, da hendes kæreste kvalte hende med en ledning.
Isabelle var 46 år, da hendes eksmand dræbte hende med en hammer.
Josette var 66 år, da hendes ægtemand skød hende med sit gevær.
Monica var 29 år gammel, da hendes kæreste dolkede hende ihjel.
Listen over dette års partnerdrab i Frankrig fortsætter ubønhørligt: Nadine, 49 år.
Caroline, 30 år.
Céline, 38 år…I alt 100 franske kvinder er på årets første otte måneder blevet slået ihjel af deres partnere eller eksmænd.
- I dag, her i vores land, dør kvinder, fordi de bliver kvalt, dolket, brændt levende eller gennembanket, lyder ordene fra premierminister Edouard Philippe.
Tirsdag præsenterede han på den franske regerings vegne en lang række indgreb, der skal bekæmpe den dramatiske statistik: Sidste år blev 121 kvinder ofre for partnerdrab i Frankrig, svarende til 10 om måneden.
Premierminister Edouard Philippe (til højre) hørte i tirsdags fra flere personer, der har fået ændret deres liv på grund af kvindedrab.
I år ser tallet ud til at være i stigning med foreløbig 12 kvindedrab om måneden.
- I århundreder er disse kvinder blevet begravet under vores ligegyldighed, vores fornægtelse, vores uopmærksomhed, måske vores ældgamle mandschauvinisme, vores manglende evne til at se uhyrligheden i øjnene, lød det fra premierminister Edouard Philippe, da han tirsdag indledte en national høring om vold mod kvinder.
Drabelig europæisk topplaceringFrankrig er et af de lande i Europa, hvor flest kvinder bliver slået ihjel af deres nuværende eller tidligere partnere.
De seneste tal (2017) fra EU’s agentur for ligestilling, EIGE, viser, at Frankrig kun overgås af Tyskland, hvad angår partner- og sexdrab på kvinder.
Frankrigs kamp mod kvindedrabFrankrig et af de lande i Europa, hvor flest kvinder er ofre for partnerdrab.
Derfor præsenterede den franske regering tidligere på ugen 10 haste-tiltag, som der er afsat 45 millioner kroner til.
Herunder:Hurtigere sagsbehandling.
Bl.
a.
landsdækkende mulighed for at indgive politianmeldelse på hospitaler.
Desuden bliver 400 politistationer nu kontrolleret for at afklare, om der laves fejl i modtagelsen og behandlingen af voldsramte kvinder.
GPS-armbånd.
I tilfælde af polititilhold eller politiundersøgelse kan en dommer afgøre, at voldsoffer og overgrebsmand skal bære elektronisk armbånd med GPS-sender.
Armbåndet alarmerer politiet, der får bedre mulighed for at gribe ind hurtigt.
Fysisk afstand.
1.
000 nye opholdspladser og huslejefri midlertidige boliger for kvinder på flugt fra hjemmet.
Staten vil ”garantere kvindelige voldsofre sikkerhed gennem hele den strafferetslige proces”.
Forældremyndighed.
I tilfælde af vold mod kvinder, der har børn, vil det blive muligt at suspendere farens forældremyndighed.
I tilfælde af partnerdrab vil det være muligt helt at fratage farens forældremyndighed.
Erfaring.
En række afsluttede partnerdrabssager vil blive gransket grundigt.
Målet er kunne rette op på den fremtidige indsats fra politi, retsvæsen, læger, skolesystem og socialarbejdere.
Sagen har tårnhøj prioritet for præsident Emmanuel Macron, som har udråbt ligestilling og i særdeleshed vold mod kvinder til at være ”den helt store mærkesag” for hans præsidentperiode.
Foreløbig har den franske regering afsat omkring 45 millioner kroner til indsatsen, og både politikere og fagfolk ser i retning af nabolandet Spanien for løsninger.
Her er antallet af partnerdrab nemlig faldet med en tredjedel, efter at den spanske regering har sat massivt ind på området.
I 2009 indførte Spanien blandt andet et GPS-armbånd, som beskytter kvinder mod voldelige partnere og eks-partnere, så politiet har mulighed for at gribe ind, før et eventuelt voldeligt overfald fører til drab.
Indsatsen har vist sig effektfuld: I 2010 blev 73 spanske kvinder dræbt af deres partnere, mens tallet i 2018 var faldet til 48 ofre.
Derfor vil Frankrig også indføre GPS-armbåndet allerede i år, fastslog premierminister Philippe, da han i går præsenterede regeringens 10 haste-indgreb.
Desuden bliver det muligt over hele landet at indgive politianmeldelse på et hospital, mens der bliver etableret 1.
000 nye opholdspladser og midlertidige boliger for kvinder på flugt fra hjemmet.
Staten skal desuden ”garantere kvindelige voldsofre sikkerhed gennem hele den strafferetslige proces”, og ikke mindst kan voldelige mænd i forhold med børn få suspenderet deres forældremyndighed.
Kritik af regeringens indsats: Ikke penge nokAllerede i maj måned afholdt præsidenten ét minuts stilhed for de franske kvinder, der var blevet dræbt af deres partnere og eks-mænd.
Og tirsdag – mens premierminister Philippe holdt pressemøde flankeret af både familiemedlemmer til dræbte kvinder og af en lang række franske ministre, blandt andre indenrigsminister Christophe Castaner og justitsminister Nicole Belloubet – sad Emmanuel Macron i timevis hos kriselinjen ”3919” for voldsramte kvinder og lyttede med ved telefonerne.
Aktivister har flere gange forsøgt at gøre opmærksom på den tragiske tendens.
Herunder i tirsdags i Paris.
Men regeringens indsats møder kritik hos flere organisationer, der arbejder med bekæmpelse af partnerdrab og vold mod kvinder.
Kritikerne hæfter sig primært ved, at den spanske regering i 2017 afsatte 7,5 milliarder kroner til kampen, mens den franske regering indtil videre har afsat 45 millioner kroner.
Regeringens tiltag er ”absolut utilstrækkelige”, lyder det eksempelvis fra Anaïs Leleux, talsmand for organisationen Nous Toutes:- Man kan ikke foregive at bekæmpe vold mod kvinder og børn effektivt med så få penge, siger hun.
Samtidig kæmper organisationer i både Frankrig og flere andre europæiske lande for at få partnerdrab – feminicides på fransk – gjort til et strafferetsligt begreb.
Partnerdrab i Europa•De europæiske lande opgør ”kønsbestemt vold” på vidt forskellig vis.
Derfor er det svært at sammenligne tallene for partnerdrab på europæisk plan.
•En europæisk opgørelse fra 2017 af sexdrab og drab begået af kærester/ægtefæller viser, at Tyskland ligger i top med 231 dræbte kvinder, Frankrig med 173 dræbte kvinder og Italien med 95 dræbte kvinder.
•Den franske regering definerer partnerdrab (’feminicides’ på fransk, ’femicides’ på engelsk) som drab begået af kærester, ægtemænd eller tidligere partnere.
•I 2018 blev 121 franske kvinder ofre for partnerdrab.
I 2019 er tallet oppe på 100 kvinder efter årets første otte måneder.
•I nabolandet Spanien blev 48 kvinder ofre for partnerdrab i 2018, mens antallet i 2019 foreløbig er 40.
•Flere end dobbelt så mange kvinder end mænd er ofre for sex- og partnerdrab.
•Kilder: EU’s agentur for ligestilling, EIGE (2019).
Det spanske ligestillingsministerium (2003-2019).
Eurostat (2017)FacebookTwitterKopier linkEmner:Emmanuel Macron (politiker)|Frankrig|Mord|Vold|EU




https://www.dr.dk/nyheder/politik/ellemann-loekke-blev-uretfaerdigt-behandlet

PolitikEllemann: Løkke blev uretfærdigt behandlet- Det skreg til mig af uretfærdighed, siger Jakob Ellemann-Jensen om Lars Løkke Rasmussens exit.
Jakob Ellemann-Jensen er ked af den exit, som Lars Løkke Rasmussen fik fra Venstre.
Af Anders Byskov Svendsen05.
sep.
2019 kl.
13.
32Bemærk: artiklen er mere end 30 dage gammelLæs opJakob Ellemann-Jensen ligner lige nu den nye formand for Venstre.
Han er den eneste kandidat, der har meldt sig på banen, efter Lars Løkke Rasmussen trak sig i weekenden.
Men selv om den dramatiske uge i Venstre betyder, at Ellemann-Jensen står til at indtage en af de tungeste politiske poster i Danmark, mener han, at Lars Løkke Rasmussen fik en uretfærdig behandling i det forløb, der ledte frem til hans afgang.
Lars Løkke Rasmussen trak sig fra posten, efter en række folk i baglandet havde krævet hans afgang, og forretningsudvalget i Venstre insisterede på at holde et ekstraordinært landsmøde, hvor der kun skulle vælges ny formand og næstformand.
Det ville fratage Lars Løkke Rasmussen muligheden for at holde sin beretning som formand før valget.
- Jeg synes ikke, at vi kan være bekendt at behandle en formand gennem 10 år, en statsminister over to omgange, en reformator af Danmark, den største politiske strateg i nyere tid, på den måde.
Så det var jeg rigtig ked af, siger Jakob Ellemann-Jensen til P1-programmet Slotsholmen.
Hvordan blev han uretfærdig behandlet?
- Det er en lang analyse, jeg ikke skal begive mig ud i.
Men at se min formand forlade partiet på den måde, det skreg til mig af uretfærdighed.
Hvis ikke Løkke var gået, var du så stillet op?
- Det er et hypotetisk spørgsmål, så det har jeg ikke taget stilling til, siger Jakob Ellemann-Jensen.
At se min formand forlade partiet på den måde, det skreg til mig af uretfærdighed.
Jakob Ellemann-Jensen.
Ville selv flygte fra AfrikaI interviewet taler Jakob Ellemann-Jensen også om udlændingepolitik.
Han står fast på den stramme politik, som Venstre fører, men han mener, at det er vigtigt at tale med respekt.
- Jo hårdere politik du lægger frem, des blødere skal du italesætte den.
Når man taler om flygtninge, migranter, indvandrere, og alle de her kategorier af udlændinge, der kommer til Danmark, så skal man gøre det med respekt.
Det betyder ikke, at vi skal rumme alle mennekser fra Mellemøsten og Afrika her i Europa og i Danmark, men det betyder, at vi godt kan have en forståelse for den situaiton, de er i.
- Hvis jeg boede i Nigeria og så, at i Danmark havde mine børn mulighed for at gå i skole, og jeg kunne give dem en fremtid med håb, så ville jeg da også smide børnene på nakken og drage mod nord.
Så ville jeg senest blive stoppet ved Kruså og få at vide, at den går ikke.
Du kommer ikke ind her.
Det er også det rigtige at sige, men derfor forstår jeg godt de mennesker, siger Jakob Ellemann-Jensen.
© ScanpixBLÅ BOG Jakob Ellemann-JensenJakob Ellemann-Jensen er født i Hørsholm 25.
september 1973 (45 år).
Han er søn af forhenværende udenrigsminister Uffe Ellemann-Jensen og forhenværende chefredaktør Alice Vestergaard.
Han er bror til Karen Ellemann, der også sidder i Folketinget for Venstre.
Han er far til tre børn.
De to første fik han med sin tidligere hustru, Rikke Ellemann-Jensen.
Han har også et barn med sin nuværende hustru, Anne Marie Preisler.
Uddannet cand.
merc.
jur.
fra Copenhagen Business School i 2002.
Fra 2015 til 2018 og igen fra 2019 har han været Venstres politiske ordfører, og han var miljø- og fødevareminister fra 2018 til 2019.
Valgt som Venstres formand den 21.
september 2019.
Jakob Ellemann-Jensen har været medlem af Folketinget siden 15.
september 2011, hvor han stillede op i Fyns Storkreds, mens han ved de to forrige valg i 2015 og 2019 var opstillet i Østjyllands Storkreds.
Kilder: Ritzau, Folketinget.
Opskriften til kagen er smidt vækDirekte adspurgt, hvad han så siger til, at kandidaten som næstformand, Inger Støjberg, fejrede det med kage, da regeringen havde gennemført 50 stramninger af udlændinge-politikken, svarer han:- Vi har talt mere om kage i Venstres folketingsgruppe, end Mette Blomsterberg nogensinde kommer til.
Den kage er spist, fordøjet og opskriften er smidt væk.
Jakob Ellemann Jensen meldte sig i 2007 ud af Venstre netop i protest mod tonen i udlændingedebatten og var en kort tid i Ny Alliance.
Tales der ikke hårdere om flygtninge og indvandrere i dag, også i Venstre, end der blev gjort i midten af nullerne?
- Det har jeg så en mulighed for at påvirke ved at sætte mig i spidsen for butikken, konstaterer Jakob Ellemann-Jensen.
- Den kage er spist, fordøjet og opskriften er smidt væk.
Jakob Ellemann-Jensen.
Støjberg: Vi finder løsningerJakob Ellemann-Jensen og Inger Støjberg er lige nu de eneste kandidater som henholdsvis formand og næstformand for Venstre.
Og Inger Støjberg ved godt, at de to angriber udlændingepolitikken fra hver sin side.
- Det er helt rigtigt, at Jakob og jeg går til opgaven på forskellige måder, og vi siger måske også tingene på forskellige måder.
- Jakob og jeg går til opgaven på forskellige måder, og vi siger måske også tingene på forskellige måder.
Inger Støjberg.
- Men det ændrer ikke på, at vi altid har haft et godt samarbejde og er nået frem til gode løsninger.
Også på de svære spørgsmål, som der dukker op.
Man ville jo lyve, hvis man sagde, at der ikke var politiske forskelle i partier, siger Inger Støjberg til P1 Morgen.
Hun giver debatten om tildækningsforbuddet som eksempel på, at de to kan begynde hver sit sted i en debat for at slutte med at være enige.
- Der er ingen tvivl om, at der startede vi lidt fra hver vores side.
Men fordi Jakob Ellemann og andre kastede sig ind i arbejdet, nåede man frem til et resultat, som alle kan se sig i, siger hun.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Udlændingepolitik|Afrika




https://www.dr.dk/nyheder/regionale/bornholm/1100-timers-graensekontrol-paa-bornholm-har-ikke-afsloeret-noget-ulovligt

Bornholm1.
100 timers grænsekontrol på Bornholm har ikke afsløret noget ulovligtMere end 54.
000 rejsende med færgen mellem Rønne og Sassnitz er blevet tjekketI alt er 7.
000 mennesker blevet afvist ved den dansk-tyske grænse i løbet af de seneste tre år.
Ikke én eneste af dem er blevet afvist på Rønne Havn ved færgen fra Sassnitz.
Af Morten Volff og Lis Eilsøe05.
sep.
2019 kl.
12.
00Bemærk: artiklen er mere end 30 dage gammelLæs opIkke én eneste person er blevet sigtet eller afvist ved grænsen mellem Tyskland og Bornholm, siden grænsekontrollen blev indført i januar 2016.
54.
375 rejsende er blevet kontrolleret ved færgens ankomst i Rønne, og Bornholms Politi har lagt knap 1.
100 mandetimer ved den dansk-tyske grænse på Bornholm, hvor der har været kontrol ved 632 ud af samlet 644 ankomster.
Grænsekontrol på BornholmSiden grænsekontrollen blev indført ved de dansk-tyske grænser i januar 2016, er der ikke sigtet eller afvist én eneste rejsende ved færgeankomsterne fra Sassnitz til Rønne.
Bornholms Politi bruger i gennemsnit 30-40 minutter ved selve kontrollen.
Der er altså ikke medregnet transporttid ned til Rønne Havn.
Alt i alt har Bornholms Politi lagt 1.
088 timer i kontrollen.
2016: 214 timer2017: 258 timer2018: 290 timer2019 - til og med den 31.
juli: 326 timerKilde: Bornholms Politi og RigspolitietDet viser tal fra Bornholms Politi og Rigspolitiet, som DR Bornholm har fået indsigt i.
- Det viser klart, at der er tale om ren symbolpolitik at have den grænsekontrol mod Tyskland, mener den radikale retsordfører Kristian Hegaard.
Men den tolkning vil den socialdemokratiske retsordfører i Folketinget Jeppe Bruus ikke købe.
- De tal giver grund til at se på, om grænsekontrollen har et omfang, der svarer til de forventninger, vi har.
For mig at høre lyder det som om, at omfanget af grænsekontrollen måske er lige lille nok, siger Jeppe Bruus.
Han mener ikke, at tallene fra Bornholm giver grund til at slække på kontrollen, så længe de ydre grænser til Europa er under pres.
- Det giver ingen mening at have en grænsekontrol mod Tyskland ét sted, men ikke et andet.
Hvis vi har en grænsekontrol, skal den selvfølgelig være dækkende, siger Jeppe Bruus.
Det lyder som om, at omfanget er lige lille nok.
Jeppe Bruus, retsordfører (S)Retsordfører Peter Skaarup fra Dansk Folkeparti mener lige som Jeppe Bruus, at det kan handle om, at grænsekontrollen skal intensiveres, men det behøver ikke være politifolk.
- Man skal så vidt muligt erstatte politiet med Hjemmeværnet og Forsvaret, så det frigør politifolk til borgernært politiarbejde, siger Peter Skaarup.
Assistance fra andre politikredseI gennemsnit bruger Bornholms Politi mellem 30 og 40 minutter, fra bilerne begynder at trille i land fra færgen, og indtil de sidste biler og passagerer er gennem kontrollen.
Bornholms Politi får assistance fra politikredse i det øvrige land for blandt andet at kunne lave grænsekontrol ved færgeankomsterne fra Tyskland.
Alligevel mener Nikolai Bebe Jensen, der er næstformand for Bornholms Politis politiforening, ikke, at det går nævneværdigt ud over andre opgaver.
Grænsekontrollen er midlertidig, men er blevet forlænget ad flere omgange, og den står til at udløbe den 12.
november i år.
FacebookTwitterKopier linkEmner:Jeppe Bruus (politiker)|Kristian Hegaard (politiker)|Socialdemokraterne|Bornholm|Politi




https://www.dr.dk/nyheder/penge/rigsrevisionen-advarer-skattevaesenets-nye-gaeldssystem-bliver-yderligere-forsinket

Skat i kriseSe temaPengeRigsrevisionen advarer: Skattevæsenets nye gældssystem bliver yderligere forsinketEfter ministers løfte om prop i voksende gæld på 118 milliarder er nyt it-system fejlramt og forsinket, advarer kontrolorgan.
Det it-system, som skattevæsenet efter planen i år skulle bruge til at få sat prop i det voksende hul i pengekassen, har store problemer og bliver forsinket.
Af Alexander Hecklen, Klaus Buster Jensen og Jakob Ussing05.
sep.
2019 kl.
12.
23 | opdateret 05.
sep.
2019 kl.
14.
45Bemærk: artiklen er mere end 30 dage gammelLæs opBøder, afgifter og andre krav om betalinger samler lige nu støv hos stat, kommuner og offentlige virksomheder.
Men det it-system, PSRM, som skattevæsenet efter planen i år skulle bruge til at få sat prop i det voksende hul i pengekassen, har store problemer og bliver forsinket.
Hvad er en fordring?
En fordring er et krav om penge, som eksempelvis en person eller en virksomhed har mod en anden part.
Gælden til det offentlige består af mange forskellige typer fordringer - eksempelvis:RestskatPolitibøderLicensParkeringsbøderKilde: RigsrevisionenDet fastslår Rigsrevisionen i en ny redegørelse.
- Konsekvensen af den manglende fremdrift er, at der er risiko for, at tilslutningen fortsætter langt ind i 2020, og at ministeriet dermed først vil kunne inddrive gæld for alle fordringshavere med PSRM i slutningen af 2020 eller senere, skriver kontrolorganet.
Kun 47 ud af cirka 800 offentlige instanser, som mangler pengene, er helt eller delvist koblet op til systemet som det er nu.
Og imens vokser gælden år for år.
- Skatteministeriets tilslutning af fordringshavere til PSRM er blevet væsentligt forsinket i forhold til ministeriets forventninger og planer, og det er på nuværende tidspunkt usikkert, hvornår alle fordringshavere vil være tilsluttet PSRM, lyder det i redegørelsen.
Skulle inddrive ny gældOmkring en million danskere skylder tilsammen over 118 milliarder kroner.
Den massive gæld er opstået, efter at det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem, EFI.
EFI var Skats største it-nederlagEFI er navnet på det it-system, som skulle samle al inddrivelse af offentlig gæld i ét system.
EFI-systemet var forsinket ad flere gange i over ti år og har kostet staten et større milliardbeløb.
En rapport fra 2015 viste, at inddrivelse gennem systemet skete ulovligt.
Derfor blev den automatiserede inddrivelse via efi suspenderet i efteråret 2015.
Kilde: SkatteministerietI begyndelsen af i år meldte tidligere skatteminister Karsten Lauritzen så ud, at det danske it-firma Netcompany havde afleveret den sidste del af det nye automatiske gældssystem, PSRM.
Det skulle ifølge Karsten Lauritzen sætte prop i hullet ved at sikre inddrivelsen af den nye gæld, der opbygges i 2019.
- Så i 2019, altså i år, har vi normaliseret gældsinddrivelsen fremadrettet, sagde ministeren i februar i Berlingske.
Men den udmelding holder ifølge Rigsrevisionens redegørelse ikke.
- Rigsrevisionen vurderer, at Skatteministeriet i starten af 2019 ikke havde sikret, at PSRM fuldt ud kunne understøtte ministeriets inddrivelsesopgave, skriver Rigsrevisionen.
Professor: Kan tage fem år mereI løbet af 2018 satte Skatteministeriet gang i en såkaldt kontrolleret opstart, hvor man testede systemet på DR og trafikselskaberne Movia og Arriva.
I alt var 17 forløb planlagt, men kun de tre kom i gang til tiden, og der skete også fejl undervejs, lyder det i redegørelsen.
- En kodefejl i november resulterede i, at DR ved en fejl fik udbetalt den gæld, der var inddrevet på Movias fordringer, skriver Rigsrevisionen.
Søren Lauesen, der er professor emeritus ved IT-universitet i København, har set redegørelsen igennem.
Ifølge ham er der langt igen, før systemet kan siges at være færdigt.
- Der kan godt gå fem år til for at få det hele passet til, så alle kommunerne er med, og fejlene er udrenset, siger han.
Ifølge redegørelsen er der også en hel del andre fejl med systemet, og Søren Lauesen hæfter sig særligt ved, at det kan tage tæt på 50 sekunder at kalde én enkelt sag frem fra systemet.
- Man plejer at sige, at sådan noget med at få en sag frem på skærmen bør tage under tre sekunder.
Ellers begynder brugerens arbejde at gå langsommere, siger han.
Ifølge ham er det ikke nødvendigvis udviklerens skyld, men istedet skatteforvaltningen, der har bestilt systemet og løbende stillet krav til det.
- Ansvaret ligger hos Skat og de styrelser, der er blandet ind i det.
Det er lidt trist, at man løber med hovedet under armen, siger han.
FacebookTwitterKopier linkEmner:Karsten Lauritzen (politiker)|Rigsrevisionen|Skatteministeriet|Økonomi|København




https://www.dr.dk/nyheder/regionale/hovedstadsomraadet/almene-boliger-kan-blive-vinges-redning

Kæmperegning efter kuldsejlet byprojektSe temaKøbenhavnAlmene boliger kan blive Vinges redningFlere politikere i Frederikssund Kommune vil invitere almene boligselskaber til at bygge i Vinge.
Frederikssund Kommune har foreløbigt ikke haft meget held med at lokke private investorer til Vinge.
(Foto: Henning Larsen Arkitekter og Tredje Natur.
© Henning Larsen Arkitekter og Tredje Natur.
)Af Ida Nathan05.
sep.
2019 kl.
15.
06Bemærk: artiklen er mere end 30 dage gammelLæs opDer har ikke været stor interesse fra private investorer for at købe byggeretten på grundene i det store byprojekt Vinge i Frederikssund Kommune.
Nul tilbud er der kommet ind i det udbud, der netop er afsluttet.
VingesagenI 2035 skal en helt ny by i Frederikssund Kommune - kaldet Vinge - stå færdig.
I december 2017 manglede projektet imidlertid 163 millioner kroner i planlagte indtægter fra salg af byggerettigheder.
De penge havde kommunen allerede brugt i 2017-budgettet, og derfor skal pengene nu findes et andet sted.
Samtidig viste flere dokumenter store problemer med aftalerne i projektet med blandt andet manglende journaliseringer.
Men nu er flere af byrådsmedlemmerne i Frederikssund Kommune klar til at redde projektet med en ny udbudsrunde, hvor de almene boligselskaber skal have mulighed for at byde på grundene.
Det er resultatet af et ekstraordinært byrådsmøde onsdag aften, hvor politikerne i Frederikssund Kommune diskuterede, hvordan man kommer videre med opførelsen af boliger i det skandaleramte byprojekt.
- Det er bestemt ikke en mulighed, man kan afvise.
Nu skal vi mødes i næste uge og se, hvad vi kan gøre, siger Frederikssunds borgmester, John Schmidt Andersen (V).
Læs også:Endnu en lussing til skandaleramt byprojekt: Ingen vil købe byggegrunde i VingeI den seneste udbudsrunde af byggeretten på grundene i Vinge havde almene boligselskaber ikke mulighed for komme med tilbud.
Men det bør de få, mener Tina Tving Stauning, der er gruppeformand for Socialdemokratiet i Frederikssund.
Det er kun rigtigt, at vi udbyder nogle arealer midt i centrum, hvor de almene boligforeninger kan bygge højt.
Tina Tving Stauning (S), gruppeformand i Frederikssund Kommune- Det er kun rigtigt, at vi udbyder nogle arealer midt i centrum, hvor de almene boligforeninger kan bygge højt.
Det har altid været planen at have en tæt bykerne med ejerboliger og almene boliger, og det er stadig meningen, at vi skal overholde helheds- og lokalplanen, siger hun.
Hos Konservative i Frederikssund Kommune er der dog ikke opbakning til at lade de almene boligforeninger gå forrest med at opføre boliger i Vinge.
Det indebærer nemlig, at kommunen skal give tilskud til boligerne, siger byrådsmedlem Niels-Martin Viuff (K).
- Vi skal ikke bruge flere kommunale kroner i Vinge, for de penge vil gå fra andre investeringer.
Mange områder i kommunen er i forvejen blevet udsultet de seneste år, fordi Vinge har belastet kommunens økonomi, siger han.
Almene boligselskaber: Der skal være beboere nokHvis politikerne i Frederikssund beslutter sig for at invitere de almene boligselskaber til at byde på byggegrundene, vil det blive modtaget med interesse, lyder det fra formand for de almene boligforeninger i Nordsjælland, BL’s kreds 2, Anne-Marie Høberg.
- Vi går gerne ind og ser på muligheden, og vi gør det rigtig gerne sammen med nogle private investorer, siger hun.
Men ligesom for de private investorer er det afgørende for de almene boligselskaber, at der er mennesker, der vil bo i boligerne, siger hun.
- Det er selvfølgelig en forudsætning, at der er et grundlag af kunder til at bo i boligerne, så vi ikke står med tomme boliger, og der skal være infrastruktur, skoler og institutioner i nærheden, siger hun.
Politikerne i Frederikssund mødes igen d.
11.
september for at se på mulighederne for et nyt udbud af byggeretterne i Vinge.
FacebookTwitterKopier linkEmner:Frederikssund Kommune|John Schmidt Andersen (politiker)|Tina Tving Stauning (politiker)|Bolig- og ejendomsselskaber|Frederikssund




https://www.dr.dk/nyheder/udland/far-i-vand-til-halsen-redde-familiefotos-under-orkan

UdlandFar i vand til halsen for at redde familiefotos under orkanFamilien Aylen måtte flygte fra hjemmet i Bahamas under Dorian-orkanen.
Tim Aylen dokumenterede familiens evakuering af deres hus i Freeport, Bahamas, under orkanen Dorian.
Af Kasper Duncan Gram05.
sep.
2019 kl.
12.
33Bemærk: artiklen er mere end 30 dage gammelLæs opVandmasserne pressede sig op ad Tim Aylens hus i byen Freeport, da orkanen Dorian raserede Bahamas i tirsdags.
- Min kone reddede os.
Hun slukkede for strømmen og sagde, at vi skulle flygte gennem vinduet i stedet for døren, fortæller han.
Familien besluttede sig for at forlade hjemmet, og mens hans kone, Julia, bar deres hunde væk, trodsede Associated Press-journalisten den kraftige strøm for at redde nogle af deres fotos.
Må begynde forfraI går kunne Tim Aylen og hans søn og kone endelig komme hjem og besigtige skaderne på deres hus.
Journalisten er rørt til tårer over 20-30 naboers tilbud om hjælp, men han tvivler på, at huset står til at redde:- Vi må bare finde et andet hus og begynde forfra, konstaterer han, inden han forlader stedet med endnu en stak familiefotos under armen - deriblandt bryllupsbilleder.
Mindst 20 personer er omkommet i Bahamas på grund af orkanen.
FacebookTwitterKopier linkEmner:Bahamas|Orkaner




https://www.dr.dk/nyheder/kultur/legendarisk-modefotograf-er-doed-han-var-en-af-de-sidste-giganter

KulturLegendarisk modefotograf er død: 'Han var en af de sidste giganter'Adskillige stjerner sørger over modefotografen Peter Lindberghs død.
Peter Lindbergh opnåede stor berømmelse for sine fotografier af supermodeller som Kate Moss, Claudia Schiffer og Naomi Campbell.
Af Kasper Madsbøll Christensen05.
sep.
2019 kl.
11.
36Bemærk: artiklen er mere end 30 dage gammelLæs opHvis du er stødt på et dramatisk, sort-hvidt billede af for eksempel Kate Moss, Helena Christensen eller Angelina Jolie, så er der ret stor sandsynlighed for, at dine øjne har betragtet ét af Peter Lindberghs berømte fotografier.
I en årtier lang karriere har Lindbergh både fotograferet supermodeller, skuespillere og senest også klimaaktivisten Greta Thunberg.
Nu er den tyskfødte fotograf død, 74 år gammel, fremgår det på hans officielle Instagram-konto.
Peter LindberghFødt 23.
november 1944 i det tyskbesatte Polen, død 3.
september 2019 i Paris.
Har fotograferet utallige modeller, skuespillere og andre kendte.
Har også fotograferet covers til musikudgivelser - blandt andet Tina Turners albums 'Foreign Affair' og 'Wildest Dreams' samt Beyonces 'I am.
.
.
Sascha Fierce'.
Efterlader sig hustru og fire børn.
Modeekspert Chris Pedersen mener, at Peter Lindbergh har en stor del af æren for, at moden blev en del af vores stjernekultur i 1990'erne.
- Han var med til at definere supermodellernes succes.
Han var med i den generation, hvor Gianni Versace hev supermodellerne ind på podiet, og hvor det så var ham, der fotograferede dem, siger Chris Pedersen og uddyber:- I dag er det svært at forstå, hvor stor magt magasinerne havde i 1990'erne.
Det var i tiden, før internettet var nået bredt ud, hvorimod en magasinforside kunne gå hele verden rundt.
Modemagasinerne havde utrolig stor indflydelse og magt dengang.
Den magt er der ingen, der har mere på grund af sociale medier som Instagram.
- Han var en af de sidste giganter, der kunne give en model global succes med et forsidebillede.
En besøgende betragter Lindberghs fotografier af modellerne Naomi Campbell og Kate Moss, der blev udstillet i Moskva i forbindelse med lanceringen af Pirelli-kalenderen 2017.
'Jeg hader makeup'Peter Lindbergh blev født i 1944 i det tyskbesatte Polen og studerede ved Berlin's Academy of Fine Arts i 1960'erne.
I 1978 flyttede han til Paris for at forfølge sin drøm om at blive fotograf, fremgår det af hans hjemmeside.
Han blev kendt for at fotografere sine modeller så naturligt som muligt.
Tidligere på året fortalte han til Vogue:- Jeg hader retouching.
Jeg hader makeup.
Jeg siger altid: Tag makeuppen af!
Chris Pedersen mener, at Lindbergh var 'utrolig særlig', fordi han 'indfangede idéen om kvinden og ikke ikonet'.
Han portrætterer ikke sexethed, men kvindelig styrke og magt.
Det er aldrig pornografisk.
Kvinderne er sexede for deres egen skyld og ikke mandens.
Chris Pedersen, modeekspert- Han portrætterer ikke sexethed, men kvindelig styrke og magt.
Det er aldrig pornografisk.
Kvinderne er sexede for deres egen skyld og ikke mandens, siger Chris Pedersen og uddyber:- Hans billeder befinder sig et sted mellem portrætkunst og modefotografiet.
Han ser modellerne som skuespillere.
Når man ser hans billeder, er det ligesom at se stillbilleder fra en film.
Han får modellerne til at fremstå som hele mennesker og ikke kun den overflade, der ellers er så definerende for hele stjernekulturen i 1990'erne.
Han har taget mange af de mest ikoniske billeder til mange af de mest ikoniske forsider.
Blandt de mange kendte, Lindbergh fotograferede gennem sin karriere, er modellen Kate Moss (det sort-hvide billede).
Han tilskrives også at have sat fart på karrieren for modeller som Naomi Campbell, Cindy Crawford og Linda Evangelista med sine fotografier.
Arbejdede sammen med hertuginde MeghanSenest har Peter Lindbergh arbejdet sammen med hertuginde Meghan om forsiden på den britiske udgave af modemagasinet Vogues september-udgave.
Nu er hertuginden blot én af mange kendisser, der begræder tabet af den berømte fotograf.
- Hertuginden af Sussex har tidligere arbejdet med Peter og valgte ham personligt til at fotografere de 15 kvinder på coveret.
Hun overvejede aldrig nogen anden fotograf til at bringe dette meningsfylde projekt til live, lyder det i et indlæg på hertugparrets officielle Instagram-konto.
Læs også:Oprah Winfrey skal lave tv-serie med prins HarrySeptember-udgaven af Vogue, som Lindbergh lavede i samarbejde med hertuginde Meghan.
Øverst på siden ses den svenske klimaaktivist Greta Thunberg (øverste række, nummer tre fra højre).
Det enkle er det smukkesteBlandt de andre kendte, der sørger over Peter Lindberghs død, er skuespiller Charlize Theron, sanger Rihanna og ikke mindst den danske supermodel Helena Christensen.
Christensen hylder også Peter Lindbergh et i opslag på sin Instagram-konto:- Peter.
.
.
Ord kan ikke beskrive, hvor trist det gør mig at høre om din død.
Du betød så meget for mig som en ven, i min karriere og i mit liv (.
.
.
) Gennem din linse blomstrede og voksede jeg og var samtidig mig selv og fik lov til at udtrykke alle de forskellige sider af den kvinde, jeg var ved at blive, lyder det blandt andet i opslaget.
De mange smukke mindeord fra både kongelige og kendte kan ifølge Chris Pedersen skyldes, at Lindbergh altid 'ledte efter noget ægte i sine billeder':Han indfangede ægtheden i de mennesker, han fotograferede.
Han så dem rigtigt.
Det tror jeg er noget, alle bliver meget benovet over.
Chris Pedersen, modeekspert- Det er der meget få, der gør.
Det er sjældent, at man ser noget i popkulturen, der ikke er manipuleret.
Han indfangede ægtheden i de mennesker, han fotograferede.
Han så dem rigtigt.
Det tror jeg er noget, alle bliver meget benovet over, vurderer Chris Pedersen.
- Topmodeller og skuespillere har jo store usikkerheder ligesom alle os andre.
Og dér tror jeg, det betyder enormt meget at komme ind til en fotograf, der har stor stamina og værdighed.
Så vil man gerne give den noget ekstra.
Og hans billeder var altid enormt smagfulde.
Hvilken arv efterlader han sig?
- I en popkultur som vores, hvor det er så meget plastisk overflade, efterlader han sig den arv, at det enkle er det smukkeste.
Der er en grund til, at vi bliver ved med at vende tilbage til det sort-hvide fotografi.
Peter Lindbergh efterlader sig hustruen Petra Sedlaczek og fire børn.
FacebookTwitterKopier linkEmner:Angelina Jolie (skuespiller)|Kate Moss (fotomodel)|Instagram|Mode- og designbranchen|Storbritannien




https://www.dr.dk/nyheder/politik/birthe-roenn-i-angreb-paa-magtfuldt-venstre-udvalg-nederdraegtige-og-usle-hunde

Krise i VenstreSe temaPolitikBirthe Rønn i angreb på magtfuldt Venstre-udvalg: Nederdrægtige og usle hundeDen tidligere minister er rasende på forretningsudvalget i Venstre .
Birthe Rønn Hornbech sad i Folketinget fra 1984 til 1987 og igen fra 1990 til 2015.
Af Anders Byskov Svendsen05.
sep.
2019 kl.
11.
27Bemærk: artiklen er mere end 30 dage gammelLæs opDer er ikke mange i Venstre, som i disse dage åbent støtter og forsvarer Lars Løkke Rasmussen, efter han trak sig som formand for partiet lørdag formiddag.
Men Birthe Rønn Hornbech er en undtagelse.
Den tidligere integrationsminister er mildest talt vred over den behandling, som Lars Løkke Rasmussen fik af Venstres forretningsudvalg på det møde, der ledte frem til, at han lørdag formiddag trak sig som formand.
- Jeg synes, det er så kritisabelt hele vejen igennem.
Man ved ikke, om de begår kongemord en gang til, fordi de er for feje til at stå frem.
Det er nederdrægtigt, siger Birthe Rønn Hornbech i et interview med P1 Morgen.
Forretningsudvalget har 24 medlemmer og står for den daglige ledelse af partiet.
Flere medlemmer af udvalget havde inden det dramatiske møde i Brejning opfordret Lars Løkke Rasmussen og Kristian Jensen til at trække sig.
Dog uden at komme med et bud på, hvem der skulle tage over.
Garvet Venstre-politikerBirthe Rønn Hornbech har i mange år været et fremtrædende medlem af Venstre.
Hun sad i perioden 1984 til 2015 i Folketinget i 28 år.
Hun var minister for flygtninge, indvandrere og integration og kirkeminister 2007 - 2011.
Hun er født i 1943 i København.
Hun er uddannet jurist har også arbejdet som vicepolitimester hos rigspolitichefen, politifuldmægtig og lærer på Politiskolen.
Pressede Løkke udOg da det stod klart, at Lars Løkke Rasmussen ikke umiddelbart ville trække sig, men stille op i kampvalg på et landsmøde, var næste træk klar: Udvalget indkaldte til et ekstraordinært landsmøde med bare et punkt på dagsordenen: Valg af formand og næstformand.
Umiddelbart kunne det ligne en teknisk detalje, men det var det slet ikke.
For på et ordinært landsmøde skulle Lars Løkke Rasmussen først have talt og aflagt sin beretning som formand.
Og senere skulle der vælges formand.
Det står i partiets vedtægter.
Finten med det ekstraordinære landsmøde fratog altså Lars Løkke Rasmussen muligheden for at komme med sin tale og sine visioner før et valg.
- Man forsøgte at presse ham ud ved at sige, at han ikke må sige noget.
De frarøvede ham en demokratisk mulighed for at sige noget, fordi de ikke turde et demokratisk valg.
De ville bare rive ned uden at kunne bygge op, siger Birthe Rønn Hornbech.
En gang kongemord, en gang utro ægtemandDet mangeårige folketingsmedlem for Venstre er også meget kritisk overfor, at udvalget bare ville af med Løkke uden at have en modkandidat.
- De har ingen kandidat, de har ingen fremtid, de har ikke nogle alternativer.
De vil kun kritisere, og så begynder de som nogle usle hunde at flygte til at alle sider, siger hun.
Så begynder de som nogle usle hunde at flygte til at alle siderBirthe Rønn HornbechFør og efter mødet i Brejning opfordrede flere Venstre-folk Jakob Ellemann-Jensen til at stille op, og tirsdag aften meldte han sig så også på banen som formandskandidat.
Men Birthe Rønn Hornbech savner i den proces, at forretningsudvalget stiller sig op og peger på, hvilken kandidat de har, og hvordan de ser fremtiden.
- Det naturlige havde været, at et samlet forretningsudvlag havde støttet Jakob Ellemann-Jensen.
- Sådan som de har opført sig, kan man godt blive bekymret for, om de vil støtte en ny formand.
Én gang kongemord, én gang utro ægtemand, så kan man også gøre det igen, siger Birthe Rønn Hornbech.
FacebookTwitterKopier linkEmner:Birthe Rønn Hornbech (politiker)|Jakob Ellemann-Jensen (politiker)|Venstre|Brejning|Dyr




https://www.dr.dk/nyheder/indland/chefen-bagmandspolitiet-er-blevet-sendt-hjem

IndlandChefen for Bagmandspolitiet er blevet sendt hjemChefen for Bagmandspolitiet, Morten Niels Jakobsen, er blevet fritaget for tjeneste, oplyser Anklagemyndigheden.
Chefen for Bagmandspolitiet, Morten Niels Jakobsen.
Af Mette Mayli Albæk og Louise Dalsgaard05.
sep.
2019 kl.
10.
46 | opdateret 05.
sep.
2019 kl.
14.
37Bemærk: artiklen er mere end 30 dage gammelLæs opChefen for Bagmandspolitiet, Morten Niels Jakobsen, er blevet sendt hjem.
Det oplyser Anklagemyndigheden i en kort pressemeddelelse.
Her fremgår det, at Morten Niels Jakobsen er fritaget for tjeneste med løn.
Det er uvist, hvad sagen handler om, da Anklagemyndigheden ikke vil oplyse, hvad grunden til hjemsendelsen er.
- Vi har ikke yderligere kommentarer til sagen, lyder det.
Morten Niels Jakobsen har været chef for bagmandspolitiet siden 1.
juli 2014.
En post, hvorfra han de seneste år har stået i spidsen for en række store og opsigtsvækkende sager.
Blandt andet er det Bagmandspolitiet (SØIK) og Morten Niels Jakobsen, der har stået i spidsen for en omfattende efterforskning af Danske Bank i forbindelse med hvidvask-sagen, hvor en række chefer i Danske Bank nu er sigtet.
Og SØIK efterforsker den omfangsrige sag om svindel med udbytteskat, hvor kriminelle lænsede den danske statskasse for 12,7 milliarder kroner.
Dan-Bunkering ikke årsag til hjemsendelseMorten Niels Jakobsen og SØIK har også været i vælten i forbindelse med sagen om millionsvindel i Socialstyrelsen.
Blandt andet har finans.
dk beskrevet, hvordan bagmandspolitiet blev advaret om svindelmistænkte Britta Nielsen.
- Jeg kan godt forstå, at man er kritisk over for os i denne her situation.
Det er helt naturligt.
Vi vil gøre alt, hvad vi kan for at lære af det og se kritisk på os selv, lød det dengang fra Morten Niels Jakobsen.
Senest i rækken af dårlige sager for Bagmandspolitiet (SØIK) er sagen om Dan-Bunkering.
Så sent som i sidste uge modtog SØIK kraftig kritik fra landets justitsminister Nick Hækkerup (S) på et samråd indkaldt på baggrund DR's afsløringer i sagen om Dan-Bunkering, hvor et dansk firma er mistænkt for at have leveret jetbrændstof, der er endt i Syrien.
Fritagelsen for tjeneste bunder dog ikke i sagen om Dan-Bunkering, oplyser Anklagemyndigheden til DR.
I sagen om Dan-Bunkering havde Bagmandspolitiet videregivet efterforskningen af den komplekse sag til den lokale politikreds på Fyn.
Rigsadvokaten har efterfølgende erkendt, at det var forkert, og at sagen skulle have været efterforsket hos Bagmandspolitiet fra start.
Læs også:Justitsminister efter myndighedssvigt: Det her må ikke gentage sigHvad er Bagmandspolitiet?
Bagmandspolitiet hedder egentlig Statsadvokaten for Økonomisk og International Kriminalitet (SØIK).
Bagmandspolitiet består af både efterforskere, anklagere og administrativt personale.
Her efterforskes og retsforfølges større og tunge sager om økonomisk kriminalitet.
Det kan for eksempel være, om regler for hvidvask bliver overholdt.
Også sager om international kriminalitet - for eksempel sager om krigsforbrydelser og sanktioner - bliver behandlet hos Bagmandspolitiet.
Kritik af ledelsesstilSØIK er sat i verden for at behandle økonomiske og internationale forbrydelser af et betydeligt omgang, hvor det for eksempel kan være led i organiseret kriminalitet.
Dermed varetager SØIK også sager om folkedrab, krigsforbrydelser og sanktionsbrud.
Morten Niels Jakobsen overtog chefstolen i SØIK i 2014.
Han er uddannet jurist og har tidligere også været ansat i Justitsministeriet og hos Kammeradvokaten.
Som statsanklager og chef for SØIK har han tidligere fået kritik for sin ledelsesstil.
I 2017 kunne Ekstra Bladet afsløre, at en flere medarbejdere i SØIK var utilfredse med den øverste ledelse.
Ledelsen skulle ifølge Ekstra Bladet i en intern trivselsrapport have beskrevet ledelsesstilen som "management by fear", og Morten Niels Jakobsen skulle blandt medarbejderne være blevet omtalt som Kim Jong-Il efter den afdøde nordkoreanske diktator.
Flere kilder, som DR har talt med, fortæller dog også, at Morten Jakobsen har været stærkt respekteret internt i SØIK og hos Anklagemyndigheden, og at han anses som en markant statsadvokat.
Foreløbigt overtager Kirsten Dyrman, statsadvokaten i Viborg, posten som chef for Bagmandspolitiet, oplyser Anklagemyndigheden.
Hun var fra chef for Den Uafhængige Politiklagemyndighed (DUP) frem til sidste år, hvor hun blev udpeget som statsadvokat.
DR har uden held forsøgt at få en kommentar fra Morten Jakobsen selv.
FacebookTwitterKopier linkEmner:Anklagemyndigheden|Ekstra Bladet|Kim Jong-il (politiker)|Økonomisk kriminalitet|Nordkorea




https://www.dr.dk/nyheder/indland/tjek-dit-postnummer-kommer-der-flere-boern-unge-og-pensionister-i-dit-nabolag

IndlandTjek dit postnummer: Kommer der flere børn, unge og pensionister i dit nabolag?
GRAFIK: Se om dit nabolag bliver yngre eller ældre.
I Aarhus C er halvdelen nu unge.
Af Kåre Kildall Rysgaard, Ruben Engrob Nielsen (programmør) og Signe Heiredal (grafik)05.
sep.
2019 kl.
10.
02Bemærk: artiklen er mere end 30 dage gammelLæs op8000 Aarhus C er det første større postnummer i Danmark, hvor halvdelen er unge i 20´erne.
I alt bor der knap 36.
000 unge i centrum af Danmarks næststørste by.
Læs også:Danmarks første ungdomsbydel: Halvdelen i Aarhus C er unge i 20´erneMen hvordan ser det ud i dit nabolag?
Vokser eller skrumper befolkningen?
Og er der flere eller færre børn, unge eller pensionister?
Tjek selv herunder.
Sådan gjorde vi:•Kilde til data er Danmarks Statistik (POST1A).
•Nogle postnumre ligger i forskellige kommuner.
DR har lagt alle dele af postnumrene sammen, så der kun er et tal per postnummer.
•Tallene dækker, hvor mange personer der de pågældende år bor i postnummeret.
•Enkelte postnumre har dog ændret sig de seneste fem år og dækker ikke det samme område.
DR har kigget i Postnords oversigt over ændringer i postnumre og markeret med stjerne, hvis postnummeret ikke dækker det samme område i 2014 og 2019.
•Aldersgennemsnittet for postnumrene er udregnet ved at gange antallet af femårige med fem.
Seksårige med seks og så fremdeles.
Derefter har DR udregnet den samlede alder for alle i postnummeret og divideret med indbyggertallet for at få et gennemsnit.
•Til sidst har DR lagt et halvt år til gennemsnittet.
Forklaringen er, at folk på 32 år godt kan være 32 år og for eksempel to, syv eller ni måneder.
Ved at lægge et halvt år til svarer tallet tættere til virkeligheden, fordi månederne bliver regnet med.
Danmarks Statistik bruger samme metode i deres beregninger.
FacebookTwitterKopier linkEmner:Danmarks Statistik|Aarhus|Befolkning|PostNord




https://www.dr.dk/sporten/fodbold/landsholdet/eleven-tager-over-laeremesteren-ville-hellere-have-haft-aage-var-her

LandsholdetEleven tager over for læremesteren: 'Ville hellere have haft Åge var her'Jon Dahl Tomasson står i spidsen for herrelandsholdet i aften, fordi Åge Hareide er sygemeldt.
Jon Dahl Tomasson ved onsdagens træning på Victoria Stadium i Gibraltar  Af Kasper Heide Lund og Interview: Andreas Kraul05.
sep.
2019 kl.
09.
05Bemærk: artiklen er mere end 30 dage gammelLæs opDer venter Jon Dahl Tomasson en helt ny rolle, når Danmark i EM-kvalifikationen i aften møder Gibraltar og på søndag spiller mod Georgien.
© ScanpixStillingen i Danmarks EM-kvalifikationsgruppeIrland - 11 point (5 kampe)Danmark - 9 point (5 kampe)Schweiz - 8 point (4 kampe)Georgien - 4 point (5 kampe)Gibraltar - 0 point (5 kampe)Landstræner Åge Hareide er nemlig blevet hjemme, fordi nordmanden fortsat er sygemeldt grundet infektion i knæet oven på en operation.
Det betyder, at den normale assistenttræner nu sætter sig i den store stol og overtager styringen.
Læs også:Knæinfektion sætter også Hareide ud af spillet mod Georgien- Jeg glæder mig, men jeg er rigtig ked af, at Åge ikke er her.
Jeg synes, at det er rigtig synd for ham.
Men jeg glæder mig til opgaven, siger Jon Dahl Tomasson til DR Sporten.
- Det er en opgave, der skal løses, som jeg også går professionelt til.
Selve arbejdsrollen er ikke ændret så meget.
Det er da et fedt øjeblik, men jeg ville gerne have været det foruden, for jeg ville hellere have haft, at Åge var her.
Så vi må sørge for, at vi vinder den her kamp, så ved jeg også, at han er glad.
I stedet for Åge Hareide var det Jon Dahl Tomasson der, sammen med Simon Kjær (i midten) og Kasper Schmeichel (til højre), i går svarede på pressens spørgsmål.
Samme udmelding kom Hareide og Tomassons chef også med i går.
- Jeg havde foretrukket, at Åge var her.
Jeg er dog helt tryg ved Jon, som har gået op og ned af Åge i tre år.
Jeg er helt tryg ved, at spillerne går på banen for Danmark og for at vinde, sagde Peter Møller, fodbolddirektør i Dansk Boldspil-Union (DBU) til Ritzau.
- Jeg tror faktisk også, at de går på banen for Åges skyld, og at det er en ekstra motivation for dem.
Jeg tror, vi kan bruge det til noget positivt.
Ingen Hareide ved landsholdsudtagelsenDa landsholdstruppen i sidste uge blev præsenteret, var Åge Hareide heller ikke til stede, som følge af hans knæproblemer.
Her var det derfor også Jon Dahl Tomasson som satte navne på de spillere, der skal i aktion i de to kvalifikationskampe.
Assistenttræner Jon Dahl Tomasson stod alene ved projektoren mandag den 26.
august, da truppen til kampene mod Gibraltar og Georgien blev præsenteret.
Her blev der dog lagt op til, at det som normalt ville være nordmanden, som skulle stå i spidsen i de to kampe.
Den plan måtte skrottes søndag efter anbefalinger fra Hareides læger.
Læs også:Knæinfektion holder Hareide hjemme fra Gibraltar-kampLandsholdsspillerne skal derfor i aften tage imod ”ordre” på dansk fra Jon Dahl Tomasson i stedet for de vanlige norske gloser.
Hvad bliver den største forskel for jer som spillere?
- Når man ikke har sin cheftræner, så mangler der noget.
Det er klart.
Men vi har en meget speciel måde at arbejde på, som vi har arbejdet på i tiden under Åge, og som Jon selvfølgelig kender udenad.
Så vi går bare ind og gør vores arbejde, som vi altid har gjort – længere er den ikke, siger landsholdsmålmanden Kasper Schmeichel.
Kasper Schmeichel under onsdagens træning på Victoria Stadium.
 Først sent onsdag aften stod det klart, at Åge Hareide heller ikke kommer til at lede Danmark i søndagens landskamp i Georgien.
Du kan følge med direkte i LIGA på P3, når landskampen mod Gibraltar spilles fra klokken 20.
45 i aften.
FacebookTwitterKopier linkEmner:Åge Hareide (fodboldtræner)|Kasper Schmeichel (fodboldspiller)|DBU|Georgien|Fodbold




https://www.dr.dk/nyheder/viden/kroppen/dansk-undersoegelse-daarlig-oekonomi-faar-krop-og-hjerne-til-aeldes-hurtigere

KroppenDansk undersøgelse: Dårlig økonomi får krop og hjerne til at ældes hurtigereEt liv under fattigdomsgrænsen nedbryder kroppen, viser forskning.
Forskerne har blandt andet testet håndgrebsstyrke og betændelsestilstand hos cirka 5500 middelaldrende danskere.
(© ColourBox)Af Allan Nisgaard05.
sep.
2019 kl.
08.
31Bemærk: artiklen er mere end 30 dage gammelLæs opMangel på søvn, usunde kostvaner og hårde arbejdsforhold.
Der er mange faktorer, der påvirker vores helbred, og hvor hurtigt vi ældes.
Ikke kun livsstil, men også genetik og miljø.
Og nu viser en undersøgelse, at vores økonomi ligeledes kan have en afgørende betydning.
Personer, der fire eller flere gange gennem voksenlivet har været under den relative fattigdomsgrænse, ældes nemlig hurtigere end andre, viser undersøgelsen, som er lavet af Center for Sund Aldring og det Sundhedsvidenskabelige Fakultet på Københavns Universitet.
Relativ fattigdomDanmarks Statistik måler fattigdom i Danmark relativt.
En person er relativt fattig, når vedkommende har en indkomst på 50 procent under medianindkomsten og en formue på maksimum det samme beløb.
Medianindkomsten er det beløb, hvor befolkningen er delt på midten.
Altså hvor halvdelen af befolkningen tjener mere end den anden halvdel.
Kilde: Danmarks Statistik.
- De her data giver et fingerpeg om, at mennesker rammes langsigtet på deres helbred af at være udsat for svære økonomiske forhold i mange perioder af deres liv, siger medforfatter og professor ved Center for Sund Aldring og Institut for Folkesundhedsvidenskab Rikke Lund.
Hun forklarer, at en tidligere aldring resulterer i, at en person oftere skal behandles på sygehuset.
- Og det belaster både den enkelte og samfundet, siger Rikke Lund.
Dårligere fysik og betændelse i kroppenForskerne har testet omkring 5.
500 midaldrende danskere på forskellige aldringsmål: Fysisk funktion, kognitiv funktion og betændelsestilstand.
- Det er tre markører, der alle sammen er sat i forbindelse med en tidlig aldring, siger Rikke Lund.
I det første mål, fysisk funktion, testede forskerne blandt andet deltagernes håndgrebsstyrke, og hvor højt de kunne hoppe.
- Forskning viser, at den her slags fysiske tests er sat i forbindelse med en risiko for at dø tidligt, hvis man præsterer dårligt.
Og vi så, at de personer, som i flere år gennem voksenlivet havde ligget under den relative fattigdomsgrænse, klarede sig dårligere, siger Rikke Lund.
Om undersøgelsenForskerne har testet omkring 5.
500 midaldrende danskere på forskellige aldringsmål: Fysisk funktion, kognitiv funktion og betændelsestilstand.
Deltagerne har blandt andet fået testet deres grebsstyrke, hvor højt de kan hoppe, og hvor gode de er til at huske.
De mennesker, der havde haft økonomiske udfordringerne flere gange gennem voksenlivet, klarede sig generelt dårligere i de tre aldringsmål.
Forskerne har så vidt muligt taget deltagernes generelle helbred i betragtning.
- Det er jo klart, at der kan være det, vi kalder omvendt kausalitet, hvor det er din sygdom, der fører til fattigdom eller til, at du ældes hurtigere.
Men det har vi taget hensyn til, og det ændrer overordnet ikke på resultaterne, siger Rikke Lund, der er en af forfatterne bag undersøgelsen.
- Og så er det selvfølgelig vigtigt at nævne, at deltagerne er inviteret.
Og det er som regel de personer, der er mest velfungerende, der dukker op.
Det har vi forsøgt at tage højde for, og i den forbindelse vurderer vi, at resultaterne faktisk er underestimerede, fortsætter Rikke Lund.
I de kognitive tests fik deltagerne blandt andet til opgave at huske rækkefølger.
Og så fik deltagerne målt deres inflammationsniveau – altså en betændelsestilstand, som kommer indefra og måles i blodet.
- Det er nogle betændelsestilstande, som ikke skyldes virus eller bakterier, men som er kroppens eget alarmberedskab.
Og de er også sat i forbindelse med tidlig aldring, siger hun og fortsætter:- De økonomisk udfordrede havde et højere inflammationsniveau end de andre, siger Rikke Lund.
Dårlig økonomi påvirker livsstilForskerne har ikke undersøgt, hvorfor og hvordan fattigdom fører til tidlig aldring.
Men ifølge Rikke Lund skyldes det blandt andet, at den udfordrende økonomi påvirker livsstilen.
- Vi ved, at der er en større tendens til for eksempel at ryge og spise usundt, når man ikke har så mange ressourcer.
Men jeg vil være ked af at placere ansvaret hos de enkelte personer.
For det er jo svært at lave for eksempel et rygestop, når man ikke har ressourcerne til det, siger hun.
Andre undersøgelser viser lignede resultaterAdjunkt Mikael Thinggaard fra Dansk Center for Aldringsforskning ved Syddansk Universitet har læst undersøgelsen, og han finder resultaterne interessante:- Her viser de flot, at hvis man har haft en stigning i at være økonomisk udfordret, så er der også en større risiko for at være ved dårligere helbred senere i livet, siger Mikael Thinggaard.
Jeg tror helt klart på, at det har en betydning, da det må stresse folk at have disse økonomiske udfordringer.
Den type stress er ikke godt for nogle personers helbredMikael Thinggaard, Adjunkt fra Dansk Center for Aldringsforskning ved Syddansk UniversitetHan fremhæver, at resultaterne passer godt med, hvad forskere tidligere har fundet ud af omkring helbred og økonomisk status.
- Vi ved allerede, at dem i en lavere social status har middellevetid (det gennemsnitlige antal år, som en generation har tilbage at leve i, efter at de har nået en given alder, red.
) som er cirka 10 år kortere end dem, som har en høj social status, siger han.
Men selv om Mikael Thinggaard generelt er positiv overfor undersøgelsen, så fremhæver han også nogle begrænsninger.
Som forskerne bag undersøgelsen selv nævner, kan en del af resultatet skyldes, at deltagerne først får dårligt helbred, som så efterfølgende resulterer i økonomiske udfordringer.
For eksempel fordi, at personerne ikke længere kan varetage deres arbejde.
- Jeg vil dog sige, at jeg helt klart tror på, at det har en betydning, da det må stresse folk at have disse økonomiske udfordringer.
Den type stress er ikke godt for nogle personers helbred, siger Mikael Thinggaard.
FacebookTwitterKopier linkEmner:Sundhed og velvære|Økonomi|Videnskab|Københavns Universitet|Syddansk Universitet




https://www.dr.dk/nyheder/regionale/hovedstadsomraadet/blackstone-sendte-flyttebrev-til-vibeke-de-vil-frygteligt-gerne

Dyre lejlighederSe temaKøbenhavnBlackstone sendte flyttebrev til Vibeke: 'De vil frygteligt gerne have os ud'Flere lejere har oplevet, at boligselskabet spørger, om de vil flytte.
Vibeke Andersen ser ud af vinduet på Oehlenschlægersgade, hvor hun har boet i 40 år.
- Det gør os urolige, når de sender sådan et brev.
For vi er nogen, der har boet her i mange år, siger hun om det brev, som 360 North sendte hende.
Af Anne Diklev Pallesen, Kathrine Ejdum Kjølberg og Marcus Mathiasen Bank (video)05.
sep.
2019 kl.
08.
50Bemærk: artiklen er mere end 30 dage gammelLæs opHar du måske et ønske om at flytte?
Det spørgsmål har flere københavnske lejere oplevet at få i et brev eller ved et besøg fra udlejeren 360 North, der er en del af det store amerikanske boligselskab Blackstone.
Sådan lyder det fra LLO - Lejernes Landsorganisation Hovedstaden og organisationen Danske Lejere.
Når lejerne ringer ind til os, er de frustrerede og bekymrede over det, der sker.
Claus Højte, direktør, Lejernes LO, HovedstadenSelskabet Blackstone, der lejer godt 2.
300 boliger ud i København og på Frederiksberg, har henvendt sig til beboere for at undersøge, om de vil flytte - en manøvre, der betyder, at selskabet kan sætte huslejen op.
- Især i ejendomme, der ejes af Blackstone, siger folk til os, at de føler sig chikaneret ud.
Man kan blive ringet op, hvor de vil høre, om man ikke vil flytte.
Man kan få tilbudt penge, og man kan opleve, at ens ejendom kan blive revet ned om ørerne på en, så den kan blive forbedret, så udlejer kan tage en højere pris, siger direktør i LLO Hovedstaden Claus Højte.
Læs også:Boliggiganterne Blackstone og Heimstaden frustrerer lejere: Stigning i sager i LLOHan fortæller, at det giver lejerne store bekymringer.
- Når lejerne ringer ind til os, er de frustrerede og bekymrede over det, der sker, siger Claus Højte.
'Det føles som chikane'En af dem, der har oplevet at blive kontaktet af Blackstone-selskabet 360 North, er Vibeke Andersen.
Efter 40 år i lejligheden på Vesterbro i København dumpede et brev ind af brevsprækken hos hende fra 360 North, der havde købt ejendommen.
De skrev og spurgte, om Vibeke Andersen kunne tænke sig at flytte.
- Når de sender sådan et brev, er det et vink med en vognstang.
De vil frygteligt gerne have os ud.
Og det gør os urolige, for vi er nogen, der har boet her i mange år, siger hun.
Hun synes ikke, det var rart, at hendes udlejer kom med sådan et spørgsmål.
- Det føles som chikane.
Og hvis du ser på tingene, kan det se lidt bagatelagtigt ud.
Men det er det ikke, når du bor i det.
Det vigtigste for os mennesker er at have et sted, hvor du er tryg, siger Vibeke Andersen.
BlackstoneBlackstone er en af verdens største ejendomsinvestorer.
Blackstones ejendomme i København og på Frederiksberg administreres af selskabet 360 North, som Blackstone ejer.
De har 164 ejendomme og 2.
300 lejemål i København og på Frederiksberg.
Blackstone kører sin forretning efter princippet: "Buy it, fix it, sell it".
Blackstone-selskabet 360 North har ikke ønsket at stille op til interview, men skriver i en mail til DR:- Vi hverken gør, vil eller kan tvinge lejere ud af deres hjem.
Lejekontrakterne for alle lejere i Danmark er og forbliver tidsubegrænsede.
Om fremgangsmåden med at spørge om lejerne ønsker at flytte, skriver de:- Selvom flere lejere tidligere tog pænt imod sådan et tilbud, har vi forståelse for den mulige bekymring, der er givet udtryk for.
Efterfulgt af erhvervelsen af 360 North stoppede vi med alle nye tilbud, og vores CEO Lars Pærregaard har gjort det klart, at han på ingen måde vil tolerere sådanne uopfordrede tilbud fremover.
FacebookTwitterKopier linkEmner:LLO|København|LO|Sjælland|Bolig




https://www.dr.dk/nyheder/udland/der-er-intet-tilbage-satellitbillede-afsloerer-massive-oversvoemmelser-skabt-af

Udland’Der er intet tilbage’: Satellitbillede afslører massive oversvømmelser skabt af monsterorkanen DorianØjenvidneberetninger og billeder giver nyt indblik i ødelæggelserne i Bahamas.
Satellitbilledet der viser, hvor omfattende oversvømmelserne er.
Af Mark Lindved Norup05.
sep.
2019 kl.
10.
39Bemærk: artiklen er mere end 30 dage gammelLæs opDet har i flere dage stået klart, at ødelæggelserne i Bahamas efter orkanen Dorian er katastrofale.
BahamasØstat i AtlanterhavetBestår af 700 øer395.
000 indbyggereHovedstaden hedder NassauMen først nu begynder omverdenen for alvor at kunne se det spor af destruktion, som vejrfænomenet har trukket efter sig, efterhånden som billeder fra de ramte områder kommer ud.
Særlig hårdt er det gået ud over øen Grand Bahama.
Et satellitbillede viser, hvordan øens landareal i mandags blev decimeret af massive oversvømmelser som følge af den stormflod, Dorian skabte.
Træk i billedet og se, hvor stor en del af Grand Bahama, der blev oversvømmet.
De gule streger viser, hvor der før var land.
Selskabet bag satellitten, Iceye, anslår, at op mod 60 procent af øen på det tidspunkt var dækket af vand.
I går opjusterede premierminister Hubert Minnis dødstallet fra otte til 20, og det er forventet, at det tal stiger yderligere, efterhånden som redningsmandskab kommer frem til de ramte områder.
Lufthavnen på øen Grand Bahama er hårdt medtaget efter orkanen Dorians hærgen.
 Et fly er blæst af landingsbanen i lufthavnen i Freeport, der ligger på øen Grand Bahama.
 Beboere går igennem deres ejendele i et smadret hus på Grand Bahama.
 Også både er blevet flyttet rundt på voldsom vis af orkanen.
1 / 4Lufthavnen på øen Grand Bahama er hårdt medtaget efter orkanen Dorians hærgen.
1 / 4Et fly er blæst af landingsbanen i lufthavnen i Freeport, der ligger på øen Grand Bahama.
2 / 4Beboere går igennem deres ejendele i et smadret hus på Grand Bahama.
3 / 4Også både er blevet flyttet rundt på voldsom vis af orkanen.
4 / 4Også naboøen Great Abaco er blandt de hårdest ramte områder i Bahamas, og byen Marsh Harbour er stort set jævnet med jorden.
Ifølge premierministeren er omkring 60 procent af alle hjem beskadiget, mens de fleste havne er ødelagt, og næsten alle både sunket.
De første billeder fra Abaco viser, hvor omfattende ødelæggelserne er.
Ifølge CNN er den lille ø Man-O-War med lidt over 200 indbyggere, der ligger øst for Grand Bahama, fuldstændig raseret.
- Vi taler om en ødelæggelsesprocent på mellem 90 og 100.
Der er intet tilbage, fortæller det amerikanske medies udsendte reporter.
FN vurderer, at mindst 70.
000 personer har akut behov for hjælp i form af vand, mad og medicin.
Dorian ramte Bahamas søndag, og for indbyggerne blev mødet med monsterorkanen langtrukkent, da den bevægede sig langsomt med to kilometer i timen henover øerne.
Med vindstød på 257 kilometer var det en kategori 5-orkan og den kraftigste, der nogensinde har ramt østaten.
Bahamas ligger i Atlanterhavet, øst for USA.
Efter at have hængt i to døgn over Bahamas er Dorian rykket videre østpå med retning mod USA.
Her har der været massive evakueringer, og den forventes 'at komme farligt tæt på' delstaterne North Carolina og South Carolina.
FacebookTwitterKopier linkEmner:Bahamas|USA|CNN|Forenede Nationer|Orkaner




https://www.dr.dk/nyheder/regionale/syd/se-18-aarige-johannes-tale-til-dronningen-jeg-bor-i-tyskland-men-danmark-er

Syd- og SønderjyllandSe 18-årige Johannes tale til dronningen: ’Jeg bor i Tyskland, men Danmark er mit hjertehjem’Gymnasieeleven Johanne Juul Olsen er en del af det danske mindretal i Sydslesvig.
18-årige Johanne Juul Olsen havde forberedt en tale for dronningen, da hun tirsdag besøgte det danske mindretalsgymnasium Duborg-Skolen i Flensborg.
 DR)Af Louise Mandrup05.
sep.
2019 kl.
08.
35Bemærk: artiklen er mere end 30 dage gammelLæs op- For mig er Danmark ikke en bopæl eller adresse, heller ikke en regering eller et kongehus eller for den sags skyld et simpelt naboland; nej Danmark er et sted, vi som danske mindretalsborgere kan kalde hjertehjem.
Sådan sagde 18-årige Johanne Juul Olsen på klingende dansk, da hun tirsdag holdt tale for dronningen under hendes besøg på Duborg-Skolen i Sydslesvig.
Johanne Juul Olsen går i 3.
g på det danske mindretalsgymnasium i Flensborg, for selvom hun bor og er opvokset i Tyskland, har Danmark en særlig status.
For hende er Danmark hendes ’hjertehjem’.
Jeg synes, ’hjertehjem’ passer godt, fordi Danmark er et sted, man hører til, selvom vi ikke har adresse der.
Johanne Juul Olsen, gymnasieelev- Da jeg skrev talen, manglede jeg et begreb, der kunne beskrive, hvad Danmark er for os i mindretallet.
Jeg synes, ’hjertehjem’ passer godt, fordi Danmark er et sted, man hører til, selvom vi ikke har adresse der.
- Når vi har fødselsdag, står der Dannebrog på bordet, men der bliver råbt “Alles Gut!
”.
Og når det bliver december, drikker vi glühwein og danser om juletræet.
I aftentimerne ser vi både Bundesliga, Brøndby og beundrer det danske landshold, når de vinder VM, fortalte hun også i sin tale.
Se en bid af Johanne Juul Olsens tale til dronningen her.
Dronningen besøger det danske mindretalDronning Margrethe er i disse dage på besøg hos det danske mindretal i Sydslesvig.
Det er mere end ti år siden, hun sidst var her.
Næste år er det 100 år siden, at Sønderjylland igen kom til at høre under den danske krone, og derfor har dronningen lagt kongeskibet til kaj syd for grænsen i den tyske delstat, der før 1864 hørte under den danske konge.
De mange krige mellem Danmark og Tyskland har ikke gjort det let at bo i grænselandet – slet ikke for mindretallene - derfor lagde Johanne Juul Olsen i sin tale også vægt på den positive udvikling, der er sket mellem Danmark og Tyskland.
- Vi kan fejre 100 års godt naboskab, hvor modsætninger og stridigheder har udviklet sig til fælles værdier, et unikt kulturelt fællesskab og ikke mindst næstekærlighed på tværs af landegrænser og sprog.
Dronning Margrethe deltager i festgudstjeneste i Helligåndskirken i Flensborg.
 Dronning Margrethe deltager i festgudstjeneste i Helligåndskirken i Flensborg.
 Dronning Margrethe modtages af ministerpræsident for Slesvig-Holsten Daniel Günter.
 Dronning Margrethe besøgte onsdag virksomheden Geomar i Kiel.
 Blomsterpigen Charlotte fik en hjælpende hånd af ministerpræsidenten.
1 / 5Dronning Margrethe deltager i festgudstjeneste i Helligåndskirken i Flensborg.
1 / 5Dronning Margrethe deltager i festgudstjeneste i Helligåndskirken i Flensborg.
2 / 5Dronning Margrethe modtages af ministerpræsident for Slesvig-Holsten Daniel Günter.
3 / 5Dronning Margrethe besøgte onsdag virksomheden Geomar i Kiel.
4 / 5Blomsterpigen Charlotte fik en hjælpende hånd af ministerpræsidenten.
5 / 5Tale til dronningen kræver forberedelseJohanne Juul Olsen opsøgte selv ledelsen på Duborg-Skolen, da hun hørte, at dronningen skulle besøge gymnasiet.
Hvis ikke der var andre, ville hun nemlig meget gerne holde en tale for dronningen.
Men at holde en tale til dronningen af Danmark kræver en del hjemmearbejde, fortæller den unge gymnasieelev.
- Det var med at forberede sig ordentligt og få styr på nerverne.
Du kan jo ikke stå foran hendes kongelige højhed og ikke kunne din tekst.
Så det var bare med at øve og øve.
- Jeg var vildt nervøs, men da jeg var færdig, fik jeg en kæmpe applaus, og hoffet kom hen til mig.
Jeg var lige ved at bryde sammen, fordi den positive respons var så overvældende.
Johanne Juul Olsen vil i hvert fald ikke afvise, at der kommer flere taler fra hendes mund.
- Det er hårdt, men en fed oplevelse at holde tale – især når det er for dronningen.
FacebookTwitterKopier linkEmner:Tyskland|Royalt|Gymnasiale uddannelser|Brøndby|Flensborg




https://www.dr.dk/nyheder/udland/brexit-fyrtaarnet-dominic-cummings-lyser-stadig

BrexitSe temaUdlandBrexit-fyrtårnet Dominic Cummings lyser stadigHan blev kendt som leave-kampagnens chefstrateg, nu giver han den som Johnsons toprådgiver.
© ScanpixAf Malthe Sommerand05.
sep.
2019 kl.
15.
26Læs opBag premierminister Boris Johnson står en uanselig mand med høje tindinger ofte iført vatteret vest.
Briterne kender ham som arkitekten bag kampagnen for at forlade EU i 2016, hvor han opfandt det simple, mundrette budskab:- Let's take back control (Lad os tage kontrollen tilbage, -red.
).
Advisers advise and ministers decideMargaret Thatcher, tidligere premierministerFlere vil kende ham, fordi han er blevet portrætteret af skuespilleren Benedict Cumberbatch i en ny HBO-film, der handler om selvsamme kampagne.
Andre vil kende ham, fordi tidligere premierminister David Cameron har kaldt ham en "karrierepsykopat".
Hans navn er Dominic Cummings, og når det kommer til brexit, er han her der og alle vegne.
For tiden giver han den som toprådgiver for Boris Johnson, men for første gang er panseret omkring ham måske ved at slå revner.
Brexit-kalenderen:6.
september: Overhuset ventes at godkende lov, der skal forhindre et no deal-brexit.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
DR Nyheder tegner her et portræt af manden bag megen af brexit-virakken.
For selvom han været væk fra den politiske frontlinje i nogle år, så har han igen indtaget en nøglerolle i den aktuelle brexit-problematik.
Og det selvom den mere sladdervorne del af britisk presse mener at vide, at Cummings har aflyst en planlægt hospitalsbehandling, fordi Johnson har bedt om hans hjælp til at lede landet mod brexit.
Med fra dag étPå billedet nedenfor ses den nye premierminister i sin nye bolig, Downing Street 10.
I hjørnet står Dominic Cummings i en blå t-shirt og klapper.
Det er første gang, Johnson besøger Downing Street, efter han blev taget i ed som premierminister, og allerede fra dag et står Dominic Cummings bag ham.
Den 24.
juli træder Boris Johnson for første gang ind i Downingstreet nummer 10 som premierminister.
Her bliver han mødt af diplomater og embedsmænd, men læg særligt mærke til manden i den blå t-shirt til højre i billedet, der klapper.
Det er såmænd Dominic Cummings.
Og i regeringens første 42 dage har Boris Johnsons nye særlige rådgiver været et omdrejningspunkt for debatten både inden- og udenfor Downing Street 10 og den nye regering.
Strategien er af flere britiske medier blevet lagt ud som følger:En god aftale for Storbritannien skulle ikke opnås gennem hårdt politisk arbejde med forhandlinger med EU og detailplanlægning, men gennem et stort bluff.
Boris Johnson skulle udad til satse alt på et no deal-brexit, og så ville Bruxelles blive bange og give sig til sidst.
Boris Johnson skulle bruge ministre, der bakkede op om hans linje og hans ide om, at Storbritannien udtræder af EU den 31.
oktober uanset hvad.
Hele 17 ministre fra Theresa Mays regering blev sparket af deres ministertaburetter.
Det blev 21 medlemmer også, da de i forgårs stemte imod partilinjen i behandlingen af det lovforslag, der skulle forhindre et hårdt brexit.
Mange mener, at medlemmerne er blevet smidt ud af partiet efter opfordring fra Cummings, og at de ministre, der nu sidder i Johnsons regering, er håndplukket af Dominic Cummings.
Senest har også Boris Johnsons egen bror, Jo Johnson, trukket sig fra partiet i dag torsdag.
Premierminister Boris Johnson til højre og Dominic Cummings til venstre forlader embedsboligen i Downingstreet 10 ad bagvejen.
"Advisers advise and ministers decide"Den ikoniske, britiske premierminister Margaret Thatcher sagde engang:- Rådgivere rådgiver, og ministre bestemmer.
Det rimer lidt bedre på engelsk: "Advisers advise and ministers decide.
"Det har parlamentsmedlemmet Margot James ikke glemt.
Hun er en af de 21 konservative parlamentsmedlemmer, der stemte imod partiets linje ved gårsdagens afstemninger.
Men under samlingen rettede hun kritik af Boris Johnson og beskyldte ham for at lade sig styre af sin rådgiver, Dominic Cummings.
- En stor kvinde, som både De og jeg, hr.
formand (speaker of the house, red.
) beundrer, sagde engang: Rådgivere rådgiver, og ministre bestemmer.
Jeg vil bede premierministeren have denne erklæring nøje i tankerne i forhold til sin egen chefrådgiver, Dominic Cummings, sagde Margot James forleden og blev tiljublet af størstedelen af Underhuset.
Anti-brexit demonstranter har lavet skilte med Dominic Cummings iført djævlehorn.
Nedenunder Cummings er et mindre billede af premierminister Boris Johnson.
Igen i pressens søgelysDominic Cummings er til trods for sin rolle som særlig rådgiver for premierministeren mest kendt for sin rolle i 'Vote Leave'-kampagnen.
Her sikrede han ved brug af nye digitale kampagnemetoder, at svingvælgerne stemte for at forlade EU tilbage i 2016.
Blå Bog: Dominic CummingsFødt: 25.
november 1971 (47 år), Durham, StorbritannienÆgtefælle: Mary Wakefield (gift i 2011)Uddannelse: Exeter College (1994), Exeter College, Durham SchoolOrganisation grundlagt: Vote Leave (2015)Dengang rådgav han både Boris Johnson og hans kollega Michael Gove i, hvordan de simpelt kunne tale for, at briterne skulle melde sig ud af EU.
Men Dominic Cummings er i den grad tilbage i magtens centrum, og store dele af britisk presse har i dag, torsdag, stillet skarpt på Dominic Cummings og hans rolle i britisk politik.
Pressen kalder ham "mørkets fyrste" med henvisning til, hvordan han trækker i trådene fra det skjulte.
BBC har i deres live-brexitdækning talt med Matt Sanders, der ligesom Cummings har fungeret som rådgiver for forskellige britiske parlamentsmedlemmer og ministre.
Sanders og Cummings delte faktisk kontor, og han forklarer - ligesom mange medier har rapporteret - at Cummings synes at være i gang med skabe nogle fjendebilleder, han kan bekæmpe sammen med Johnson.
- Jeg tror, det vi nu ser, er ham, der dybest set skaber en fjende, så han virkelig kan rulle ærmerne op og blive involveret i en kamp.
Men det er meget overraskende for mange, at de fjender, han har valgt, på en og samme tid synes at være det parti, han er arbejder for, EU og dem, der vil blive i EU, siger Matt Sanders til BBC.
Kilder: The Sun, Information, The Guardian, BBC, Berlingske, Politico, Daily TelegraphFacebookTwitterKopier linkEmner:Benedict Cumberbatch (skuespiller)|Boris Johnson (politiker)|EU|Storbritannien|EU-forhold




https://www.dr.dk/sporten/tennis/rafael-nadal-spiller-sig-overbevisende-i-semifinalen

TennisRafael Nadal spiller sig overbevisende i semifinalen Ved US Open vandt spanieren i tre sæt over Diego Schwartzman fra Argentina.
Spanieren var overbevisende i sin kvartfinale mod argentinske Diego Schwartzman.
05.
sep.
2019 kl.
07.
50Bemærk: artiklen er mere end 30 dage gammelLæs opDen spanske tennisspiller Rafael Nadal spillede sig sikkert i semifinalen ved US Open.
Det skete med en sejr i tre sæt over den 20.
-seedede argentiner, Diego Schwartzman.
Med cifrene 6-4, 7-5, 6-2 var der aldrig rigtig spænding om udfaldet i kampen, der varede to timer og 46 minutter.
Skal møde italienerRafael Nadal skal i semifinalen møde italienske Matteo Berrettini, der i sin kvartfinale slog franske Gaël Monfils i en dramatisk kamp i fem sæt med cifrene 3-6, 6-3, 6-2, 3-6, 7-6.
Læs også:Federer lider overraskende nederlag til useedet bulgarerI den anden semifinale mødes russiske Daniil Medvedev og den useedede bulgarer Grigor Dimitrov, der højst overraskende slog Roger Federer ud i kvartfinalen.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|USA|Argentina




https://www.dr.dk/nyheder/indland/29-aar-og-krigsveteran-hyldes-paa-flagdag-jeg-synes-ikke-jeg-er-en-helt

Indland29 år og krigsveteran hyldes på flagdag: Jeg synes ikke, jeg er en heltJonathan Petersen har været i krig to gange.
Første gang som 19-årig.
© Jonathan PetersenSkrevet af Fortalt til Sara Pagh Kofoed og Caroline Clante05.
sep.
2019 kl.
08.
15Læs opHelmand-provinsen, Afghanistan, 2013Jonathan Petersen befinder sig i en ørken i Afghanistan.
Det er anden gang, han er udsendt for Forsvaret.
Denne gang på et såkaldt "lukkehold".
Et af de sidste hold, inden Danmark stopper sin aktive indsats i den krigshærgede Helmand-provins.
Jeg forbereder mig mentalt på, at det går galt.
Jonathan Petersen, under sin anden udsendelse til AfghanistanJeg er med som minesøger.
Det er forreste mand i delingen.
Selve minesøgeren slår ud på luftlag i jorden - hvis nogen har gravet en vejsidebombe ned.
Jeg er blevet uddannet til det hjemme i Danmark og har styr på det.
Alligevel forbereder jeg mig mentalt på, at det går galt.
Ikke på at jeg dør, men på at jeg mister mine ben.
Jeg går hele tiden og siger for mig selv: "Nu mister jeg mine ben, nu mister jeg mine ben.
"Jonathan Petersen Absalons skole, Roskilde, 2005Allerede i 3.
klasse føler Jonathan sig skoletræt, selvom han klarer sig fint i de fleste fag.
Resten af sin folkeskoletid har han det bedst i frikvartererne, hvor han spiller fodbold.
Han ved ikke, hvad han skal med sit liv - bare at han ikke skal gå mere i skole.
Og så en dag går det op for ham.
.
.
Jeg tror, jeg går i 8.
klasse, da jeg ser en nyhedsudsendelse med nogle soldater i ørkenen i Afghanistan.
Det ser helt vildt ud - tænk at komme til Afghanistan!
Så jeg læser lidt om det.
Processen virker nem nok: Bliv soldat, klar en test, og så kan du komme i krig.
Der er et eller andet, der tænder mig her.
Helt generelt: Det at blive soldat og komme i forsvaret, det er da det, jeg skal.
Med alt det krudt jeg har i røven.
Måske kan det tæmme mig lidt.
Hør Jonthan selv fortælle om sin tid i Afghanistan i podcasten Den Daglige Dosis:Jonathan var to gange i Afghanistan: 'Jeg sætter mere pris på mit liv'Københavns Lufthavn, Kastrup, februar 2010ISAF 9 tjekker ind, klar til afgang til Afghanistan.
Jonathan har været en del af Livgarden på Høvelte Kasserne nord for København et år, da han fortæller han sine forældre, at han skal udsendes.
De bakker ham op - selvom de året før har deltaget i begravelsen af nogle bekendtes søn, som er blevet dræbt i Afghanistan.
I mit hoved er en soldat, en der er i krig.
Jonathan Petersen, 29 år og krigsveteranJeg står i lufthavnens afgangshal sammen med mine to søskende og min mor og far.
De tuder og tuder – og det er jo helt fair – men jeg vil bare gerne ind sammen med de andre gutter og afsted nu.
Danmark i AfghanistanGrunden til, at Danmark vælger at sende soldater til Afghanistan, hænger sammen med terrorangrebet den 11.
september 2001, hvor to fly brager ind i World Trade Center i New York.
Næsten 3.
000 mennesker dør i angrebene, og USA's daværende præsident, George Bush, erklærer krig mod terroristerne.
USA fastslår, at det er al-Qaeda og Osama Bin Laden, der står bag.
Men Bin Laden, der menes at opholde sig i Afghanistan, bliver ikke udleveret til USA.
Derfor går USA i krig mod landet 7.
oktober 2001.
I december beslutter Folketinget, at Danmark også skal bidrage med soldater.
Jeg glæder mig til at sætte fødderne i sandkassen – og mærke det selv.
Fra starten af har jeg et billede af, at jeg gerne vil gå en patrulje i Helmand.
I Greenzone, som det hedder, det område vi patruljerer.
I mit hoved er en soldat en, der er i krig.
Hvis du går hjemme i Danmark og træner, hvad er det så du tæner til?
Jeg vil gerne se, om det virker, det, forsvaret har lært mig.
Jonathan på sin første tur til Helmand i Afghanistan med Hold 9.
(© Jonathan Petersen) Aften i Helmand.
(© Jonathan Petersen) Badefaciliteter for de danske soldater i Helmand.
(© Jonathan Petersen) Soldater hviler sig i den danske forpost Armadillo i Helmand-provinsen i Afghanistan.
(© Jonathan Petersen)1 / 4Jonathan på sin første tur til Helmand i Afghanistan med Hold 9.
(© Jonathan Petersen)1 / 4Aften i Helmand.
(© Jonathan Petersen)2 / 4Badefaciliteter for de danske soldater i Helmand.
(© Jonathan Petersen)3 / 4Soldater hviler sig i den danske forpost Armadillo i Helmand-provinsen i Afghanistan.
(© Jonathan Petersen)4 / 4Første tur til AfghanistanDet hold, Jonathan er på, ISAF 9, skal vise sig at blive et af de hårdest ramte hold, som det danske forsvar udsender til Helmand-provinsen.
De seks måneder, holdet er afsted, bliver 74 såret, og fem soldater dør.
Men det ved Jonathan ikke, da han følger sin drengedrøm og endelig lander i Afghanistan.
Jeg bliver udnævnt til vognkommandør ret hurtigt efter, jeg kommer derned.
Det er ham, der står oppe i lugen og siger, hvor vi skal køre hen og har radiokommunikationen.
Lige der føler jeg, at det hele giver mening.
Jonathan Petersen, da han kommer i kontakt med de lokale i AfghanistanMen vi bruger ikke køretøjerne så meget.
I stedet går vi patruljer ud fra vores lejr.
Det er hårdt og varmt.
Vi går gennem mudder, jeg har en tung radio på ryggen - og det eneste, jeg tænker på er at holde formationen og lade være med at træde uden for sporet.
Tit er vi kun få hundrede meter fra frontlinjen - der hvor Taliban er.
På patruljerne snakker vi med dem, der bor i landsbyerne omkring vores lejr for at lære dem at kende og vise, at der er en anden vej end Talibans.
Lige der føler jeg, at det hele giver mening.
Det er alt, hvad vi har trænet 1000 gange, det sker nu.
Jeg kan se røgskyen og jeg kan høre braget.
Men jeg er faktisk ikke bange.
Jonathan Petersen, 29 år og krigsveteranFørste gang jeg tænker: "okay det her er ikke for sjov", er da en af mine kammerater – ham der står i sandhullet sammen med mig – går på en vejsidebombe.
Jonathan og hans kammerat i det kedsomhedshul, de graver, mens de er udsendt i Afganistan.
(© Jonathan Petersen)Jeg har vagt hjemme i vores lejr, men jeg kan se eksplosionen.
Og jeg kan høre panikken over radioen.
Først tænker jeg: Har jeg mistet en kammerat, hvem er det, har han mistet benene, er han død?
Heldigvis får vi af vide, at han er ok.
Han bliver fløjet væk i helikopter og kommer faktisk ned til os igen.
Selvom det her sker, så føler jeg mig uovervindelig, når vi går patruljer.
Selv når vi har følinger med Taliban.
Vi har styr på det.
Jeg er så ung og også ret flabet.
Det gider mange af de andre på holdet ikke rigtig at høre på.
Men jeg har hverken kone eller børn derhjemme, så jeg føler ikke, jeg har så meget at miste.
Og så sagde jeg jo til min mor, inden jeg tog afsted: "Bare rolig, jeg skal nok klare den".
Og det gør jeg jo heldigvis også.
Jonathan har radiovagten (© Jonathan Petersen) Jonathan sidder på vognen med radiosendere, der forvrænger signalet til fjernstyrede miner i nærheden (© Jonathan Petersen) På patrulje i Helmand.
(© Jonathan Petersen) Fredelig syn i ørkenen.
(© Jonathan Petersen)1 / 4Jonathan har radiovagten (© Jonathan Petersen)1 / 4Jonathan sidder på vognen med radiosendere, der forvrænger signalet til fjernstyrede miner i nærheden (© Jonathan Petersen)2 / 4På patrulje i Helmand.
(© Jonathan Petersen)3 / 4Fredelig syn i ørkenen.
(© Jonathan Petersen)4 / 4Anden tur til Afghanistan - tre år senereEfter første tur vil Jonathan egentlig helst ikke udsendes igen.
Men han bliver i forsvaret, og her får han gode venner blandt de andre soldater.
Så da de skal afsted med lukkeholdet, ISAF 15, til Afghanistan - så vil Jonathan ikke lade dem tage afsted alene.
Jeg var ikke bange første gang, jeg var afsted.
Men da jeg kommer hjem, er jeg så lettet over at have overlevet, at det er her, jeg indser, hvor farligt det egentlig var.
Folk døde, og jeg vil ikke dø.
Men så går tiden.
Jeg begyndte at få venner for livet i Forsvaret - og hvad skal jeg ellers lave?
Jeg er jo god til det her.
Så pludselig er der tre måneder, til vi skal udsendes.
Så er der to måneder.
Og så hopper jeg bare ikke fra.
Nu mister jeg mine ben, nu mister jeg mine ben.
Jonathan Petersen, mens han går som minesøger med ISAF15Denne gang er jeg med som minesøger.
Det er forreste person i delingen.
Og selvom vi er på lukkeholdet, skal vi stadig ud og gå patrulje i ørkenen.
Det rammer mig hårdere denne gang.
Så der går jeg - afsted med min minesøger - og hvis det siger bip, sætter jeg et rødt kryds med en spraymaling - så går jeg til siden og ligeud igen.
Og hele tiden forbereder jeg mig mentalt på, at det går galt.
Jeg går hele tiden og siger for mig selv: "Nu mister jeg mine ben, nu mister jeg mine ben.
" Det bliver ligesom en sang i mit hoved.
Hver gang jeg er nervøs, så siger jeg det.
Jonathan sammen med soldaterkammerater på Hold 15 (© Jonathan Petersen)København, 2013Jonathan mister ikke sine ben.
Han kommer hel hjem fra sin udsendelse med ISAF 15.
Men mentalt føler han sig ikke på toppen, så han takker med glæde ja til tilbuddet om psykologhjælp, som forsvaret gør obligatorisk for alle udsendte soldater i 2009.
Jeg kan mærke, at der er nogle ting, som jeg slet ikke har fået snakket nok om.
Jeg pressede mig selv i en lang periode som minesøger på hold 15.
Og nu er jeg sur og depressiv.
Altså, jeg kan sagtens tage til en familiefødselsdag uden at sidde i hjørnet, men der er noget galt.
Jeg var glad, energisk og flabet.
Nu er jeg meget mere indelukket.
Så der er nogle ting, jeg skal have snakket om.
Selv med den fortid, vi udsendte soldater har, så kan man altså godt have det godt.
Jonathan Petersen, 29 år og krigsveteranEfter psykologsamtalerne har jeg fået det godt.
Men jeg ved med mig selv, at jeg aldrig skal udsendes igen.
Og så er det lidt meningsløst at være i forsvaret, synes jeg.
Så nu er jeg selvstændig og arbejder blandt andet som rekvisitør i filmbranchen.
Og det tror jeg faktisk, at forsvaret har rustet mig til; altså at arbejde som selvstændig.
© Jonathan PetersenMod på mereJonathan er gået sammen med to soldaterkammerater om projektet Mod på mere, der skal sætte fokus på, at en veteran ikke kun er en, der kommer hjem med PTSD (Post Traumatic Stress Disorder).
Projektet skal inspirere både militære folk og civile ved at vise, at soldater, der har været udsendt, kan have det godt - og kan bruge det, de har lært i militæret.
For eksempel evnen til at arbejde sammen og klare svære udfordringer.
Målet for de tre soldaterkammerater er at bestige det højeste bjerg på hvert af verdens syv kontineter (seven summits) uden guide og penge.
Du kan følge deres rejse her.
Veteranernes flagdag, København, 2019Overalt i landet bliver der flaget 5.
september for de soldater, der har været udsendt for Danmark.
Både dem, der har mistet livet, og dem, der er kommet sikkert hjem.
Forsvarsministeren holder tale og krigsveteraner går parade.
Men selvom Jonathan egentlig er en af dem - så går han ikke med.
Det er godt at mindes dem, der har mistet livet, mens de var udsendt for Danmark.
Men mig.
.
.
?
Jeg har jo selv valgt at tage afsted, og jeg gjorde det for min egen skyld, så jeg har lidt svært ved at se, at jeg skal fejres på veteranernes flagdag.
Jeg synes ikke, jeg er en helt.
Synes du?
Altså, jeg tænker da, at min udsendelse gav mening.
Vi skulle hjælpe nogen.
Men jeg forventer ikke, at det har fået betydning i det store perspektiv.
Jeg synes bare ikke, at man skal have et billede af, at der kun kommer veteraner hjem, der har det hårdt.
Der kommer også folk hjem, som har det endnu bedre – det skal man også høre om.
Jeg føler, at forsvaret har givet mig blod på tanden over for livet.
Jeg har været helt hernede og risikeret mit liv.
Og nu er jeg kommet hjem og sætter mere pris på tingene.
Læs også:Derfor flager Danmark i dagJeg er heller ikke længere så fandenivoldsk og impulsiv.
Og jeg kommer ikke med så mange dumme bemærkninger mere.
Jeg har lært selvdisciplin, men jeg har også fået et vist behov for adrenalin.
Derfor rejser jeg sammen med to soldaterkammerater og skriver om det på Instagram under hashtagget #modpaamere.
Vi vil bare gerne vise folk - både uden for og i forsvaret – at selv med den fortid, vi har, så kan man altså godt have det godt.
Forsvaret har givet mig nogle redskaber - og også mig blod på tanden over for livet.
Jonathan Petersen på toppen af det første bjerg, han har besteget; Cotopaxi i Ecuador.
(© Jonathan Petersen)FacebookTwitterKopier linkEmner:Afghanistan|København|Soldater|Taliban|Krige og væbnede konflikter




https://www.dr.dk/nyheder/udland/boris-johnsons-bror-traekker-sig-fra-regering

BrexitSe temaUdlandBoris Johnsons bror trækker sig fra regeringJo Johnson trækker sig som viceminister og medlem af det britiske parlament.
Jo Johnson har følt sig fanget mellem familieloyalitet og nationens interesse.
05.
sep.
2019 kl.
12.
51Bemærk: artiklen er mere end 30 dage gammelLæs opDen britiske premierminister Boris Johnsons bror, Jo Johnson, har meddelt, at han træder tilbage fra sin viceministerpost og forlader parlamentet.
På Twitter angiver han årsagen til at være en konflikt mellem familieloyalitet og hensynet til nationale interesser, skriver Reuters.
Boris Johnson udpegede i juli sin bror til viceministerposten i det britiske departement for handel, energi og industri.
- Det har været en ære at repræsentere Orpington gennem ni år, lige som det har været en ære at tjene som minister i år under tre premierministre, siger Jo Johnson.
Splittet mellem familieloyalitet og nationale interesser.
- Jeg har i de seneste uger været splittet mellem familieloyalitet og de nationale interesser.
Det er en uløselig konflikt, og tiden er inde til, at andre tager over efter mig som parlamentsmedlem og minister, skriver han.
Læs også:Ingen hjælp til Johnson: Overhuset vil handle hurtigt på nej til no deal-brexitJo Johnson var vicetransportminister i regeringen under premierminister Theresa May, som han forlod i november.
Han kaldte dengang hendes forhandlinger om brexit en vildfarelse og krævede en ny folkeafstemning.
Hans bror led et betydeligt nederlag i parlamentet i går, hvor hans politiske modstandere i spørgsmålet om brexit vandt en afstemning.
Det betyder, at en lov skal forhindre et brexit uden aftale 31.
oktober.
/ritzau/FacebookTwitterKopier linkEmner:Boris Johnson (politiker)|Storbritannien|Theresa May (politiker)|Twitter|EU-forhold




https://www.dr.dk/nyheder/udland/eu-forbereder-sig-fortsat-paa-haardt-brexit

BrexitSe temaUdlandEU forbereder sig fortsat på hårdt brexitDet er slet ikke sikkert, at EU vil forlænge brexit endnu engang, vurderer DR’s Karin Axelsson.
"Vi stemte forlad".
EU-institutionerne forbereder sig fortsat på et 'no deal'-scenarie den 31.
oktober.
Af Per Bang Thomsen - Bruxelles05.
sep.
2019 kl.
11.
00Bemærk: artiklen er mere end 30 dage gammelLæs opDet kan godt være, at et flertal af de britiske politikere i aftes besluttede, at Storbritannien ikke må forlade EU uden en skilsmisseaftale.
Men i Bruxelles forbereder man sig fortsat på, at briterne som planlagt forlader det europæiske samarbejde den 31.
oktober i år.
Og her er den generelle vurdering, at risikoen for et såkaldt hårdt brexit, hvor briterne forlader unionen uden en aftale, kun er blevet større i den seneste tid.
Brexit-kalenderen6.
september: Overhuset ventes at godkende lov, der skal forhindre et no deal-brexit.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
- I Bruxelles følger man selvfølgelig meget, meget nøje med i, hvad der sker i det britiske parlament.
Men man er nødt til at agere efter virkeligheden og ikke kaotisk britisk indenrigspolitik.
Og virkeligheden er lige nu, at briterne er ude 31.
oktober, og at man ikke er et skridt nærmere en aftale, uanset hvad Boris Johnson står og siger i sit parlament, siger DR’s EU-analytiker, Karin Axelsson.
Katastrofefond i brugI går fremlagde Europa-Kommissionen derfor sin seneste, opdaterede plan for, hvordan resten af EU-landene skal ruste sig til et hårdt brexit.
Økonomiske beregninger har anslået, at det kan komme til at koste EU-landene i omegnen af 300 milliarder kroner om året, hvis det sker.
Alene Danmark vil miste omkring 16-17 milliarder kroner årligt.
Derfor vil kommissionen sætte flere penge af til de medlemslande, der vil blive hårdest ramt af det aftaleløse britiske farvel.
Og den foreslår samtidig at bringe EU’s såkaldte solidaritetsfond i spil og frigøre knap 5,5 milliarder kroner fra den.
Den fond er ellers sat i verden til at hjælpe medlemslande, der bliver ramt af naturkatastrofer.
- Det siger noget om, hvor alvorligt man ser på et brexit uden en aftale, fordi det får store konsekvenser for en række lande, virksomheder og borgere, og det bliver man nødt til at forholde sig til, siger DR’s EU-analytiker, Karin Axelsson.
Den britiske premierminister, Boris Johnson, har sagt, at han ikke vil forlænge brexit yderligere.
Macron strittede imodDet var egentlig planen, at Storbritannien skulle have forladt EU-samarbejdet i slutningen af marts i år.
Det blev dog udskudt til den 22.
maj, da den daværende britiske premierminister, Theresa May, ikke kunne finde opbakning til den skilsmisseaftale, hun sidste år indgik med de andre EU-lande.
Trods de ekstra måneder lykkedes det hende ikke at finde flertal for den blandt sine britiske politikerkollegaer.
Det skyldtes ikke mindst utilfredshed med det såkaldte backstop, der skal sikre, at det aldrig bliver nødvendigt at udstationere toldere ved grænsen mellem Irland og Nordirland.
I april gik stats- og regeringscheferne fra de andre medlemslande så med til at udskyde deadlinen endnu engang, til den 31.
oktober.
Hvis den deadline skal udskydes endnu engang, skal det ske med enstemmighed fra EU’s ledere.
Og det er ikke sikkert, det bliver nemt, vurderer Karin Axelsson.
- Sidste gang var det meget svært for de 27 EU-lande at give dem en forlængelse.
Især den franske præsident, Emmanuel Macron, strittede i mod.
Han mente, at det blot var at trække pinen i langdrag, og han ville hellere have hevet plasteret af og få det overstået med det samme, siger hun.
Her ses den britiske premierminister med sin tyske, sin franske og sin amerikanske kollega i baggrunden.
Utilfredshed har spredt sigVed den seneste forlængelse understregede stats- og regeringscheferne, at de ekstra måneder skulle bruges på at finde flertal i det britiske underhus for skilsmisseaftalen.
Men de tilføjede også, at selve aftalen ikke kunne genforhandles.
Boris Johnson, der i sommer overtog premierministerposten i Storbritannien, har dog flere gange sagt, at han vil genforhandle aftalen.
Og den tyske kansler, Angela Merkel, udtalte i sidste måned, at hvis Boris Johnson kunne finde på et alternativ til backstoppet, så kunne man se på det.
- Problemet er bare, at briterne ikke er kommet med noget som helst, der kan løse det.
Og når man snakker med folk i Bruxelles, er der heller ikke mange, der tror på, at det kommer til at ske.
Tværtimod er der en voksende frustration, siger Karin Axelsson.
Kommissionsformand Jean-Claude Juncker mødtes i går med Michel Barnier, der er EU's brexit-chefforhandler.
Og de har ikke planer om at ændre deres hidtidige kurs over for Storbritannien.
For er der noget, man i Bruxelles og de 27 hovedstæder frygter mere end et hårdt brexit, så er det en situation, hvor britiske premierministre kommer og går, men problemet består, siger hun.
- Hvor man gang på gang bliver tvunget ud i tidsrøvende forlængelser uden nogensinde at komme nærmere en løsning – en slags 'Groundhog Day', forklarer Karin Axelsson med henvisning til den amerikanske film, hvor en mand gang på gang vågner op til den samme dag- Derfor lægger det ikke lige på den flade at give briterne endnu en forlængelse af brexit, med mindre at der også kommer nogle modkrav.
De vil skulle have nogle meget klare meldinger fra briterne om, hvad de denne gang vil bruge udsættelsen til.
Skal der være nyvalg?
Skal der være en ny brexit-afstemning?
Vil de godkende den nuværende skilsmisseaftale?
Nu vil man virkelig gerne videre i teksten, siger Karin Axelsson.
FacebookTwitterKopier linkEmner:Angela Merkel (politiker)|Boris Johnson (politiker)|EU|EU-forhold|Storbritannien




https://www.dr.dk/nyheder/penge/dansker-bliver-overste-topchef-i-nordea

PengeDansker bliver øverste topchef i NordeaFrank Vang-Jensen, der er landechef for Nordea i Danmark, bliver koncernchef med det samme.
Landechef hos Nordea, Frank Vang-Jensen, bliver fra udgangen af 2019 ny koncernchef i Nordea.
05.
sep.
2019 kl.
07.
16 | opdateret 05.
sep.
2019 kl.
11.
12Bemærk: artiklen er mere end 30 dage gammelLæs opDanskeren Frank Vang-Jensen bliver ny koncernchef i Nordea, oplyser banken i en fondsbørsmeddelelse.
Han er udnævnt som afløser for Casper von Koskull, som tidligere i år fortalte, at han ville gå på pension ved udgangen af 2020.
Han fylder 60 år i denne måned.
Men Casper von Koskull overdrager med det samme nøglerne til chefkontoret i Nordea til 51-årige Frank Vang-Jensen, der hidtil har været landechef for Nordea i Danmark.
Et optimalt resultat- Frank Vang-Jensen brænder for at drive bank og forstår bankernes vigtige rolle i samfundet.
Vi er rigtig glade for at have afsluttet den interne og eksterne søgeproces med et optimalt resultat, lyder det fra Nordeas bestyrelsesformand, Torbjörn Magnusson.
Læs også:Koncernchef forlader Nordea for at gå på pension som 60-årig- Frank Vang-Jensen er en erfaren bankmand, der kan tage over som koncernchef for Nordea med det samme.
Vi ser frem til at begynde at arbejde sammen med Frank Vang-Jensen og fortsætte med at skabe vækst og forbedre kundeoplevelsen, siger han.
Han kom til Nordea i 2017 fra Handelsbanken.
Tidligere fremgik det, at Frank Vang-Jensen først ville overtage posten i 2020, men det er altså med det samme.
/ritzau/FacebookTwitterKopier linkEmner:Casper von Koskull (erhvervsleder)|Frank Vang-Jensen (erhvervsleder)|Nordea|Pengeinstitutter|Handelsbanken




https://www.dr.dk/nyheder/indland/william-doede-ikke-han-begik-selvmord

IndlandWilliam døde ikke - han begik selvmordI P1-serien 'Williams Død' fortæller familie og venner fra Christiania, hvordan 29-årige Williams selvmord påvirkede dem.
© Grafik: Morten Fogde ChristensenAf Rebecca Bach-Lauritsen05.
sep.
2019 kl.
06.
30Læs opI januar 2018 hængte William Worsøe sig i sin mors soveværelse, mens hun var ude at rejse.
Han var født og opvokset på Christiania og blev 29 år.
I P1-serien 'Williams Død' kommer vi helt tæt på Williams venner og familie, der fortæller, hvad der skete i dem og i det lille lokalsamfund på Christiania efter selvmordet.
I serien får vi et indblik i en anderledes måde at bearbejde det værst tænkelige på.
Williams DødP1-podcasten 'Williams Død' har premiere torsdag 5.
september.
Du kan høre den her.
Syv år før selvmordet havde William en depression.
- Han var et barn med enormt meget gåpåmod.
Han var ikke bange for særlig meget, da han var lille.
Der var så meget gang i ham altid.
Men efter den depression blev William langsom, fortæller Charlotte Steen, Williams mor.
- Han tænkte enormt meget over alting.
Og han blev sådan en, der var rigtig god at tale med, fordi han selv gjorde sig så mange tanker om livet, siger hun.
Depressionen var hård, men William kom ovenpå igen, og alle omkring ham havde en opfattelse af, at han i det store hele havde det godt nu.
Det skubber i dag til følelsen af skyld.
Hvornår var den samtale, hvor han sagde, jeg går sgu og tænker på at hænge et lagen op og hoppe ud fra stolen og sige tak for i dag.
Hvor blev den snak af?
Lukas ForchhammerHvad hvis jeg havde sagt hej?
- Det kom bare som sådan et kæmpe chok for alle, for det så egentlig ud, som om han fik det bedre og bedre i forhold til, hvordan han før havde det,” fortæller Lukas Forchhammer, der er frontfigur i bandet Lukas Graham og vokset op sammen med William på Christiania.
De var en del af den samme store vennegruppe, som stadig holder sammen.
- Vi talte om alt.
Hvorfor var det, vi ikke lige sad og vendte den her?
Hvornår var den samtale, hvor han sagde, jeg går sgu og tænker på at hænge et lagen op og hoppe ud fra stolen og sige tak for i dag.
Hvor blev den snak af?
siger Lukas Forchhammer.
Sidste gang Lukas Forchhammer så William, fik han ikke sagt hej til ham, og det fylder nu.
- Men hvor i verden havde mit hej gjort en forskel?
Vi giver os selv mere magt, end vi har som mennesker.
Men hvad hvis vi allesammen havde sagt hej hver gang?
Vidste William, hvor meget vi elskede ham?
Der er masser af de der efterrationaliseringer.
Men det er bare sådan noget bullshit, siger han.
Lukas Graham har dedikeret sangen "Not a damn thing changed" til William.
Hør den her, mens du læser videre.
Lukas Graham - Not A Damn Thing ChangedHan hænger her.
Han er helt kold.
- Han hænger her.
Han er helt kold.
Med de ord fik Rasmus Worsøe at vide, at hans storebror William havde hængt sig.
Det var deres far, Niels Worsøe, der fandt ham, og han skreg ordene i telefonen til Rasmus.
Nu - halvandet år senere - pumper adrenalinen stadig ud i kroppen, når Rasmus tænker på det.
Han fik krisehjælp i tiden efter, men havde svært ved at forholde sig til den oversigt, han fik over de forskellige faser af sorg, som han kunne forvente.
- Når jeg kigger tilbage på den der tid… ens holdninger, de ændres hele tiden.
Da jeg læste afskedsbrevet første gang, syntes jeg, det var enormt smukt og ærligt.
Nu synes jeg bare, det er forhastet, siger Rasmus Worsøe.
- Jeg tror, han var på vej ned i en depression.
Det mest ærlige, som jeg tror, der stod i det brev, var "jeg kan bare ikke klare en tur mere ned i en depression".
Hvad skal jeg sige?
Jo, du gør, for ellers bliver jeg ked af det?
Sorgen er der hver dag.
Og chokket, fortæller Rasmus Worsøe.
- Når jeg drømmer, så er han der i en så realistisk form, at det er helt ned til, at vi kan have samtaler.
Så jeg tror, at han lever.
Det er sådan et omvendt mareridt, fordi så vågner man, og så er kroppen sådan "pyha det gik", men så "nå nej".
William Worsøe blev 29 år gammel.
Det, William gjorde, var forkertI døgnet op til begravelsen lå William i åben kiste i Christianias biograf, Byens Lys.
Alle måtte komme og se ham, før låget blev lagt på.
Christiania stod sammen i sorgen, og det var smukt.
Men det, William gjorde, var forkert.
Det slog præsten fast til begravelsen.
Ikke for at bebrejde William, men for at passe på dem, der skal leve videre.
- Kierkegaard skriver et sted, at vi har pligt til at elske os selv.
Vi er givet livet for at leve det, og vi skal ikke begå selvmord, siger tidligere præst i Vor Frelsers Kirke Mikkel Gabriel Christoffersen.
Ifølge ham er det enormt vigtigt at fjerne skyld fra dem, der er pårørende til selvmord.
- At leve med en skyld som i, at jeg er ansvarlig for, at den, jeg elsker, har taget sit eget liv, det er ubærligt.
Derfor er der en vis sjælesørgerisk funktion i at skille tingene ad og sige, hvor skylden er placeret.
Og skylden er ikke placeret hos jer, der sidder tilbage.
Skylden er placeret hos det menneske, der tager sit eget liv, siger han.
Og for Mikkel Gabriel Christoffersen betyder det ikke, at man føjer spot til skade.
- Her er et menneske, der i forvejen har været så langt ude.
Skal vi så også tale om, at det menneske er skyldigt?
Og det tror jeg, vi skal, for det er ikke det sidste, der er at sige om det menneske.
Det er Gud, der har det sidste ord om ethvert menneskes liv, og det er kærlighed.
Derfor er det okay at pege på skylden, fortæller han.
Han er ikke bare dødLukas Forchhammer bliver vred, når man siger, at William er død.
For han er ikke bare død.
Han valgte at dø, og det er vigtigt for ham, at det bliver sagt højt.
- Vi fik at vide, at William havde hængt sig selv.
Det er vigtigt, at vi siger det.
For han er ikke bare død.
Og det ødelægger diskursen, hvis man bare siger, at han gik bort, fordi det gjorde han jo ikke.
Han valgte at dø.
Han valgte at tage sit eget liv.
Man kommer vildt hurtigt til at vælge de bløde ord, men de gør os bare ikke nogen gavn, siger han.
Hvert år begår 600 danskere selvmord og efterlader familie og venner med følelser som skyld og afmagt - og spørgsmål, de aldrig får svar på.
Hvis du selv går med selvmordstanker kan du ringe til livslinjen på 70 20 12 01.
FacebookTwitterKopier linkEmner:Lukas Graham (musiker)|Christiania|DR P1|Sundhed og velvære|Depressioner




https://www.dr.dk/nyheder/udland/britisk-presse-spidder-boris-johnson-han-kan-bare-ikke-vinde

BrexitSe temaUdlandBritisk presse spidder Boris Johnson: 'Han kan bare ikke vinde'Men Boris Johnson holder fra morgenstunden fast i krav om nyvalg - og vil tale til befolkningen.
 DR)Af Malthe Sommerand05.
sep.
2019 kl.
10.
28Bemærk: artiklen er mere end 30 dage gammelLæs opBoris Johnson gentager i dag, torsdag, at han agter at udskrive valg til parlamentet.
Det siger premierministerens toprådgiver, Dominic Cummings, her til morgen.
Han siger ifølge Reuters, at befolkningen må træffe afgørelse i forhold til brexit, efter at et flertal i parlamentet onsdag vedtog at blokere for briternes udtræden af EU den 31.
oktober uden en aftale.
Boris Johnson vil ifølge rådgiveren senere i dag tale til befolkningen omkring sit ønske om et nyvalg.
Det vides endnu ikke præcist hvornår.
Seneste nyt::Overhuset vil ikke blokere lovforslag om nej til no deal-brexitDet kommer ovenpå en særdeles kaotisk dag i britisk politik, der pryder forsiderne af de største britiske aviser i dag.
DR Nyheder har samlet et udpluk af de forsider, som briterne er stået op til i dag.
Boris Johnson må dog håbe, at avisen Metro UK's forside ikke er profetisk:- Han kan bare ikke vinde, skriver avisen.
Og Daily Mail langer ud efter premierminister Johnson.
Han er "den værste premierminister (siden den sidste)", lader de forstå:The Times skriver på deres forside om Johnsons fallerede forsøg på at få et nyvalg:Læs også:Britisk parlament vil bremse brexit uden aftale - Johnson truer med nyvalgMange af de britiske afviser bruger formuleringen, at Johnson nu er trængt op i en krog eller et hjørne.
Herfra har han meget begrænsede handlemuligheder, og ikke engang hans suspension af parlamentet, der træder i kraft mandag, har hjulpet hans forhandlingsposition.
Læs også:Nyt nederlag til Boris Johnson: Lov om at forhindre no-deal går videreBrexit-kalenderen:6.
september: Overhuset ventes at godkende lov, der skal forhindre et no deal-brexit.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
Men det er ikke kun Boris Johnson, der står for skud.
Flere af aviserne er også efter Labourleder og leder af oppositionen Jeremy Corbyn.
Tolkningen synes at være, at han ikke turde at gå til valg, og derfor stemte Labour og resten af oppositionen i går imod forslaget om nyvalg.
Corbyn har sagt, at Labour ville sikre, at lovforslaget, der skal forhindre et hårdt brexit, kom igennem, førend man ville til nyvalg.
Men den mere koleriske del af pressen er ikke sen til at kalde ham "en kylling":Han bliver af den anerkendte avis the Daily Telegraph kaldt en hykler:Det ventes som nævnt, at Boris Johnson senere i dag vil gentage sit ønske om at for udskrevet et nyvalg.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Twitter|EU-forhold




https://www.dr.dk/nyheder/kultur/film/anmelder-roser-film-om-personlig-krise-det-er-hans-bedste-film-i-aarevis

FilmlandSe temaAf Filmanmelder og vært på FilmlandPer Juul CarlsenFilm og serierAnmelder roser film om personlig krise: Det er hans bedste film i årevisFilmen 'Smerte og ære' er helt sin egen, mener Per Juul Carlsen.
'Smerte og ære' er ikke en ren selvbiografisk film, men noget så finurligt som en film om en filminstruktør, der kæmper sig ud af sin personlige krise, samtidig med at instruktøren, der instruerer en film om en instruktør, også kæmper sig ud af sin krise, skriver Per Juul Carlsen.
(© Scanbox)05.
sep.
2019 kl.
06.
33Bemærk: artiklen er mere end 30 dage gammelLæs opSelv på 2.
494 kilometers afstand af Madrid var det åbenlyst, at noget bare ikke var, hvad det engang havde været.
Måske begyndte det i 2009 med 'Brudte favntag', der lignede et opkog på gamle varemærker – vilde og passionerede farver, et melodrama malet med stor pensel, lun humor, småpervers erotik og kritik af det gamle Spaniens konservative idealer.
'Smerte og ære'Instruktion: Pedro AlmodóvarMedvirkende: Antonio Banderas, Penelope Cruz, Asier EtxeandiaPremiere: 5.
septemberEller måske var det nok rettere i den småskøre, men mest af alt sært kejtede 'Huden jeg bor i', tingene kom ud af kurs for Spaniens mest beundrede nulevende filminstruktør, Pedro Almodóvar.
Og så blev krisen pludselig tydelig i den satiriske 'De elskende passagerer', hvor Spanien ovenpå finanskrisen blev udstillet gennem passagererne i et rutefly.
Det virkede som et tyndt koncept ovenpå de svulstigt svungne og komplekst komponerede dramaer, Almodóvar havde fortalt i 1980'erne og 90'erne, såsom 'Bind mig, elsk mig' og 'Alt om min mor'.
Der var en tone af 'hjælp mig, jeg ved ikke, hvad jeg skal finde på' over den film.
Og så fandt spanieren tilbage til sit gamle terrorium, det elegante melodrama, ved at klynge sig til tre noveller af forfatteren Alice Munro i 'Julieta' fra 2016.
Men vildskaben, humoren, liderligheden og alt det, der engang gjorde en ny Almodóvar-film til noget, man virkelig glædede sig til, var væk.
Noget VAR virkelig helt galt med Almodóvar.
Antonio Banderas har blandt andet tidligere spillet med i Pedro Almodóvars 'Huden jeg bor i' fra 2011.
(© Scanbox)Det fremgår med al tydelighed i spanierens ny film, 'Smerte og ære', der beretter om – hov – en aldrende spansk instruktør, Salvador Mallo, som graver ned i sin fortid og et par doser rygeheroin for at finde inspirationen igen.
Mallo bliver endda spillet af den mandlige skuespiller, der oftest har lagt krop og ansigt til Almodóvars fantasier, Antonio Banderas.
En rejse ind i instruktørens univers'Smerte og ære' er ikke en ren selvbiografisk film, men noget så finurligt som en film om en filminstruktør, der kæmper sig ud af sin personlige krise, samtidig med at instruktøren, der instruerer en film om en instruktør, også kæmper sig ud af sin krise.
Det giver forbavsende god mening, mens man ser filmen, og 'Smerte og ære' er 70-årige Almodóvars bedste og mest personlige film i årevis.
Den er på ingen måde så inspireret og overskudsagtig som de vilde, sexpulsende film i begyndelsen af 1980’erne, gennembruddet med det satiriske melodrama 'Kvinder på randen af nervøst sammenbrud' i 88 eller de overdådige dramaer, spanieren skabte frem til 'Volver' i 2005.
Men den er helt sin egen.
Og fans af Almodóvar kommer på en smuk rejse ind i hans univers.
Instruktøren Pedro Almodóvar startede allerede med at lave film i 1970'erne og debuterede som filminstruktør i 1980 med filmen 'Pepi, Luci, Bom y otras chicas del montón'.
(© Scanbox)Almodóvars alter ego, Salvador Mallo, er for psykisk ustabil til at instruere film igen og forsøger at finde en udvej ved at opsøge skuespilleren Alberto Crespo, som var ved at spolere optagelserne til en af Mallos mest berømte film på grund af sit narkomisbrug.
Ironisk nok introducerer Crespo instruktøren for rygeheroin, der har en forunderlig virkning.
Mallo falder til ro og søger længere tilbage, til barndommen i fattige Andalusien, til sin mor (der bliver spillet af en anden af Almosóvar yndlinge, Penelope Cruz), til lille Salvadors første erotiske øjeblik ved synet af sin nøgne mandlige tegnelærer og til den første store kærlighed.
Det er klassisk Almodóvar-stof, men på en ny måde.
Det oplagte forbillede er italienske Federico Fellinis 56 år gamle '8 ½', der også gravede ned i instruktørens inspirationskilde – og fandt nye indgange.
'Smerte og ære' bliver med garanti aldrig en klassiker og en filmisk milepæl som '8 ½' blev det, men forhåbentlig har den renset så meget ud i en af Europas mest opfindsomme nulevende instruktører, at han er helt ude af krisen næste gang.
Læs også:Anmelder overgiver sig til ‘medrivende’ Aladdin-film: Hop på det flyvende tæppe og ud på eventyr!
FacebookTwitterKopier linkEmner:Antonio Banderas (skuespiller)|Pedro Almodóvar (filminstruktør)|Spanien|Litteratur|Madrid




https://www.dr.dk/nyheder/udland/orkanen-dorian-opgraderes-til-kategori-3

UdlandOrkanen Dorian opgraderes til kategori 3Den kraftige orkan tager til i styrke efter at have passeret hen over varmt havvand.
Ødelæggelsern er voldsomme efter Dorians hærgen i Bahamas.
Vandmasserne betyder.
at redningsmandskabet har svært ved at nå frem til alle ramte områder.
05.
sep.
2019 kl.
06.
28 | opdateret 05.
sep.
2019 kl.
07.
59Bemærk: artiklen er mere end 30 dage gammelLæs opAtlanterhavsorkanen Dorian tager til i styrke og er opgraderet til kategori 3, oplyser USA's Nationale Orkancenter (NHC) ifølge nyhedsbureauet Reuters.
Orkanen har allerede kostet mindst 20 personer livet i Bahamas, som den ramte i weekenden.
På det tidspunkt var den oppe i kategori 5, der er det højeste på skalaen over orkaners styrke.
Den forårsagede også store ødelæggelser i Bahamas.
Sent i aftes lokal tid befandt orkanen sig omkring 170 kilometer syd for Charleston i South Carolina, oplyser NHC.
Læs også:Orkanen Dorian har krævet mindst 20 liv i BahamasOpgraderingen fra kategori 2 til kategori 3 skyldes, at orkanen har passeret hen over varmt havvand, som er den enkeltstående faktor, der har størst betydning for en orkans styrke.
Folk skal evakueresOver 2,2 millioner mennesker i de amerikanske delstater Florida, North Carolina, South Carolina og Georgia er beordret evakueret, inden orkanen bevæger sig ind over land.
Dorian har forårsaget massive oversvømmelser i Bahamas, som den ramte med vindstyrker op til 295 kilometer i timen.
Det er den kraftigste atlanterhavsorkan, der nogensinde er gået i land i den caribiske økæde.
Ifølge myndighederne ventes dødstallet at stige yderligere, fordi redningsarbejdere har svært ved at nå frem til de ramte områder på grund af store vandmasser.
/ritzau/Opdateret med video.
FacebookTwitterKopier linkEmner:USA|Orkaner|Bahamas|Florida




https://www.dr.dk/nyheder/indland/derfor-flager-danmark-i-dag

IndlandDerfor flager Danmark i dagI dag er flagdag for de soldater og andre udsendte, der har været på international mission for Danmark.
Dannebrog i Afghanistan.
I dag er det flagdag for danske veteraner.
(© Jonathan Petersen)Af Sara Pagh Kofoed05.
sep.
2019 kl.
06.
00Bemærk: artiklen er mere end 30 dage gammelLæs opDe flag, der vajer på busser og bygninger i dag, er til ære for Danmarks soldater og andre udsendte.
Både dem, der er vendt sikkert hjem; dem, der har betalt med deres liv i tjenesten og dem, der lige nu er på mission i konfliktområder rundt omkring i verden.
Det er stort og bør virkelig hyldes, at man sætter vores frihedsværdier over sig selv og tager ud i verden.
Trine Bramsen, Forsvarsminister (S)Flagdagen kan i år fejre 10 års jubilæumFlagdagen blev indført i 2009 for at anerkende den indsats, de danske udsendte har ydet i international tjeneste siden 1948.
I 2009 var danske soldater på fredsbevarende missioner i Afghanistan.
Mange var udstationeret i den urolige Helmand-provins, og flere blev såret og mistede livet.
Derfra opstod behovet for officielt at hylde deres indsats, men flagdagen er stadig vigtig, mener forsvarsminister Trine Bramsen (S), der blev udnævnt som forsvarsminister ved regeringsskiftet tidligere på året.
Hun ser frem til sin første flagdag på posten.
Flagdagen markeres blandt andet ved Kastellet i København, 2018.
- Vi er stadigvæk udsendt på missioner i hele verden, og så længe vi er det, så er der behov for, at vi viser vores største respekt for dem, der er udsendt.
Det er så stort og bør virkelig hyldes, at man sætter vores frihedsværdier over sig selv og tager ud i verden.
En af de veteraner, der bliver hyldet, er 29-årige Jonathan Petersen, der har været udsendt to gange til Afghanistan.
Hør ham fortælle, hvorfor han drog i krig i podcasten Den Daglige Dosis her:Jonathan var to gange i Afghanistan: 'Jeg sætter mere pris på mit liv'Danske soldater er stadig på internationale missionerDe danske soldater, der er udsendt i dag, deltager i missioner i blandt andet Arktis-området.
Der er også danske udsendte, der træner irakiske soldater i Irak.
Og så er forsvaret stadig til stede i Afghanistan, hvor de beskytter personel i hovedstaden Kabul.
© Jonathan PetersenDanske veteraner Man er veteran, når man har været udsendt i mindst én international mission i mere end 28 sammenhængende dage.
Der er 38.
370 registrerede veteraner fra 1992 til nu.
Forsvarets Veterancenter vurderer dog, at der reelt er op mod 60.
000 veteraner i Danmark fra 1948 og til nu (opgørelse fra juni 2019).
74% af de danske soldater, der bliver udsendt i perioden 1992 til 2016, er under 30 år gamle (tal fra Veterancenteret).
210 af veteranerne fortæller om deres oplevelser her.
69 danske soldater har mistet livet under internationale missioner siden 1992 (opgørelse fra Forsvaret).
Det er missioner, der potentielt kan være farlige, men på nuværende tidspunkt er der ifølge Forsvaret ikke nogen danske styrker i fredsskabende aktioner.
Der er med andre ord ingen danske soldater i aktiv krig.
Det sidste hold soldater, der var på fredsskabende mission, var ISAF hold 17, som vendte hjem fra Afghanistan i august 2014.
Her havde de blandt andet kæmpet mod Taliban-regimet og arbejdet på at beskytte lokalbefolkningen.
Læs også:29 år og krigsveteran: Jeg synes ikke, jeg er en heltKransenedlæggelser og parader landet overVeteranernes flagdag markeres i år blandt andet med parader til ære for de danske veteraner og kransenedlæggelser til minde om de faldne.
Statsministeren og kongehuset står i spidsen for et arrangement ved Monumentet over Danmarks Internationale Indsats på Kastellet.
Her skal blandt andre forsvarsministeren Trine Bramsen tale.
Kranselægning for de faldne ved Monumentet for Danmarks internationale indsats, 2018.
Du kan finde programmet for flagdagen i dit nærområde her.
Hun mener, det kan være en af de vigtigste taler, hun kommer til at holde som forsvarsminister:- Vi skal give veteranerne den heltestatus, de bør have i samfundet.
Jeg vil gerne være med til at løfte hyldesten over i hverdagen.
Veteraner skal ikke kun være nogen, vi fejrer denne ene dag, men skal hyldes for deres indsats hele året, siger Trine Bramsen.
FacebookTwitterKopier linkEmner:Socialdemokraterne|Trine Bramsen (politiker)|Afghanistan|Soldater|Taliban




https://www.dr.dk/nyheder/udland/orkanen-dorian-har-kraevet-mindst-20-liv-i-bahamas

UdlandOrkanen Dorian har krævet mindst 20 liv i BahamasOrkanen Dorian har trukket et langt spor af død og ødelæggelse efter sig i Bahamas, hvor 20 meldes dræbt.
Skaderne i Bahamas er voldsomme.
05.
sep.
2019 kl.
01.
09 | opdateret 05.
sep.
2019 kl.
08.
39Bemærk: artiklen er mere end 30 dage gammelLæs opMindst 20 mennesker er omkommet i østaten Bahamas, hvor Dorian søndag og mandag passerede gennem som en kategori 5-orkan og forårsagede massive oversvømmelser.
Det oplyser Bahamas' sundhedsminister, Duane Sands, ifølge avisen Miami Herald.
Tidligere lød dødstallet på syv.
Mandag sagde premierminister Hubert Minnis, at Bahamas befinder sig "midt i en historisk tragedie", og han kaldte ødelæggelserne "uden fortilfælde og omfattende".
Redningsarbejdere har svært ved at nå frem til de ramte områder på grund af de store vandmasser, og mandag oplyste myndighederne, at dødstallet ventes at stige yderligere, da katastrofens omfang endnu er ukendt.
Læs også:Dorian har tæsket sig træt på Bahamas - men truer stadig USA's østlige kystlinjeOver 13.
000 huse frygtes at være ødelagt eller beskadiget, viser tal fra Internationalt Røde Kors ifølge nyhedsbureauet AFP.
Overalt i Bahamas er der oversvømmede gader, efter orkanen har hængt over øgruppen i to døgn.
Dorian gik natten til mandag i land på den nordlige del af Bahamas, der ligger ud for den amerikanske delstat Florida.
På daværende tidspunkt blev der målt vindstyrker op til 295 kilometer i timen.
Dermed var det den kraftigste atlanterhavsorkan, der nogensinde er gået i land i den caribiske økæde.
Dorian ankom til USA's sydøstkyst tirsdag aften lokal tid.
Den har imidlertid tabt pusten og er blevet nedjusteret til en kategori 2-orkan.
Dorian er på vej nordpå, og der venter nu millioner af indbyggere på USA's østkyst nogle faretruende døgn.
Samtidig er den tropiske storm Fernand på vej mod det nordøstlige Mexico fra Den Mexicanske Golf - lidt syd for USA's grænse.
Stormens vindstød er målt til over 85 kilometer i timen.
De næste dage ventes Dorian at følge den amerikanske østkyst uden at gå ind over land.
Alligevel er der frygt for store ødelæggelser.
/ritzau/Opdateret med video.
FacebookTwitterKopier linkEmner:Bahamas|USA|Orkaner|Ulykker|Røde Kors




https://www.dr.dk/nyheder/udland/formand-britisk-underhus-ny-debat-om-valg

BrexitSe temaBrexitFormand for britisk Underhus: Ny debat om valgEn ny debat og afstemning om parlamentsvalg vil finde sted mandag, oplyser Underhusets leder.
Jacob Rees-Mogg er en af de mest markante konservative brexit-forkæmpere.
05.
sep.
2019 kl.
15.
19Bemærk: artiklen er mere end 30 dage gammelLæs opFormanden for det britiske parlaments Underhus, Jacob Rees-Mogg, som er en af de mest markante konservative brexit-forkæmpere, siger, at parlamentet igen mandag vil debattere og stemme om et snarligt parlamentsvalg.
Michael Gove, som er med i den konservative britiske regerings indercirkel, fastslår samtidig, at premierminister Boris Johnson ikke har nogen hensigt om at træde tilbage.
Udtalelserne kommer, efter at andre talsmænd for premierminister Boris Johnson havde gjort det klart, at regeringschefen vil gå i offensiven mod oppositionslederen Jeremy Corbyn og beskylde ham for "fejt at fornærme demokratiet ved ikke at støtte et parlamentsvalg".
Johnson: Valgkamp i gangRegeringskilder har sagt, at Boris Johnson anser torsdag for at være den første dag i en valgkamp.
Den liberaldemokratiske leder, Jo Swinson, siger, at hun venter at se Boris Johnson blive ved med at presse på for et brexit uden aftale trods ny lovgivning, som ventes at blive endelig klar i denne uge.
Lederen af Brexitpartiet, Nigel Farage, har advaret om, at Johnson ikke vil kunne vinde et valg, hvis han ikke har støtte fra Brexitpartiet.
Bror træder tilbageDet vakte torsdag stor opsigt, at Boris Johnsons bror, Jo, meddelte, at han træder tilbage fra sin viceministerpost.
Han forlader også parlamentet på grund af "en konflikt mellem familieloyalitet og hensynet til nationale interesser".
- Det har været en ære at repræsentere Orpington gennem ni år, lige som det har været en ære at tjene som minister i år under tre premierministre, siger Jo Johnson.
- Jeg har i de seneste uger været splittet mellem familieloyalitet og de nationale interesser.
Det er en uløselig konflikt, og tiden er inde til, at andre tager over efter mig som parlamentsmedlem og minister, siger han.
I en erklæring fra premierministeren hedder det, at han både som bror og premierminister har forståelse for Jo Johnsons beslutning.
Boris Johnson udpegede i juli sin bror til viceministerposten i det britiske departement for handel, energi og industri.
/ritzau/ReutersFacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Valg og folkeafstemninger|Nigel Farage (politiker)




https://www.dr.dk/nyheder/udland/trump-viser-overtegnet-kort-af-orkans-mulige-rute

UdlandTrump viser overtegnet kort af orkans mulige ruteTrump bliver hånet på sociale medier efter at have fremvist et vejrkort, der er blevet ændret med sprittusch.
USA's præsident Donald Trump svarede på et pressemøde, at han ikke ved, hvem der har tegnet på kortet.
05.
sep.
2019 kl.
04.
37 | opdateret 05.
sep.
2019 kl.
07.
35Bemærk: artiklen er mere end 30 dage gammelLæs opI Det Ovale Værelse ved frokosttid onsdag afholdt USA's præsident, Donald Trump, en kort orientering om orkanen Dorian.
Her fremviste Trump et kort fra USA's Nationale Orkancenter (NHC) fra 29.
august over Dorians bane mod USA, skriver det amerikanske medie The Washington Post.
På kortet havde nogen forlænget Dorians bane med en sprittusch - som ikke var på det oprindelige vejrkort - så orkanen så ud til at ramme staten Alabama.
Trump skrev søndag den 1.
september i et tweet, at Dorian blandt andet ville ramme Alabama samt staterne South Carolina, North Carolina og Georgia, foruden Florida.
Men det afkræftede USA's meteorologiske institut (NSW) hurtigt på Twitter.
"Alabama vil IKKE blive ramt af Dorian.
Vi gentager, Dorian vil ikke påvirke Alabama.
Orkanen vil forblive for langt mod øst.
"Trods dementiet af Trumps påstand søndag fremviste Trump altså et vejrkort ved onsdagens orientering, hvor der med sprittusch var tegnet en forlængelse af Dorians bane, der nu omkransede Alabama.
- Dette er det oprindelige kort, og som man kan se, vil den ikke bare ramme Florida, men også Georgia, sagde Trump under onsdagens orientering ifølge en video, der er blevet lagt op på Twitter på Det Hvide Hus' profil.
Fik orientering 29.
augustMen på et billede fra Det Hvide Hus' hjemmeside kan man se, at der ikke var tegnet en forlængelse af banen med sort tusch, da Trump modtog en orientering om orkanen 29.
august.
Onsdag aften blev Trump spurgt ind til det overtegnede kort ved et arrangement.
Her svarede han, at han havde fået at vide i den oprindelige orientering, at der var 95 procents risiko for, at Alabama ville blive ramt.
Herefter blev han spurgt, om nogen havde tegnet på kortet, hvortil han svarede: "Det ved jeg ikke, det ved jeg ikke.
"I et nyt tweet natten til torsdag forsvarer Trump sin påstand om, at Alabama ville blive ramt, ved at lægge et billede op af en model over orkanen fra 28.
august, der viser, at Dorian kunne dreje syd om Alabama.
- Jeg accepterer alle jeres fake news-undskyldninger, skriver Trump.
Men dengang - 1.
september - Trump skrev sit tweet om, at Alabama ville blive ramt, havde det længe været udelukket, at Dorian ville ramme Alabama.
Ifølge The Washington Post er det ulovligt at ændre i en officiel statslig vejrudsigt.
Donald Trump er på de sociale medier blevet hånet efter miseren, der har fået navnet "sharpie-gate", da en sharpie er navnet på en sprittusch i USA.
Formand for foreningen Defending Democracy Together Bill Kristol, skriver:- Hvem af os har ikke ændret i en vejrudsigt fra USA's Nationale Orkancenter med en sharpie?
Flere har også delt et billede, hvor de to vejrudsigter med og uden sprittusch er ved siden af hinanden.
Andre er sikre på, at det hele er en parodi, som mediet The Onion - den amerikanske pendant til Rokokoposten - står bag.
/ritzau/Opdateret med video.
FacebookTwitterKopier linkEmner:Donald Trump (politiker)|Humor|USA|Twitter|Washington Post




https://www.dr.dk/nyheder/udland/ingen-hjaelp-til-johnson-overhuset-vil-handle-hurtigt-paa-nej-til-no-deal-brexit

BrexitSe temaUdlandIngen hjælp til Johnson: Overhuset vil handle hurtigt på nej til no deal-brexitEt lovforslag, der skal forhindre et no deal-brexit, blev stemt igennem i Underhuset i går aftes.
En pro-brexit-demonstrant bærer et skilt, hvorpå der står: "Vi stemte for at forlade (EU, red)" udenfor det britiske parlament.
Af Malthe Sommerand05.
sep.
2019 kl.
07.
39Bemærk: artiklen er mere end 30 dage gammelLæs opDet andet kammer i det britiske parlament The House of Lords eller bare Overhuset skal nu behandle det lovforslag, der blev stemt igennem i Underhuset onsdag aften.
Her stemte et flertal for at gå videre med lovforslaget, der skal forhindre, at Storbritannien forlader EU uden en skilsmisseaftale - det man også kalder "no deal-brexit".
Efter lovforslaget blev stemt igennem i Underhuset, skal det nu behandles i Overhuset.
Over for BBC lover ledende repræsentanter fra begge sider af parlamentet, at de vil behandle forslaget færdigt tids nok til, at det kan blive endeligt godkendt inden mandag.
Flere har ellers frygtet, at Overhuset agtede at forhale deres behandling af forslaget.
En FilibusterDet er en kendt proces i britisk politik, at man forhaler et lovforslag.
Den har faktisk sit eget navn: en filibuster.
Det er en forhalingstaktik, hvor et eller flere medlemmer holder så lange taler, at tiden løber ud, og man ikke når at vedtage et forslag.
Det kan bruges til at skubbe vedtagelsen af et lovforslag i det næsten uendelige, indtil fristen for vedtagelse simpelthen overskrides.
Overhuset er forpligtet til at debattere ændringsforslag til lovforslag fra Underhuset, og den proces kan tage tid.
Problemet er, at man ikke længere har tid.
Mandag suspenderes parlamentet, og er loven ikke færdigbehandlet og underskrevet af Dronningen Elisabeth inden da, kommer den ikke igennem.
Johnsons hænder er bundet på ryggenLovforslaget, der skal forhindre et brexit uden skilsmisseaftale, blev stemt igennem til stor frustration for premierminister Boris Johnson og med stemmer fra hans eget, konservative parti.
Og det til trods for at 17,4 millioner briter i 2016 stemte for at forlade EU, og at Johnson har sagt, at Storbritannien forlader EU den 31.
oktober uanset hvad.
Johnson forsøgte, efter lovforslaget blev stemt igennem, at udskrive nyvalg, men det var der ikke tilstrækkelig opbakning til.
Førend en premierminister kan udskrive nyvalg, kræver det, at to ud af tre medlemmer af Underhuset støtter forslaget.
Johnson manglede mere end 100 stemmer for at få et nyvalg.
Brexit-kalenderen:3.
september: Parlamentsmedlemmerne vender tilbage fra sommerpause.
4.
september: Parlamentet er samlet.
5.
september: Parlamentet er samlet.
6.
september: Overhuset ventes at godkende lov, der skal forhindre et no-deal Brexit.
Fra den 9.
september: Parlamentet suspenderes.
14.
september – 2.
oktober: Partierne holder deres årlige kongresser.
14.
oktober: Den nye parlamentsperiode skydes i gang med en tale fra dronningen.
17 og 18.
oktober: EU-topmøde i Det Europæiske Råd.
31.
oktober: Storbritannien forlader EU.
Ole Helmersen, der er lektor ved CBS med speciale i britiske forhold, siger i radioprogrammet P1 Morgen, at premierministerens muligheder nu synes udtømte:- Boris Johnson står forpjusket og afklædt tilbage.
Hans hænder er bundet på ryggen, og magten er taget fra ham.
Han havde lovet, at han ville levere et brexit uanset hvad, men den plan må han nu revidere.
Det er svært at se, hvilke muligheder han har lige nu, siger Helmersen.
Læs også:Britisk parlament vil bremse brexit uden aftale - Johnson truer med nyvalgNyvalg kan stadig være en mulighedJohnson har i sin korte tid som Storbritanniens leder snakket med flere europæiske ledere, og han har lovet, at han kunne levere en bedre aftale end forgængeren Theresa May.
Men det ser svært ud nu.
Hans sidste mulighed var, at han helt som ventet forsøgte at udskrive nyvalg.
Og det kan forekomme mærkeligt, at oppositionen ikke ønsker et valg og muligheden for selv at komme til magten.
- Jeg skal lige understrege, at jeg er ude i spekulationer her.
Men oppositionen har frygtet, at Overhuset ville forhale lovforslaget omkring et no deal-brexit, så det ikke kom igennem, førend parlamentet bliver suspenderet på mandag.
Labour har talt for et nyvalg, men har understreget, at man ønsker at behandle lovforslaget færdigt først, siger Ole Helmersen.
Nu da Overhuset så har sagt, at man ikke vil forhale forslaget, kan det så alligevel komme til nyvalg.
Men det er ikke givet, at Johnson vinder valget, og han kan blive en af de kortest siddende premierministre nogensinde, skulle han tabe.
- Han vil have renset luften, og han vil have et større konservativt mandat til at forhandle med EU og få en eventuel aftalen igennem parlamentet.
Husk på, at De Konservative kun havde et flertal på et mandat indtil tirsdag, hvor tidligere justitsminister Phillip Lee skiftede til Liberal Demokraterne, siger Ole Helmersen.
Repræsentanter fra Overhuset lover, at man har færdigbehandlet loven fredag eftermiddagFacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




