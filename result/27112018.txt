https://www.dr.dk/sporten/fodbold/championsleague/dansk-trio-droener-videre-i-champions-league

Champions LeagueDansk trio drøner videre i Champions LeagueDusan Tadic blev helten, da Ajax Amsterdam tirsdag sikrede avancement til knockoutfasen af Champions League.
Kasper Dolberg kaster sig ind i en tackling tirsdag aften i 2-0 sejren over AEK Athen.
27.
nov.
2018 kl.
22.
48Bemærk: artiklen er mere end 30 dage gammelLæs opKasper Dolberg, Lasse Schöne, Rasmus Nissen og resten af Ajax Amsterdam-mandskabet skal spille Champions League efter nytår.
Tirsdag vandt danskerklubben nemlig 2-0 ude over AEK Athen.
Begge mål blev leveret af serbiske Dusan Tadic.
Med sejren sikrer den hollandske hovedstadsklub sig en plads i den europæiske turnerings knockoutfase.
Kasper Dolberg og Lasse Schöne startede på banen for Ajax tirsdag.
Dolberg spillede lidt over en time, inden han blev skiftet ud, mens Schöne var på banen i alle 90 minutter.
Rasmus Nissen blev skiftet ind med lidt over ti minutter tilbage.
Straffespark og rødt kortFørste halvleg af kampen var en uskøn affære.
Det hollandske hold dominerede, men lykkedes ikke med for alvor at blive farlige - dels fordi hjemmeholdet ikke havde de store ambitioner om at spille offensiv fodbold og bare placerede sig foran eget felt.
Den tendens fortsatte i anden halvleg.
Efter tyve minutter fik Ajax dog prikket hul på bylden.
Lasse Schöne sendte et frispark ind i feltet, som AEK's kroatiske midtbanespiller Marko Livaja satte armen på.
Det fik dommer Michael Oliver til både at give gult kort nummer to til kroaten, der dermed blev udvist, og tildele hollænderne et straffespark.
Det omsatte Dusan Tadic til et mål, og så var Ajax foran 1-0.
Fire minutter senere var Tadic igen på pletten, da serberen gjorde det til kampens slutresultat, efter at Ajax havde udspillet det græske forsvar med et effektivt kontraangreb.
Senere tirsdag mødes de to andre hold i gruppe E, Bayern München og Benfica.
Tyskerne skal blot bruge et enkelt point for at spille sig videre til ottendedelsfinalerne i det nye år.
De to gruppe G-hold CSKA Moskva og Viktoria Plzen spillede også mod hinanden i den tidlige runde af Champions League-kampe tirsdag.
Tjekkiske Viktoria Plzen vandt 2-1 over russerne.
Det betyder, at de to andre hold i gruppen - Real Madrid og Roma, der mødes senere tirsdag - begge er sikre på at gå videre til knockoutfasen.
/ritzau/FacebookTwitterKopier link




https://www.dr.dk/nyheder/politik/regeringen-udskyder-sundhedsreform-til-efter-nytar

PolitikRegeringen udskyder sundhedsreform til efter nytårDet bliver først i det nye år, at regeringen fremlægger sundhedsreform.
Der er for travlt før jul, siger minister.
Sundhedsminister Ellen Trane Nørby (V) mener, at det er bedre at vente til efter nytår med at præsentere sundhedsreform.
(Arkivfoto).
27.
nov.
2018 kl.
22.
43Bemærk: artiklen er mere end 30 dage gammelLæs opRegeringen skyder sin sundhedsreform til efter nytår, da der er for travlt med de nuværende forhandlinger om finanslov og en ny folkeskoleaftale.
Det skriver sundhedsminister Ellen Trane Nørby (V) tirsdag aften på Facebook.
- Inden jul skal en vigtig finanslov, der kan understøtte vækst og velfærd i hele landet, og en aftale om en bedre folkeskole med styrket faglighed og kortere skoledage være på plads.
- Det skaber i den grad politisk pladsmangel, inden den søde juletid nærmer sig, skriver hun.
Bliver præsenteret til januarSundhedsreformen vil i stedet blive præsenteret i januar.
Ved Folketingets åbning i oktober var der ellers lagt op til, at den ville komme senere samme måned.
Så blev den skubbet til efter efterårsferien.
I sidste uge lovede finansminister Kristian Jensen (V) så, at sundhedsreformen ville komme efter finansloven, men inden jul.
Ellen Trane Nørby mener, at reformen fortjener bedre behandling, fordi den berører alle patienter og har indvirkning på kommuner og regioner.
- Den fortjener god tid til at blive diskuteret, debatteret og forhandlet.
Den tid er blevet for knap inden jul, skriver hun.
/ritzau/FacebookTwitterKopier linkEmner:Ellen Trane Nørby (politiker)|Kristian Jensen (politiker)|Venstre|Jul|Sundhedspolitik




https://www.dr.dk/nyheder/udland/hundredvis-af-lig-fundet-i-massegrav-i-raqqa

UdlandHundredvis af lig fundet i massegrav i RaqqaMere end 500 lig er indtil videre blevet fundet i én af de største massegrave i den syriske by.
Syriske gravere har fundet over 500 lig i en massegrav nær byen Raqqa, som tidligere var hovedstad i Islamisk Stats selverklærede kalifat i landet.
Det oplyser en lokal embedsmand.
(© Scanpix)Af Stine Delfs27.
nov.
2018 kl.
22.
20Bemærk: artiklen er mere end 30 dage gammelLæs opLige nu leder de lokale efter lig i den største af de ni massegrave, som ligger omkring den syriske by Raqqa.
Det er en kamp mod tiden, hvis de skal nå at sikre så mange beviser som muligt, som senere vil kunne bruges i en kommende krigsdomstol.
Ligene går nemlig hurtigt i forrådnelse, og det gør det sværere at fastslå både identitet samt dødsårsag.
Blandt ofrene er der både krigere fra Islamisk Stat og civile.
Man regner med, at der ligger omkring 1500 lig i massegraven, og der er derfor lang vej endnu, da der indtil videre kun er udgravet 516 lig.
Raqqa ligger i det nordlige Syrien og var tidligere under Islamisk Stats kontrol.
De kaldte Raqqa for hovedstaden i deres selvudnævnte kalifat.
Ligene menes at være blevet begravet i de sidste dage, inden Islamisk Stat mistede deres kontrol over byen.
Det er vigtigt at bevare beviserneDen ansvarlige retsmediciner Abdul Raouf al-Ahmad fortæller til The Associated Press, at de først fastslår køn, alder og om der er tale om en civil eller ISIS-kriger.
- Derefter dokumenterer vi, hvad de har på af tøj, smykker, og om der er andre kendetegn.
Vi dokumenterer deres højde, deres skader og dødsårsag.
Vi dokumenterer også, hvordan liget var begravet, og hvordan de lå i graven, siger han.
Internationale menneskerettighedsgrupper er bekymrede for, om retsmedicinerne har ressourcer nok til at indsamle tilstrækkeligt med beviser.
Det er nemlig vigtigt at få fastlagt, om menneskerne er omkommet i de kampe, der drev Islamisk Stat ud af byen, eller om de er blevet dræbt inden - og af hvem.
- Hvis de her lig ikke bliver bevaret på den korrekte måde, kan vi risikere at miste mange af de beviser, som skal bruges i bevisførelsen mod de ansvarlige.
Det er vigtigt at fastlægge, om forbrydelserne er begået i forbindelse med selve befrielseskampen eller inden, siger Sara Kayyali fra Human Rights Watch.
FacebookTwitterKopier linkEmner:Islamisk Stat|Syrien|Human Rights Watch




https://www.dr.dk/sporten/fodbold/superliga/medie-fck-hjalp-spiller-og-agent-med-skattefinte

SuperligaMedie: FCK hjalp spiller og agent med skattefinteDen danske fodboldklub hjalp en spilleragent med at undgå skat tilbage i 2014, skriver Politiken.
Per Nilsson var i FC København fra 2014 til 2016 (arkivfoto).
27.
nov.
2018 kl.
22.
39Bemærk: artiklen er mere end 30 dage gammelLæs opFC København hjalp i 2014 Per Nilsson og hans agent med at undgå at betale skat i forbindelse med svenskerens skifte til den danske fodboldklub.
Det viser dokumenter fra whistleblowerplatformen Football Leaks ifølge Politiken.
Ved formelt set at lade en klub hyre og aflønne spillerens agent, kan en spiller undgå at betale skat af salæret.
Dermed kan en klub præsentere et mere lukrativt tilbud i jagten på en spiller, ligesom en klub kan opnå en momsfordel.
Læs også:William Kvist skal være konsulent for herrelandsholdetDet er den finte, FCK, Per Nilsson og agentfirmaet Spielerrat ifølge Politiken har benyttet sig af.
De seneste tre år er det sket mere end 100 gange, at klubber fra Superligaen har hyret spilleres normale repræsentanter.
Statskassen er derfor potentielt gået glip af millioner af kroner.
Kendt problemstillingMen nu skal finten stoppe, lyder det fra Skattestyrelsen, der dog ikke vil udtale sig om konkrete sager.
- Det er en problemstilling, vi kender til, og som vi i den kommende tid vil kigge nærmere på.
- I første omgang betyder det, at vi vil gennemføre enkelte, målrettede kontroller, som skal danne grundlag for en videre indsats, der kan inkludere både vejledning og yderligere, siger underdirektør i Skattestyrelsen Kim Tolstrup til Politiken.
Ifølge FCK selv har klubben fulgt de gældende regler.
- Vi opgør altid samlet set, hvordan arbejdsfordelingen har været, når forhandlingerne er afsluttet.
- I dette tilfælde havde den pågældende agent samlet set optrådt klart overvejende som klubagent for FCK.
- En vurdering af den arbejdsfordeling kræver et fuldt og helt indblik i sagen og ikke blot en brøkdel af det via stjålne mails og sms'er, siger klubben i en skriftlig udtalelse til Politiken.
Per Nilsson var i FC København fra 2014 til 2016, hvor han nåede at spille 21 superligakampe.
/ritzau/FacebookTwitterKopier link




https://www.dr.dk/nyheder/udland/centerpartiet-abner-stotte-lofven-i-sverige

Valg i SverigeSe temaUdlandCenterpartiet åbner for at støtte Löfven i Sverige- Hvis han skal have en vis chance, så må Löfven indse, at han må føre borgerlig politik, siger Annie Löof.
Næsten tre måneder efter valget i Sverige er det stadig ikke lykkedes for nogen partileder at finde frem til et levedygtigt regeringsalternativ.
27.
nov.
2018 kl.
22.
48Bemærk: artiklen er mere end 30 dage gammelLæs opI Sverige åbner Centerpartiets leder, Annie Lööf, muligheden for støtte til en regering ledet af Stefan Löfven.
Det kan ske, hvis lederen af Socialdemokraterna går ind på en række politiske krav fra det borgerlige parti.
- Hvis han skal have en vis chance for at blive statsminister, så må Stefan Löfven indse, at han må føre en borgerlig politik, siger Löof.
S-lederen Löfven er i gang med endnu et forsøg på at sammensætte en ny svensk regering.
Næsten tre måneder efter valget er det stadig ikke lykkedes for nogen partileder at finde frem til et levedygtigt regeringsalternativ.
Læs også:Korrespondent: Löfven må satse på borgerlig uvilje mod Sverigedemokrater for at samle regeringHverken blokken på venstrefløjen eller det borgerlige partisamarbejde i Alliansen fik flertal i Riksdagen.
Ingen af dem ønsker at samarbejde med det tredjestørste parti, Sverigedemokraterna.
Lööf kræver skattelettelserLöfven, der er fungerende statsminister, har fremført, at det er nødvendigt med et samarbejde på tværs af blokkene.
Löofs parti, som er en pendant til De Radikale i Danmark, har været i dialog med Löfven.
Hun åbner muligheden for ikke at stemme imod ham i Riksdagen - forudsat at en række krav imødekommes.
Det gælder blandt andet et krav om skattelettelser.
Löfven fik i fredags godt en uge til at samle støtte til en ny regering.
Det har lettet arbejdet, at Lööf allerede har sonderet terrænet og udelukket flere regeringsalternativer, har Löfven pointeret.
Den svenske Riksdags formand, talman Andreas Norlén, har meddelt, at Riksdagen vil stemme om Stefan Löfvens foreslåede regering den 5.
december.
Senest to dage inden skal Löfven have meddelt, hvilke partier han ønsker med i sin regering.
/ritzau/TTFacebookTwitterKopier linkEmner:Sverige|Stefan Löfven (politiker)|Radikale Venstre|Sverigedemokraterna




https://www.dr.dk/sporten/fodbold/kvindelandsholdet/dansk-em-soelvvinder-traekker-stikket-rejse-jorden-rundt

KvindelandsholdetDansk EM-sølvvinder trækker stikket for at rejse jorden rundtDen danske kvindelandsholdsspiller Maja Kildemoes har valgt at tage en pause fra fodbolden.
Af Michael Sten Jensen i Lyon og Interview: Thomas Vestergaard27.
nov.
2018 kl.
22.
16Bemærk: artiklen er mere end 30 dage gammelLæs opDet er ikke den nemmeste beslutning i verden at trække nødhammeren og knuse ruden, når man ruller med toget i professionel fodbold.
Men det har den 22-årige, danske landsholdsspiller, Maja Kildemoes, gjort.
Ikke fordi fodbold hænger hende ud af halsen, men fordi det er en nødvendig investering i mennesket bag.
- Jeg skal finde ud af, hvem jeg er, når jeg ikke spiller fodbold.
Maja KildemoesForsvarsspilleren, der for Danmark seneste startede inde i de afgørende play-off kampe mod Holland, tager det næste halve år en pause fra fodbold.
Og netop det samlede nederlag til Holland, den missede VM-kvalifikation, er en af hovedårsagerne til, at Kildemoes det næste halve år ikke vil tænke på dét, som fodboldsspillets buffet af disciplin og omtanke også kan tilbyde.
I stedet skal det handle om at finde ud af, hvad der kan opleves i baren.
Kontrakten med svenske Linköpings FC er udløbet, kufferten er pakket, og onsdag morgen drager Maja Kildemoes på dét, hun selv kalder for en dannelsesrejse væk fra fodbolden.
- Jeg skal finde ud af, hvem jeg er, når jeg ikke spiller fodbold.
Men også hvem, jeg vil være.
Jeg skal ud og opleve en verden, der har helt anderledes end den, jeg kender.
- Da vi missede kvalifikationen til VM, og min kontrakt løb ud, satte det mit liv i perspektiv.
Jeg kan mærke med mig selv, at jeg har brug for noget andet, og planen er at rejse i et halvt år, og så må vi se, hvad der sker, siger Maja Kildemoes.
Maja Kildemoes under EM-finalen i 2017.
Pause ikke en dårlig tingDen 22-årige fynbo har spillet 27 landskampe for Danmark, men den statistisk bliver altså ikke udbygget foreløbig.
Havde Danmark kvalificeret sig til VM, så var dannelsesrejsen dog blevet i underbevidstheden.
- Der var selvfølgelig en tomhed efter VM-kvalifikationen.
Det ville have været fedt at kunne bygge videre på succesen på EM, men det handler mere om, at jeg vil finde ud af noget mere om mig selv, som jeg ikke kan finde gennem fodbold, siger Maja Kildemoes.
- Nu fik jeg tid til at tænke over, hvad jeg havde lyst til lige nu.
Jeg tror ikke, at det nødvendigvis er en dårlig ting, at man tager en pause.
Forhåbentligt kan jeg efter den her tur hvile mere i min fodbold, i stedet for at tænke, hvad jeg ellers kunne prøve, siger Maja Kildemoes.
Kan komme stærkere igenAt Maje Kildemoes det næste halve år samler stempler i passet, betyder altså ikke nødvendigvis, at hun er færdig som fodboldspiller.
Flere spillere har udført samme manøvre med stor succes, andre har helt droppet at vende tilbage, og hvis en tur til Kilimanjaro og Machu Picchu gør Maja Kildemoes til en bedre fodboldspiller på den anden side, så er pausen det hele værd.
Maja KildemoesAlder: 22 år (født 15.
august 1996)Karriere: Linköpings FC, Odense Q, NæsbyResultater: EM-sølv, svensk mester i 2017Landskampe: 27 (1)- Du er begrænset i din tilværelse som fodboldspiller.
Du skal passe din træning, dine kampe og din kost.
Du er forpligtet til dit hold, din træner og dig selv.
Alle forventer, at jeg præsterer det bedste på banen, og jeg tror, at jeg har brugt for at tage et lille skridt tilbage, for at komme stærkere igen, siger Maja Kildemoes.
- Jeg regner med at starte igen, for jeg er ikke fodboldtræt.
Fællesskabet i fodbold er unikt, og det har givet mig mine bedste oplevelser, som jeg håber, der kommer flere af.
Om det bliver den samme Maja Kildemoes, der om et halvt år stiger på toget igen, må tiden vise.
Maja Kildemoes og holdkammeraten Janni Arnth fejrer sammen det svenske mesterskab i 2017.
FacebookTwitterKopier linkEmner:Fodbold|Holland|Linköping|Machu Picchu




https://www.dr.dk/nyheder/penge/lollands-bank-aktionaerer-afvaerger-salgsplaner

PengeLollands Bank-aktionærer afværger salgsplanerEn lille gruppe aktionærer ville sælge Lollands Bank mod bestyrelsens vilje.
Nu har aktionærerne stemt nej.
Ved en ekstraordinær generalforsamling i Nakskov afviste et stort flertal blandt aktionærerne at lede efter  en køber til Lollands Bank.
27.
nov.
2018 kl.
21.
37Bemærk: artiklen er mere end 30 dage gammelLæs opLollands Bank afværger en lille gruppe aktionærers planer om at sælge banken.
Det skriver TV Øst.
Aktionærerne har således stemt klart nej til et forslag om at afsøge markedet for en køber.
2543 aktionærer, der samlet havde 398.
260 stemmer, sagde nej til forslaget.
41 aktionærer med 141.
206 stemmer stemte ja på en ekstraordinær generalforsamling tirsdag aften i Nakskov.
Det var fem aktionærer, der tilsammen ejer mere end fem procent af bankens aktier, som havde foreslået at sætte et til-salg-skilt på banken med henblik på at få en stor hovedaktionær.
Lollands Banks bestyrelse har været modstander af planerne og påpeget, at banken har klaret sig godt efter finanskrisen og leveret gode resultater.
Læs også:Lollands Bank måske til salg: Investorer vil have en stærk spiller med om bordDet er de fem aktionærer enige i.
Men de mente, at en stor aktionær ville stille banken stærkere.
- Det vil kunne medvirke til at fremtidssikre banken samt understøtte dens ønske om at bevare en plads i nærområdet samt udbygge bankens vækstplaner, hed det i forslaget.
Frygtede manglende lokal opbakningBestyrelsen har til gengæld frygtet, at et salg ville kunne betyde, at banken ikke ville have så meget opbakning i lokalsamfundet.
Den bekymring har også været delt af Lolland Kommunes borgmester, Holger Schou Rasmussen (S).
- Jeg frygter, at hvis den bliver solgt, så går der et halvt år, og så står der ikke Lollands Bank længere, sagde han forud for generalforsamlingen til TV Øst.
Han mener, at området gang på gang har tabt, når der har været centraliseringer inden for det offentlige, og at et salg ville kunne betyde tab af arbejdspladser, hvis der blev skåret i antallet af filialer.
Lollands Bank har seks filialer på Lolland, Falster og Sydsjælland.
Der er mere end 27.
000 kunder.
/ritzau/FacebookTwitterKopier linkEmner:Lollands Bank|Virksomhedsøkonomi|Pengeinstitutter|Nakskov




https://www.dr.dk/nyheder/udland/trumps-travle-weekend-har-planlagt-moeder-med-putin-xi-og-merkel

UdlandTrumps travle weekend: Har planlagt møder med Putin, Xi og MerkelFor første gang siden de indledte en handelskonflikt, skal Trump og Kinas præsident mødes.
Det er næsten et år siden, USA's præsident sidst mødtes med Kina's præsident Xi Jinping.
Af Louise Brodthagen Jensen27.
nov.
2018 kl.
21.
57Bemærk: artiklen er mere end 30 dage gammelLæs opDer er godt fyldt op i kalenderen for USA's præsident.
Når alverdens statsledere fredag og lørdag mødes til G20-topmødet i Buenos Aires i Argentina, har Donald Trump allerede planlagt bilaterale møder med blandt andre Japans premierminister Shinzo Abe, den tyske kansler Angela Merkel, Ruslands præsident Vladimir Putin og ikke mindst Kinas præsident Xi Jinping.
Det fortalte pressetalsmand for Det Hvide Hus, Sarah Huckabee Sanders, på en briefing tirsdag aften dansk tid.
Læs også:Handelsstrid med USA presser Kina: Nu vil kineserne booste væksten med milliarderDet vil blive første gang, Kina og USA's præsident mødes, siden de to lande indledte en længerevarende handelsstrid, hvor begge parter har pålagt og hævet en række toldafgifter på eksportvarer over for hinanden.
Formålet med den planlagte middag mellem Xi Jinping og Donald Trump er at se, om der er mulighed for, at parterne kan nå til enighed om en handelsaftale, lød det fra Trumps økonomiske rådgiver Larry Kudlow.
Vil ikke udelukke "kontakt" med Saudi-Arabiens kronprinsPå samme briefing afviste USA's nationale sikkerhedsrådgiver, John Bolton, at Donald Trump har planlagt at mødes med den saudiarabiske kronprins, Mohammed bin Salman.
Men umiddelbart efter ville Sarah Huckabee Sanders ikke afvise muligheden for uformel kontakt mellem dem.
Højtstående medlemmer af det Republikanske Parti kritiserede i sidste uge Trump, efter han i en udtalelse bakkede op om forklaringen fra Mohammed bin Salman i forhold til mordet på den saudiarabiske journalist Jamal Khashoggi.
Khashoggi blev dræbt på Saudi-Arabiens konsulat i Istanbul i Tyrkiet i begyndelsen af oktober, og flere af medlemmerne i Kongressen har opfordret til at indføre sanktioner mod landet samt anmodet præsidenten om at iværksætte en ny undersøgelse af drabet på den saudiarabiske journalist.
Sagen kort•Den saudiarabiske journalist Jamal Khashoggi gik den 2.
oktober ind på Saudi-Arabiens konsulat i den tyrkiske by Istanbul for at få nogle dokumenter, så han kunne blive gift med sin tyrkiske forlovede.
•Khashoggi, der levede i eksil og havde skrevet kritisk om det saudiarabiske regime, kom ikke ud igen.
•I første omgang afviste Saudi-Arabien tyrkiske meldinger om, at Khashoggi var blevet dræbt.
Saudiaraberne påstod, at han havde forladt konsulatet.
•Senere erkendte Saudi-Arabien, at Khashoggi var blevet dræbt.
Først lød forklaringen, at det var sket i slagsmål, siden at drabet var resultatet af en uautoriseret aktion.
•Elleve personer er blevet tiltalt for drabet af de saudi-arabiske myndigheder.
FacebookTwitterKopier linkEmner:Angela Merkel (politiker)|Donald Trump (politiker)|Saudi-Arabien|Kina|Mord




https://www.dr.dk/sporten/haandbold/herreligaen/tth-erobrer-tredjepladsen-efter-maalrigt-opgoer

HerreligaenTTH erobrer tredjepladsen efter målrigt opgørSønderjyske skiftede flittigt målvogter, men kunne ikke bremse træfsikre TTH Holstebro, som vandt 38-34.
TTH Holstebros rykkede tirsdag frem i tabellen efter sejren over Sønderjyske.
27.
nov.
2018 kl.
21.
24Bemærk: artiklen er mere end 30 dage gammelLæs opMed den tredje ligasejr på stribe har håndboldherrerne fra TTH Holstebro for alvor meldt sig ind i topkampen i Danmarks bedste håndboldrække.
Tirsdag vandt TTH med 38-34 over Sønderjyske i Sønderborg og avancerer derfor til ligaens tredjeplads, inden GOG har været i kamp i 14.
spillerunde.
I mange håndboldkampe vil 34 mål være nok til at vinde, men det var det ikke for hjemmeholdet tirsdag aften.
Det største problem for sønderjyderne var nemlig, at stort set alle TTH's afslutninger inden for målrammen gik ind.
I første halvleg blev Kristian Dahl Pedersen og Thorsten Fries således kun noteret for i alt to redninger i Sønderjyske-buret.
Målvogterne fik dog heller ikke meget hjælp af forsvaret.
En anelse skarpere var målvogter Simon Gade i den anden ende, og derfor førte gæsterne 24-18 ved pausen.
Målfrekvensen faldt en anelse i anden halvleg.
Sjov angrebskampI Sønderjyske-målet satsede træner Kasper Christensen på svenskeren Henrik Nordlander.
Modsat sine to forgængere havde svenskeren en anelse mere held på stregen, men ikke nok til at få hjemmeholdet tilbage i kampen.
Afstanden nåede aldrig ned på mindre end fire mål i de sidste 30 minutter.
Dertil var det skarptskydende udehold for effektive.
Farligst var Jonas Porup, der scorede ni gange for TTH Holstebro.
- Det var en sjov angrebskamp i dag, men vi er ikke tilfredse med, at der blev scoret så mange mål imod os.
Sønderjyske spillede god håndbold, og de pressede vores forsvar, siger TTH-topscoreren til TV2 Sport.
Hos Sønderjyske scorede Aaron Mensing ti gange.
Det skulle han bruge 19 forsøg til.
På grund af nederlaget kan Sønderjyske dumpe ned fra femtepladsen, når Skanderborg, Skjern og Århus Håndbold har været i aktion i 14.
spillerunde.
/ritzau/FacebookTwitterKopier link




https://www.dr.dk/nyheder/penge/klimaraadets-formand-stopper-kort-efter-kritisk-rapport-minister-afviser-sammenfald

Datacentre i DanmarkSe temaPengeKlimarådets formand stopper kort efter kritisk rapport: Minister afviser sammenfaldOppositionspolitikere kræver forklaring på udskiftning af formand i uafhængigt klimaråd.
Professor i økonomi ved Københavns Universitet Peter Birch Sørensen stopper 1.
december efter fire år som formand for Klimarådet.
Af Oliver Batchelor27.
nov.
2018 kl.
20.
15Bemærk: artiklen er mere end 30 dage gammelLæs opRegeringen skifter nu ud på formandsposten i Klimarådet, der rådgiver regeringen og Folketinget i klimapolitiske spørgsmål.
Allerede i næste uge overtager professor og dekan ved Maastricht University Peter Møllgaard posten fra Peter Birch Sørensen, professor i økonomi ved Københavns Universitet.
- Vi har ment, at der var behov for at se på mulighederne for at udpege en ny formand, og derfor er valget faldet på Peter Møllgaard, som er en rigtig stærk kandidat, siger klimaminister Lars Christian Lilleholt (V).
Rettede hård kritik mod klimaplanNyheden om, at den 54-årige Peter Møllgaard er udpeget som ny formand, blev bragt i form af en pressemeddelelse på Energi-, Forsynings- og Klimaministeriets hjemmeside i eftermiddag.
Det skete blot få timer efter, ministeriet havde udsendt en anden pressemeddelelse med overskriften 'Lilleholt: Lad os få klimadebatten tilbage på rette spor'.
Uden adresse udtalte han i den forbindelse, at det er "volapyk at påstå, at regeringen reducerer tempoet i den grønne omstilling.
"Læs også:Klimarådet: Danmark får svært ved at nå klima-målNetop sådan lød kritikken fra Klimarådet i sidste uge i en analyse af regeringens klimapolitik, som blev kaldt "urealistisk" og "uambitiøs".
Politikere undrer sig over timingenUdskiftningen på formandsposten kort efter den meget kritiske rapport fra Klimarådet får flere politikere på Christiansborg til at undre sig.
- Peter Birch Sørensen har stået i spidsen for et klimaråd, der har leveret visionære og praktisk anvendelige råd, som vi i dén grad har brug for.
Og man kan jo gætte på, at det er fordi, ministeren ikke kan lide kritikken, at han ikke genansætter ham.
Det er en alvorlig sag, for det gør det jo svært at have uafhængige råd, siger klimaordfører for Det Radikale Venstre Ida Auken.
Læs også:Oppositionspartier om ny klimaplan: Regeringen svigter, når det kommer til landbrugetHun fortæller, at hun vil bede klimaminister Lars Christian Lilleholt om at forklare sig, når der næste gang skal være møde i energiforligskredsen.
Alternativets politiske leder Uffe Elbæk skriver på Twitter, at han finder det "meget mærkeligt", at Peter Birch Sørensen "pludselig stopper" som formand for Klimarådet.
- Håber ved Gud ikke, at det har noget som helst at gøre med rådets berettigede kritik af regeringens politik.
Ikke en finger at sætte på hans store og vigtige arbejde, skriver Uffe Elbæk.
Lilleholt: Grundløse spekulationerKlimaminister Lars Christian Lilleholt afviser over for DR Nyheder, at der reelt er tale om en fyring af Peter Birch Sørensen.
- Det er fuldstændig grundløse spekulationer.
Uanset om Klimarådet var kommet med deres rapport i sidste uge, og uanset om der har været en diskussion, så var der blevet udpeget en ny formand for Klimarådet, siger han.
Læs også:Løkke om klimaplan: Vi skal kunne give Jorden videre til vores børn og børnebørnI har jo vidst, at den kritiske rapport fra Klimarådet har været undervejs i lang tid.
Har indholdet af den haft betydning for, at Peter Birch Sørensen ikke skal fortsætte?
- Der er ingen sammenhæng mellem Klimarådets rapport og spørgsmålet om, hvem der fremadrettet skal være formand for Klimarådet.
Den diskussion har vi haft i regeringen i lang tid før, Klimarådets rapport er blevet offentliggjort.
Men i andre råd, eksempelvis De Økonomiske Råd (vismændende, red.
), er det jo tradition for at blive genudpeget.
Så hvorfor er det ikke tilfældet her?
- Det er forskelligt fra råd til råd.
Og det er sådan, at når en person har siddet i fire år, så er det rigtig, rigtig lang tid.
Peter Birch Sørensen har gjort det rigtig godt som formand for Klimarådet.
Vi har ikke altid været enige om alting.
Men på sådan en post skal der også være plads til, at man kan diskutere og udfordre regeringen.
Vi har så ment, at der var behov for at se på mulighederne for at udpege en ny formand, siger Lars Christian Lilleholt.
Afviser tvivl om uafhængighedTror du ikke, at et fremtidigt Klimaråd vil være mere tilbageholdende af objektiv kritik af regeringens klimapolitik, når der kan sås tvivl om begrundelsen for at udskifte den nuværende formand?
- Nej, det er helt afgørende for mig, at vi peger på en formand for Klimarådet og på medlemmer af rådet, som fungerer uafhængigt af regeringen og kan vurdere de forslag, der kommer fra regeringen og Folketinget, lyder det fra ministeren.
Læs også:ANALYSE Regeringen på listefødder om landbrugetPeter Birch Sørensen blev udnævnt til formand for det dengang nyoprettede klimaråd 1.
december 2014 - tre måneder før de øvrige medlemmer tiltrådte.
Regeringen skal i de kommende måneder tage stilling til, hvordan sammensætningen i rådet skal være under Peter Møllgaards ledelse.
- Det er noget, vi kigger på.
For os er det vigtigt, at vi får sammensat et klimaråd, som består af de ypperste og dygtigste repræsentanter på området, siger Lars Christian Lilleholt.
DR Nyheder har forsøgt at få et interview med Peter Birch Sørensen.
Det er desværre ikke lykkedes.
I en kortfattet kommentar udtaler han til Børsen:- Jeg tilkendegav, at jeg gerne ville fortsætte som formand, hvis man ønskede det, men ministeren valgte at udpege en ny formand, hvad han naturligvis er i sin gode ret til.
FacebookTwitterKopier linkEmner:Alternativet (parti)|Energi-, Forsynings- og Klimaministeriet|Ida Auken (politiker)|Miljøpolitik|Holland




https://www.dr.dk/nyheder/indland/udryd-joeder-muslimer-og-homoer-her-dyrker-danske-unge-vold-og-had-paa-nettet

Indland”Udryd jøder, muslimer og homoer” - her dyrker danske unge vold og had på nettetPå det sociale medie 4chan deler danskere hadefulde ytringer og opfordrer til voldDet her er en række af de mest brugte ord på 4chans "pol" skrevet fra danske IP-adresser.
De største ord indgår i flest indlæg (© DR Grafik)Af P1 Orientering27.
nov.
2018 kl.
19.
35Bemærk: artiklen er mere end 30 dage gammelLæs op"Første mål: Dræb jøder.
Andet mål: Dræb muslimer.
Tredje mål: Fordriv alle andre fra vores hjemlande.
Fjerde mål: Genopbyg "reich.
""Vores endemål skal være: At udradere snavs som sorte, jøder, homoseksuelle, handicappede, sigøjnere og arabere…""Husk - jøderne er vores fælles fjende.
"Sådan lyder nogle af de mange tusinde hadefulde indlæg, som danskere anonymt har skrevet på det sociale medie ved navn 4chan.
4chan er ukendt for de fleste over 30 år, men er til gengæld et populært mødested på nettet for unge fra hele den vestlige verden.
Fakta: Hvad er 4chan?
4chan er et internetforum, der har eksisteret siden 2003.
En af de mest populære dele af 4chan hedder /pol/ og står for “politically incorrect”.
Det forum er kendt for brugernes yderligtgående og provokerende politiske synspunkter.
4chan som helhed er et forum for især unge fra vestlige lande, der mødes og deler alle mulige interesser, f.
eks.
sport og japansk kultur.
Men forummet er mest kendt som et hjemsted for trolling, hate speech og ikke mindst stedet, hvor Anonymous og den digitale højrefløjsbevægelse Alt-Right er udsprunget fra.
Omkring 170.
000 danskere (eller folk med en dansk IP adresse) har besøgt 4chan den seneste måned, ifølge tal fra Alexa Rank, der estimerer trafikken til alle websites i hele verden.
Hundredvis af nye indlæg hver dagHver dag kommer der flere hundrede nye, anonyme indlæg fra danske IP-adresser på 4chans “politically incorrect,” også kaldet “pol”.
Der er 4chans mest aktive og berygtede afdeling, der er kendt som et sted for planlægning af trolling, chikane og yderligtgående politisk aktivisme.
P1 Orientering har indsamlet over 8.
500 danske indlæg på 4chan og lavet en optælling af, hvad de handler om.
Indholdet er ofte hadefulde og nedsættende ytringer om sorte, muslimer, homoseksuelle, feminister - og især jøder.
Hvide omtales derimod som en truet race, der er under pres.
Det mest brugte ord er “jøde,” dernæst “hvid,” “nigger” og “muslim”.
Ekspert: En farlig tendensHver måned besøger omkring 170.
000 danskere 4chan.
Det viser tal fra firmaet Alexa, der overvåger den globale internettrafik.
Det er langt fra alle, der bruger 4chan til at dele radikale eller hadefulde ytringer, siger Christian Mogensen, som er projektleder hos Center for Digital Pædagogik og ekspert i bl.
a.
4chan.
Men der er en hård kerne af meget aktive brugere.
Ud fra Orienterings data vurderer Christian Mogensen, at op mod 100 danske unge bruger meget tid på at dele ekstreme politiske holdninger på 4chan.
Og brugerne er typisk unge mænd, forklarer han.
- På 4chan, og særligt “pol” ser vi mest de ældre teenagere, det vil sige gymnasieelever og opefter.
Og vi ser en overrepræsentation af mænd, som føler sig fremmedgjort i deres fysiske miljøer, siger Christian Mogensen fra Center for Digital Pædagogik.
Han vurderer, at langt de fleste af dem, der skriver om vold og had på 4chan, bare skal lukke luft ud i et øjebliks afmagt eller fuldskab.
Men erfaringer fra udlandet viser, at nogle folk på 4chan er villige til at gå længere end det.
- Dem, vi er bange for, er de sidste 10 procent, som ser, at der faktisk er 8.
000 indlæg, der handler om noget, der giver mening for dem.
Og som ikke bare bruger 4chan som en ventil, men måske en dag går ud og reagerer og siger; ‘ja, det er fandme jødernes skyld, og derfor bliver vi nødt til at kickstarte revolutionen med et angreb’.
Christian Mogensen genkender retorikken på 4chan fra internationale sager om både skoleskyderier og terrorangreb.
- Det her er jo en retorik, vi også har set i forbindelse med angreb mange steder i verden, hvor kommunikationen kører i lang tid, indtil én vælger at reagere på det, siger Christian Mogensen.
Nazistisk logik fra 40’erneOrientering har forelagt en række ytringer om jøder fra 4chan for Sofie Lene Bak, som er ekspert i antisemitisme ved Københavns Universitet.
Disse konkrete udsagn kan sammenfattes til, at jøder er korrupte og udspekulerede snyltere, at de har masser af penge, og dertil en enorm skjult magt i Europa og USA, som de bruger til at fremme multikulturalisme, migration og feminisme.
Målet er at skabe splid, som igen baner vejen for jødernes ultimative kontrol over samfundet.
Og det tankegods genkender Sofie Lene Bak.
- Der er ikke noget, der bliver sagt her, som ikke kunne være sagt i nazistiske kredse i 1940.
Der er sådan set ikke noget af det, der er spor nyt.
Hverken tankegangen eller fordommene.
Det er interessant, at det har overlevet, siger Sofie Lene Bak.
Mosaiske: Jødehad udbredt på sociale medierOrientering har også bedt det Jødiske Trossamfund, Mosaiske, om at se på eksempler fra 4chan.
Hos Mosaiske kendte man ikke konkret til 4chan.
Men organisationen har selv en enhed, der overvåger antisemitiske hændelser i Danmark.
Lederen, Jonatan Cohn, siger til Orientering, at de generelt ser meget jødehad og antisemitisme på sociale medier.
- Det er vores opfattelse, at der er meget jødehad på internettet.
Vi støder rigtig tit på det, og vi synes helt klart, at det er meget bekymrende, siger Jonatan Cohn fra Mosaiske.
Han forklarer samtidig, at de ikke systematisk registrerer alle antisemitiske ytringer på nettet, fordi det er for omfattende.
Så derfor kan de ikke sætte tal på, om antisemitismen på sociale medier vokser.
Men han mener generelt, at digitalt had er massivt:- Principielt set må folk jo mene, hvad de vil, og i private sammenhænge må de jo også tale om, hvad de vil.
Problemet er bare, at de her fora ikke er private.
Det er helt-offentlige eller semi-offentlige fora.
Og så begynder det at blive problematisk, siger Jonatan Cohn til Orientering.
Sådan gjorde viOrientering har indsamlet og analyseret indlæg på 4chan’s største politiske board - også kaldet 4chan/pol eller “politically incorrect”.
Det forum er internationalt kendt for at være et samlingssted for især unge mennesker med højreradikale politiske synspunkter, men hvor danskeres tilstedeværelse og ytringer hidtil ikke har været undersøgt.
- P1 Orientering har hver dag i tre uger indsamlet alle posts på 4chan/pol skrevet fra danske IP-adresser via en såkaldt scraper.
- Vi har i perioden indsamlet helt præcist 8.
618 indlæg- Dernæst har vi vha.
excel fået opgjort alle ord i de 8.
618 indlæg, og sorteret dem efter, hvilke ord, der optræder i flest gange.
- Vi har dernæst frasorteret såkaldte “stop-ord” såsom “og,” “har,” “mig” “fordi” osv.
- Dernæst har vi sammenlagt varianter af det samme ord, f.
eks.
“nazi’s” og “nazis”- Til sidst har vi udvalgt en række af de mest brugte ord, hvor vi har optalt, hvor mange indlæg hver ord indgår i.
Størrelsesforholdene er illustreret i en såkaldt word cloud.
Strafbare ytringerOrientering har forelagt en række ytringer på 4chan for Sten Schaumburg-Müller, professor i jura ved SDU.
Han mener, at nogle af dem er strafbare efter dansk lov.
- Efter min vurdering er der ikke tvivl om, at en del af ytringerne falder under straffelovens § 266b og muligvis også § 136 om opfordring til forbrydelse, siger Sten Schaumburg-Müller.
Han vurderer også, at ytringer på 4chan har dansk jurisdiktion, og at der er “ingen tvivl om, at ytringerne er fremsat offentligt.
” Årsagen er, at 4chan har 11 mio.
besøgende, hvoraf omkring 170.
000 er danskere.
Tusindvis af danskere besøger 4chan4chan er et eksempel på et socialt medie, der er helt offentligt.
Alle kan læse med, og det er der tusindvis af danskere, der gør.
Og der er i følge tal fra Alexa flere danske besøgende på 4chan end på f.
eks.
traditionelle danske medier som Information og Børsens netsider.
På 4chan kan brugerne dog ikke identificeres, fordi de ikke har nogen profil, ligesom man har på Facebook eller Instagram.
Det eneste, der fremgår af 4chan, er, at brugeren har en dansk IP-adresse.
Orientering har kontaktet 4chan og bedt om en kommentar, men de er ikke vendt tilbage.
Vi har også spurgt PET, om de har kendskab til 4chan, men det kan de ikke kommentere på.
Tip os!
Er du selv aktiv på 4chan, eller har du været det tidligere?
Så skriv gerne til os og fortæl om dine erfaringer på: tip-orientering@dr.
dkFacebookTwitterKopier linkEmner:Sten Schaumburg-Müller (professor)|Jødedom|Center for Digital Pædagogik|Københavns Universitet|USA




https://www.dr.dk/nyheder/kultur/svampe-bobs-far-doed

KulturSvampe-Bobs far dødStephen Hillenburg, der skabte en verdens-succes med Svampe-Bob, blev kun 57 år.
Stephen Hillenburg døde af den sjældne motoriske nervecellesygdom ALS, Amyotrofisk lateral sklerose.
Af Jakob Stegelmann / Troldspejlet27.
nov.
2018 kl.
19.
35Bemærk: artiklen er mere end 30 dage gammelLæs opHan kombinerede to højst forskellige interesser: marinebiologi og tegnefilm.
Resultatet blev en af verdens største tegnefilm-succes'er.
Svampe Bob er fast inventar på tv-stationer overalt, også på DR Ultra, hvor den groteske humor fra havets bund har givet serien tusinder af fans - både blandt børn, men også blandt mange voksne.
For Stephen Hillenburgs humor ramte bredt.
Han skabte serien efter at have interesseret sig for havbiologi i mange år - og efter en uddannelse som animator på 'California Institute of the Arts', hvor også kunstnere som instruktøren Tim Burton og Pixars skaber John Lasseter har gået.
Havets forunderlige verden og syret tegnefilmhumor passede perfekt sammen.
Her ses en Svampe-Bob ballon i en parade i New York tilbage i 2016.
Arkivfoto.
Før Svampe-Bobs gennembrud, som kom i 1999, lavede han den ligeså skøre 'Rocko's Modern World', som i Danmark blev vist på Ramasjang.
Men det var Svampe-Bob, som på engelsk hedder Sponge Bob Squarepants, der blev den helt store succes.
Børne-tv-stationen Nickelodeon, der har filialer over hele verden, regner Svampe-Bob for deres absolut største succes, og udover de 242 episoder af tv-serien, er der også kommet to animerede spillefilm.
Figuren har også optrådt i temaparker og shows, sammen med sine kumpaner fra havets bund.
Svampe-Bobs karakteristiske og bevidst irriterende stemme er indtalt af komikeren Tom Kenny.
I Danmark er det Jens Jacob Tychsen, der har lagt stemme til figuren i alle episoderne.
Stephen Hillenburg blev 57 år gammel og døde af den sjældne motoriske nervecellesygdom ALS, Amyotrofisk lateral sklerose.
FacebookTwitterKopier linkEmner:Jens Jacob Tychsen (skuespiller)|Tim Burton (filminstruktør)|DR Ultra|Humor|Californien




https://www.dr.dk/nyheder/indland/ekspert-saadan-gik-teenager-fra-skolehad-til-hagekors-tatovering

IndlandEkspert: Sådan gik teenager fra skolehad til hagekors-tatoveringHadegrupper på sociale medier kan føre til radikalisering, siger ekspert.
ModelfotoAf P1 Orientering27.
nov.
2018 kl.
19.
35Bemærk: artiklen er mere end 30 dage gammelLæs opIgennem ti år har Jon Lange, seniorrådgiver i Red Barnet og ekspert i børns digitale liv, set, hvordan tonen blandt børn og unge på nettet er blevet mere og mere hård.
I sit arbejde med at blive klogere på de unges digitale underverden har han efter måneders forsøg fået kontakt med en ung mand, der gerne ville fortælle sin historie.
Den unge mand, som Jon Lange vælger at kalde Christian, fortæller, hvordan han gik fra at føle sig udenfor i skolen til at blive populær i hadegrupper på nettet - blandt andet på 4chan.
Men med tiden blev hans sarkastiske humor på nettet mere og mere ekstrem.
Og en dag fik Christian tatoveret et hagekors på armen.
Svært ved at udtrykke sig i skolenChristians historie begynder i folkeskolen, hvor han har svært ved at finde sin plads.
Han føler, at der har været masser af ting, han har prøvet at sige.
Men han kom ikke igennem med det, fordi han var for vred og måske kastede med stole og råbte og bandede.
Jon Lange, seniorrådgiver hos Red Barnet- Jeg oplever ham som meget intelligent, men også ekstremt usikker, fortæller Jon Lange.
Christian føler sig udenfor i klassen, for han er ikke med i drengenes fællesskab.
Han interesserer sig ikke for fodbold, som var det, lærerne brugte som løftestang i drengegruppen.
Han er utroligt dårlig til sport, siger han selv.
Og derfor har han aldrig passet ind i drengegruppen.
Samtidig har Christian et voldsomt temperament, og han får meget skældud i skolen.
Han oplever, at han prøver at sige, når noget er galt.
Men han kan ikke ramme den tone, hvor man taler om konflikter på en ikke-aggressiv og anerkendende måde.
I stedet bander han rigtig meget, og så bliver han sendt ud for døren eller bedt om at tie stille.
Så han brænder inde med en masse vrede, forklarer Jon Lange.
- Han føler, at der har været masser af ting, han har prøvet at sige.
Men han kom ikke igennem med det, fordi han var for vred og måske kastede med stole og råbte og bandede, fortæller Jon Lange.
Den første hadegruppeChristian opdager i 13-års alderen, at der findes hadegrupper på Facebook.
Man kan hade alt fra kakaomælk til FC København.
Christian starter sin egen gruppe for folk, der hader skolen, hvor han skriver om sine oplevelser.
- Han skriver på sådan en ironisk, sarkastisk måde, som nogen synes er ret sjov.
Så ret hurtigt får han nogen, der faktisk venter på, at han kommer med et opstød omkring et eller andet, fortæller Jon Lange.
På et tidspunkt kommer der en nynazistisk tone ind over.
Det er i hvert fald dem, han på en eller anden måde - tilfældigt synes han selv - kommer til at hænge sammen med.
Jon Lange, seniorrådgiver hos Red BarnetHan oplever en popularitet, han aldrig nogensinde har mødt før.
Christian bliver også et af de markante medlemmer af facebook-gruppen Offensimentum, som dengang havde omkring 100.
000 medlemmer.
Offensimentum var et lukket mødested på Facebook, hvor medlemmerne bl.
a.
delte stødende, grove og grænseoverskridende indlæg og videoer med hinanden.
Men da gruppen bliver lukket ned, er der nogle andre, der inviterer ham med over på blandt andet 4chan.
- Der nogle, som siger, “Kom over og skriv dine fede kommentarer herovre.
Hvad med, at vi sviner bøsser og lesbiske til, eller sviner kvinder til osv.
Kan du ikke sige noget sjovt om det?
”4chan har flere lighedspunkter med Offensimentum.
Tonen er hård og sarkastisk, men mere politisk radikal.
F.
eks.
er jødehad et stort tema blandt danskere på 4chan, viser en kortlægning foretaget af P1 Orientering.
- På et tidspunkt kommer der en nynazistisk tone ind over.
Det er i hvert fald dem, han på en eller anden måde - tilfældigt synes han selv - kommer til at hænge sammen med, siger Jon Lange.
Så pludselig befinder han sig i et miljø, hvor han også får tatoveret et hagekors på armen.
Og han fortsætter med at svine alt andet end hvide kristne til på nettet, fortæller han selv til Jon Lange.
Vågner opMen på et tidspunkt siger Christian stop.
Det sker, fordi han begynder at føle sig presset til at skrive mere hårdt, end han egentlig selv kan stå inde for.
- Han vågner ligesom mentalt op og finder ud af, at han har bevæget sig langt væk fra det ironiske og sarkastiske.
Det, der var hans overlevelsesstrategi før, når han skulle flygte fra skolen.
Nu er han på en eller anden måde gledet over i kun at være vred og hadsk og komme med gode råd til, hvordan man slår ihjel.
Og det vil han gerne ud af, fortæller Jon Lange.
Det er faktisk først tre-fire år efter at Christian starter sin “skældud-rejse” på de sociale medier, at det går op for familien, hvad han laver.
- Han trækker sig ind i sig selv og bliver voldsomt ked af det.
Og det er først der, de begynder at interessere sig for, hvad der er galt.
Dernæst hiver de ham nærmest fysisk ud af det ved at give ham digital stuearrest, hvis man kan kalde det for det.
Jon Lange mener ikke, at Christian er endt med at blive radikaliseret eller farlig for sine omgivelser.
Men sådan kunne det godt være gået, vurderer han.
- Jeg kan se fra mine kolleger rundt omkring i verden, at 4chan eller beslægtede grupper er steder, der bliver hvervet fra.
Der bliver stillet et fællesskab til rådighed, det er som om, man udser sig nogle unge, som er vrede på samfundet og er blevet svigtet.
Dem prøver man at få over.
Christian er ikke kildens rigtige navn.
Det er kun Jon Lange, der har mødt ham, og Red Barnet har ikke fået lov at optage samtalerne.
Derfor er det kun Jon Langes noter og indtryk, der bliver gengivet i denne artikel.
Tip os!
Er du selv aktiv på 4chan eller lignende fora?
Eller kender du nogen, der er?
Så skriv gerne til os og fortæl om dine erfaringer på: tip-orientering@dr.
dkFacebookTwitterKopier linkEmner:Red Barnet|Facebook|Folkeskolen (Danmark)|DR P1|Kropsudsmykning




https://www.dr.dk/nyheder/regionale/sjaelland/hjaelp-til-kaerestesorger-ensomhed-og-angst-ungeraadgivning-paa-nettet

SjællandHjælp til kærestesorger, ensomhed og angst: Ungerådgivning på nettet bredes ud til hele landet En portal med elektronisk rådgivning til unge er blevet så stor en succes i Region Syddanmark, at den skal udbredes til alle andre regioner i landet fra 1.
januar.
Jórunn Davidsen fra Næstved ønskede en lignende rådgivningsportal, da hun var syg i gymnasietiden.
I dag lever hun et normalt ungdomsliv med hjælp fra hunden Sisu.
Af Lis Vibeke Læsøe Olsen og Julie Würtz27.
nov.
2018 kl.
19.
52Bemærk: artiklen er mere end 30 dage gammelLæs opUnge med psykiske problemer kan fremover få hjælp og rådgivning i hele landet gennem netportalen mindhelper.
dk.
Her kan børn og unge anonymt få viden og rådgivning om mental sundhed, og siden Region Syddanmark lancerede tilbuddet i 2016, har portalen med elektronisk rådgivning haft mere end 800.
000 besøg.
Fra 1.
januar 2019 bliver rådgivningsportalen så bredt ud til at være et tilbud i alle landets regioner.
Om MindhelperPortalen giver unge rådgivning om:Viden om mental sundhed, der kan være alt fra kærestesorger til ensomhed og angst.
Råd til at håndtere problemer og redskaber til at håndtere problemer.
Personlig hjælp i brevkassen, hvor unge anonymt kan skrive ind og få råd fra en fagperson.
Vejledning til mere hjælp, hvis problemet ikke kan løses digitalt.
Kilde: Mindhelper.
dk- Mindhelper.
dk er i den grad et tilbud, som taler de unges sprog og hjælper på den enkeltes præmisser.
Derfor er jeg også både stolt over og glad for, at unge i hele landet nu kan benytte sig af tilbuddet og få hjælp på et tidligere tidspunkt, fortæller den syddanske regionsrådsformand Stephanie Lose (V), som også er formand for Danske Regioner, i en pressemeddelse.
Ifølge Jacob Mejlholm, der er projektleder for portalen i Region Syddanmark, er regionens netportal anderledes end andre rådgivningsportaler.
- Vi har haft stor fokus på, hvordan vi formidler emner til unge.
Dels i et sprog, der giver mening for unge, uden det bliver for poppet eller for tørt, men også hele vinklingen af indholdet, og hvilke eksempler der skal hives ud, fortæller Jacob Mejlholm og fortsætter:- Socialt angst er for eksempel meget forskelligt, om du er 15 år eller om du er 55 år, og hvilke situationer problematikkerne viser sig i.
Savnede en lignende portal under sygdomsforløb22-årige Jórunn Davidsen fra Næstved fik psykiske problemer i gymnasiet.
Det udviklede sig til en længerevarende depression med flere ophold på psykiatriske sygehuse og behandling med elektrochok.
I dag er Jórunn Davidsen godt på vej til et almindeligt ungdomsliv, men hun savnede en lignende onlineportal med elektronisk rådgivning, da hun gik i gymnasiet.
- Når man har det psykisk svært, så har man brug for at lufte ud over for nogen, snakke og blive mødt i det, som man føler, siger hun.
Jórunn Davidsen søgte i gymnasiet et sted, hvor man kunne være anonym, da det kan være svært for unge at åbne sig op omkring et så tabubelagt emne.
Derudover var det ikke let at finde det, hun søgte, selvom hun stødte på flere tilbud på nettet.
- Jeg havde ikke forestillet mig noget bestemt, men jeg kan huske, at jeg følte mig ensom, og jeg havde brug for nogen at snakke med.
Jeg havde ikke lyst til at tage til lægen, fordi jeg følte, at det var mig, der var noget galt med, fortæller hun og fortsætter:En ung pige eller dreng vil jo ikke opsøge en læge eller psykolog lige med det samme.
Og det er der, hvor en sygdom får lov til at udvikle sig.
Jórunn Davidsen- Derudover bagatelliserer du hurtigt dine egne problemer.
Især, hvis det er psykisk.
Så en ung pige eller dreng vil jo ikke opsøge en læge eller psykolog lige med det samme.
Og det er der, hvor en sygdom får lov til at udvikle sig, understreger Jórunn Davidsen.
Derfor mener hun også, at det er vigtigt, portalen med elektronisk rådgivning bliver udbredt til hele landet.
- Hvis jeg kunne have skrevet til nogen på nettet, som måske opfordrede en til at tage til læge eller rådgive en til, hvordan man skal komme videre, så kunne det være, at det ikke fik lov til at udvikle sig så meget, som mit gjorde, siger den hun.
Derudover mener hun, at det er nemt og uforpligtende med en rådgivningsportal, som kan fange de unge, når de i forvejen sidder foran computeren.
- Især når det er anonymt, og hvis man er lidt flov over det, som jeg var.
Jeg var flov over, at jeg havde det skidt, og jeg havde ikke lyst til, at nogen skulle vide noget om det.
Så hvis jeg havde haft muligheden for bruge portalen, kunne det være en meget nemmere måde at få hjælp, lyder det fra Jórunn Davidsen.
Læs også:Liselotte savnede hjælp, da datteren blev syg: Nu har hun stiftet lokalafdeling af SindFacebookTwitterKopier linkEmner:Stephanie Lose (politiker)|Venstre|Region Syddanmark|Sundhed og velvære|Næstved




https://www.dr.dk/nyheder/politik/stil-spoergsmaal-uffe-elbaek-fejrer-alternativets-foedselsdag-hvordan-ser-han






https://www.dr.dk/nyheder/regionale/fyn/bondam-om-spille-statsministerkandidat-bliver-en-lejlighed-til-reflektere-over

FynBondam om at spille statsministerkandidat: Bliver en lejlighed til at reflektere over, hvordan jeg selv var politikerEfter 15 år væk fra de skrå brædder, er Klaus Bondam tilbage på Odense Teater i forestillingen 'Død over Eliten'.
Af Anne Mette Dam Thrane, Cecilie Elmose Warnich og Thea Bjørn27.
nov.
2018 kl.
21.
02Bemærk: artiklen er mere end 30 dage gammelLæs opPolitiker, institutleder og direktør.
Klaus Bondam har trådt mange andre stier end dem, man finder på de skrå brædder, de seneste 15 år.
Men nu er han klar til at komme tilbage i rampelyset på teaterscenen for en kort periode ved siden af sit job som direktør i Cyklistforbundet.
Han har sagt ja til at spille politiker i forestillingen Død over eliten, som er en ny politisk dramatik skrevet af Thomas Markmann.
- Det her er der altså et eller andet særligt ved, fordi den handler om demokratiet og om, hvor sindsygt sårbart det også er, siger Klaus Bondam.
Bondams blå bogFødt 19.
november 1963, BornholmSkuespillerLydbogsindlæserTidligere radikal borgmester, KøbenhavnInstitutleder, Det Danske KulturinstitutDirektør, CyklistforbundetPå grund af sine politiske erfaringer, regner han med, at rollen som statsministerkandidat i forestillingen også giver ham en særlig personlig oplevelse.
- Jeg håber meget, at det at få lov at arbejde med mit gamle håndværk og samtidig få lov til som skuespiller at gestalte en politiker bliver en mulighed for at reflektere over, hvordan jeg selv var politiker dengang, siger han.
DØD OVER ELITENPremiere 1.
februar på Odense TeaterEt stykke af Thomas Markmann om mennesker, der kæmper og slås for respekt og forståelse.
I 1992 blev Klaus Bondam uddannet skuespiller på Odense Teaterskole.
Mandag var der læseprøve på Odense Teater, og selv om omgivelserne måske virkede bekendt, var det en ny oplevelse for Klaus Bondam igen at være tilbage på teatret.
- Jeg gjorde noget, som jeg ikke har gjort i 15 år, men jeg kan da læse højt endnu, siger han.
Død over eliten har premiere på Odense Teater 1.
februar 2018.
Læs også:Sceneskift for Klaus Bondam: Efter 15 år er han tilbage på de skrå brædderFacebookTwitterKopier linkEmner:Klaus Bondam (politiker)|Odense Teater|Odense|Teater|Cyklistforbundet




https://www.dr.dk/nyheder/udland/sturgeon-afviser-mays-brexit-aftale-skotland-bliver-fattigere

UdlandSturgeon afviser Mays brexit-aftale: Skotland bliver fattigereDet Skotske Nationalparti har tænkt sig at stemme nej til den nuværende brexit-aftale.
Scotlands førsteminister, Nicola Sturgeon, tidligere i dag i Edinburgh.
Af Louise Brodthagen Jensen27.
nov.
2018 kl.
19.
15Bemærk: artiklen er mere end 30 dage gammelLæs opDet kan godt være, at Storbritanniens premierminister, Theresa May, har fået opbakning fra de europæiske ledere til den foreløbige udtrædelsesaftale fra EU.
Men tidligere i dag gjorde den skotske førsteminister, Nicola Sturgeon, det igen klart, at man i Skotland på ingen måde er tilfreds med udsigten til at skulle træde ud af EU.
Og da slet ikke med den aftale, som Theresa May i de kommende dage rejser rundt og forsøger at samle opbakning til, og som i morgen bringer hende til netop Skotland.
Læs også:EU og Storbritannien nået til enighed om brexit-udkastSturgeon har længe været en af skeptikerne i forhold til aftalen, men selv efter at have set det 585 sider lange udkast, ser hun ingen grund til overhovedet at støtte det, som "ganske enkelt er en dårlig aftale".
Med henvisning til en analyse, der viser, at den nuværende brexit-aftale vil gøre skotterne fattigere, og med en udtrykt bekymring for dalende investeringer i landet meddelte førsteministeren, at de 35 medlemmer for Det Skotske Nationalparti (SNP) i det britiske parlament som ventet vil vende tommelfingeren ned ved den kommende afstemning i parlamentet den 11.
december.
- Ingen skotsk regering, der tænker på denne og fremtidige generationer, kan se sig selv acceptere denne aftale, sagde Nicola Sturgeon tidligere i dag.
Skotterne stemte for at blive i EURegeringen i Storbritannien har gjort det klart, at den nuværende aftale er den eneste, der vil komme i spil, og ifølge Theresa May er det eneste alternativ, at Storbritannien forlader EU uden en aftale.
Men den mulighed har Nicola Sturgeon tidligere afvist og betegnet det som spin.
Hun luftede derimod muligheden for endnu en afstemning, hvis det kan samle et flertal på tværs af partierne.
Førsteministeren i Skotland, der i 2016 stemte for at blive i EU, har allerede allerede inden den nuværende aftale blev præsenteret, udtalt, at var den ikke tilfredsstillende, skulle der kigges på andre og bedre muligheder.
I Theresa Mays eget konservative parti er der modstand mod aftalen, ligesom medlemmer i Labour og regeringens nordirske støtteparti, DUP, har sagt, at de vil stemme imod.
Hvad handler aftalen om?
•Aftalen handler overordnet om tre ting: Skilsmisseaftalen, overgangsordningen og en politisk erklæring om rammen for det fremtidige forhold.
•Skilsmisseaftalen handler blandt andet om de vilkår, der skal gælde for de 4,5 millioner EU-borgere, som bor i Storbritannien og for briterne, der bor i EU-landene.
Derudover håndterer den spørgsmålet om, hvordan grænsen mellem Irland og Nordirland skal kontrolleres, når den bliver en ydre EU-grænse.
•Overgangsordningen gør det muligt for Storbritannien fortsat at deltage i store dele af EU-samarbejdet efter skilsmissen.
Under overgangen vil Storbritannien ikke være med til at træffe beslutninger i EU, men landet bliver ved med at følge lovgivningen frem til 2021.
•Den politiske erklæring om rammen for det fremtidige forhold handler om hvilket udgangspunkt, der vil være for kommende handels- og samarbejdsaftaler mellem EU og Storbritannien.
Når Storbritannien er ude af EU, og overgangsordningen er ophørt, er det tanken, at disse aftaler skal være indgået.
FacebookTwitterKopier linkEmner:EU|Nicola Sturgeon (politiker)|Skotland|Storbritannien|EU-forhold




https://www.dr.dk/nyheder/indland/fulgte-sondelanding-med-spaending-christian-klar-til-mars-mission-uden-returbillet

IndlandFulgte sondelanding med spænding: Christian klar til Mars-mission - uden returbilletDen 38-årige it-specialist håber på at være blandt de første mennesker, der lander på den røde planet.
Christian Ohlendorff Knudsen håber på at blive sendt til Mars, selvom der ikke er mulighed for at komme hjem igen.
Billedet er taget i Lynge Grusgrav.
Af Sean Coogan27.
nov.
2018 kl.
19.
07Bemærk: artiklen er mere end 30 dage gammelLæs opDanske Christian Ohlendorff Knudsen fulgte gårsdagens sondelanding på Mars med særlig optimisme.
Her landede Mars InSight med succes og er allerede begyndt at sende billeder hjem fra Mars.
Senere skal den lave andre undersøgelser på planeten.
Christian Ohlendorff Knudsen har meldt sig som kandidat til en tur til Mars, som organisationen Mars One ønsker at gennemføre.
Den 38-årige it-specialist er blandt de 100 personer, der står tilbage på listen over kandidater, der startede på over 200.
000.
En eventuel tur ville betyde over et halvt års transport i en rumkapsel til den røde planet uden mulighed for at komme tilbage.
Men hvorfor vil man dog forlade Jorden for altid og begive sig 225 millioner kilometer væk til en fremmed planet, hvor man skal tilbringe resten af sit liv i en oppustelig beboelsesbase?
Det har vi spurgt Christian Ohlendorff Knudsen om.
100 KANDIDATER TILBAGEChristian Ohlendorff Knudsen meldte sig som kandidat hos Mars One i 2013 på organisationens hjemmeside.
Her udfyldte han et spørgeskema, uploadede en video af sig selv og beskrev sin motivation for at tage til Mars.
Siden skulle han sende en udvidet lægeerklæring og har gennemført et onlineinterview med folk fra projektet, fortæller han.
Han er blandt de 100 kandidater, der er tilbage ud af en pulje på mere end 200.
000 ansøgere.
Danskeren fortæller, at den næste runde varsles mindst et halvt år i forvejen.
Her skal kandidaterne arbejde i grupper.
Senere følger en isoleringsmission.
Når antallet af kandidater bliver skåret ned til 24, ansættes de og får løn under træningen, siger Christian Ohlendorff Knudsen.
Håber, at Mars kan give Jorden en bedre fremtidLige nu er der 100 kandidater tilbage til de fire pladser, der er sat i udsigt hos Mars One projektet.
Præcis hvornår den næste udvælgelsesrunde ligger, er endnu uvist.
Det er projektets finansiering også.
Det er derfor langt fra sikkert, at danskeren står foran en Mars-afsendelse, og han forventer også, at en umiddelbart planlagt afsendelse i 2031 sagtens kan blive udskudt.
Indtil videre betyder den åbne mulighed dog, at han har valgt ikke at stifte familie på nuværende tidspunkt.
- Indtil videre har jeg afskrevet muligheden for at stifte familie, fordi jeg potentielt ville skulle efterlade et barn i 8-10 års-alderen, siger Christian Ohlendorff Knudsen.
Motivation for måske at skulle sige farvel til familie og venner for altid skal findes i et håb om at gøre fremtiden lysere, lyder det fra danskeren.
- For mig handler det om at give tilbage til det samfund, som vi alle nyder godt af, siger han.
Christian Ohlendorff Knudsen mener, at en Mars-mission vil kunne give en teknologisk udvikling, som Jorden vil kunne nyde godt af.
- Jeg tror, det kan være et sted, hvor vi kan teste og hjælpe os selv frem med hensyn til de miljøproblemer, vi har her på jorden, siger danskeren, der peger på vigtigheden af bæredygtighed på Mars, som kan kaste ny teknologi af sig.
Han mener også, at en Mars-mission vil kunne inspirere mennesker til at sætte mere pris på Jordens ressourcer.
- Det kan hjælpe folk til at reflektere og få et andet syn på deres dagligdag.
Det tror jeg, er vigtigt.
Læs også:78.
000 vil forlade Jorden for altid og bo på MarsForventer ikke en badeferieDen manglende returbillet har dog været en klar del af overvejelserne for danskeren.
- Men det handler om at kunne tage et skridt tilbage og se det fra et perspektiv, der er større end det personlige, siger han.
- Næsten hvad end, jeg kan komme i tanke om, at jeg ville skulle opgive personligt, så vil det være det værd i forhold til, hvad jeg tror, der vil komme ud af en mission i forhold til livet på jorden, siger han.
Seks milliarder amerikanske dollars og fire menneskeliv er ifølge it-specialisten en minimal pris i det store hele.
Han understreger, at det ikke handler om rigdom eller berømmelse.
- Det kan man ikke bruge til meget på Mars, siger han.
Den største udfordring ved at leve på den røde planet ville være den manglende frihed, siger danskeren, der peger på, at planetens ugæstfri overflade betyder, at man nok kun kan tilbringe to timer om dagen udenfor.
Derudover ville de fire udsendte personer skulle stå for alle basale fornødenheder.
- Det er vand, det er luft, det er mad.
På den måde har du din egen dødelighed meget tættere på, siger han.
Udsigten til det psykologiske pres gør det til en god idé at medbringe noget på turen, der bibeholder forbindelsen til Jorden, siger han.
I hans tilfælde ville det med stor sandsynlighed være en hæklet tøjkat, som hans mor har lavet.
På spørgsmålet om, hvorvidt vi mennesker kommer til at kolonisere Mars er den 38-årige ikke i tvivl.
- Det er jeg overbevist om.
Det er et spørgsmål om hvornår.
Har oddsene imod sigVi behøver ikke at opfinde ny teknologi for at sende mennesker til Mars.
Det vurderer Steen Eiler Jørgensen, cand.
scient i fysik med speciale i rumfart.
Spørgsmålet omhandler i højere grad, hvordan man skulle gøre det rent praktisk, og hvor pengene skulle komme fra.
En bemandet rejse til Mars ligger omkring 25 år ude i fremtiden, og det har den gjort længe, fordi ingen har taget de afgørende skridt, siger Steen Eiler Jørgensen, der til daglig underviser i blandt andet rumfart og raketteknologi hos den nationale talentpleje i naturvidenskab, Science Talenter.
Han vurderer, at Mars One projektet har oddsene imod sig.
Det skyldes i høj grad, at projektet tidligt i forløbet fik negativ omtale.
Firmaets planer om at finansiere projektet på indkomst fra tv-rettigheder, som mange sportsbegivenheder gør, blev tolket som, at der var tale om et realityshow.
Dette gav et forkert indtryk af et useriøst projekt, siger Steen Eiler Jørgensen.
Han mener også, at mange har tolket projektet som en slags selvmordsmission.
- Det var selvfølgelig ikke det, der var meningen.
Det var meningen, at folk skulle bo og skabe sig en tilværelse der, siger underviseren.
Elon Musk står for den bedste mulighedDet bedste bud på sende mennesker til Mars kommer hverken fra Mars One, NASA eller andre internationale rumfartorganisationer, som situationen ser ud nu, vurderer Steen Eiler Jørgensen.
- Min umiddelbare vurdering er, at hvis der er nogen, der kommer til at sende mennesker til Mars inden for en overskuelig fremtid, så bliver det Space X, siger han.
Rumfartsvirksomheden Space X er sat i søen af den storsatsende investor Elon Musk og har som erklæret mål at etablere en koloni på Mars.
De satser på raketter, som kan genbruges, og det er et rigtigt stort skridt i den rigtige retning, lyder Steen Eiler Jørgensens vurdering.
FacebookTwitterKopier linkEmner:Elon Musk (erhvervsleder)|Videnskab|Teknologi|Økonomi|NASA




https://www.dr.dk/mitliv/spoerg-eksperten-hvordan-holder-vi-liv-i-vores-parforhold






https://www.dr.dk/sporten/haandbold/herreligaen/gog-profilen-kirkeloekke-faar-drengedroemmen-opfyldt-i-tyskland

HerreligaenGOG-profilen Kirkeløkke får drengedrømmen opfyldt i TysklandNicklas Kirkeløkke glæder sig til at blive testet på den store scene,, når han til sommer skifter til tyske Rhein-Neckar Löwen.
GOG's Niclas Kirkeløkke glæder sig til nye udfordringer i Tyskland.
Af Michael Sten Jensen i Lyon og Interview: Thomas Vestergaard27.
nov.
2018 kl.
19.
04Bemærk: artiklen er mere end 30 dage gammelLæs opSiden han var 12 år gammel har Nicklas Kirkeløkke spillet med det gule og røde logo på brystet.
Opdraget i Danmarks måske mest velkendte talentfabrik, når det kommer til håndbold, GOG.
Men til sommer, 12 år senere, finder topscoreren fra Fyn passet frem og drager syd for grænsen, hvor Rhein-Neckar Löwen venter.
Læs også:GOG-profil skifter til tyske Rhein-Neckar LöwenOg den udfordring glæder den 24-årige landsholdsspiller sig til.
- Det er lidt overvældende og vemodigt.
Jeg har brugt meget tid her i hallen, og jeg er glad for alle menneskerne, men jeg glæder mig også til at komme ud af min comfort zone.
- Det er en drengedrøm at komme til Bundesligaen.
Jeg bliver matchet hårdt fysisk i en af de bedste ligaer i verden, så jeg glæder mig helt vildt meget til at spille på den helt store scene i Tyskland med proppede haller, siger Nicklas Kirkeløkke.
Skifte har luret længeAt GOG til sommer må slippe højrebacken er både glædeligt og ærgerligt, fortæller cheftræneren i det fynske, Nicolej Krickau.
- Vi er ekstremt glade på Nicklas' vegne, fordi han har fundet det helt rigtige tidspunkt at tage af sted, og han kommer til at levere stort i Rhein-Neckar Löwen, det er jeg slet ikke i tvivl om.
- For vores egen lille biks er det ærgerligt, at vi på kort sigt mister en stor profil, men over tid skal vi nok få bygget en ny mand op til at klare de samme ting.
For Kirkeløkke selv handler det netop også om, at timingen og fysikken er på plads.
- Nu har jeg gået med tankerne i længere tid, men jeg har haft problemer med skulderen, og det er der godt styr på nu, så det holder mig ikke tilbage.
Hvis jeg skal lægge på min udvikling, også til gavn for landsholdet, så er det sådan et sted, jeg skal hen, siger Nicklas Kirkeløkke.
FacebookTwitterKopier link




https://www.dr.dk/nyheder/kultur/film/penetrator-chris-sigter-mod-hollywood-jeg-gad-godt-spille-ham-fyren-fra-titanic

Film og serier'Penetrator-Chris' sigter mod Hollywood: Jeg gad godt spille ham fyren fra Titanic21-årige Herman Tømmeraas blev verdenskendt for sin rolle som 'Penetrator-Chris' i den norske tv-succes 'Skam'.
Nu er han klar med sin egen serie.
© drAf Henriette Stisen og foto Frederik Højfeldt Nielsen27.
nov.
2018 kl.
18.
29Læs op- Penetrator-Chris, angriiiib!
Ordren kom fra hans overordnede, da skuespiller Herman Tømmeraas tilbragte et år i den norske livgarde for at få en pause fra den succesfulde norske tv-serie 'Skam' - og ikke mindst sin rolle som den dameelskende player 'Penetrator-Chris'.
Den sidste del gik ikke helt efter planen.
For når man medvirker i det, der viser sig at blive en tv-sensation af en ungdomsserie, der ikke bare er vist med stor succes i hele Skandinavien, men også solgt til lande som USA, Frankrig og Italien, så kan det være svært at undslippe sig den karakter, man spiller.
Især når man hedder 'Penetrator-Chris'.
Selv i militæret.
- Jeg prøvede at komme af med kælenavnet 'Penetrator-Chris', da jeg kom ind i militæret.
Det var ligesom planen.
Men jeg blev kaldt det af sergenterne, forklarer Herman Tømmeraas, mens han sender et opgivende smil.
Lampen lyser rødt og Herman Tømmeraas er live i Go' Morgen P3 fra DR Byen i København Han er på lynvisit i Danmark for at tale om sin nye serie, hvor han ikke blot har hovedrollen, men også er producer.
Serien hedder ’Semester’.
Efter interviews er der også lige tid til at sende en videohilsen til den danske Skam-fanside på Facebook; Kosegruppa DK Selvom det er den nye serie, der har fået ham på et fly fra Oslo til Danmark en tidlig tirsdag morgen, så kommer han ikke udenom at skulle forholde sig til den rolle, der vendte op og ned på hans liv og karriere.
For ligesom i militæret, så hænger rollen som den frække føkkboy 'Penetrator-Chris' ved.
Rollen, der resulterede i massive mængder fanbreve og sågar frierier.
Rollen, som har været medvirkende til, at han i skrivende stund har 1,7 millioner følgere på Instagram.
© nullSe programmet'Semester' handler om Erling, spillet af Herman Tømmeraas, der efter 3.
g har tilbragt et år i udlandet, hvor han har rejst rundt.
Nu er han løbet tør for penge og må vende tilbage til Oslo for at se sine venner, ekskæresten og familien i øjnene.
Herman Tømmeraas er executive producer og ud over at spille hovedrollen Erling, har han også været med til at skrive manuskriptet, caste skuespillere og klippe serien.
Serien har premiere på DR3 2.
december.
Hele sæson 1 er tilgængelig dr.
dk/tv.
Hør i øvrigt interviewet med Herman Tømmeraas i Go' Morgen P3 her.
- Da jeg var 13 år, var jeg med i en norsk tv-produktion, som var ret stor (tv-serien 'Stikk', red.
).
Og den gik helt okay.
Så var jeg med i 'Skam', som var en meget lille produktion, og det gik veldig bra.
Så ’Skam’ har lært mig, at man kan ikke forudse, hvordan det kommer til at gå.
Man må tage alle de tilbud, man får, alvorligt og se på deres udgangspunkt – og så stole på sig selv og arbejde hårdt for at få det til at fungere.
Serien har også givet ham det skub, han manglede for at turde satse på drømmen om at blive skuespiller:- Jeg har været skuespiller, siden jeg var syv år.
Og det har altid været dét, jeg gerne ville være, når jeg blev stor.
Men fra jeg var 13 år, og til jeg som 18 år gik til casting på ’Skam’, havde jeg ingen roller.
Det er lang tid.
Så jeg tænkte lidt, at castingen til 'Skam' var sidste forsøg.
Og så fik jeg rollen, hvilket jo var fantastisk.
At posere foran et kamera er ikke nyt for Herman Tømmeraas.
På hans egen Instagram-profil, @hermantommeraas, arbejder han sammen med fotografer for at få taget de bedste billeder af sig selv til profilen.
En profil, der med sine 1,7 millioner følgere, har åbnet en verden af muligheder for den 21-årige skuespiller.
Men 'Skam' og nu 'Semester'er kun starten.
For hvis det står til Herman Tømmeraas selv, så er eventyret først lige begyndt.
- Min drøm er at komme lidt ud af Norge.
At bo i udlandet i en periode.
At få nogle internationale kontakter, som gør det muligt at gå til auditions på nogle andre typer film og roller, end dem, der er tilgængelige i Norge.
Om det så er gyserfilm, romantiske film eller actionfilm, det betyder ikke så meget.
Jeg vil gerne prøve det hele.
Læs også:’Skam’ har sat sig spor i sproget: Vi kødder og siger ”føkk”Danmark er andet stop i promotiontouren for Herman Tømmeraas' nye serie 'Semester'.
Serien er også solgt til Sverige, hvor han netop har promoveret serien.
Men mere overraskende er serien også solgt til Kina, som Herman Tømmeraas håber at kunne besøge i løbet af 2019.
Herman Tømmeraas nøjes ikke med at dagdrømme.
Han gør også noget ved det.
Derfor tager han direkte fra DR til lufthavnen den iskolde morgen i november, hvorfra han sætter kursen mod Los Angeles:- Jeg skal mødes med nogle agenter og folk fra filmbranchen, tage nogle billeder - og også holde lidt ferie inden jul.
Spørger man ind til hvilke drømmeroller, han ville ønske, han selv havde spillet, så sigter han også direkte mod nogle af de største mandlige stjerner, Hollywood har produceret de seneste årtier:- Brad Pitts rolle ‘World War Z’ er super sej.
Det er en kæmpe stor zombiefilm, hvor han er helten - det kunne være gøy (sjovt, red) at spille, siger Herman Tømmeraas, mens øjnene lyser op i ægte begejstring over Hollywood-stjernenes helterolle.
- Eller at spille ham fyren i 'Titanic'.
Noget episk og stort, griner han i sofaen.
FacebookTwitterKopier linkEmner:Norge|Instagram|Militær|Teater|Brad Pitt (skuespiller)




https://www.dr.dk/nyheder/penge/okonom-danmarks-velstand-er-steget-mere-end-usas-efter-krisen

BrexitSe temaPengeØkonom: Danmarks velstand er steget mere end USA's efter krisenDanskerne er blevet mere rige efter krisen, end man tidligere troede.
Vi er helt oppe i eliten, siger økonom.
Den danske velstand er ifølge Nykredit steget med yderligere 43 milliarder kroner, efter at Danmarks Statistik for nylig opdagede en regnefejl.
27.
nov.
2018 kl.
21.
52Bemærk: artiklen er mere end 30 dage gammelLæs opTidligere har det heddet sig, at Danmarks økonomi havde svært ved at rejse sig efter finanskrisen.
Men Danmarks velstand er ifølge en analyse lavet af Nykredit faktisk steget mere end i de lande, vi normalt sammenligner os med.
Analysen har kigget på konsekvenserne af, at Danmarks Statistik for nylig opjusterede en række tal for dansk økonomi.
Det skriver Politiken.
- Dansk økonomi har klaret sig ganske godt i årene siden finanskrisen, og den danske velstandsfremgang er helt i verdensklasse, siger cheføkonom Tore Stramer fra Nykredit.
- Fra at være i en situation, hvor vi troede, at dansk økonomi var i vækstkrise, og vi haltede efter de lande, vi normalt sammenligner os med, skal vi sige, at vi klarer os ganske fortrinligt, siger han til Ritzau.
Både velstand og vækst er stegetHan har belyst, hvad det konkret betyder for danskernes økonomi, at Danmarks Statistik i starten af november opdagede en regnefejl i sine tal.
Fejlen betød, at bruttonationalproduktet - bnp - som er den mest gænge målestok for økonomisk vækst - blev opjusteret med mærkbare 23 milliarder kroner.
Læs også:6 påstande om 'nordisk socialisme': Professor dumper Trumps rapportNykredits analyse viser, at ikke bare tallet for væksten, men også tal for velstanden er steget som følge af justeringen.
Et lands velstand opgøres ofte som bruttonationalindkomst (bni).
Bni er steget med hele 43 milliarder kroner i de nye tal - langt mere end bnp.
Dermed er den danske velstand steget mere end i USA i perioden 2007-2016.
Og blandt de lande, som Danmark oftest sammenlignes med, er det kun i Tyskland, at velstanden er vokset mere.
Medregner stor udlandsformueForskellen i de to tal skyldes, at bni medregner, at Danmark har opbygget en stor udlandsformue, der kaster et stort løbende afkast af sig.
Derudover spiller det ind, at prisen på de danske varer, der bliver solgt i udlandet, er steget mere end prisen på de varer, Danmark importerer.
- Helt simpelt kan man sige, at vi skal sælge lidt mindre medicin for at få råd til en iPhone end tidligere, og det giver ekstra velstand, siger Tore Stramer.
/ritzau/FacebookTwitterKopier linkEmner:Tore Damgaard Stramer (økonom)|Nykredit|Økonomi|Danmarks Statistik|USA




https://www.dr.dk/nyheder/penge/danfoss-fyrer-70-ansatte-i-danmark

PengeDanfoss fyrer 70 ansatte i DanmarkDanfoss skiller sig af med 300 ansatte på verdensplan.
70 ansatte står til at miste jobbet i Danmark.
Danfoss med administrerende direktør Kim Fausing i spidsen skiller sig af med 300 ansatte på verdensplan.
(Arkivfoto) 27.
nov.
2018 kl.
18.
54Bemærk: artiklen er mere end 30 dage gammelLæs opDanfoss, der især er kendt for at fremstille termostater, fyrer 70 ansatte i Danmark.
Det sker som led i en fyringsrunde, hvor 300 ansatte på verdensplan mister jobbet.
Det oplyser Danfoss' pressechef, Mikkel Thrane.
I Danmark er fyringerne primært i Nordborg, Vejle, Kolding, Hasselager og Silkeborg.
Danfoss fortæller, at virksomhedens kunder holder igen med at købe på flere markeder rundt i verden.
Det hænger blandt andet sammen med handelskrigen mellem Kina og USA, der strides omkring handel og derfor har lagt importtold på en stor del af de varer, de to lande køber hos hinanden.
- De seneste måneder har vi set større usikkerhed på flere af vores markeder.
Det begynder at forplante sig som udskydelse af projekter og en afdæmpning i efterspørgslen, siger Mikkel Thrane i en skriftlig kommentar.
- Derfor tilpasser vi vores kapacitet i de områder af forretningen, hvor det er nødvendigt, så vi matcher det forventede aktivitetsniveau, siger han.
1000 flere ansatte end sidste årHan oplyser, at Danfoss trods fyringerne er 1000 flere ansatte end for et år siden.
Der er 150 flere ansatte i Danmark.
Danfoss havde ved udgangen af september 27.
753 ansatte i hele verden.
De 5300 var i Danmark.
Læs også:Fra arbejdsløs autist til it-ansat ved Danfoss: Steffan tager det næste store skridt i sit livDanfoss har 72 fabrikker i 20 lande.
Virksomheden sælger sine produkter i mere end 100 lande.
Danfoss' seneste regnskab viste et overskud på 2,8 milliarder kroner i årets første ni måneder.
Det var en fremgang på 15 procent i forhold til året før.
Salget var i samme periode steget fem procent til 34 milliarder kroner.
Danfoss blev grundlagt i 1933.
Ud over termostaterne er virksomheden specialiseret i en lang række andre produkter, der for eksempel hjælper med at holde på varme eller kulde i byggeri.
Danfoss er ejet af familien til stifteren, Mads Clausen, gennem en familiefond.
Virksomheden har hovedsæde i Nordborg på Als.
/ritzau/FacebookTwitterKopier linkEmner:Danfoss|Erhverv|Nordborg|Als|Arbejdspladser




https://www.dr.dk/nyheder/viden/teknologi/greve-og-dna-forsker-jager-levende-dinosaur-i-congos-jungle-vi-finder-noget

TeknologiGreve og DNA-forsker jager levende dinosaur i Congos jungle: "Vi finder noget, som ikke er fundet før"Lensgreve og safaripark-ejer Christoffer Knuth er sammen med DNA-forsker Mikkel Winther rejst dybt ind i Congos jungle for at finde et mytisk dyr.
Af Maria Lise Behrendt27.
nov.
2018 kl.
18.
29Bemærk: artiklen er mere end 30 dage gammelLæs opLangt inde i et sumpet skovområde i den nordlige del af Congo findes et sagnomspundet dyr.
Det er på størrelse med en elefant, har fire kraftige ben, en kort hale og en lang hals med et lille hoved for enden.
Mokele-Mbembe kaldes dyret på bantu-sproget lingala.
Hvad betyder Mokele-Mbembe?
Der er flere fortolkninger af, hvad ordene betyder.
I 1982 kom den amerikanske opdagelsesrejsende Herman A.
Regusters frem til, at det betyder “one who stops the flow of rivers”.
Løst oversat til: “Den, der stopper flodens løb”.
Det skulle henvise til, at dyret bygger rede, der hvor floderne bøjer og dermed afbryder deres løb.
Men andre fortolkninger går på, at ordene også betyder “regnbue” og “mysterium”.
Det eneste lille problem er, at der endnu ikke er nogen, som har bevist dets eksistens.
Godt nok findes der utallige beretninger fra lokale, opdagelsesrejsende og sågar soldater fra FNs fredsbevarende styrker.
De har alle set det, de beskriver som en mindre udgave af Sauropod - også kendt som en langhals - rumstere i den tætte skov.
Men billeder, videooptagelser eller andre mere håndfaste beviser har de ikke kunnet fremvise.
Det vil Christoffer Knuth lave om på.
Sammen med et hold bestående af ham selv, et par tv-folk og DNA-forskeren Mikkel Winther Pedersen, rejser den 45-årige lensgreve, ejer af Knuthenborg Safaripark og eventyrer til Congos Likouala-provins for at lede efter Mokele-Mbembe.
En rejse du kan følge i programmet “Jagten på den sidste dinosaur”, der har premiere på DR2 og DRTV tirsdag.
Et enormt, uudforsket områdeVi ved, at vi skal være ekstremt heldige for at finde en dinosaur, der står og græsser.
Men hvis den findes, er det her, siger Christoffer Knuth.
Som forsker kan jeg ikke lukke øjnene for, at der kan være noget stort, uopdaget derinde.
Mikkel Winther, DNA-forskerLikouala-prvinsen dækker et område på mere end 66.
000 km2.
Det svarer til 1,5 gange Danmarks areal.
Alligevel bor her kun omkring 120.
000 mennesker.
- Her er ingen mennesker, og flere områder er reelt set uudforskede.
Det er sindssygt spændende at tænke på, at her findes arter, som ikke er opdaget endnu, siger Christoffer Knuth.
Læs også:Fodspor efter dinosaurer fundet i SkotlandDer har været ekspeditioner til området siden 1770’erne, som har forsøgt at finde Mokele-Mbembe.
Men det er de færreste, der har fået lov at bevæge sig ind i det dybeste dybe af Likouala til søen Télé.
Og slet ikke tv-folk.
Tidligere er blandt andet BBC blevet afvist af den congolesiske regering.
Christoffer Knuth har selv rejst hertil en 25-30 gange, og efter flere års forberedelse er det lykkes ham at at få et tv-hold med ind.
Jagter dino-DNA med mini-laboratorieMikkel Winther tager flere prøver fra miljøet undervejs for at teste for DNA-spor efter en dinosaur - eller et andet ukendt dyr.
Men ikke nok med det.
Han har også haft held til at få en DNA-forsker med på jagt, selvom videnskaben ellers er ret tydelig omkring den kendsgerning, at dinosaurerne uddøde for omkring 65 millioner år siden.
- Som forsker kan jeg ikke lukke øjnene for, at der kan være noget stort, uopdaget derinde.
Jeg er nødt til at være åben, selvom det lyder utroligt, siger Mikkel Winther, der til daglig er forsker på Statens Naturhistoriske Museum.
Læs også:Tyrannosaurus Rex havde måske ikke fjer alligevelDet er ikke mange videnskabsmænd, der har bevæget sig gennem Likoualas ufremkommelige sump.
Og slet ikke med et mini-laboratorium, som det Mikkel Winther har med på slæb i en kasse med tøris.
Normalt kræver det store maskiner at ekstrahere DNA og analysere det.
Men den nyeste teknologi gør det muligt for Mikkel Winther at analysere prøverne, som holdet bevæger sig gennem sumpen.
Jagten på den sidste dinosaur Jagten på den sidste dinosaur begynder på Knuthenborg Slot, hvor Christoffer Knuth bor.
Han er lensgreve og dinosaur-entusiast.
Knuth har i lang tid hørt rygter om, at der skulle leve en dinosaur dybt inde i den congolesiske jungle.
Knuth vil påvise dens eksistens, og derfor vil han lave en ekspedition dertil.
På missionen har Knuth inviteret dna-forskeren Mikkel Winther og dokumentaristerne Christoffer Dreyer og Ole Bendtzen.
Se med, når programmet har premiere tirsdag d.
27.
november.
Det er på DR2 og DRTV kl.
21.
30.
Serien sendes i fire afsnit.
Hvis de finder DNA-spor fra en dinosaur, vil de altså kunne se det i løbet af ganske kort tid.
Det største problem er at holde udstyret koldt.
Faktisk skal det helst være frosset under hele turen, som tager en måned.
- Det lykkedes heldigvis, siger Mikkel Winther efter ekspeditionen.
“Vi finder noget”Inden ekspedition begiver sig ind i Likoualas tykke skov, taler de med folk fra området.
Christoffer Knuth viser en lokal mand en række billeder af dyr.
Er der gorillaer i skoven?
Ja.
Er der elefanter?
Ja.
Er der flodheste?
Nej.
Er der en langhalset dinosaur?
Ja, siger manden.
- Man ser den tit ude ved søen (Télé, red).
Han viser holdet, hvor de skal rejse hen.
Og sådan starter den månedlange tur med en benhård jungle-ekspedition.
- Vi bliver allesammen meget tynde, siger Christoffer Knuth og griner.
Men finder i noget?
- Vi finder noget.
Noget, som ikke er fundet før, siger han.
FacebookTwitterKopier linkEmner:Videnskab|DR2|Den Demokratiske Republik Congo|Knuthenborg Safaripark|Viden og tech




https://www.dr.dk/nyheder/kultur/et-forbillede-af-et-menneske-familie-og-venner-sagde-i-dag-farvel-til-morten-grunwald

Morten Grunwald er dødSe temaKultur”Et forbillede af et menneske”: Familie og venner sagde i dag farvel til Morten Grunwald  I dag blev skuespiller Morten Grunwald bisat i Vedbæk Kirke nord for København.
Af Marie Louise Hagemeister27.
nov.
2018 kl.
18.
39Bemærk: artiklen er mere end 30 dage gammelLæs opMed tonerne til Kim Larsens sang 'Om lidt' blev Morten Grunwalds kiste i dag båret ud af Vedbæk Kirke.
Den folkekære skuespiller og instruktør døde den 14.
november, 83 år gammel.
I dag tog familien og venner afsked med ham.
Både før og efter bisættelsen blev flere af hans venner spurgt, om de kunne sætte ord på, hvad Morten Grunwald havde betydet for dem, og hvem han var som menneske.
Og der er ingen tvivl om, at Morten Grunwald har betydet meget for alle dem omkring ham.
En tydelig rørt Lisbet Dahl understregede, hvor stor en rolle, han har spillet for os alle.
- Han var en meget fantastisk mand, og han har betydet rigtig meget i mit liv.
Han er en markant mand i vores kulturhistorie.
Ingen diskussion om det.
Sjælden.
Skuespiller Per Pallesen vil savne Morten Grunwalds kammeratskab og hans entusiasme.
 Skuespillerinde Judy Gringer var også med til at sige farvel til Morten Grunwald.
 Skuespiller Jesper Lohmann vil beskrive Morten Grunwald som en stor, glad og alvorlig teatermand og en eminent skuespiller.
 Skuespiller Henning Sprogøe, søn af Ove Sprogøe, ankommer til begravelsen.
 Skuespiller Tommy Kenter holdt tale i kirken.
 Komponist Bent Fabricius-Bjerre sammen sin hustru, Camilla Padilla Arndt.
 Morten Grunwald blev bisat fra Vedbæk Kirke nord for København.
1 / 7Skuespiller Per Pallesen vil savne Morten Grunwalds kammeratskab og hans entusiasme.
1 / 7Skuespillerinde Judy Gringer var også med til at sige farvel til Morten Grunwald.
2 / 7Skuespiller Jesper Lohmann vil beskrive Morten Grunwald som en stor, glad og alvorlig teatermand og en eminent skuespiller.
3 / 7Skuespiller Henning Sprogøe, søn af Ove Sprogøe, ankommer til begravelsen.
4 / 7Skuespiller Tommy Kenter holdt tale i kirken.
5 / 7Komponist Bent Fabricius-Bjerre sammen sin hustru, Camilla Padilla Arndt.
6 / 7Morten Grunwald blev bisat fra Vedbæk Kirke nord for København.
7 / 7Filminstruktør Thomas Vinterberg var også med til at sige farvel til Morten Grunwald.
Også han pegede på, at han har betydet meget for danskerne.
Blå bogSkuespiller, instruktør og teaterchef.
Født 9.
december i 1934 i Odense.
Blev uddannet på på Odense Teaters elevskole og Det Kongelige Teaters elevskole i København.
Har siden 1965 dannet par med skuespillerinden Lily Weiding.
Parret blev gift i 1980.
Fik sit gennembrud som Billy i teaterstykket "Billy Løgneren" i 1962.
Slog for alvor igennem hos den brede befolkning i ’Fem mand og Rosa’ fra 1964 og ’Slå først Frede’ fra 1965.
Spillede i 1968 med i den første af de 14 Olsen Banden-film som Benny.
Fra 1971-1980 direktør for Bristol Teatret.
Fra 1980-1992 direktør for Betty Nansen Teatret.
Fra 1989-1998 øverste chef for Østre Gasværk.
Afsluttede skuespilkarrieren som 80-årig med filmen ’Stille Hjerte’.
Har medvirket i en lang serie af film og teaterstykker og vundet flere priser for sit arbejde.
- Vi mister en af de helt store personligheder i vores land.
Og et af vores samlingspunkter.
Han var virkelig en karakter, og jeg kommer virkelig til at savne ham.
- Han var varm, stor, klog, virkelig sjov, virkelig belæst, begavet, ærlig.
Et forbillede af et menneske.
- Havde en evig søgen efter det perfekteUdover musik fra Kim Larsen blev der sunget salmer fra Jeppe Aakjær, som Morten Grunwald selv havde valgt.
Og så holdt skuespiller Tommy Kenter en fantastisk tale, fortæller skuespiller Per Pallesen.
- Det var meget smukt.
- Jeg vil savne hans kammeratskab, og så vil jeg savne ham for hans entusiasme og hans evige søgen efter det perfekte.
Jeg kender ikke noget menneske, der er gået så meget i teatret, set så mange film og set så mange maleriudstillinger og så videre.
Ifølge skuespiller Kurt Ravn var Morten Grunwald en ener inden for teaterverdenen.
- Han var et stort vidtfavnende menneske med masser af humor med indsigt og næse for, hvad der er godt teater.
En stor teatermand på alle måder.
Og så var han en, der kunne holde humøret oppe hos dem omkring ham, fortæller skuespiller Jesper Lohmann.
- Han kunne opmuntre en.
Det ved jeg fra mange kolleger.
Han var god til at se, hvad man nu en gang havde.
Han var der altid.
Det var som en far, der sad på sidelinjen og så alle kampene.
Morten Grunwald døde efter længere tids kræftsygdom.
Han efterlader sig hustruen, Lily Weiding, deres datter, Tanja, samt Weidings to døtre, Julie og Xenia.
FacebookTwitterKopier linkEmner:Jeppe Aakjær (forfatter)|Jesper Lohmann (skuespiller)|Morten Grunwald (skuespiller)|Teater|København




https://www.dr.dk/nyheder/indland/kommuner-snubler-i-ekstra-hjaelp-til-aeldre-boevlet-og-bureautisk

IndlandKommuner snubler i ekstra hjælp til ældre: Bøvlet og bureautiskKommuner gør status efter de første år med klippekort til ældre.
Pengene fra to puljer skulle give ældre klippekort til mere omsorg.
Men kommunerne har haft svært ved at få pengene brugt.
Af Lisbeth Quass, Mikkel Vithner og Lukas Bjerg27.
nov.
2018 kl.
18.
42Bemærk: artiklen er mere end 30 dage gammelLæs opBureaukrati, tidsnød, manglende efterspørgsel fra de ældre og pengenød.
Det er nogle af de forklaringer, kommunerne giver på spørgsmålet om, hvorfor de har droppet de såkaldte ældreklippekort eller haft svært ved at få klippekortene brugt.
Kommunerne har de seneste år fået mange hundrede millioner kroner i statslige puljemidler til at tilbyde ældreklippekortene, men i blandt andet Silkeborg Kommune har det taget tid at få pengene brugt.
Ligesom stort set alle landets andre kommuner har Silkeborg fået puljepenge til klippekort til hjemmehjælpsmodtagere i to år.
I den periode brugte Silkeborg en tredjedel af de øremærkede midler fra staten.
- Først skulle vi have oversat og forklaret for medarbejderne, hvad det var, de kunne tilbyde borgerne.
Og derefter skulle vi have forklaret det for borgerne, siger kommunens sundheds- og omsorgschef, Inge Bank.
Klippekort til ældreKlippekortene skal bruges til selvvalgte aktiviteter og hjælp, de ældre ikke kan få i forvejen.
Klippene kan spares op, så de ældre kan bruge dem til længere aktiviteter.
For eksempel kan de bruge klippene til at gå en tur i skoven med en hjemmehjælper eller få en ledsager med til ørelæge.
Efter to år med puljepenge overgår tilskuddet til bloktilskuddet.
De kommunale politikere kan derefter selv vælge, om pengene skal bruges til klippekort.
Ikke den forventede efterspørgselDer har de seneste år været to klippekortordninger: En for hjemmeplejemodtagere og en for plejehjemsbeboere.
Målgruppen er de svageste borgere i de to grupper, der med klippekortet får ret til selv at bestemme indholdet af en halv times ekstra hjælp hver uge.
I Silkeborg oplevede man, at der ikke var den forventede efterspørgsel på det ekstra tilbud.
- Den udeblev simpelthen.
For at komme i gang og få taget hul på det prøvede vi derfor i starten af 2017 at udvide målgruppen, så vi går lidt længere ud, end vi egentlig skulle.
Og det har gjort, at vi nu har fået rigtig mange ind i klippekortordningen, siger Inge Bank.
Vejen har ikke rådNår puljerne med penge til ordningerne udløber, skal de kommunale politikere selv beslutte, om de vil afsætte midler til at tilbyde ældreklippekort til ekstra hjælp.
11 kommuner valgte sidste år at droppe ordningen for hjemmehjælpsmodtagere.
Og når puljen for plejehjemsbeboere udløber i år, skal kommunerne så beslutte, hvad der skal ske med dé klippekort.
En af de kommuner, der har svært ved at finde penge til at videreføre klippekortene, er Vejen.
Kommunen fik 616.
520 puljekroner fra staten til at tilbyde hjemmehjælpsmodtagere klippekort i 2015.
Året efter kom der knap det dobbelte i nye puljemidler.
Begge år brugte kommunen omkring 40 procent af pengene.
I 2017 videreførte kommunen ordningen for hjemmehjælpsmodtagere med penge fra bloktilskuddet.
Og samme år fik kommunen puljepenge til klippekort for plejehjemsbeboere og brugte alle pengene.
Fra næste år skruer kommunen markant ned for klippekortordningen, så det kun er de allersvageste ældre, der kan få ekstra hjælp.
- Det er vi simpelthen nødt til, fordi vi har nogle store besparelser i kommunen, som vi skal have fundet penge til, og der er store besparelser på ældreområdet, så vi er nødt til at tage penge derfra.
Det er ikke med vores gode vilje, for det er en rigtig god ordning, siger Bodil Staal (S), der er formand for kommunens social- og ældreudvalg.
•Pulje til klippekort for hjemmeplejemodtagere•2015: 75 millioner kroner•2016: 150 millioner kroner•2017: Kommunerne får penge fra bloktilskuddet til at videreføre ordningen, men er ikke forpligtet til at bruge pengene på klippekort•Pulje til klippekort for plejehjemsbeboere•2017: 380 millioner kroner•2018: 390 millioner kroner•2019: Kommunerne får penge fra bloktilskuddet til at videreføre ordningen, men er ikke forpligtet til at bruge pengene på klippekort•Kilde: Sundheds- og ÆldreministerietLangeland: Svært at formidle ordningenI Langeland Kommune blev godt 40 procent af puljepengene til hjemmehjælpsmodtagere brugt det første år, mens andelen året efter faldt til godt 20 procent.
Da der blev indført klippekort for plejehjemsbeboere, fik kommunen brugt 20 procent af puljemidlerne.
Ifølge formanden for kommunens sundhedsudvalg, Lisa Pihl Jensen (S), er brugen af klippekortene blevet forsinket, fordi det har været svært at få svar på, hvordan ordningen skulle administreres.
- Og så tror jeg også, det er fordi, det kan være svært for de ældre på et plejecenter at finde ud af, hvad de skal bruge de her penge til.
Og der skal vi være bedre til at gå i dialog med de ældre og pårørende, siger hun.
Læs også:78-årige Inger har klippekort til hjemmeplejen: "Så er man med i det pulserende liv"Ældresagen: Gå dog i det mindste en turHos Ældresagen mener direktør Bjarne Hastrup ikke, at kommunernes forklaringer på den langsomme udbredelse af klippekortene er gode.
- Selvfølgelig kan man sætte sig ned stille og roligt og snakke med en dement eller deres pårørende om, hvad behovet er.
Og hvis ikke man kan se, hvor behovet er, så kan man dog i det mindste gå en tur eller prøve at tage de demente med til arrangementer med sang og dans, for det ved vi, at demente ofte bliver utrolig glade for, siger han.
Bjarne Hastrup opfordrer kommunerne til at lægge sig i selen for at give de ældre den selvbestemmelse og ekstra hjælp, som klippekortene skulle resultere i.
- Især mange psykisk svækkede og sårbare ældre har virkelig behov for at deltage i aktiviteter og for at der bliver lyttet til deres ønsker, siger han.
Hos Dansk Folkeparti opfordrer ældreordfører Jeppe Jakobsen (DF) også kommunerne til at videreføre ordningerne efter årene med puljepenge.
- Mit råd til kommunerne er at udnytte den øgede fleksibilitet, det giver, når pengene ryger på bloktilskud, til at nytænke og prøve at skabe nogle stjernestunder for de ældre – også dem, der ikke kan give udtryk for, hvad de gerne vil, siger han.
FacebookTwitterKopier linkEmner:Bodil Staal (politiker)|Jeppe Jakobsen (politiker)|Socialdemokraterne|Silkeborg|Lokalpolitik




https://www.dr.dk/mitliv/fra-barn-til-voksen-vil-du-gerne-vaere-taettere-med-dine-soeskende

SøskendekærlighedSe temaMit LivFra barn til voksen: Vil du gerne være tættere med dine søskende?
Vi spurgte folk på gaden i Aarhus om forholdet til deres søskende.
© drAf Trine Birk og Mikkel Berg Pedersen (foto via Ritzau/Scanpix)27.
nov.
2018 kl.
19.
12Læs opDe seneste dage har DR Mit Liv sat fokus på forholdet til vores søskende.
SøskendekærlighedEr du og dine søskende gledet fra hinanden som voksne, og ville du ønske, I havde et tættere forhold?
DR Mit Liv sætter i dette tema fokus på, hvordan du får et tættere forhold til dine søskende.
Du kan blandt andet få gode råd fra to søskendepar, der er blevet særligt tætte som voksne.
Find temaet herBlandt andet har du kunnet læse psykolog Camilla Carlsen Bechsgaards gode råd til, hvordan du kommer tættere på dine søskende som voksen.
Læs også:Marathonsnak i mobilen eller ti minutters chat på Messenger?
Sådan får du et tæt forhold til dine søskendeDu har også kunnet læse fortællingen om to søskendepar, der frem for at vokse fra hinanden som voksne faktisk er blevet endnu tættere.
Vi tog på gaden i Aarhus med spørgsmålet: 'Hvor tæt er du på dine søskende, og ville du ønske, I var tættere'?
Kristine Bach Christensen, 28, ergoterapeutHar en bror på 32, en halvsøster på 38 og en halvbror på 43.
Jeg er tæt med min helbror, for vi har boet sammen hele vores liv, så det er naturligt, at vi snakker sammen.
Vi går ture, går i biografen, spiser sammen, og jeg passer hans datter engang imellem.
Vi ses minimum en gang hver anden uge.
De to andre er lidt som at have en fætter og en kusine.
Vi har aldrig boet sammen, og de bor i Aalborg, mens min helbror og jeg bor i Aarhus.
Der er et 'gap' på ti og femten år til mine halvsøskende, så vi er langt fra hinanden i forhold til, hvor vi er i livet, så det er egentlig ok.
Vi mødes primært til jul og familiefester.
Læs også:Lea og Sascha er søskende og bedste veninder – også selvom Lea engang ’overtog’ Saschas svigerfamilieSelvfølgelig ville jeg gerne have, vi var tættere, men jeg tænker også, det er ok, fordi jeg har min helbror, som jeg har en søskenderelation til, og det ved jeg, de to andre også har til hinanden.
Derfor har jeg heller ikke et brændende ønske om, at vi skal være tættere.
Vi har det godt, når vi ses og kan bruge hinanden ekstraordinært, hvis der er brug for det.
Elisabeth Holt, 24, rejsendeHar en lillebror på 22.
Min lillebror og jeg er super tætte.
Vores forhold har aldrig været så godt som nu.
Da vi voksede op, var jeg storesøsteren, der drillede ham og sagde: 'gør dét og gør dét', men nu kan vi lave stort set alting sammen.
Nogle gange flader vi bare ud, andre gange laver vi mad, tager til fest sammen, og vi har også rejst sammen.
Da jeg på et tidspunkt boede syv måneder i junglen på en stillehavsø, kom han også og besøgte mig.
Det er dog en stor udfordring, at jeg rejser meget.
Jeg har rejst i de sidste fem år, blandt andet i Australien, New Zealand og i Fiji.
Lige nu er jeg også på vej ud at rejse igen.
Jeg skal til Guatemala og ved ikke, hvornår jeg kommer hjem igen - der kan godt gå et halvt års tid.
Når jeg rejser, forsøger vi at skype sammen, men det er ikke alle steder, vi kan det.
Sidst jeg var afsted, så vi ikke hinanden i ni måneder, og før det var det to år, hvor vi ikke så hinanden.
I fremtiden kunne det måske være lidt nice, hvis jeg var lidt mere hjemme.
Daniel Potts, 26, musikerHar fem halvsøskende: en storebror på 34, en storesøster på 31, en lillebror på 21, en lillesøster på 19 og én på 14.
Derudover har han tre stedsøskende på 26, 23 og 21 år.
Mine fem halvsøskende og jeg har samme far, men ingen af os ser ham længere.
Han var lidt bindeleddet mellem os, så vi har været lidt på egen hånd i forhold til at skulle finde hinanden.
Nogle af os har alligevel et godt forhold.
Vi ses dog mest til familiesammenkomster.
Min storebror og jeg har nok det tætteste bånd.
Vi ses cirka engang om måneden - vi er jo nogle travle mennesker.
Der er nok bare ikke så meget tid til at ses længere, når man bliver voksen.
Specielt ikke, når man ikke fra barnsben har været vant til, at man er sammen hver eneste dag.
Og nu er vi jo godt i gang med vores eget liv.
Jeg synes, det er fint med den måde, det fungerer på nu.
Man må jo bare få det bedste ud af den situation, man er i og lade være med at gå og tænke for meget over det, man mangler.
Selvom jeg da tror, at folk, der, ligesom mig, ikke har helsøskende, altid har drømt om at have de der fuldblodssøskende, som man er vokset op sammen med.
Men når man ikke er vant til det, går man heller ikke og savner det.
Bella Jensen, 22, kunststuderendeHar en lillebror på 12.
Jeg synes min lillebror og jeg har et tæt forhold.
Vi er begge vokset op som 'enebørn'.
På grund af aldersforskellen var jeg var flyttet ud, mens han voksede op.
Han er meget glad for videospil, så vi spiller Gamecube sammen.
Jeg glæder mig så meget, til han bliver voksen.
Det bliver så sjovt.
Jeg er dansk-amerikaner og har boet i Danmark de seneste to år, fordi jeg studerer her.
Han bor stadig i USA.
Så vi har lidt et facetime-forhold for tiden, men han er virkelig sassy og har en masse gode comebacks.
Vi taler sammen cirka hver anden uge - han gider ikke altid snakke, haha.
Jeg ville selvfølgelig gerne have, vi var tættere og så hinanden mere, men det kan være svært, når vi bor i hver sin ende af verden.
Jeg skal være i Danmark de næste fem år.
Det er svært, og jeg savner ham rigtig meget.
Jonas Jørgensen, 29, professionel pokerspillerHar en lillesøster på 24.
Jeg har en lillesøster, og vi er ret tætte.
Vi støtter hinanden og går op i, at hinanden har det godt.
Vi ses hos mine forældre engang imellem, og så ses vi nok hver 14.
dag, bare mig og hende.
Hun bor i Aarhus ligesom mig.
Så laver vi aftensmad sammen eller tager ned i byen.
Jeg er professionel pokerspiller, så jeg sidder tit alene om eftermiddagen og aftenen, og så kommer hun nogle gange forbi og holder mig med selskab.
Det er super hyggeligt.
Jeg tror, vi er blevet tættere som voksne, end vi var som teenagere.
Nu hvor vi er voksne, har vi flere fælles interesser.
Vi kan begge lide at lave god mad bare til os to.
Vi går også meget op i spil og i musik og laver blandt andet playlister sammen.
Vi er måske ikke så intime i det, vi snakker om, men vi taler om vores hverdag, vores venner og kan også godt tale om de små ting, der irriterer én.
Jeg tror, jeg er dårlig til at snakke om følelser generelt, så det er ikke sådan, at jeg har behov for, at vi gør det noget mere, men i vores familie går vi meget op i at se hinanden og hjælpe hinanden, hvis der er nogen, der har brug for det.
Det, synes jeg, er vigtigt.
Caroline Vernersen, 25, stewardesse på MolslinjenHar en bror på 26, en halvbror på 20, en halvlillesøster på 15 og en halvlillebror på 13.
Jeg er vokset op med min storebror og mine to yngste søskende, der bor hjemme ved min far.
Den sidste bror bor i Holland med min mor.
Hende og min far blev skilt, da jeg var tre måneder, og nu bor hun i Holland med sin mand.
Vi søskende har faktisk et rigtigt tæt forhold.
Selvfølgelig er jeg ikke lige så tæt med min lillebror i Holland, men vi skriver lidt sammen på Facebook, og de kommer heldigvis også tit til Danmark.
Det er selvfølgelig svært at snakke om alle ting med mine små søskende, fordi de er så meget yngre end mig, og jeg kunne godt tænke mig at komme lidt tættere på dem.
Men jeg synes faktisk, vi gør det meget godt, selvom det er blevet sværere, efter jeg flyttede hjemmefra.
Læs også:Lea og Sascha er søskende og bedste veninder – også selvom Lea engang ’overtog’ Saschas svigerfamilieJeg inviterede for eksempel min lillesøster i biografen og ud at spise på hendes 15 års fødselsdag.
Vi hyggede os sindssygt meget.
Min storebror og jeg er rigtig gode venner og meget tætte.
Vi kan sagtens være sammen bare ham og jeg.
Vi har fælles venner og fester sammen.
Det er næsten altid det sjove og useriøse, han og jeg taler om.
Jeg har ikke tænkt over før, om vi måske skulle tale om lidt dybere ting også.
Men måske jeg skulle gøre det.
Også bare for lige at høre, hvordan han har det, for eksempel efter vores mor flyttede til Holland.
Det har vi aldrig snakket om.
Det kan godt være, jeg kommer til at spørge mere ind til ham fremover.
FacebookTwitterKopier linkEmner:Aarhus|Holland|Molslinjen|Facebook|Skype




https://www.dr.dk/nyheder/kultur/publikums-dom-jim-lyngvilds-vikinger-er-flotte-men-er-det-fiktion-eller-fakta

KulturPublikums dom: Jim Lyngvilds vikinger er flotte - men er det fiktion eller fakta?
Nationalmuseet får både ris og ros for samarbejdet med Jim Lyngvild om vikingeudstilling.
Til venstre ses et af de nye billeder, som Jim Lyngvild har lavet til Nationalmuseet.
Til højre ses Jim Lyngvild til åbningen af udstillingen i aftes.
Af Marie Ravn Nielsen og Linnea Edström27.
nov.
2018 kl.
17.
42Bemærk: artiklen er mere end 30 dage gammelLæs opPå Nationalmuseet kan man lige nu opleve en mere sexet og poleret udgave af vikingerne, end vi har været vant til at se på museer.
Her kan museumsgæsterne blandt andet opleve smukke kvinder med smykker, muskuløse mænd i meget lidt dyreskind og klæder, der ligner noget fra et modeshow – bare med tilhørende horn og våben.
Den nye del af udstillingen om vikingerne er designet af den kendte vikingeentusiast og designer Jim Lyndvild i samarbejde med Nationalmuseet, men valget af ham har skabt debat op til udstillingens åbning tirsdag.
For er det okay at lade en ikke-historiker lege med det visuelle udtryk, så der blandt andet hænges smykker fra forskellige tider om den samme hals?
Det mener en række historikere ikke.
Men hvad siger publikum til udstillingen?
Det har vi spurgt en række museumsgæster om på åbningsdagen for udstillingen ’Mød vikingerne’.
Læs også:3 detaljer fra Nationalmuseets kontroversielle vikingeudstilling du bør kende- Svært at skelne mellem fakta og fiktionRie Søvsø, der fulgtes med datteren Anna, har det 'lidt blandet med udstillingen'.
- Jeg kunne ikke lade være med at tænke på, at det var lidt svært at skelne, hvad der var virkelighed og hvad, der ikke var.
Det er fint, man prøver noget nyt, men på et museum vil jeg faktisk gerne vide, hvad der er rigtigt og forkert, siger Rie Søvsø, der dog også synes, at der var spændende elementer i udstillingen.
- Måske kunne man godt have arbejdet på andre måder med udstillingen, end bare at tage en kunstner ind som laver sin fortolkning af det, siger Rie Søvsø, der havde datteren Anna med på museum.
(© dr)Mere positiv er den australske turist Brya McEwan:- Det er rart at have billeder på en udstilling, men de er naturligvis ikke fra dengang, for man havde jo ikke kameraer dengang.
Til gengæld giver de da en ide om, hvordan det kunne have været.
Men det er vigtigt, at man forklarer, at det ikke er 100 procent historisk korrekt gengivet.
- Udstillingen er ret så interessant indtil videre – især at se de mange sølvfund.
Jeg var ikke klar over, at vikingerne lavede så meget af sølv, siger australske Brya McEwan.
(© dr)De to arkæologistuderende Johan Gårdsvoll og Helene Jacobsen, der har set udstillingen før – dog uden Jim Lyngvilds bidrag – er også begejstrede for det visuelle udtryk.
- Jeg synes ikke, at det gør så meget at bruge en designer i sådan en udstilling her.
Spørgsmålet er måske mere, hvor meget han skal have at sige i det.
Men det er blevet rigtig flot, så jeg tror virkelig, at det gør noget for folk at se det sådan her, siger Helene Jacobsen.
- Udstillingen er blevet meget mere spændende at kigge på – den var rigtig kedelig før.
Jeg kan virkelig godt lide de billeder, der er kommet op, for det gør det mere levende, siger Helene Jacobsen, der så udstillingen med Johan Gårdsvoll.
(© dr)Til gengæld kan de godt følge kritikken fra historikerne, der har været skeptiske overfor udstillingen.
- Vi kiggede meget på de silikonefigurer der – dem, synes vi ikke helt så godt om.
Det er meget godt beskrevet i udstillingen, hvad man ved om tatoveringerne fra den tid, blandt andet at udsmykningerne stoppede ved halsen.
Men så er et jo lidt påfaldende, at figurerne skal have tatoveringer i hovedet, siger Johan Gårdsvoll.
- Selvfølgelig over stregen, men det virkerOgså anmeldere har været forbi udstillingen allerede – og her er modtagelsen overordnet positiv trods visse forbehold.
Politikens anmelder Lars Hedebo Olsen synes i hvert fald, at det er tiltrængt med et frisk blik på vikingerne og kvitterer med fire hjerter.
- Hvordan smykker, klæder og alverdens objekter er blevet båret og anvendt, har vi set alt for sjældent.
Det er det, som Lyngvild nu prøver at råde bod på, og som man kunne forvente, går han selvfølgelig over stregen ved at gøre en del af modellerne så attraktive, at det nærmer sig lummer vikingeporno, skriver han og konstaterer så:- Men det virker.
Men det er altså stadig nærmest fri fantasi, for der er kun få skriftlige og arkæologiske vidnesbyrd om vikingernes påklædning.
.
.
Jes Fabricius Møller, lektor og anmelderLæs også:Jim Lyngvild forsvarer kritiseret udstilling: Ingen har været idioter fra starten - jeg ved rigtig meget om vikingerSamme antal stjerner giver Kristeligt Dagblads anmelder Jes Fabricius Møller, der er lektor i historie på Københavns Universitet.
Han har ellers tidligere været skeptisk overfor Jim Lyngvilds del af udstillingen.
- Lyngvild er en dygtig kostumier.
Men det er altså stadig nærmest fri fantasi, for der er kun få skriftlige og arkæologiske vidnesbyrd om vikingernes påklædning, og de peger ikke alle sammen i Lyngvilds retning, om man så kan sige, skriver Jes Fabricius Møller og tilføjer:- Men det gør ikke noget.
Som publikum kan man jo sagtens følge illusionen, så længe den er klart deklareret.
Og i den henseende fuskes der ikke.
Jim Lyngvild foran sit kontroversielle fotografi af tre halvnøgne vikinger ved åbningen af udstillingen 'Mød vikingerne' mandag aften.
 Som altid er der også en masse fund fra vikingetiden på Nationalmuseet.
 Her ses en af de mange masker, som Jim Lyngvild har tilført udstillingen.
1 / 3Jim Lyngvild foran sit kontroversielle fotografi af tre halvnøgne vikinger ved åbningen af udstillingen 'Mød vikingerne' mandag aften.
1 / 3Som altid er der også en masse fund fra vikingetiden på Nationalmuseet.
2 / 3Her ses en af de mange masker, som Jim Lyngvild har tilført udstillingen.
3 / 3FacebookTwitterKopier linkEmner:Jes Fabricius Møller (historiker)|Jim Lyngvild (designer)|Museer|Nationalmuseet|Københavns Universitet




https://www.dr.dk/nyheder/regionale/trekanten/rotter-dna-testes-finde-den-rette-gift

TrekantområdetRotter DNA-testes for at finde den rette giftDNA-test skal ind i kampen mod rotter, der ikke dør af rottegift.
DNA-test skal afsløre, hvilken gift rotter tåler - og hvilken de dør af.
Af Tine Jensen og Peter Frandsen Siggaard27.
nov.
2018 kl.
17.
54Bemærk: artiklen er mere end 30 dage gammelLæs opEn dna-test er normalt noget, de fleste af os forbinder med opklaring af forbrydelser eller hvis man skal se, om en sygdom er arvelig.
Så kan en spyt- eller hårprøve give svaret.
Men en dna-test kan også bruges til at bekæmpe rotter.
Vejle Kommune går efter årsskiftet i gang med at dna-teste kommunens udskældte gnavere.
Rotternes haler sladrerI første omgang sætter kommunen nogle smækfælder op.
Når der går en rotte i fælden, bliver spidsen af halen klippet af, så der kan laves en dna-test.
- Ved at dna-teste rotterne kan man se, hvilke gifte de er resistente over for, fortæller Dan Zöega-Nielsen, der er afdelingsleder i Kørsel og Service i Vejle Kommune.
Det er vigtig viden for rottebekæmperne, der så kan fravælge de gifte, der ikke virker.
- Vi kan hoppe direkte til de stærkeste gifttyper, for at nå hurtigere i mål med at få bekæmpet rotterne, siger han.
Dna-testen skal være med til at nedbringe brugen af gift, fordi man med testen hurtigere kan se, hvilke gifte der dur og hvilke, der ikke dur.
Rotterne arver resistensen fra deres forældre, og derfor kan der være forskel fra område til område, hvilken gift der kan bruges.
- Rent praktisk foregår det ved, at vi udvælger et område, hvor vi laver en dna-test, siger Dan Zöega-Nielsen.
Rotterne arver resistens fra deres forældreFirmaet, der bekæmper rotter i Vejle Kommune, har ofte en god fornemmelse for, hvis en gift ikke virker i et bestemt område, og det kan dna-testen be- eller afkræfte.
Modsat mange andre kommuner, er antallet af rotteanmeldelser i Vejle Kommune faldet de seneste fem år.
Fra 4000 anmeldelser i 2014 til lidt over 3000 i år.
Derfor kan det virke som spild af både penge og kræfter at bruge flere muskler i de kommende års kamp mod rotterne.
Men det er stadig vigtigt at sætte hårdt ind på bekæmpelsen af skadedyret, mener Dan Zöega-Nielsen.
- Man bliver nødt til at være supereffektiv og hurtig i rottebekæmpelse, ellers eksploderer det.
De fleste kender historien om, hvordan to rotter kan blive til tusinde på et år.
Det er om at have fat i roden på det problem, siger han.
FacebookTwitterKopier linkEmner:Vejle Kommune|Sundhedsvidenskab|Skadedyr




https://www.dr.dk/nyheder/regionale/syd/eu-politiker-vil-undgaa-ny-kurt-beier-sag-oesteuropaeiske-medlemslande-saetter

Kurt Beier-sagenSe temaSyd- og SønderjyllandEU-politiker vil undgå ny Kurt Beier-sag: Østeuropæiske medlemslande sætter sig i modLavtlønnede asiatiske chauffører er så god en forretning, at østeuropæiske EU-lande ikke vil ændre reglerne, mener EU-politiker.
Det kan vise sig at blive svært at ændre EU-lovgivningen, så vi undgår flere sager med asiatiske lastbilchauffører, der arbejder til meget lave lønninger i Danmark.
Flere østeuropæiske lande arbejder i mod.
Af Louise Mandrup (interview)27.
nov.
2018 kl.
18.
45Bemærk: artiklen er mere end 30 dage gammelLæs opDet bliver meget svært at få alle EU-landene med på at ændre lovgivningen, så det ikke længere er muligt at udnytte lastbilchauffører fra tredjelande og ansætte dem under slavelignende forhold.
Det erkender det socialdemokratiske europaparlementsmedlem Christel Schaldemose (S) efter at have fulgt sagen om anklager om menneskehandel mod det esbjergensiske vognmandsfirma Kurt Beier Transport, der ansatte blandt andet filippinske chauffører via deres datterselskab i Polen.
- Mange af de østeuropæiske medlemslande er ikke interesseret i at ændre reglerne.
De synes, det er udmærket, at de kan konkurrere på dårlig løn og dårligt arbejdsmiljø.
De ser det som en måde at tjene penge på.
Læs også:Filippinske chauffører blev lovet bolig, sygesikring og eget bad: Vi føler os snydtCarbotagekørsel gør det muligtI Kurt Beier-sagen har de filippinske chauffører fået opholds- og arbejdstilladelse i Kurt Beiers datterselskab i Polen.
Med en arbejdstilladelse i et andet EU-land har de som lastbilschauffører mulighed for at køre i Danmark, forklarer arbejdsmarkedsforsker fra København Universitet, Jonas Felbo-Kolding.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
Jonas Felbo-Kolding oplever ligesom Christel Schaldemose også, at der er en intern splittelse i EU på transportområdet.
Ifølge ham forsøger Polen og Ungarn lige nu at fjerne en formulering i EU-lovgivningen, der regulerer virksomheders muligheder for at sende chauffører til andre EU-lande.
- Det gør de sandsynligvis, fordi de har økonomiske interesser i at beholde den her godstransport.
Virksomheder, der hører hjemme i Polen, betaler skat i Polen - det er groft sagt penge ned i den polske statskasse, siger Jonas Felbo-Kolding.
EU har ansvaretArbejdskraftens fri bevægelighed er opfundet i EU.
Derfor er det også, der ansvaret ligger for at lave regler, der ikke kan udnyttes, som det er set i Beier-sagen, mener Christel Schaldemose.
- Jeg kommer til at lægge maksimalt pres for at få ændret reglerne.
Jeg synes, det er en uacceptabel sag, at vi har EU-regler, der ikke forhindrer, at mennesker bliver behandlet på den måde.
Hendes bud er, at der kommer til at gå tre til fire år, før der er en chance for, at der er forbedringer på vej med EU-lovgivningen.
FacebookTwitterKopier linkEmner:Christel Schaldemose (politiker)|EU|EU-forhold|Polen|Københavns Universitet




https://www.dr.dk/nyheder/politik/politikere-bag-taxilov-taarnhoeje-julepriser-er-selskabernes-ansvar

PolitikPolitikere bag taxilov: Tårnhøje julepriser er selskabernes ansvarPriserne vil ændre sig, når der kommer flere taxaer på gaden, lyder det.
Højere priser for taxature til jul og nytår er ikke et problem - det følger med øget konkurrence, lyder det fra en række af de partier, der står bag den nye taxilov.
Af Line Jenvall27.
nov.
2018 kl.
18.
12Bemærk: artiklen er mere end 30 dage gammelLæs op- Jeg synes, det er urimeligt dyrt, men det er ikke mig, der bestemmer, hvad det skal koste at køre med taxa.
Sådan lyder reaktionen fra Dansk Folkepartis transportordfører, Kim Christiansen, efter at landets taxaselskaber har varslet markante prisstigninger til jul og nytår.
Læs også:Startgebyr på 135 kr.
: 'Taxachauffører skal belønnes for at drikke vand til julemaden'Dyrest bliver det at praje en taxa i København, hvor Taxa 4x27 kommer til at tage 135 kroner i starttakst og efterfølgende 25,5 per kilometer og 11,25 kroner per minut.
Det betyder, at en 30 kilometers køretur, som tager en halv time løber op i 1.
237 kroner.
Og Dansk Folkeparti er ikke alene med den melding.
Partierne bag den nye taxilov, der blandt andet åbner for, at taxaselskaberne kan hæve priserne, danner fælles front til forsvar for aftalen.
- Det er et spørgsmål om udbud og efterspørgsel, og sådan er det i et frit marked.
Så må forbrugerne gøre op med sig selv, om de vil betale den pris, siger De Konservatives erhvervsordfører Anders Johansson.
Faktum er, at jul og nytår er en særlig tid – også for taxaselskaberne, pointerer Anders Steenberg, transportordfører for De Radikale:- Taxaer er jo enkeltmandsvirksomheder, og det her handler om, at selskaberne skal få chaufførerne til at ville køre juleaften.
Det er klart, at der skal et incitament til, siger han.
Vi venter på konkurrencenDR har fået jule- og nytårspriserne fra fem taxaselskaber fra hele landet.
Alle sætter de prisen op, og fortæller, at det er et spørgsmål om at sikre en ordentlig løn til deres chauffører - og at de i det hele taget kan få dem ud at køre.
Men transportminister Ole Birk Olesen (LA) ser er ingen grund til bekymring.
- Vi er i det første år af en treårig overgangsordning, hvor der udstedes et begrænset antal nye licenser.
I overgangsordningen vil der være gradvist mere konkurrence frem mod det tidspunkt, hvor fri etableringsret vil betyde fuld konkurrence og dermed forventeligt lavere priser, skriver han i et skriftligt svar til DR Nyheder.
Taxaselskabernes priserTaxa 4x35, København:Pris til juleaften og nytårsaften:Starttakst: 85 kroner Kilometertakst: 25,50 kroner pr.
kilometerTaxi 4x27, København:Pris til juleaften og nytårsaften:Starttakst: 135 kroner Kilometertakst: 25,50 kroner pr.
kilometerDantaxi 4x48, hele landet:Pris til juleaften og nytårsaften:Starttakst: 49 kroner Kilometertakst: 20 kroner pr.
kilometerTaxa Syd, Fyn og Sydjylland :Starttakst: 61 kroner Kilometertakst: 22,47 kroner pr.
kilometerAarhus Taxa:Starttakst: 44 kroner Kilometertakst: 9,21 kroner pr.
kilometerAf præcis den årsag mener Andreas Steenberg fra Radikale Venstre, at jule- og nytårspriserne for taxakørsel kommer til at finde et noget billigere leje indenfor de næste par år, når der kommer flere taxachauffører i spil, sådan som det var ambitionen med loven.
Det er et praktisk spørgsmål, om at tilladelserne lader vente på sig, forklarer han.
- Der er ikke kommet flere biler ud på markedet endnu, så det er konkurrencen, der mangler.
Effekterne lader vente på sig her i overgangsfasen, siger Andreas Steenberg.
Læs også:København er blandt de dyreste taxa-byer i verdenI Dansk Folkeparti deler Kim Christiansen forhåbningerne.
- Man kan kun håbe på, at nogle driftige taxachauffører ser en god forretning i at tilbyde taxakørsel til en lavere pris – det er jo netop den slags muligheder, vi har åbnet for med den nye og mere liberale taxilov, siger han.
Socialdemokraternes transportordfører, Rasmus Prehn, peger overfor Radio 24/7 på, at de høje priser ikke udelukkende er udtryk for dårligere vilkår for forbrugerne:- Det, man lige skal have med, er, at alternativet er, at ældre og unge på vej hjem fra byen har stået og ikke kunnet få en vogn.
Jeg tror, mange har det sådan, at de hellere vil betale mere og rent faktisk få en vogn, end at de skal stå og vente forgæves, siger Rasmus Prehn.
K: Uber havde løst problemetInden taxiloven blev vedtaget, gav den anledning til gedigne uenigheder blandt regeringspartierne – særligt i forhold til, om de videre rammer skulle være så vide, at deletjenester som for eksempel Uber også kunne operere indenfor dem.
Taxiloven giver selskaberne mulighed for at hæve priserneFør den nye taxilov blev loftet over priserne for taxikørsel bestemt kommunalt.
Med den nye lov har Trafikstyrrelsen overtaget administrationen for kommunerne.
Derfor er prisloftet nu på 135 kroner Juleaften, 1.
Juledag, 2.
Juledag, Nytårsaften og d.
1.
januar.
Det blev det ikke til – og med taxaselskabernes bebudede prisstigninger in mente ærgrer det konservative Anders Johansson.
- Grunden til de høje priser er jo, at der ikke er et udbud, der står mål med spidsbelastningen.
Der er for få taxaer, og vi havde gerne set, at vi havde fået øget udbuddet ved at lade deletjenester som for eksempel Uber køre i Danmark.
Selvom et klart politisk flertal satte en stopper for Uber, står De Konservative stadig fast: Fremtiden tilhører forretningsmodeller som Uber.
- Det giver mulighed for at rejse sagen igen, at vi ser så stor en spidsbelastning over jul og nytår, siger Anders Johansson.
FacebookTwitterKopier linkEmner:Anders Johansson (politiker)|Ole Birk Olesen (politiker)|Taxiselskaber|Uber|København




https://www.dr.dk/nyheder/regionale/oestjylland/kun-faa-danskere-gaar-til-parterapi-vores-problemer-er-private

ØstjyllandKun få danskere går til parterapi: Vores problemer er privateDyrt, besværligt og grænseoverskridende er nogle af grundene til, at danskerne holder sig fra parterapi.
Det lader til, at 20 procent af befolkningen har markante og væsentlige problemer i deres parforhold.
Det kan have en negativ effekt på børns trivsel og på eget fysiske og psykiske helbred.
Af Greta Geir Nielsen og Sarah Friis Elkjær27.
nov.
2018 kl.
17.
30Bemærk: artiklen er mere end 30 dage gammelLæs opDanskerne tøver med at søge hjælp, når parforholdet skranter, og det skyldes langt fra, at danskernes kærlighedsliv er en problemløs, lyserød sky.
Hver femte mener derimod, at de har markante og væsentlige problemer i forholdet.
Det viser en ny undersøgelse blandt 1.
371 danskere mellem 18 og 65 år, som lever i et parforhold.
I undersøgelsen er det kun syv procent, som har søgt hjælp i form af parterapi, mens tre procent har deltaget i foredrag eller kurser med deres partner.
Amerikanere går mere i parterapiI USA viser tidligere, lignende undersøgelser, at amerikanere i noget højere grad end danskere har taget tilbud om hjælp til parforholdet til sig.
Her angav 19 procent af de amerikanske par, at de havde opsøgt rådgivning eller parterapi, mens 31 procent af parrene havde deltaget i kurser om parforhold.
Kilde: Psykologisk Institut på Aarhus BSSBag undersøgelsen står Psykologisk Institut og TrygFondens Børneforskningscenter på Aarhus BSS.
En af forskerne er psykolog Hanne Nørr Fentz, og hun mener, at danskerne ser mange barriere for at søge hjælp.
- Folk tror, at det er dyrt, og det kan være besværligt at koordinere to kalendere, når man har børn.
Mange har også en modvilje mod at dele privat stof, så de vil gerne løse problemerne selv, siger hun.
Desuden er det helt centralt, at mange ikke kender til, at de kan få hjælp.
- Men rigtig mange par ved ikke, at der findes en række tilbud, som har en målbar effekt, så derfor søger de heller ikke hjælp, siger Hanne Nørr Fentz.
Søger hjælp på nettetUndersøgelse viser også, at der er stor forskel på, hvilken hjælp mænd og kvinder søger.
I gruppen, der havde oplevet en alvorlig krise inden for det seneste år, havde 40 procent kvinder og 28 procent mænd søgt efter relevante parforholdsemner på internettet.
Derudover havde 19 procent kvinder og 6 procent mænd søgt individuel terapi til problemer i parforholdet.
- Det tyder på, at både mænd og kvinder har øjnene oppe for, at der er nogle problemer i deres parforhold, og de vil gerne have hjælp, men har forskellige kanaler og måder at søge hjælp på, siger Hanne Nørr Fentz.
Ideen til at undersøge danskernes brug af parterapi og andre tilbud kom til verden, fordi forskerne på forhånd havde en forventning, om at kun få søger hjælp, og det blev bekræftet.
- Vi vil åbne danskernes øjne for, at det ikke er så farligt at søge hjælp.
Vi vil også række hånden ud mod offentlige institutioner og privat praksis, for det lader til, at 20 procent af befolkningen har markante og væsentlige problemer i deres parforhold, og det ved vi har en negativ effekt på børns trivsel og på eget fysiske og psykiske helbred.
Hanne Nørr Fentz vil derfor opfordre til, at man skal blive bedre til at reklamere for de tilbud, som par kan benytte sig af, både når parforholdet laver knuder og inden der er opstået store konflikter.
Læs også:Kathrine og Michael fra 'Gift ved første blik' på parkursusFacebookTwitterKopier linkEmner:Parforhold|TrygFonden|Sundhed og velvære|Videnskab|Aarhus




https://www.dr.dk/nyheder/penge/kaempe-straffesag-kraever-slavisk-gennemgang-af-5158-fakturaer

Skatte- og momssvindelsagSe temaPengeKæmpe straffesag kræver slavisk gennemgang af 5.
158 fakturaerDer er kun én vej frem, og det er at gennemgå fakturaerne én for én, siger ekspert.
Københavns Byret skal tage stilling til, om 16 personer er skyldige i en kæmpe svindelsag, hvor fire personer risikerer udvisning for moms og skattesvindel.
Af Mathias Sommer27.
nov.
2018 kl.
17.
45Bemærk: artiklen er mere end 30 dage gammelLæs opDer er formentlig tale om én af de længste straffesager i danmarkshistorien, når den såkaldte 'Greed'-sag begynder den 19.
december ved Københavns Byret.
Over 77 retsdage skal anklagemyndigheden overbevise byretten om, at der er begået omfattende moms- og skattekriminalitet i en række selskaber, som menes at have snydt statskassen for over en kvart milliard kroner.
At sagen er rekordlang skyldes især, at anklageskriftet bygger på 5.
158 fakturaer, som én for én skal gennemgås i retten:- Anklagemyndigheden står over for en kæmpe, kæmpe opgave.
Når man kører en straffesag, så er det nu engang anklagemyndigheden, der har bevisbyrden, og når den stiller sig op nede i retten og påstår, at der er sendt mere end 5.
000 falske eller fiktive fakturaer, så må anklagemyndigheden bevise, at de her fakturaer ikke har nogen forbindelse til virkeligheden, siger Henning Fuglsang Sørensen, der er ekspert i strafferet og lektor på Juridisk Institut.
Fiktive og sort arbejdeIfølge anklageskriftet, som er offentliggjort i dag, skal de i alt 16 tiltalte i sagen have oprettet 14 stråmandsselskaber, som har udstedt 5.
158 fiktive fakturaer, der samlet beløber sig til en halv milliard kroner.
Men det er stadig uklart, om der ligger reelt arbejde bag de forskellige fakturaer.
Det skal retssagen blandt andet bruges til at få styr på.
- Hvis de tiltalte nægter sig skyldige i alt, hvad der kan nægtes, så må anklagemyndigheden føre bevis for én faktura af gangen, ind til de er nået igennem stakken på mere end 5.
000 fakturaer.
På baggrund af det skal de så føre bevis for, at de momsregnskaber, der er afleveret, også er uden forbindelse til virkeligheden, siger Henning Fuglsang Sørensen.
DR Nyheder er i kontakt med flere af forsvarsadvokaterne, som samlet fortæller, at deres klienter nægter sig skyldige i alle anklager.
- Mine klienter nægter sig skyldige i alle anklager.
Jeg har ikke yderligere at tilføje, lyder det fra Betina Hald Engmark, der er forsvarsadvokat for flere af de tiltalte.
Fylder 50.
000-60.
000 siderSagen er en såkaldt domsmandssag, hvor en dommer og to domsmænd skal fælde dom i sagen.
Der vil desuden blive indkaldt en reservedommer og reservedomsmand på grund af sagens størrelse.
Den omfattende efterforskning er varetaget af Særlig Efterforskning Øst, som efterforsker og retsforfølger tung, organiseret kriminalitet.
- Jeg har aldrig siddet med så stor en sag, oplyste specialanklager Maria Cingari i sidste uge.
Sammenlagt fylder sagen omkring 60.
000 sider.
I forbindelse med en omfattende ransagning på 39 adresser beslaglagde politiet sidste år værdier for over 70 millioner kroner.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 6 / 6Strafferammen for skatte- og momskriminalitet er otte års fængsel.
FacebookTwitterKopier linkEmner:Anklagemyndigheden|Kriminalitet|Domstole|Københavns Byret|Særlig Efterforskning Øst




https://www.dr.dk/nyheder/viden/klima/fn-rapport-vi-gor-alt-lidt-redde-klimaet

Klimatopmødet COP24Se temaKlimaFN-rapport: Vi gør alt for lidt for at redde klimaet Rapport om langsom klimaindsats bliver et centralt element i forhandlinger i Polen i begyndelsen af december.
- Klimaambitionerne skal mere end tredobles, hedder det i ny FN-rapport.
27.
nov.
2018 kl.
17.
32 | opdateret 27.
nov.
2018 kl.
20.
08Bemærk: artiklen er mere end 30 dage gammelLæs opGlobal opvarmning sker langt hurtigere end de indgreb, der skal bremse den.
Det siger FN i en ny rapport.
- Klimaambitionerne skal mere end tredobles, hedder det i rapporten.
Den fastslår, at der er blevet længere mellem klimaløfter og den reduktion af drivhusgasser, der er brug for, hvis målene i Parisaftalen skal nås.
Der er tale om den årlige "Emissions Gap Report", som udgives af FN’s Miljøprogram, Unep.
Det sker i et samarbejde med det danske Unep DTU Partnership.
Direktør i Unep DTU Partnership John Christensen har været en del af samtlige COP-forhandlinger som repræsentant for FN's miljøprogrammer.
Han er sammen med flere andre klimaforskere hovedforfatter på rapporten.
- Det er virkelig radikale ændringer, vi taler om her.
Det er ikke bare små ting hist og her.
Hvis man ikke begynder snart, så ser det ikke godt ud, siger John Christensen til Ritzau.
- Hvis ambitionerne ikke øges inden 2030, hvilket vil være skrækkeligt, så er vi på vej mod 3 grader, og det vil ikke være sjovt.
Mål om at begrænse opvarmning til under to graderParisaftalens mål var at begrænse den globale opvarmning til et godt stykke under 2 grader celsius – og om muligt nå ned i nærheden af 1,5 grader – ved udgangen af dette århundrede.
Målene kan dog stadig indfris.
Men det vil kræve, at man i de kommende COP24 klimaforhandlinger, der starter i Polen i begyndelsen af december, skrider til handling.
- Teknisk set er det stadig muligt at sikre, at den globale opvarmning ikke overstiger to grader, og helst holder sig under de 1,5, så vi undgår de værste konsekvenser.
Men det ser desværre meget svært ud, siger John Christensen.
Læs også:Her er tre ting, som kan forstærke den globale opvarmningHan mener ikke, at USA's udtræden af klimaaftalen fra Paris svækker landet.
I stedet svækker det de resterende lande i aftalen, der nu mangler USA til at gå forrest.
- I praksis betyder det ikke så frygtelig meget for det amerikanske udslip af drivhusgas, for der er mange af staterne og virksomhederne i USA, der kører videre med de planer, som de havde i forvejen.
De opfatter nok mest Trump som en parentes på det her område.
- Der, hvor det påvirker, det er, at der ikke er det amerikanske politiske pres på de andre lande, siger han.
Langt til måletDet er niende gang, rapporten bliver udgivet.
Tidligere udgaver har vist, at der allerede var langt til målet, og at verden var på vej mod en stigning i den globale temperatur på over tre grader i år 2100.
Rapporten er et centralt element i de kommende COP24 klimaforhandlinger.
Årets rapport viser blandt andet, at der er brug for tre til fem gange højere reduktioner i udledningen af drivhusgasser end det, som verdens lande har lagt op til at gøre i Parisaftalen.
/ritzau/FacebookTwitterKopier linkEmner:Forenede Nationer|Danmarks Tekniske Universitet|Klimaændringer|Polen




https://www.dr.dk/sporten/fodbold/sydamerikansk-skandalefinale-rykkes-ud-af-argentina

FodboldSydamerikansk skandalefinale rykkes ud af ArgentinaDet Sydamerikanske Fodboldforbund har flyttet returkampen mellem River Plate og Boca Juniors ud af Argentina.
River Plate kommer ikke til at spille på hjemmebane i Copa Libertadores-finalen.
27.
nov.
2018 kl.
17.
06Bemærk: artiklen er mere end 30 dage gammelLæs opReturkampen i Copa Libertadores-finalen mellem River Plate og Boca Juniors skal spilles uden for Argentina 8.
eller 9.
december.
Det oplyser Det Sydamerikanske Fodboldforbund (Conmebol) efter et møde tirsdag i Paraguay.
Det er endnu ikke besluttet, hvor finalekampen mellem de to argentinske rivaler skal spilles.
Ifølge nyhedsbureauet AP mangler Conmebols disciplinærkomité stadig at godkende tirsdagens beslutning.
AP skriver samtidig, at klubpræsident i Boca Juniors Daniel Angelici, "hvis det bliver nødvendigt", vil appellere beslutningen om at flytte kampen til datoerne i december til Den Internationale Sportsdomstol (CAS), da han ikke er tilfreds med dem.
11.
november mødtes de to hold på Bocas hjemmebane, La Bombonera, hvor de spillede 2-2.
Det var meningen, at returkampen skulle have været afviklet i den forgangne weekend, men lørdagens opgør på River Plates hjemmebane, Estadio Monumental, kom aldrig i gang.
Det skyldtes, at River-fans gik til angreb på Boca Juniors spillerbus på vej til kampen.
Læs også:Spillerbus angrebet inden Copa Libertadores-finale - flere spillere indlagtDet viste sig, at flere Boca Juniors-spillere var så hårdt medtagede efter angrebet med sten, peberspray og tåregas, at de ikke var i stand til at spille kampen.
Efter flere udskydelser blev kampen flyttet til søndag.
Søndag blev det så meldt ud, at kampen var udsat på ubestemt tid.
Videoer viser, at næsten alle ruderne på den ene side af Boca Junior-bussen er splintret.
Netop på grund af tilskueruroligheder i argentinsk fodbold har udehold ikke kunnet have fans med til fodboldkampe siden 2013 på grund af mange tilfælde af tilskueruroligheder.
Det er første gang i historien, at River Plate og Boca Juniors mødes i Copa Libertadores-finalen.
Opgøret er kendt under navnet Superclasico og vurderes til at være verdens mest hadefulde rivalisering mellem to fodboldklubber.
/ritzau/FacebookTwitterKopier linkEmner:Boca Juniors|Argentina|River Plate|Fodbold|Buenos Aires




https://www.dr.dk/nyheder/indland/koebenhavn-er-blandt-de-dyreste-taxa-byer-i-verden

IndlandKøbenhavn er blandt de dyreste taxa-byer i verdenSelv uden helligdagsgebyrer er København en af de dyreste byer i verden at køre i taxa i.
Pink Taxi er Egyptens første taxa-selskab kun for kvindelige passagerer og vognene køres kun af kvindelige chauffører.
Det blev stiftet for at tilbyde kvinder et sikkert transportmiddel.
Det er også billigt, siden Cairo er den billigste taxa-by i verden.
(arkivfoto).
Af Magnus Dam Nielsen27.
nov.
2018 kl.
16.
34Bemærk: artiklen er mere end 30 dage gammelLæs opPriserne er skudt i vejret på danske taxaer omkring jul og nytår.
Turen hjem fra nytårsfesten kan derfor koste op til 135 kroner i København, så snart du sætter dig ind i vognen.
Ti dyreste hovedstæderFor den første mil (1,6 kilometer) koster det:1.
Bern – Schweiz – 89,93 kroner2.
Oslo – Norge – 88,33 kroner3.
London – England – 71,20 kroner4.
Tokyo – Japan – 64,62 kroner5.
Helsinki – Finland – 63,78 kroner6.
København – Danmark – 63,02 kroner7.
Amsterdam – Holland – 60,91 kroner8.
Berlin – Tyskland – 52,98 kroner9.
Luxembourg – 52,90 kroner10.
Paris – Frankrig – 52,81 kronerOg ifølge konsulentbureauet SilverDoor Apartments er København en af de hovedstæder, som det er dyrest at blive transporteret rundt i med taxa - også uden for højtiderne.
Konsulentfirmaet har nemlig undersøgt, hvad det koster at tage en taxa, hvis man blot skal køre en mil (cirka 1,6 kilometer, red).
Ifølge SilverDoor betaler man cirka 38 kroner i startgebyr i Danmark.
Kilometerprisen er knap 16 kroner, og en mil koster godt 25 kroner.
Så når du har kørt en mil, må du i Danmark altså af med 63 danske kroner.
Ti billigste hovedstæderFor den første mil (1,6 kilometer) koster det:1.
Cairo – Ægypten – 2,87 kroner2.
Mexico City – Mexico – 5,48 kroner3.
New Dehli – Indien – 6,41 kroner4.
Bukarest – Rumænien – 7,09 kroner5.
Manila – Filippinerne – 7,34 kroner6.
Hanoi – Vietnam – 7,68 kroner7.
Sofia – Bulgarien – 7,93 kroner8.
Bangkok – Thailand – 8,77 kroner9.
Rabat – Marokko – 8,86 kroner10.
Ankara – Tyrkiet – 11,90 kronerOg de priser ligner faktisk dem, man møder hos Danmarks største taxiselskab Dantaxi.
Her koster aften- og nattekørsel, samt weekend og helligdagskørsel 39 kroner i startsgebyr og 17 kroner per kilometer.
Sammenlignet med den billigste hovedstad på listen - Cairo - er det tæt på 22 gange så dyrt at køre med taxa i Danmark, som det er i Egypten.
Der koster det nemlig kun 2,87 kroner for at køre en mil inklusiv startgebyr.
FacebookTwitterKopier linkEmner:København|Taxiselskaber|Egypten|Prisforhold|Kairo




https://www.dr.dk/nyheder/kultur/anbefalinger/en-storslaaet-rejse-og-et-intellektuelt-mestervaerk-5-film-om-rummet-du

AnbefalingerEn storslået rejse og et intellektuelt mesterværk: 5 film om rummet du ikke må snyde dig selv forDer er blevet lavet utallige film om rummet, men hvilke er de fem bedste?
Filmanmelder Maria Månson giver her sit bud.
Keir Dullea og George Clooney har haft hovedrollerne i nogle af de mange film om rumrejser - her i henholdsvis 'Rumrejsen år 2001' og 'Gravity'.
(© Ritzau Scanpix/Warner Bros)Af Malene Koops Grønborg og Maria Månson27.
nov.
2018 kl.
17.
00Bemærk: artiklen er mere end 30 dage gammelLæs opRummet.
Hvad er det, hvad indeholder det, og hvordan ser der ud?
Hvad sker der på de andre planeter, og er der liv derude?
Solsystemet har i mange årtier fascineret rigtigt mange mennesker, og mandag aften landede endnu en såkaldt sonde på Mars, Mars Insight.
© (c) DROm Maria MånsonMaria Månson er filmanmelder og vært på kulturmagasinet 'Gejst' på DR1 og 'Sprogquizzen' på DR K.
Inden det var hun gennem syv år vært på 'Filmselskabet' på DR K.
Den skal undersøge den røde planets indre og forsøge at fortælle os, hvorfor Mars er øde i modsætning til vores egen planet, Jorden, der er fyldt med levende væsener.
Læs også:Succes!
Sonde er landet perfekt på MarsMen interessen for at fortælle historier om rummet ses også blandt rigtigt mange filmskabere.
Star Wars-filmene, Alien-filmene, Armageddon og Apollo 13 har indtjent millioner, - hvis ikke milliarder gennem årene.
Læs også:Quiz: Star Wars eller Star Trek - hvor mange rumfilm kan du kende på musikken?
Men hvilke rumfilm er egentlig de bedste?
Her kommer filmanmelder Maria Månsons bud på netop det.
1GravitySandra Bullock og George Clooney spillede hovedrollerne i filmen 'Gravity' fra 2013.
Filmen blev instrueret af Alfonso Cuarón, der også skrev manuskriptet sammen med sin søn.
 Getty images)- Det kan godt være, historien er en smule banal: Du er på din første tur i rummet, noget går galt, og du skal forsøge at fikse det.
.
.
Så går noget nyt galt, og du skal fikse det.
.
.
Og så fremdeles.
- Men har man oplevet Gravity i 3D på det store lærred, vil man ikke kunne tilbagevise, at den er storslået på alle måder.
Jeg sad selv med neglene boret ned i biografsædet i samtlige minutter af filmens varighed.
Den lader dig simpelthen ikke ånde ud, før den er færdig.
2SolarisInstruktør Andrei Tarkovsky (til højre) og den litauiske skuespiller Donatas Banionis ses her i kulisserne til filmen 'Solaris', der blev filmet i Moskva.
Filmen er fra 1972.
 Getty images)- Andrei Tarkovskys intellektuelle mesterværk holder jeg umådeligt meget af.
En psykolog bliver sendt til en rumstation, der svæver i kredsløb om planeten Solaris.
Besætningen har sendt mystiske beretninger om hallucinationer til jorden.
- Det bliver udgangspunktet for en intens og tankevækkende rejse, hvor Tarkovsky udfordrer tilskueren på både hjerne og hjerte.
For hvad er kærlighed egentlig, og kan den nogensinde eksistere uden det modsatte?
3Apollo 13Skuespillerne (fra venstre) Kevin Bacon, Tom Hanks og Bill Paxton ses her i en scene fra filmen 'Apollo 13' fra 1995.
 Getty images)- Det kan godt være Apollo 13 ikke har den intellektuelle tyngde, som andre film på denne liste.
Men det gør den bestemt ikke dårlig.
Filmen fortæller den virkelige historie om Apollo 13s skæbnesvangre rejse.
- Det er en vidunderlig helteberetning, der hylder den menneskelige opfindsomhed.
Og så har den Tom Hanks.
Hvorfor bliver alle film bare bedre, når Tom Hanks er der?
4Silent RunningBruce Dern ses her under optagelserne til filmen 'Silent Running'.
Filmen blev instrueret af Douglas Trumbull og er fra 1972.
 Getty images)- Denne ikke særligt kendte perle fra 1970'ernes gemmer er én af de første klima-science fiction film.
I en dystopisk fremtid er al natur på jorden ødelagt.
Man har som en anden Noahs Ark formået at fylde seks gigantiske rum-kupler med plante- og dyreliv.
Da de imidlertid beordres ødelagt, sætter botanisten Lowell sin træ-krammende fod ned.
- Som et lille kuriosum kan nævnes, at instruktøren Douglas Trumbull har stået for de visuelle effekter på blandt andet 'Rumrejsen år 2001', 'Blade Runner' og 'Nærkontakt af tredje grad'.
5Rumrejsen år 2001/2001: A Space OdysseyInstruktør ses her i gang med at filme en scene til filmen 'Rumrejsen år 2001' .
Filmen er fra 1968.
- Alle rumfilm-veje fører tilbage til Stanley Kubricks mesterlige værk.
Det er naturligvis ikke nok at fortælle historien om astronauterne, der udfordres af computeren HAL.
Tråde skal også trækkes helt tilbage til menneskehedens vugge.
- Vi er oppe på den helt store klinge her.
Lyd og billede i et perfekt ægteskab og på en rejse langt ud i det ydre rum, men samtidig dybt ind i menneskesjælen.
FacebookTwitterKopier linkEmner:Stanley Kubrick (filminstruktør)|Tom Hanks (skuespiller)|Apollo Rejser




https://www.dr.dk/nyheder/indland/coloplast-tavs-om-milliardudgift-til-forlig-med-7000-kvinder

De skadede patienterSe temaIndlandColoplast tavs om milliardudgift til forlig med 7.
000 kvinder- Sådan en sag koster på imagekontoen, siger analytiker.
Coloplast har sat 5,25 milliarder kroner af til forlig med kvinder, som har komplikationer efter at have fået indopereret et underlivsnet fra virksomheden (arkivfoto).
Af Sally Frydenlund Larsen27.
nov.
2018 kl.
16.
30Bemærk: artiklen er mere end 30 dage gammelLæs opSmerter, afmagt og ensomhed.
Det er hverdagen for Virginia Redding, som DR fortæller om i dokumentaren ”De skadede patienter”.
Roden til den 67-årige amerikaners lidelse skal vi finde i vores egen baghave.
Det er nemlig det danske firma Coloplast, der har produceret de syntetiske underlivsnet, som Virginia Redding har fået opereret ind i sit underliv.
Efter operationen voksede nettene sammen med hendes væv, og det er det, der har skabt smerterne.
The Implant FilesEn ny international kulegravning af medicinsk udstyr viser problemer med udstyr, der slet ikke er testet på mennesker på forhånd – eller som er testet utilstrækkeligt.
Historierne er lavet af mere end 250 journalister fra 36 lande, der arbejder sammen koordineret af den internationale sammenslutning af undersøgende journalister kaldet ICIJ.
I Danmark er Politiken og DR med.
Samarbejdet har fået navnet ”The Implant Files” – Implantatfilerne.
Virginia Redding er ikke den eneste kvinde, der bebrejder Coloplast for en hverdag med smerter og manglende sexliv.
Lige nu står 7.
000 amerikanske kvinder bag et gruppesøgsmål mod virksomheden.
Og det kan mærkes, mener senioranalytiker ved Sydbank Søren Løntoft Hansen.
Coloplast vil ikke taleColoplast selv vil ikke udtale sig i kølvandet på dokumentaren, meddeler firmaets kommunikationsafdeling.
Hverken om, hvorfor de ikke tester deres underlivsnet på mennesker, før det bliver solgt, eller hvilke lande de sælger underlivsnettet i.
Virksomheden vil heller ikke svare på, hvorvidt de vil fortsætte med at producere og sælge de syntetiske net.
- Jeg tror, vi er mange, der gerne ville have lidt mere åbne svar fra medicinalindustrien, siger analytiker ved Sydbank, Søren Løntoft Hansen.
Han følger branchen tæt og har også set dokumentaren "De skadede patienter".
Han er ikke i tvivl om, at sådan en sag har kostet Coloplast dyrt på to forskellige områder: På imagekontoen og på bundlinjen.
- Der er ingen tvivl om, at sådan en sag her koster på imagekontoen.
Det gør den.
Men det er en sag, der rækker nogle år tilbage.
Bundlinjeeffekten har det allerede haft, siger Søren Løntoft Hansen.
Han forklarer, at Coloplast allerede blev trukket ind i sagen i 2011, og at sagen kunne ses på aktiekurserne dengang.
- Det kan lyde lidt hårdt, jeg har jo også set den her dokumentar og nærer stor sympati for de patienter, som optræder i den her dokumentar, men ud fra et investeringsmæssigt perspektiv, så har kursreaktionen allerede været der.
Virginia Redding har ikke indgået forlig.
De 7.
000 kvinder, der har sagsøgt i samlet flok, har nemlig skullet indgå en tavshedsklausul, og Virginia Redding har insisteret på at fortælle sin historie.
Fem milliarder kroner er rigtig mange pengeDe 7.
000 amerikanske kvinder, som har sagsøgt Coloplast for at have forårsaget smerte, har næsten alle indgået forlig.
Sammenlagt er det indtil videre løbet op i 4,7 milliarder kroner ud af de 5,2 milliarder kroner, som Coloplast har sat af i regnskabet.
Selv for et internationalt firma er det mange penge, slår Søren Løntoft Hansen fast.
- Det er jo rigtig, rigtig mange penge.
Når man hensætter over fem milliarder, skal det også ses ud fra den betragtning, at de her produkter ikke udgør en speciel stor del af deres samlede omsætning.
Så det er et meget stort beløb, siger han.
Coloplasts salg af udstyr til urologiske operationer og underlivsoperationer udgør kun omkring 11 procent af deres samlede indtjening, vurderer han.
Dommeren, som behandler gruppesøgsmålet har lukket for nye søgsmål.
I 2020 træder nye EU-regler på området i kraft.
I et skriftligt svar til DR skriver Coloplast, at de vil "anerkende de nye regler".
FacebookTwitterKopier linkEmner:Coloplast|Søren Løntoft Hansen (økonom)|Medicoindustri|Sydbank|Erhverv




https://www.dr.dk/sporten/haandbold/em-kvinder/glad-anfoerer-er-em-klar-efter-slem-skade-naar-man-er-ude-maerker-man

EM KvinderGlad anfører er EM-klar efter slem skade: 'Når man er ude, mærker man virkelig savnet'Stine Jørgensen er blevet sin knæskade kvit og er klar til EM i håndbold i Frankrig.
Tilbage i oktober blev Stine Jørgensen meldt ude af EM.
Tirsdag rejste hun så af sted sammen med resten af den danske trup.
Af Kasper Heide Lund27.
nov.
2018 kl.
16.
22Bemærk: artiklen er mere end 30 dage gammelLæs opKvindelandsholdet er tirsdag fløjet af sted mod EM-slutrunden i Frankrig.
Med på flyet var en glad Stine Jørgensen, som mod alle odds har overstået sin knæskade.
- Man mærker ikke rigtig for alvor, hvor meget det betyder, før man mister noget.
Det samme gælder her, for når man er ude, så mærker man virkelig, hvor meget man vil det, siger den danske anfører.
Læs også:Landsholdets anfører er blevet sin skade kvit: Rejser med til EMStine Jørgensen blev ellers dømt ude af EM, efter backen kom til skade i oktober for sin klub Odense Håndbold, og efterfølgende blev opereret i knæet.
Men den erfarne landsholdsspiller er kommet sig på rekordtid.
- Først og fremmeste var det en dygtig læge, som lavede en rigtig fin operation, hvor alt var gået godt.
Han var meget positiv omkring det.
- Efterfølgende tror jeg, at jeg har været heldig, at knæet ikke er hævet så meget, og at det har reageret godt, og så har jeg virkelig været i gode hænder hos Anja Greve, som er fysioterapeut hjemme i klubben.
Hun har trænet mig hver dag, og er en kæmpestor del af, at det er gået så godt, siger hun.
Læs også:Skadet Stine Jørgensen indkaldt til landsholdet: 'Kan blive EM-klar'Nu står hun så over for en EM-slutrunde, hvor tiden må vise, hvordan kampformen har det.
Stine Jørgensen har nemlig ikke spillet kamp, siden hun kom til skade i Odenses Champions League-kamp mod franske Metz.
- Tiden må vise, hvor jeg er.
Jeg håber, jeg kan udfylde den rolle, jeg får.
Jeg er bare rigtig, rigtig glad, og glæder mig helt vildt til at komme ned og kæmpe sammen med pigerne.
Glæde på trænerbænkenStine Jørgensen var landsholdet i Norge i weekenden til optaktsturneringen Møbelringen Cup, hvor det dog ikke blev til spilletid.
Mandag blev hun så endeligt clearet til at rejse med til EM – en melding der glæder landstræner Klavs Bruun Jørgensen.
Læs også:Landstræner om skadet anfører: 'Hun kan ikke erstattes'- Hun kan bidrage med mål, fordi hun er en dygtige angrebsspiller, men også noget ro generelt på holdet – ikke fordi jeg synes, vi har haft brug for det.
Men at have sin anfører med giver altid lige et ekstra skub, siger han.
Tror du det er realistisk, at hun kan give sig fuldt ud?
- Ja, ellers tror jeg ikke, hun havde sagt ja.
Jeg har snakket med Stine om, at det i sidste ende ikke handlede så meget om hun var fysisk klar, men om hun mentalt var klar til at gå ind og spille.
Læs også:Klavs Bruun udtager åben EM-trupDanmark åbner EM med naboopgøret mod Sverige på fredag klokken 21.
Opgøret kan følges på TV 2 eller i Liga på P3.
FacebookTwitterKopier linkEmner:Klavs Bruun Jørgensen (håndboldtræner)|Frankrig|Odense|Odense Håndbold|Håndbold




https://www.dr.dk/nyheder/kultur/boeger/quiz-ny-eller-gammel-kan-du-gaette-hvornaar-de-her-10-danske-boeger-er-skrevet

Ord i mørketSe temaBøgerQUIZ Ny eller gammel: Kan du gætte hvornår de her 10 danske bøger er skrevet?
Her er ti danske bøger - nogen fra 2018, andre fra omkring 1968.
Kan du sætte de rigtige årstal på dem?
Af Frederik Bjerre Andersen27.
nov.
2018 kl.
15.
23Bemærk: artiklen er mere end 30 dage gammelLæs opJeg kom ned i bymidten, hvor der lå en Nærkøb.
Gik ind for at købe sprit, klokken dinglede, jeg gik lidt rundt mellem de halvtomme hylder, men sprit var desværre udsolgt.
.
.
Ord i MørketDR og en række danske biblioteker sætter hele november fokus på bøger i flere programmer og arrangementer for at fremme læselysten i novembermørket.
Se mere ude på bibliotekerne og på DRs flader.
Nogen gange er det nemt at se, om en bog er spritny eller skrevet før, du blev født.
Eksempelvis hvis du kan se på bogens omslag eller slå op i kolofonen.
.
.
Men det kan du ikke i quizzen her.
I stedet får du et lille citat fra en dansk bog, der enten er udgivet i 2018 eller i 1968-69.
Der er i alle tilfælde tale om bøger af kendte danske forfattere.
Se, hvor mange rigtige, du kan få - og husk, hvis du snyder, snyder du kun dig selv.
.
.
FacebookTwitterKopier linkEmner:Litteratur




https://www.dr.dk/nyheder/udland/efter-kertj-konflikt-12-ukrainske-marinesoldater-sigtet-kraenke-russisk-graense

UdlandEfter Kertj-konflikt: 12 ukrainske marinesoldater sigtet for at krænke russisk grænseDe ukrainske soldater varetægtsfængsles indtil 25.
januar 2019.
Den russiske sikkerhedstjeneste, FSB, foran retten i Simferopol på Krim, hvor den første af 24 ukrainske sømænd i dag blev anholdt og sigtet.
Af Louise Brodthagen Jensen27.
nov.
2018 kl.
16.
23Bemærk: artiklen er mere end 30 dage gammelLæs opTolv ukrainske marinesoldater er nu anholdt og sigtet ved en domstol i Simferopol på Krim for ulovligt at have sejlet ind i russisk farvand ved Kertjstrædet, der skiller halvøen fra Rusland.
Det rapporterer de statsejede russiske nyhedsbureauer Interfax og Tass og avisen Kommersant.
De ukrainske flådefolk er sigtet efter den russiske straffelov og bliver varetægtsfængslet frem til den 25.
januar 2019.
Mindst en af dem har nægtet sig ikke skyldig.
De ukrainske skibe blev stoppet, da de ville sejle fra Odessa til Mariupol.
Rusland annekterede i 2014 Krim, men resultatet af folkeafstemningen er med få undtagelser ikke anerkendt internationalt.
I alt har myndighederne på Krim tilbageholdt i alt 24 ukrainske sømænd, efter Rusland i søndags overtog kontrollen med tre ukrainske skibe, der ifølge russerne ulovligt og uden forudgående varsel krydsede ind i den russisk-kontrollerede del af Kertjstrædet.
Flere ukrainere skal for rettenØvrige ni ukrainere forventes fremstillet for retten i løbet af onsdag.
Læs også:OVERBLIK: Derfor er Rusland og Ukraine igen i konfliktTre af de tilbageholdte er sårede og indlagt på hospitalet, men vurderingen fra menneskerettighedskommissær på Krim, Ljudmila Lubina, er, at de vil være klar til at blive udskrevet i løbet af tre-fire dage.
Er det domstolens afgørelse, at de skal anholdes og sigtes, vil de ifølge Lubina blive varetægtsfængslet i Simferopol, skriver Interfax.
De ukrainske flådefartøjer var søndag på vej fra Marjupol mod Odessa gennem Kertjstrædet, da de blev beskudt af russiske flådefartøjer og efterfølgende tilbageholdt ved den russisk-kontrollerede Krim-halvø.
Rusland hævder, at skibene ulovligt trængte ind i russisk farvand, mens Ukraine holder fast på, at de på forhånd varskoede russerne, men ikke fik noget svar.
Den ukrainske præsident Petro Porosjenko har nu erklæret 30 dages militær undtagelsestilstand i landet og indført restriktioner ved nogle af grænseovergangene mod Rusland.
FacebookTwitterKopier linkEmner:Petro Porosjenko (politiker)|Rusland|Ukraine|Kriminalitet|Soldater




https://www.dr.dk/nyheder/indland/startgebyr-paa-135-kr-taxachauffoerer-skal-beloennes-drikke-vand-til-julemaden

IndlandStartgebyr på 135 kr.
: 'Taxachauffører skal belønnes for at drikke vand til julemaden'Kun rimeligt at taxaturen koster mere jule- og nytårsaften, mener taxafolk.
Liberal taxilov har givet højere priser.
Men nogle selskaber kører stadig denne jul efter de gamle takster.
Af Maja Lærke Maach27.
nov.
2018 kl.
15.
24Bemærk: artiklen er mere end 30 dage gammelLæs opTager du en taxa med selskabet 4x35 jule- eller nytårsaften bliver turen i år langt dyrere end sidste år.
Alene det at slå numsen i taxavognens sæde koster 85 kroner mod 50 kroner normalt, og prisen per kilometer stiger fra 13 kroner til 25,5 kroner.
Selskabet, der kører med kunder i Københavnsområdet og Nordsjælland, er blot et af flere taxafirmaer, som benytter den kommende højtid til at hæve priserne.
Man belønner også beredskab, hjemmepleje og andre, når de arbejder på helligdage.
Jeg kan ikke se, hvorfor der skal være forskel, så en taxachauffør ikke må få lidt mere i lønningsposen, når han er ude på gaden, mens andre er hjemme og hygge sig.
Thomas Wiigh Larsen, formand i foreningen Taxiførere i Danmark (TiD).
Hos taxaselskabet 4x27 koster det 135 kroner i starttakst at køre med taxa i jule- og nytårsdagene.
Selskaberne gør det for at sikre sig, at man kan imødekomme den store efterspørgsel på at blive kørt til fester og selskaber til jul og nytår, fortæller Palle Christensen, der er bestyrelsesformand i 4x35.
- Vi sætter prisen op er for at sikre, at der er biler nok på gaden, siger han.
Og for at få nok chauffører på arbejde, skal chaufførerne kunne mærke det i lønningsposen, lyder det.
- Hvis vi skal lokke chaufføren til at drikke et glas vand til julemaden i stedet for et glas vin, skal det være fordi, der er penge i det, siger Palle Christensen.
Normalt med tillæg juleaftenNetop belønningen til chaufførerne for at trække i arbejdstøjet, mens andre sidder hjemme og hygger med julemad og gaver, gør prisstigningerne helt rimelige, siger vognmand Thomas Wiigh Larsen, der også er formand i foreningen Taxiførere i Danmark (TiD).
- Man belønner også beredskab, hjemmepleje og andre, når de arbejder på helligdage.
Jeg kan ikke se, hvorfor der skal være forskel, så en taxachauffør ikke må få lidt mere i lønningsposen, når han er ude på gaden, mens andre er hjemme og hygge sig, og taxachaufføren kører folk hjem bagefter, siger han.
Det koster også mere at få en låsesmed eller vvs’er ud juleaften end en almindelig hverdagsaften, påpeger han.
Læs også:Taxiaftale: Hvis Uber indretter deres biler, må de køre lovligtHan mener, at en starttakst på 135 kroner er lige i overkanten, men ser ingen problemer i, at kunderne skal betale mere på de særlige dage.
I forvejen er chaufførerne nogle af de mest lavtlønnede herhjemme, og mange har svært ved at opretholde en dagsløn, lyder det fra formanden.
- Folk skal lige tage i mente, at det indtil videre kun er et selskab, der har taget den høje starttakst på 135 kroner, hvor andre selskaber har sat andre takster, og nogle har kun gjort det fra klokken 16.
00 jule- og nytårsaften, tilføjer Thomas Wiigh Larsen.
Er I ikke bange for, at det her kan komme til at koste kunder?
- Det er lidt ligesom, at kirkerne står tomme året rundt, men alle skal til julegudstjenesten.
Vi baserer ikke vores forretning på mellem jul og nytår, den kører hele året.
Det er muligt, nogen bliver sure, hvis de har været trofaste kunder.
Det koster det at tage en taxa til jul og nytår•Taxa 4x35, København:•Pris til juleaften og nytårsaften:•Starttakst: 85 kroner Kilometertakst: 25,50 kroner pr.
kilometer•Taxi 4x27, København:•Pris til juleaften og nytårsaften:•Starttakst: 135 kroner Kilometertakst: 25,50 kroner pr.
kilometer•Dantaxi 4x48, hele landet:•Pris til juleaften og nytårsaften:•Starttakst: 49 kroner Kilometertakst: 20 kroner pr.
kilometer•Taxa Syd, Fyn og Sydjylland:•Starttakst: 61 kr.
Kilometertakst: 22,47 pr.
kilometer•Aarhus Taxa:•Starttakst: 44 kr.
Kilometertakst: 9,21 pr.
kilometerLoven er mere liberalDet er liberaliseringen af taxaloven, som nu gør det muligt for taxaselskaberne at skrue på priserne helt op til loftet på 135 kroner for en starttakst.
Førhen blev maksimalpriserne for taxikørsel bestemt kommunalt, men med den nye lov overtager Trafikstyrrelsen administrationen for kommunerne.
- I de sidste fire årtier har vi i vores branche været pakket ind i nogle firkantede bokse med maksimale takster, hvor politikerne har sagt, hvad vi måtte gøre.
Nu er der komme lidt højere til loftet i stedet for en maksimalpris, er der kommet et prisloft, som vi har mulighed for at bevæge os i og konkurrere med hinanden på, siger Thomas Wiigh Larsen.
Dog er der en indkøringsfase på tre år, og derfor er det ikke alle selskaber eller alle vogne hos selskaberne, som hæver priserne denne jul.
Selskabet Dantaxi skriver for eksempel på sin hjemmeside:- De taxier, der kører med takster godkendt af Trafikstyrelsen, kan kendes på det 8-cifrede tilladelsesnummer på siden af vognen, mens de vogne, der kører efter det kommunale takstregulativ, kører med tilladelsesnummeret på en grøn metalplade bag på vognen.
FacebookTwitterKopier linkEmner:Jul|Taxiselskaber|København|Sjælland|Trafikstyrelsen




https://www.dr.dk/nyheder/udland/14-ars-faengsel-bombeangreb-mod-dortmund-bus

Udland14 års fængsel for bombeangreb mod Dortmund-busEn tysk domstol har fundet en mand skyldig i 28 drabsforsøg i forbindelse med bombeangreb mod spillerbus.
Sergej W.
var tiltalt for at have detoneret tre bomber mod Borussia Dortmunds spillerbus i april 2017.
Tirsdag blev han idømt 14 års fængsel.
)27.
nov.
2018 kl.
15.
07 | opdateret 27.
nov.
2018 kl.
15.
55Bemærk: artiklen er mere end 30 dage gammelLæs opEn 29-årig mand er blevet idømt 14 års fængsel for drabsforsøg i sagen om et bombeangreb mod fodboldholdet Borussia Dortmunds spillerbus.
Det skriver nyhedsbureauet AP.
Sergej Wenergold er dømt for 28 drabsforsøg ved angrebet, der fandt sted 11.
april 2017.
En spiller og en politibetjent blev såret.
Spillerne var på vej til stadion for at spille en Champions League-kamp mod Monaco, da angrebet skete.
Læs også:Ekspert: Anholdt mands aktiestunt kunne ikke undgå at blive opdagetDen dømte mand, der er tysk-russer, blev anholdt 10 dage efter angrebet.
Ville tjene penge på Dortmund-aktierIfølge anklagemyndigheden havde Wenergold taget et stort lån før angrebet for derefter at købe aktieoptioner for hundredtusinder af kroner i den tyske fodboldklub.
Det var hans forventning, at angrebet ville føre til et brat kursfald, som han ville kunne tjene store penge på.
Kursen på fodboldklubbens aktie faldt kortvarigt dagen efter angrebet.
Sergej Wenergold boede op til angrebet på samme hotel som Dortmund-spillerne.
Han placerede tre bomber i den bus, spillerne skulle transporteres i til kampen mod Monaco.
Han forsøgte at få det til at fremstå, som om angrebet var begået af islamistiske terrorister.
Ville ikke såre eller dræbe folkDen 29-åriges forsvarsadvokat, Carl Heydenreich, har argumenteret for, at hans klient forsøgte at sprede panik, men ikke at såre eller slå folk ihjel.
Han bad derfor retten om at idømme hans klient en del mindre end ti års fængsel.
Anklageren har modsat påstået, at Sergej Wenergold forsøgte at slå så mange spillere ihjel som muligt.
Derfor mente anklagemyndigheden, at han burde idømmes livstid.
Retssagen har varet 11 måneder, og både spillere og den daværende træner, Thomas Tuchel, har vidnet.
Wenergold, som i januar indrømmede at stå bag angrebet, undskyldte i sidste uge i retten for angrebet.
- Jeg vil gerne undskylde over for alle, sagde han ifølge nyhedsbureauet AFP.
/ritzau/FacebookTwitterKopier linkEmner:Thomas Tuchel (fodboldtræner)|Anklagemyndigheden|Fodbold|Monaco|Borussia Dortmund




https://www.dr.dk/nyheder/regionale/hovedstadsomraadet/ligner-pulverkaffe-men-er-frysetoerret-blod-og-det-kan-redde

KøbenhavnLigner pulverkaffe, men er frysetørret blod - og det kan redde livI halvandet år har Region Hovedstadens akutlægebiler kørt med blodet, som blandet med vand kan gives til patienter på få minutter.
Blodet bliver fremstillet af almindelig donorblod og bliver blandet med sterilt vand og efter et par minutter, kan det gives til patienten, der akut mangler blod.
Af Kathrine Ejdum Kjølberg27.
nov.
2018 kl.
15.
00 | opdateret 27.
nov.
2018 kl.
15.
16Bemærk: artiklen er mere end 30 dage gammelLæs opEn båre, blodtryksmåler, medicin - og frysetørret blod.
Alle Region Hovedstadens akutlægebiler har fået tilføjet et nyt præparat til deres repertoire af udstyr, der kan være med til at redde liv.
Det frysetørrede blod, som i en mere præcis beskrivelse er plasma i pulverform, blandes med sterilt vand og bliver til en flydende masse, som kan gives til patienter, der akut mangler blod.
- Det er i den her pulverform, næsten lige som frysetørret kaffe, og så blander vi det hurtigt med sterilt vand i en snapopkobling som det hedder, forklarer overlæge Jakob Stensballe, blødnings- og traumeekspert og overlæge på Rigshospitalet, mens han trykker en plastikkanyleformet rør ned i flasken med pulveret.
Hvad er plasma?
55 procent af blodet er plasma.
Plasma er en gullig væske, som blodcellerne befinder sig i.
Plasmaets funktion er blandt andet at transportere blodets celler samt nærings- og affaldsstoffer til og fra kroppens organer.
Kilde: Bloddonor.
dkIndtil videre har akutlægebilerne hjulpet 50 til 60 patienter med det frysetørrede blod inden for det seneste halvandet år.
Tidligere kunne lægerne, der rykkede ud med akutlægebilerne, kun give saltvand.
Det er derfor en stor forskel, at patienterne nu kan få blod.
- Patienterne bliver mere stabile.
Det fungerer godt, patienterne har gode reaktioner på det og har gavn af det, siger overlæge Jakob Stensballe og fortsætter:- Vi kan give noget af det som patienterne mangler, og genskabe balancen i kroppen.
Tidligere kunne lægerne i Region Hovedstaden, der rykkede ud med akutlægebil, kun give saltvand, men med det frysetørrede blod, er det nu muligt at give blod på stedet, og det har betydning for patientens overlevelse.
Erfaringerne fra Rigshospitalet bliver bakket op af amerikanske studier, som viser, at patienter har bedre mulighed for at overleve og bedre kan behandles senere, når der bliver givet blod tidligt.
Konkret reduceres dødeligheden ved livstruende blødning fra 32 til 22 procent, når der bruges blod på ulykkesstedet eller på vej til hospitalet.
Derfor er målet at få frysetørret blod udbredt til hele landet - og lære endnu mere om brugen af det, siger Jakob Stensballe.
- Blodprodukter i en eller anden form helt fremme, hvor patienten er livstruet er deres blødning, er kommet for at blive, siger han.
FacebookTwitterKopier linkEmner:Rigshospitalet|Patienter|Horsens|Region Hovedstaden|Læger




https://www.dr.dk/sporten/oevrig/mere-fedt-og-mindre-muskler-men-kvindekroppen-har-hemmelige-superevner

SupermennesketSe temaØvrig sportMere fedt og mindre muskler – men kvindekroppen har hemmelige superevner At mænd er kvinder fysisk overlegne synes at være en indforståethed på tværs af sportsgrene.
Men kvindekroppens særlige udholdende evner bliver gransket i forskningsprojekter på stribe.
Og i USA har en lille kvinde vist, at kvindekroppen kan trumfe mandens på de allerlængste distancer.
Af Peter Kobbersmed og Grafik: Jens Albæk Aarup27.
nov.
2018 kl.
14.
05Læs opDeath Valley i Californien er verdens varmeste sted.
I 1913 blev der målt en temperatur på 56,7 graders varme, og i sommermånederne stiger varmen jævnligt til mere end 45 graders varme.
Umiddelbart ikke en oplagt lokation for årlige løbekonkurrencer, men siden 1987 har man netop i det amerikanske ørkenlandskab afviklet ”Badwater Ultramarathon”.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Hvert år i juli dyster mænd og kvinder på den 217 kilometer lange rute, som foruden ulidelige varmegrader også byder på en voldsom mere end 2,5 kilometers stigning i højdemeter.
Værsgo.
En nærmest latterlig hård konkurrence, som er en præstation i sig selv bare at gennemføre.
Læs også:Stærke arme og store lår: Kan du gætte atletens sportsgren?
Men undseelige Pam Reed nøjedes ikke med at fuldføre.
Som den første kvinde vandt den dengang 41-årige amerikaner i 2002 med mere end 4,5 time ned til nærmeste konkurrent, den 10 år yngre Darren Worts.
I 2003 gentog Pam Reed bedriften for bare lige at understrege, at sejren ikke var en tilfældighed, og dermed gav hun brændstof til en varm kartoffel i videnskabens verden:Er kvinder fra naturens side bedre rustet til de helt lange løbedistancer?
Pam Reed kollapser efter sin sejr ved Badwater Ultramarathon i 2003.
Forud er gået 217 kilometers løb, og hun vinder i tiden 28 timer, 26 minutter og 52 sekunder.
 Deltagere ved Badwater Ultramarathon i 2013 trodser den ekstreme ørkenvarme og kæmper sig afsted mod målstregen.
1 / 2Pam Reed kollapser efter sin sejr ved Badwater Ultramarathon i 2003.
Forud er gået 217 kilometers løb, og hun vinder i tiden 28 timer, 26 minutter og 52 sekunder.
1 / 2Deltagere ved Badwater Ultramarathon i 2013 trodser den ekstreme ørkenvarme og kæmper sig afsted mod målstregen.
2 / 2De hårde factsHvis man kigger på de fysiologiske parametre, som typisk skal være til stede for at sikre store sportspræstationer, er der ikke meget, som taler til Pam Reeds fordel.
Vi har i samarbejde med Mette Hansen, som er lektor ved Institut for Folkesundhed ved Aarhus Universitet, udvalgt en række centrale fysiologiske parametre.
Tallene er gennemsnitlige for henholdsvis en ung mand og kvinde.
Vi har i samarbejde med Mette Hansen, som er lektor ved Institut for Folkesundhed ved Aarhus Universitet, udvalgt en række centrale fysiologiske parametre.
Tallene er gennemsnitlige for henholdsvis en ung mand og kvinde.
Kvinder har en naturligt højere fedtprocent.
I helt runde tal vil unge normalvægtige mænds fedtprocent typisk ligge mellem 18% og 24%, mens den for kvinder ligger mellem 25% og 31%.
Kvinder har mindre muskelmasse og ligger i gennemsnit 35% lavere i muskelstyrke end mænd i samme aldersgruppe.
Kvinders hæmatokritværdi og dermed andelen af de ilttransporterende røde blodlegemer er lavere.
For unge raske kvinder hedder intervallet typisk 38-43%, mens det for mænd er 40-45%.
Man kan se på det som en liste med plusser og minusser, og kvinder har flere ulemper end fordeleMette Hansen, lektorOg så kunne man selvfølgelig bare stoppe der og konstatere, at kvinder er bagud på point, når det gælder fysisk udfoldelse.
Men kvindekroppen gemmer også på hemmeligheder, som særligt i langdistancekonkurrencer er fordelagtige.
Det drejer sig om fibersammensætningen i musklerne og evnen til at spare på kroppens energidepoter for i stedet at øge fedtforbrændingen.
Og det er muligvis hemmeligheden bag Pam Reeds overraskende sejre i verdens hårdeste ultraløb.
De udholdende kvinderHvis en mand og en kvinde med præcis samme muskelmasse og i samme form løb om kap, ville kvinden klare sig bedre på de lange distancer på grund af hendes fibersammensætning i musklerne.
- Kvinders muskler er mere modstandsdygtige mod udtrætning, og kvinder har gennemsnitligt flere udholdende muskelfibre, forklarer Mette Hansen, som er lektor ved Institut for Folkesundhed ved Aarhus Universitet.
Kvindernes muskler er bedre til at spare på favoritbrændstoffet ved at øge fedtforbrændingen under udholdenhedsarbejdeMette Hansen, lektorHun er specialist i kvinders fysiske formåen og forsker blandt andet i kvindelige kønshormoners påvirkning på sener og muskler.
- Man taler om langsomme og hurtige muskelfibre.
De langsomme - eller type 1 – er dem, som kan blive ved længe, hvor de hurtige – eller type 2 – er sprinter-muskelfibrene, og her er kvinder altså bedre udstyret, når det gælder de udholdende, siger Mette Hansen.
Samtidig er kvindekroppen bedre til at spare på de energilagre eller sukkerdepoter, som musklerne tærer på under fysisk aktivitet.
Når kroppen optager kulhydrat og sukker, lagres stofferne som glykogen i musklerne.
Læs også:Opdagelsesrejser og parringsritualer: Derfor stræber atleter efter storhedGlukose, som kommer fra glykogendepoterne eller blodbanen, er det mest effektive brændstof for musklerne, men er depoterne tømt, vil kroppen blive tvunget til at forbrænde fedt i stedet for.
- Kvindernes muskler er bedre til at spare på favoritbrændstoffet ved at øge fedtforbrændingen under udholdenhedsarbejde, siger lektor Mette Hansen.
Den tidligere tennisstjerne Billie Jean King vandt hele 39 Grand Slam-titler i single- og doublerækkerne og er samtidig berømt for sin kamp for kvinderettigheder.
I 1973 vandt hun ”Battle of the Sexes”, da den tidligere tennisspiller Bobby Riggs efter en række nedsættende bemærkninger om kvindetennis blev besejret i en opvisningskamp.
 Lindsey Vonn er den bedste kvindelige styrtløber nogensinde med 3 OL-medaljer, 7 VM-medaljer og hele 82 World Cup-sejre i bagagen.
34-årige Vonn har erklæret, at hun til december tager hul på sin sidste sæson, og hun har to mål tilbage: Hun vil slå Ingemar Stenmarks rekord med 86 World Cup-sejre, og hun vil have lov til at konkurrere mod mænd.
 Danske Lis Hartel var en olympisk pioner.
Som den første kvinde nogensinde vandt hun en medalje i en ridekonkurrence med mandlige deltagere med sin andenplads ved OL i 1952 i Helsinki.
I 1944 blev Hartel ellers lammet af polio, men selvom hun aldrig genvandt den fulde førlighed, kæmpede hun sig til legendestatus i en dengang mandsdomineret ridesport.
 Danica Patrick er den mest succesfulde kvinde i de amerikanske Indycar-konkurrencer nogensinde.
Hun er den første kvinde til køre sig i pole position i NASCAR-serien og har flest starter og top 10-placeringer.
Hun er også den eneste kvinde til at vinde et Indy Car-løb med sin sejr i Japan i 2008.
 Den kinesiske skytte vandt i 1992 guld ved OL i Barcelona foran sine mandlige konkurrenter.
Zhan er den eneste kvinde til at vinde en OL-medalje i perioden 1972-1992 i skeet-skydning, hvor mænd og kvinder dystede i disciplinen.
Herefter blev kvinder udelukket fra konkurrencen, som først fik sin rene kvindedisciplin i 2000.
1 / 5Den tidligere tennisstjerne Billie Jean King vandt hele 39 Grand Slam-titler i single- og doublerækkerne og er samtidig berømt for sin kamp for kvinderettigheder.
I 1973 vandt hun ”Battle of the Sexes”, da den tidligere tennisspiller Bobby Riggs efter en række nedsættende bemærkninger om kvindetennis blev besejret i en opvisningskamp.
1 / 5Lindsey Vonn er den bedste kvindelige styrtløber nogensinde med 3 OL-medaljer, 7 VM-medaljer og hele 82 World Cup-sejre i bagagen.
34-årige Vonn har erklæret, at hun til december tager hul på sin sidste sæson, og hun har to mål tilbage: Hun vil slå Ingemar Stenmarks rekord med 86 World Cup-sejre, og hun vil have lov til at konkurrere mod mænd.
2 / 5Danske Lis Hartel var en olympisk pioner.
Som den første kvinde nogensinde vandt hun en medalje i en ridekonkurrence med mandlige deltagere med sin andenplads ved OL i 1952 i Helsinki.
I 1944 blev Hartel ellers lammet af polio, men selvom hun aldrig genvandt den fulde førlighed, kæmpede hun sig til legendestatus i en dengang mandsdomineret ridesport.
3 / 5Danica Patrick er den mest succesfulde kvinde i de amerikanske Indycar-konkurrencer nogensinde.
Hun er den første kvinde til køre sig i pole position i NASCAR-serien og har flest starter og top 10-placeringer.
Hun er også den eneste kvinde til at vinde et Indy Car-løb med sin sejr i Japan i 2008.
4 / 5Den kinesiske skytte vandt i 1992 guld ved OL i Barcelona foran sine mandlige konkurrenter.
Zhan er den eneste kvinde til at vinde en OL-medalje i perioden 1972-1992 i skeet-skydning, hvor mænd og kvinder dystede i disciplinen.
Herefter blev kvinder udelukket fra konkurrencen, som først fik sin rene kvindedisciplin i 2000.
5 / 5Lidt for optimistiske fremskrivninger?
Pam Reeds udholdende kvindemuskler og evnen til at øge fedt forbrændingen er givetvis en del af forklaringen på hendes bemærkelsesværdige sejre i ”Badwater Ultramarathon”.
De særlige kvindelige fysiologiske fordele har fået adskillige videnskabelige projekter til at spekulere i, om kvinder i fremtiden potentielt vil dominere i langdistanceløb.
Læs også:Forskernes drømmeatleterEt hold forskere fra universitetet i Essex i England sandsynliggjorde i 2005 netop kvindedominans på lange distancer i fremtiden.
Men selvom forskellene på kønnene fremadrettet kan blive mindre, bliver Pam Reeds sejre over mænd ikke normalen, hvis man spørger Mette Hansen.
Den ekstra mængde kropsfedt, den lavere muskelmasse og den lavere hæmatokritværdi bliver ikke opvejet af eksempelvis de udholdende muskelfibre og den øgede fedtforbrænding.
Læs også:VIDEO Sofaatleten mod Supermennesket: Tv-vært får tæsk af danske OL-deltagere- Man kan se på det som en liste med plusser og minusser, og kvinder har flere ulemper end fordele, siger Mette Hansen.
Selvom sejre som Pam Reeds er mere sandsynlige i eksempelvis langdistanceløb eller -svømning, vil de også i fremtiden være undtagelserne, der bekræfter reglen om et fysisk overtag i mændenes favør.
FacebookTwitterKopier linkEmner:Videnskab|Motion|Californien|Aarhus Universitet|USA




https://www.dr.dk/nyheder/indland/politiet-anholder-49-i-stor-sag-om-moms-og-skattesvindel

IndlandPolitiet anholder 49 i stor sag om moms- og skattesvindelVed en større aktion er 17 adresser ransaget på Sjælland.
Ingen af de 49 anholdte skal i grundlovsforhør.
Flere afdelinger har samarbejdet i forbindelse med sagen, hvor 49 personer er blevet anholdt.
Af Stine Delfs27.
nov.
2018 kl.
16.
32Bemærk: artiklen er mere end 30 dage gammelLæs opPolitiets specialenhed Særlig Efterforskning Øst (SEØ) har tirsdag anholdt 49 personer i en omfattende sag om moms- og skattesvig.
Det oplyser politiet i en pressemeddelelse.
I en større aktion har SEØ i samarbejde med Nordsjællands Politi, Midt- og Vestsjællands Politi samt udlændingesektionen i Københavns Politi ransaget 17 adresser rundt omkring på Sjælland.
Politiet kan endnu ikke sige, hvor stort et beløb svindlen skulle dreje sig om.
- Men vi har beslaglagt et ganske stort antal regnskabsmateriale, som kan dokumentere, hvad der er foregået.
Så det skal vi sammenholde med det, vi i forvejen har undersøgt.
Så vil vi være i stand til at kunne sige, hvor stort beløbet er, siger politiinspektør Flemming Madsen fra SEØ til DR Nyheder.
Politi: Der er muligvis tale om sort arbejdeIfølge politiinspektøren kan der være tale om sort arbejde.
- Mistanken går på, at indehaverne af de forskellige byggefirmaer har afgivet urigtige oplysninger - eller slet ikke afgivet oplysninger med henblik på at sikre sig en indtjening.
Desuden er der heller ikke afgivet indberetning om A-skat, som ellers er en forpligtelse, siger politiinspektør Flemming Madsen og fortsætter:- Der er fire fokuspersoner, som repræsenterer de her firmaer.
Dem afhører vi i forhold til moms- og skattesvig.
De andre er udenlandske arbejdere.
Vi skal undersøge deres tilstedeværelse og fokusere på, om de på nogen måde kan være udnyttet - om de arbejder legalt eller illegalt her i Danmark.
De 45 udenlandske arbejdere har på en eller anden måde haft en ansættelse i de firmaer, som nu bliver undersøgt for moms- og skattesvig.
Politiet er på nuværende tudspunkt i gang med at afhøre de 45 personer for at fastlægge, hvorvidt der har været tale om en reel ansættelse.
Sagen begyndte at rulle, fordi politiet fik en henvendelse for nogle måneder siden om et muligt strafbart forhold - og har siden været i gang med at efterforske sagen.
I dag var tiden så inde til at slå til og ransage 17 adresser rundt omkring på Sjælland.
FacebookTwitterKopier linkEmner:Midt- og Vestsjællands Politi|Sjælland|Politi|Nordsjællands Politi|Kriminalitet




https://www.dr.dk/nyheder/politik/loekke-om-afrika-aftale-jeg-har-aldrig-set-saa-meget-misinformation

FN's migrationspagtSe temaPolitikLøkke om Afrika-aftale: Jeg har aldrig set så meget misinformationMarrakesh-aftalen vil ikke svække den stramme udlændingepolitik, fastslår statsministeren.
- Regeringen kunne aldrig drømme om at skrive under på noget, som svækker vores muligheder for at føre den stramme udlændingepolitik, vi fører i Danmark, sagde statsministeren, sagde Løkke under spørgetimen.
Af Emil Søndergård Ingvorsen27.
nov.
2018 kl.
14.
59Bemærk: artiklen er mere end 30 dage gammelLæs op10.
december drager integrationsminister Inger Støjberg (V) til Marrakesh i Marokko, hvor hun ventes at skrive under på en FN-aftale om migration.
Og der er ikke nogen vaklen fra Danmarks side, når aftalen, Global compact for migration, skal skrives endeligt under, fortalte statsminister Lars Løkke Rasmussens under dagens spørgetime.
Det var Dansk Folkepartis politiske leder, Kristian Thulesen Dahl, som brugte sin spørgetid til at bore i den omdiskuterede aftale, som flere europæiske lande har sat spørgsmålstegn ved den seneste tid.
- Når man bladrer erklæringen igennem, så er der ganske mange steder, hvor man får indtrykket af, at den indeholder ting, som vi ikke ønsker at gennemføre i Danmark, sagde Kristian Thulesen Dahl, der blandt andet tolker aftalen som om, at der skal være flere rettigheder til migranter, bedre adgang til arbejdsmarkedet, og at det skal være lettere at få familiesammenføringer.
Statsministeren fejede dog fuldstændig DF-formandens bekymringer af banen.
- Regeringen kunne aldrig drømme om at skrive under på noget, som svækker vores muligheder for at føre den stramme udlændingepolitik, vi fører i Danmark, sagde statsministeren, der samtidig påpegede, at Danmark har problemer med at udvise folk, der ikke har noget legalt opholdsgrundlag.
- Vi får ikke et fremskridt på det her område uden et internationalt samarbejde.
Når jeg har fulgt debatten om det her FN-papir (Global compact for migration, red), så har jeg aldrig set så meget misinformation, som jeg har lagt øjne og ører til, sagde han.
Lars Løkke Rasmussen fortalte, at han gerne vil stille en 'grundig' juridiske analyse af aftalen til rådighed for Folketinget.
Læs også:DF vil følge Ungarn: Støjberg skal trække Danmark ud af Afrika-aftaleHermed er statsministeren helt i tråd med sin integrationsminister, som udtalte sig om sagen i oktober i forbindelse med, at Dansk Folkeparti udtalte, at aftalen skal suspenderes.
- Det her handler om, at vi skal have stoppet den strøm, der er henover Middelhavet, af for eksempel afrikanske migranter.
Derfor skal vi have et langt bedre samarbejde med de afrikanske lande, sagde Inger Støjberg (V).
Dansk Folkeparti: Aftalen siger, at integration er positivtLars Løkke Rasmussen slog også fast, at aftalen ikke er juridisk bindende.
Den forsikring giver Dansk Folkeparti dog ikke meget for.
- Hvordan kan statsministeren overbevise Folketinget, Dansk Folkeparti og befolkningen om, at vi roligt kan skrive under på noget, som er besværligt i forhold til at føre den udlændinge- og integrationspolitik, vi ønsker at føre.
Hele grundlaget for aftalen er, at integration er positivt for et samfund, sagde Kristian Thulesen Dahl.
FN-pagten er dog vigtig for et lille land som Danmark, svarede Lars Løkke Rasmussen.
- Helt grundlæggende gavner det Danmark, at vi deltager i et internationalt samarbejde, som gavner Danmark, sagde han og fortsatte:- Aftalen er et lille fremskridt i det arbejde, hvor vi både bilateralt og i EU presser de afrikanske lande til at bidrage med at nedbringe migrationspresset på Europa.
Socialdemokratiets partileder, Mette Frederiksen, havde noteret sig debatten under spørgetimen.
Efterfølgende sagde hun, at det hele lyder 'lidt betænkeligt'.
- Jeg lyttede til diskussionen og tænkte, at når statsministeren blev så ophidset af et spørgsmål fra Dansk Folkeparti, så tror jeg, at det er fordi, at regeringen har en dårlig sag.
Jeg er lige ved at få afdækket, hvad der har været den parlamentariske proces, og den ser ikke ud til at have fyldt meget.
- Det er regeringens ansvar, at der ikke kommer til at ske nogle ændringer i dansk lovgivning på baggrund af det her.
Men med den debat, der er ved at opstå, så synes jeg, at det lyder lidt betænkeligt, sagde Mette Frederiksen ude foran folketingssalen.
FacebookTwitterKopier linkEmner:Dansk Folkeparti|Inger Støjberg (politiker)|Kristian Thulesen Dahl (politiker)|Marrakesh|Udlændingepolitik




https://www.dr.dk/nyheder/penge/anklager-i-kaempe-svindelsag-kraever-fire-personer-udvist

Skatte- og momssvindelsagSe temaPengeAnklager i kæmpe svindelsag kræver fire personer udvistAnklager kræver mindst fire personer udvist i stor svindelsag.
Anklager Maria Cingari skal det næste års tid i Københavns Byret argumentere for fængsel og udvisning til 16 tiltalte i 'Operation Greed'.
Af Mathias Sommer27.
nov.
2018 kl.
13.
33Bemærk: artiklen er mere end 30 dage gammelLæs opEn af danmarkshistoriens største svindelsager skal føre til udvisning af mindst fire personer.
Det mener anklageren i den store 'Greed'-sager, som handler om moms- og skattekriminalitet for op mod en halv milliard kroner.
I alt 16 personer og tre selskaber er tiltalt for at have svindlet de offentlige kasser ved at benytte en sindrig konstruktion af skraldespandsselskaber, stråmænd, vekselbureauer og sort arbejde.
Størstedelen af de anklagede har rødder i Pakistan.
Og i flere tilfælde har de så tæt tilknytning, at anklagemyndigheden kræver dem permanent udvist med efterfølgende indrejseforbud.
Én litauer, som er anklaget for at skaffe id fra stråmænd, kræves også udvist.
Ifølge anklagemyndigheden har de tiltalte udstedt i alt 5.
158 fiktive fakturaer for mindst 466 millioner kroner.
Alle de tiltalte nægter sig skyldige.
I alt er 484.
918.
145 millioner kroner ifølge anklageskriftet ført igennem en række selskaber, hvorved staten ifølge politiet er blevet snydt for 258,2 millioner kroner.
Ejendomsselskab på anklagebænkenSagen er berammet til at starte i Københavns Byret den 19.
december, og der lagt op til, at de tiltalte skal bænkes i knap 80 retsmøder frem mod domsfældelse i 2020.
Fire hovedpersoner går igen i anklageskriftet.
Af skiftet fremgår det, at de skal have været reelle ejere for de i alt 14 virksomheder, som har været benyttet som skraldespandsselskaber.
Ifølge anklageskriftet har de udstedt fakturaer og leveret arbejdskraft til blandt andet byggepladser rundt omkring på Sjælland, men i stedet for at svare moms og skat er pengene blevet sendt igennem et vekselbureau og ud i hænderne på bagmænd, der har brugt udbyttet til luksusbiler og dyre smykker.
Politiet har beslaglagt værdier i sagen for langt over 70 millioner kroner, hvoraf mindst 60 millioner kroner menes at stamme fra ejendomme på Sjælland, hvor virksomhederne har haft adresse.
Ejendomsselskabet er ejet af én af de hovedtiltalte i sagen.
Og ejendomsselskabet hører til blandt de tre selskaber, som ligeledes er tiltalt i sagen, lyder det i anklageskriftet.
Det fremgår desuden af anklageskriftet, at det er lykkes at opspore otte stråmændsdirektører for 11 af de skraldespandsselskaber, som har været omdrejningspunktet for svindlen med moms og skat.
FacebookTwitterKopier linkEmner:Anklagemyndigheden|Kriminalitet|Økonomisk kriminalitet|Økonomi|Pakistan




https://www.dr.dk/sporten/fodbold/landsholdet/william-kvist-skal-vaere-konsulent-herrelandsholdet

LandsholdetWilliam Kvist skal være konsulent for herrelandsholdet William Kvist skal agere "landsholdets mand" i en nyoprettet stilling som konsulent i Spillerforeningen.
William Kvist skal stadig have med landsholdet at gøre, selvom han er stoppet i rødt og hvidt.
27.
nov.
2018 kl.
13.
12 | opdateret 27.
nov.
2018 kl.
15.
03Bemærk: artiklen er mere end 30 dage gammelLæs opSpillerforeningen ansætter William Kvist som konsulent for A-landsholdet.
Det skriver foreningen i en pressemeddelelse.
Dermed bliver Kvist løsningen på en af de aftaler, der blev indgået, da Spillerforeningen og Dansk Boldspil-Union (DBU) tidligere på året nåede til enighed om en ny aftale for landsholdet.
Da blev der givet hånd på at styrke tilliden og samarbejdet mellem parterne fremover, og Kvist bliver i den forbindelse konsulent i samarbejdet med DBU.
- Jeg vil arbejde for at styrke sammenhængskraften i dansk fodbold og kommunikationen mellem landsholdet og DBU, hvor vi i høj grad skal bygge på respekt og gensidig tillid, siger William Kvist i pressemeddelelsen.
Under de afsluttende forhandlinger for den nye aftale for landsholdet var det Kvist, der repræsenterede Spillerforeningen i forhandlingslokalet, mens direktør i Spillerforeningen Mads Øland - ligesom DBU-direktør Claus Bretton-Meyer - var skubbet i baggrunden.
Øland er overbevist om, at Kvist kommer til at passe ind i sin nye rolle som konsulent.
Det samme er landsholdsanfører Simon Kjær.
- William var med til VM og har været en del af landsholdet i mange år, så han kender alle de ting i vores dagligdag, der skal prioriteres, siger han i pressemeddelelsen.
- Selv om landsholdets resultater er fantastiske, så tror vi spillere på, at vi hele tiden skal udvikle os, og dette er en super opgradering og et godt skridt fremad for landsholdet og for dansk fodbold generelt, fortsætter Kjær.
/ritzau/FacebookTwitterKopier linkEmner:Claus Bretton-Meyer (erhvervsleder)|DBU|Mads Øland (idrætsleder)|Spillerforeningen|Konsulentvirksomhed




https://www.dr.dk/nyheder/udland/usa-analytiker-om-sparerunde-hos-bilgigant-en-af-de-vaerste-nyheder-trump-kunne-faa

UdlandUSA-analytiker om sparerunde hos bilgigant: 'En af de værste nyheder, Trump kunne få'Beslutningen kan påvirke præsidentens handelspolitik, lyder vurderingen.
Den amerikanske præsident, Donald Trump, er ikke tilfreds med General Motors-direktør Mary Barra, der hedder sidder i forgrunden.
Af Per Bang Thomsen27.
nov.
2018 kl.
12.
30Bemærk: artiklen er mere end 30 dage gammelLæs opDen amerikanske præsident, Donald Trump, kunne nærmest ikke have fået en værre start på ugen, end den han fik i går, hvor General Motors meddelte, at virksomheden vil nedlægge knap 15.
000 nordamerikanske stillinger.
Sådan lyder vurderingen fra Søren Dal Rasmussen, som er indenrigsanalytiker hos netmediet Kongressen.
com, der har specialiseret sig i at dække amerikanske politik.
- Donald Trump er rigtig presset, og der er ingen tvivl om, at det er en af de værste politiske nyheder, som præsidenten kunne få, siger han.
Bilfabrikanten vil blandt andet lukke fabrikker i delstaterne Michigan og Ohio, som Donald Trump vandt under præsidentvalgkampen i 2016.
Salget af nyproducerede biler går trægt i USA.
Derfor kan beslutningen ifølge Søren Dal Rasmussen komme til at gøre ondt på de vælgere – ikke mindst den hvide arbejderklasse – som præsidenten har brug for, hvis han skal genvælges om små to år.
- Under præsidentvalgkampen i 2016 var et af hans største budskaber, at han ville hjælpe de glemte samfund og de ufaglærte arbejdere og sikre deres arbejdspladser.
Og han har sagt ved mange vælgermøder – både under præsidentvalget og det seneste midtvejsvalg – at ’økonomien aldrig har haft det så godt før’, og at han ’nok skal sørge for, at arbejdspladserne vender tilbage’.
Nu er det modsatte sket, og det er alvorligt for præsidenten, siger Søren Dal Rasmussen og fortsætter:- Det er noget, der virkelig kan rykke ved de svingvælgere, som fortsat er tilbage.
Særligt i de vigtigste stater, når det kommer til præsidentvalget i 2020.
Derudover bliver det let for de demokratiske modstandere at beskylde ham for løftebrud nu.
Han kunne ikke levere det, han lovede, siger han.
Læs også:Amerikansk bilgigant skærer 14.
700 stillinger vækTrump vred over beslutningDen amerikanske præsident lagde da heller ikke selv skjul på sin utilfredshed med beslutningen, da han i går blev spurgt ind til bilfabrikantens sparerunde.
- Jeg er ikke tilfreds med det, sagde han og understregede, at han kort forinden havde talt et alvorsord med bilfabrikantens administrerende direktør, Mary T.
Barra.
- Jeg sagde til hende: ’Det her land har gjort meget for General Motors, så I har bare at vende tilbage snart’.
Det her er Ohio, og I har bare at vende tilbage der snart.
Så vi har lagt meget pres på dem, sagde præsidenten til den fremmødte presse.
Mary Barra, der er administrerende direktør for General Motors, er blevet mødt med kritik fra den amerikansk præsident.
Ifølge Mary T.
Barra er der dog ingen enkeltstående årsag til, at bilfabrikanten, der er den tredjestørste i verden, nu vil skære 15 procent ned på antallet af medarbejder i USA og Canada.
- Vi gør det nu, hvor både virksomheden og økonomien er stærk, for at kunne være i front i markedet, der ændrer sig hurtigt, sagde hun ifølge The New York Times.
Der bliver blandt andet peget på, at salget af nyproducerede biler går trægt, og at General Motors fremover vil satses på elektriske og selvkørende biler.
Kan præge Trumps politikMen bilgiganten har også kunnet mærke følgerne af den straftold, som Donald Trump har indført på importeret stål fra udland.
I juni nedjusterede General Motors sine forventninger til 2018 som følge af de stigende stålpriser.
Og selvom Donald Trump selv har udtalt, at straftolden er blevet indført for at hjælpe den amerikanske industri, så kan General Motors melding godt få en betydning for præsidentens handelspolitiske kurs, vurderer Søren Dal Rasmussen.
- Donald Trump har sagt, at handelskrige er enkle og lette at vinde.
Men det har vist sig ikke at være tilfældet.
Man skal selvfølgelig være påpasselig med at forudse præsidentens handlinger.
Men den hvide arbejderklasse, særligt i Midtvesten, er som sagt en af hans vigtigste vælgergrupper, og vi ved, at hans handelsafgifter disproportionalt kommer til at ramme områder, som var hovedgrunden til at han vandt i 2016, siger han og fortsætter:- Hvis der er noget, der kan få ham til at ændre retning, så er det, at hans handelspolitik kommer til at føre til upopulære fabrikslukninger.
Donald Trump besøgte sidste år en af General Motors fabrikker i Michigan.
FacebookTwitterKopier linkEmner:Donald Trump (politiker)|General Motors|USA|Bilindustri|Ohio




https://www.dr.dk/nyheder/indland/anklager-kraever-tidligere-pet-chef-faengslet-i-mindst-seks-maaneder

PET-bogSe temaIndlandAnklager kræver tidligere PET-chef fængslet i mindst seks månederJakob Scharf har skadet PET’s arbejde, og hans mål har været at tjene penge, lyder det.
Anklageren mener, at Jakob Schart bryder sin tavshedspligt 28 gange i sagen.
Af Louise Dalsgaard27.
nov.
2018 kl.
13.
26Bemærk: artiklen er mere end 30 dage gammelLæs op- Der er masser af skærpende omstændigheder i den her sag, og derfor mener jeg også, at tiltalte bør straffes i niveauet 6-9 måneders fængsel i den her sag.
Sådan lød det fra anklager Jakob Berger Nielsen i Københavns Byret i dag.
Efter 14 retsdage er straffesagen mod den tidligere PET-chef, Jakob Scharf, ved at nå til vejs ende.
Bevisførelsen er slut, og anklagerne genoptog i dag deres procedure.
Her forklarede de, hvorfor Jakob Scharf efter deres opfattelse skal dømmes for at have talt over sig, da han blev interviewet til bogen 'Syv år for PET.
'- PET’s opgave er at passe på os alle sammen.
Det er en opgave, som Jakob Scharf har kompromitteret.
Og hans formål har også været at tjene penge, lød det fra Jakob Berger Nielsen i proceduren.
Han argumenterde også for, at straffen skal være ubetinget fængsel, fordi enkeltpersoner og PET’s samarbejde med andre efterretningstjenester har lidt skade på grund af bogen 'Syv år for PET.
'- Bogen har konkret skadet PET, der har måttet rejse rundt til samarbejdspartnere for forsikre dem om, at deres oplysninger fortsat behandles fortroligt, lød det fra anklager Jakob Berger Nielsen.
Bogen blev også udgivet som et tillæg til Politiken.
Avisens chefredaktør, Christian Jensen, er sigtet for at viderebringe fortrolige oplysninger.
Udtaler sig om terrorsagerI bogen udtaler Scharf sig om en række sager og operationer fra perioden 2007-2013, hvor han var chef for efterretningstjenesten.
For eksempel om flere terrorsager.
Han er anklaget for i 28 passager at have brudt sin tavshedspligt.
Blandt andet, fordi han nævner navne på personer, som PET har interesseret sig for, og fortæller detaljer om tidligere operationer.
- Det skal han dømmes for, lød det flere gange fra anklager Sonja Hedegaard.
For eksempel fortæller den tidligere PET-chef, at en almindelig kvinde sagde ja til at leje sin lejlighed ud til den formodede terrorist David Headley for at hjælpe PET.
- Det er altså et klokkeklart brud på tavshedspligten.
Det er jo vigtigt, at befolkningen kan have tillid til, at politiet og PET ikke røber, hvilke almindelige borgere, der hjælper dem.
- Det er så indlysende, at det gyser helt inde i mig, sagde Sonja Hedegaard.
Det er så indlysende, at det gyser helt inde i migAnklager, Sonja HedegaardBegge anklagere i sagen lagde også vægt på, at Jakob Scharf selv er uddannet jurist og har arbejdet i både Justitsministeriet og PET i mange år, og at han burde vide, at han for eksempel ikke skal udtale sig om arbejdsmetoder, eller om verserende sager.
- Det er direkte uansvarligt.
Det har intet med forsigtighed at gøre, lød det.
Ingen andre tidligere ansatte i PET er blevet dømt for at have røbet hemmeligheder.
Flere, for eksempel Hans Jørgen Bonnichsen, har ellers udgivet bøger og fortalt om deres arbejde.
Efter anklagernes procedure, får forsvaret ordet.
Der forventes dom i begyndelsen af december.
FacebookTwitterKopier linkEmner:Hans Jørgen Bonnichsen (politichef)|Jakob Scharf (jurist)|Politiets Efterretningstjeneste|Efterretningstjenester|Justitsministeriet




https://www.dr.dk/nyheder/regionale/trekanten/juletraesbranchen-lider-alle-vil-have-juletraeer-som-i-jumboboegerne

TrekantområdetJuletræsbranchen lider: Alle vil have juletræer som i Jumbobøgerne Det foretrukne juletræ er tæt, i perfekt symmetri - og så skal det ikke koste ret meget.
Et juletræ er ikke bare et juletræ.
Både udseende og pris skal være perfekt.
Af Jonas Guldberg, Steffen Terpling, Peter Frandsen Siggaard og Rasmus Dyrberg Hansen27.
nov.
2018 kl.
12.
45Bemærk: artiklen er mere end 30 dage gammelLæs opDet er langt fra guld og grønne skove at være juletræproducent.
I de seneste år er der kommet flere producenter til.
Det presser prisen på især det tyske marked, hvor mange danske producenter i de kommende dage vil sætte deres træer til salg.
- Der er mange producenter.
Der er et overudbud på markedet, og kravene til træerne har været stigende, mens priserne har været faldende, siger Henrik Obel Thomsen, juletræsproducent hos Gødding Mølle Skovbrug.
Han fortæller, at det store udbud og de høje krav til træerne betyder, at der er træer, som ikke kan sælges.
Sådan skal juletræet se udSkandinavien: Træer på ca.
to meter med tydelige grenkranseEngland: Kraftige helt tætte træerTyskland: Tætte kegleformede træerØstlige Tyskland: Knapt så høje træer, da boligerne er mindrePolen: Store voluminøse træer på op til 2,75 meterKilde: Gødding Mølle Skovbrug- Får du for lange toppe, får du grimme træer, fordi der bliver for langt mellem grenkransene.
Alle vil have det perfekte juletræ, som man ser i amerikanske julefilm og i jumbobøgerne, siger han.
Producenterne kan godt få træerne til at sætte kortere toppe, så der bliver mindre afstand mellem grenkransene, men det koster.
Træerne skal simpelthen stå længere tid på marken, og det kræver mandskab til pasning.
- Hvis du laver kortere toppe, får træet en længere omsætningstid.
Det vil sige, at vi kommer op på ni til ti år, før vi kan afsætte det, og ikke seks til syv år som i dag, forklarer han.
Gødding Mølle Skovbrug har juletræer på 45 hektar, og omkring 95 procent af træerne eksporteres til udlandet.
150.
000 juletræerDer findes ikke en fælles mærkningsordning for juletræer, men hos en af de store producenter, Green Team, er der nøje beskrivelser af, hvordan træerne bliver inddelt i forskellige kvalitetsklasser.
En række andre producenter har sluttet sig sammen som Original Normann, hvor de har udviklet et lignende system til klassificering af træerne, så man kan ramme både forbrugernes smag og pengepung.
Hos Gødding Mølle Skovbrug bliver der brugt mere og mere tid i marken på at passe og pleje de 150.
000 træer, der står på arealet.
- Vi kan formklippe dem.
Vi sætter væksten lidt tilbage med en hækkesaks og former dem som en kegle.
Så vokser træet stille og roligt ud igen og gør sig tættere, siger Henrik Obel Thomsen.
'Det er ret alvorligt'Hos brancheforeningen Danske Juletræer er man helt enig i Henrik Obel Thomsens udlægning af markedssituationen.
Det fortæller Claus Jerram Christensen, der er direktør for Danske Juletræer.
- Priserne toppede i 2011 og 2012, og der var det fantastiske tider.
Der var mange, der i stedet for at sætte pengene i banken producerede yderligere.
Og nu slås vi med eftervirkningerne.
Der er simpelthen for mange træer på markedet i forhold til efterspørgslen.
Det giver faldende priser og stigende kvalitetskrav, siger Claus Jerram Christensen.
Han har ikke noget bud på, hvornår udviklingen vender, og tør ikke garantere, at det sker foreløbig.
- Jeg synes, det er ret alvorligt.
Den grove sortering gør, at du får færre træer ud af det samme areal.
Det går ud over økonomien i den sidste ende, siger Claus Jerram Christensen.
FacebookTwitterKopier linkEmner:Skovbrug|Danske Juletræer|Jul|Green Team




https://www.dr.dk/nyheder/regionale/sjaelland/lollands-bank-maaske-til-salg-investorer-vil-have-en-staerk-spiller-med

SjællandLollands Bank måske til salg: Investorer vil have en stærk spiller med om bordForslag om salg af banken skal på ekstraordinær generalforsamling i aften.
Henny Jensen er ved at forklare de andre frivillige i Nakskov Idrætscenter om, hvad der skal laves af mad og servering til de 700 aktionærer, der skal til ekstraordinær generalforsamling i hallen.
 DR)Af Peter-Mikkel Pihl Rasmussen, Thor Bill og Ann Smed Madsen27.
nov.
2018 kl.
13.
05Bemærk: artiklen er mere end 30 dage gammelLæs opDet går rigtig godt for mange små pengeinstitutter.
For Lollands Bank går det så godt, at en gruppe aktionærer nu vil sætte et "til salg"-skilt på lokalbanken.
Fem aktionærer har foreslået, at der findes en ny hovedaktionær, der kan købe sig ind på en stor del af banken aktier.
Det vil styrke Lollands Bank på længere sigt, mener de fem forslagsstillere.
I aften bliver der afholdt ekstraordinær generalforsamling for at afklare, om Lollands Bank skal sælges.
Her er det bankens filial i Maribo.
 DR)Derfor mødes bankens aktionærer i aften til en ekstraordinær generalforsamling i Nakskov.
- Vi ønsker at bevare banken, som den er, men med en større hovedaktionær, som også kan være med til at støtte banken og sætte en strategisk retning på, hvor skal vi være om fem år, siger investor Michael Hove.
Modstand mod banksalgMen forslaget møder modstand fra bankens bestyrelse, der anbefaler, at aktionærerne i aften stemmer imod.
For tiden er ikke inde til et salg, mener den siddende bestyrelse i banken med formand Preben Petersen i spidsen:- Vi mener, at vi har bevist under hele krisen (den økonomiske krise fra 2008, red.
) og frem til i dag, at vi har kunnet klare os som en lille selvstændig veldrevet bank, siger han og forklarer, at banken allerede har en storaktionær, der ejer mere end ti procent.
- Så vi ved ikke helt, hvad det er, det skal løse at få en storaktionær mere, med mindre det er et ønske om at et større pengeinstitut overtager banken.
14 rækker borde får grønne papirduge, før aftenens generalforsamling for de 700 aktionærer.
 DR)Det bliver også et klart nej fra den socialdemokratiske borgmester i Lolland Kommune, Holger Schou Rasmussen, der frygter, at en bank ejet af for eksempel en storbank ikke vil være der for øen og de udfordringer, som Lolland slås med med eksempelvis mange på overførselsindkomster og problemer med rekruttering af kvalificeret arbejdskraft til lokale virksomheder.
- Det at have en lokal bank, der også kigger på de lokale udfordringer, der er, og også putter det ind i deres strategiske ledelse, det, tror jeg, har rigtig stor betydning for egnen og lokalområdet.
Jeg tror ikke nødvendigvis, at store banker gør det gode for et område som Lolland.
Lollands Bank er i dag for en stor dels vedkommende ejet af småinvestorer.
Men de fem aktionærer, der tilsammen ejer lige over fem procent af aktierne, vil have en større spiller ind og overtage en stor del af aktierne i banken.
Michael Hove siger, at kravene i fremtiden vokser over for de små banker, og at det derfor vil det være klogt at få en investor ind med større muskler end i dag.
- Der er ikke nogen, der køber og betaler mange penge for et selskab i dag for at gå ud og ødelægge det bagefter, siger han og forklarer, at der altid vil være et ønske om at styrke den lokale repræsentation:- Jeg kan slet ikke i min vildeste fantasi forestille mig, at nogle skulle være interesseret i at købe banken for at plastre den til med Danske Bank-logoer.
Det er for mig en helt utænkelig tanke, at det måtte ske.
Ekspert: Tror det bliver et nejDet er derimod ikke en utænkelig tanke for John Norden, der er stifter af sammenligningstjenesten Mybanker.
dk.
Han mener, at hvis banken hedder Lollands Bank, så fokuserer man meget på det, der sker på Lolland og omegn.
Hvorimod hvis det var en større bank, der kom på skiltet, så er der ikke den samme interesse, for så er banken en del af noget større, og så er det en anden politik.
- Lollands Bank skal betjene kunder og virksomheder i området bedst muligt.
Det har de gjort godt.
Det er gået rigtigt godt, så umiddelbart må man sige, at for kunderne i Lollands Bank er det ikke nogen fordel, at skiltet skal skiftes ud.
Ifølge John Norden vil konkurrencen mellem bankerne blive mindre, hvis Lollands Bank bliver til en storbank, og det vil være til skade for kunderne og erhvervslivet i området.
Hallen i Nakskov bliver rammen for den ekstraordinære generalforsamling.
 DR)John Norden tror ikke på, at de fem aktionærer, der vil sælge banken, får stemmer nok i den retning i aften.
I øjeblikket har banken succes, siger bankeksperten.
Det er en situation, som han mener de fem forslagsstillere gerne vil ”cashe ind på”, som han udtrykker det:- Men det er få aktionærer, der siger det.
Mange aktionærer vil sandsynligvis sige nej, når bestyrelsen siger nej.
Så sandsynligheden for, at det her sker i aften, er nok ikke så stor.
FacebookTwitterKopier linkEmner:Holger Schou Rasmussen (politiker)|Lollands Bank|Pengeinstitutter|Virksomhedsøkonomi|Lolland




https://www.dr.dk/nyheder/kultur/gaming/blodigt-krigsspil-er-flottere-end-nogensinde

TroldspejletSe temaGamingBlodigt krigsspil er flottere end nogensinde'Battlefield V' viser et Anden Verdenskrig, som vi sjældent har set før.
Se Troldspejlets dom i videoen.
Af Jakob Stegelmann og (video) Troels Møller27.
nov.
2018 kl.
15.
58Bemærk: artiklen er mere end 30 dage gammelLæs op'Battlefield'-spillene er som at medvirke i en episk krigsfilm, hvor mere end 50 millioner gamere spiller med.
Siden 2002 har den svensk-udviklede computerspil-serie imponeret gamere verden over med imponerende slagscener og den særlige, realistiske fornemmelse det giver, når man spiller med og mod hinanden online.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Krigsskuepladsen er denne gang Anden Verdenskrig, men ellers er det meste, som man kender.
Men leverer 'Battlefield V' stadig varen?
Og er den kritisable singleplayer-del forbedret fra de tidligere spil?
Se mere Troldspejlets anmeldelse i videoen.
Læs også:Er du enig?
Her er de 10 vigtigste skydespil nogensindeFacebookTwitterKopier linkEmner:Computerspil|Historie|Krige og væbnede konflikter




https://www.dr.dk/nyheder/regionale/nordjylland/tre-tilskuere-skubbede-strandet-hval-fri

NordjyllandTre tilskuere skubbede strandet hval fri En 8-10 meter lang hval har forvildet sig dybt ind i Mariager Fjord.
Hvalen ligger ganske få meter fra kajen i Hobro.
Privatvideo: Kaj Kristensen.
Af Michael Strandfelt27.
nov.
2018 kl.
12.
29 | opdateret 27.
nov.
2018 kl.
16.
54Bemærk: artiklen er mere end 30 dage gammelLæs opDer udspiller sig i disse timer noget af et maritimt drama.
En stor hval er nemlig svømmet ind i Mariager Fjord og har i mange timer ligget helt inde i Hobro Lystbådehavn på kun halvanden meters dybde.
Men efter at være søgt helt ind til kajen er hvalen nu kommet fri, da en kvinde og to mænd hoppede ned i det iskolde vand og skubbede den fri af bunden.
Èn af dem var 23-årige Daniel Kristensen fra Mejlby, der bagefter stod rystende af kulde.
- Der stod så mange mennesker og kiggede, og der var én, der var hoppet i, så det var jo bare at hjælpe, fortæller han.
Først hoppede en kvinde i det kolde vand iført badedragt.
Efter lidt tid fulgte Daniel Kristensen og en anden mand i underbukser.
- Man skal jo bare gøre noget.
Folk kiggede jo bare og lod den dø, og det er jo et liv, der bliver taget fra hvalen, fortæller Daniel Kristensen, der har fået noget at fortælle om i mange år uanset, hvordan det ender med hvalen.
Daniel Kristensen rystede stadig af kulden, selvom han havde fået sit tøj på efter redningsaktionen.
Foto: Christine Nørgaard, P4 Nordjylland.
- Det var meget sjovt.
Det var en sjov gummiknold at røre ved, og da vi rørte ved den, kunne vi godt mærke, at der er noget af en kraft i sådan et dyr, fortæller han.
Trods den kolde dukkert var Daniel Kristensen dog meget tilfreds med sin beslutning.
- Det er en skam, at der ikke er andre, der gør noget.
Folk bliver ved med at sige, hvad man skal gøre, men uden selv at gøre noget.
Så man føler sig lidt hævet over de andre mennesker, der står og tænker: 'Nå, de gør noget, så kan vi bare stå her og kigge', siger han.
Kan være forgævesVildtkonsulent fra Naturstyrelsen Ivar Høst, der vurderer, at der er tale om en vågehval, er dog skeptisk over for redningsaktionen.
VågehvalDet er sandsynligvis en vågehval, der er endt i lystbådehavnen i Hobro.
Vågehvalen er den mest almindelige bardehval i verden.
Den ses en gang i mellem i danske farvande, men lever her ikke normalt.
Hvalen er meget almindelig i det nordlige Atlanterhav.
Den bliver normalt mellem 6 og 10,5 meter lang.
- Det er da et smukt forsøg, men om det hjælper noget på sigt, det har jeg min store tvivl om.
Der er sandsynligvis en grund til, at den er søgt så langt ind, og det er fordi, den er syg.
- Vi ved fra tidligere forsøg, at når vi prøver at hjælpe hvaler fri, så kommer de tit tilbage igen i løbet af et par dage.
Vi ved ikke hvorfor, men de har en tendens til at søge mod land, når de er syge, siger Ivar Høst.
Sent tirsdag eftermiddag svømmer hvalen rundt i havnebassinet, men hænger altså ikke længere fast i bunden.
Læs også:Sjælden delfin svømmer rundt i LimfjordenFacebookTwitterKopier linkEmner:Dyr|Jylland|Mariager|Hobro




https://www.dr.dk/nyheder/viden/klima/vores-forfaedre-udryddede-alligevel-ikke-fortidens-store-dyr

KlimaVores forfædre udryddede (alligevel) ikke fortidens store dyrDet var derimod et koldere klima, der var skyld i udryddelsen af mange arter af giraffer, næsehorn og elefanter, viser ny forskning.
En tegning af hvordan en gruppe af fortidsmenneske-arten "Australopithecus" kunne se ud.
Selvom de ser aggressive ud på billedet her, så står de altså ikke bag udryddelsen af flere giraf-, næsehorn- og elefantarter.
Det var derimod klimaet.
Af Jeppe Kyhne Knudsen27.
nov.
2018 kl.
12.
30Bemærk: artiklen er mere end 30 dage gammelLæs opI mange år har forskerne haft en teori om, at det moderne menneskes forfædre - Australopeticus og Homo Erectus - stod bag udryddelsen af en række store pattedyr.
Men ny amerikansk forskning viser, at det måske slet ikke forholder sig sådan.
Forskerne fra University of Utah opstiller nemlig en række argumenter for, hvorfor den gamle teori ikke holder.
De store pattedyr begyndte allerede at uddø for 4,6 millioner år siden - næsten en million år før, mennesket overhovedet begyndte at jagte dem.
Og for omkring 5 millioner år siden begyndte klimaet også at køle ned og de store skove - som planteæderne levede af - blev erstattet af græs og savanne.
Ifølge professor på Statens Naturhistoriske Museum, Kurt H.
Kjær, stemmer den nye teori godt overens med hans egen viden om perioden.
- At det er klimaets skyld lyder mere rigtigt, end at mennesket skulle stå bag.
Amerikanerne har fat i den lange ende, hvad det angår.
Når dyrenes habitatet ændrer sig, sker der nemlig ting og sager, siger han.
Faldende CO2-niveau var dræberenFor omkring 5,3 millioner år siden begyndte den periode, som geologerne kalder “Pliocæn”.
Det var deromkring, de store pattedyr begyndte at uddø.
Ifølge Kurt H.
Kjær var pliocæn en varm periode i forhold til i dag.
Og i starten gik det faktisk rigtig godt for de store dyr.
- På det tidspunkt var der 10-17 grader varmere om sommeren på Grønland og Arktis.
Der var næsten ikke nogen is deroppe - og der gik kameler rundt i Nordcanada, siger han.
Mere nedbør og de højere temperaturer betød, at skovene strakte sig over store dele af planeten.
Det perfekte habitat for store planteædere.
Men så begyndte der at ske noget.
- I løbet af pliocæn sker der store ting.
Kontinenterne flytter sig, og Sydamerika hægter sig på Nordamerika, da den naturlige åbning ved Panama lukker.
Det ændrer havstrømmene og sætter gang i en global nedkøling, forklarer han.
Isen begynder langsomt at lægge sig på arktis og binder en masse CO2 fra luften.
Jo mere is der dannes på polerne, desto mere af solens lys bliver der reflekteret tilbage i rummet - og det får temperaturen på Jorden til at falde.
De lavere temperaturer får, ifølge de amerikanske forskere, vegetationen til ændre sig.
Skovene svinder ind og bliver erstattet med græsarter.
De store planteæderes lækre buffet.
Farvel, Sabeltandstiger!
Ved hjælp af en række datasæt over alle de fossiler, der er blevet fundet fra de sidste syv millioner år, dannede forskerne sig et overblik over, hvor mange store pattedyr, der er uddøde.
Og billedet er tydeligt.
Der var langt flere store pattedyr her på jorden, går vi bare nogle få millioner år tilbage.
Hele 28 arter forsvandt fra Afrika på grund af klimaforandringerne - og ikke alle var planteædere.
For når de store planteædere forsvinder, så påvirker det nemlig også rovdyrene, forklarer forskerne i en pressemeddelelse.
Store rovdyr, som eksempelvis arter af sabeltandstigeren, forsvandt højst sandsynligt også fordi de levede af store byttedyr.
Kulstof-analyse afslører faunaenGrunden til at de amerikanske forskere overhovedet gik i gang med at undersøge masseuddøen af store pattedyr, der startede for 4,6 millioner år siden skyldtes, at de undrede sig over, at meget få havde trykprøvet teorien om, at fortidsmennesket stod bag udryddelsen.
Det var altså bare noget vi havde antaget.
Ved at koble deres overblik over hvilke arter, der forsvandt hvornår, med tabeller over CO2-niveauet i atmosfæren, kulstof-analyser af jordlag fra perioden og tænder fra fossilerne, blev det klart for dem, at mennesket ikke kunne stå bag.
Alt levende - planter og dyr - efterlader nemlig et spor af kulstof-partikler i jorden, som stadig kan ses i dag millioner af år efter.
Tæt jungle efterlader et bestemt aftryk af kulstofpartikler, og græsarter et andet.
På den måde har forskerne kunnet se, at vegetationen ændrede sig drastisk i takt med at dyrene uddøde.
Forskerne understreger dog, at det stadig er relevant at se på, hvordan det moderne menneske - homo sapiens - de sidste 300.
000 år har været primære årsag til udryddelsen af en lang række dyrearter.
Men fortidsmennesket går altså fri.
FacebookTwitterKopier linkEmner:Dyr|Videnskab|Afrika|Arktis|Statens Naturhistoriske Museum




https://www.dr.dk/musik/dansk-eurovision-vinder-kaemper-om-sejren-i-svensk-melodi-grand-prix

MusikDansk Eurovision-vinder kæmper om sejren i svensk Melodi Grand PrixI 2013 stod sangskriver Lise Cabble bag Eurovision-vinderen 'Only Teardrops'.
Nu dyster hun i svensk Grand Prix.
I 2013 var Lise Cabble (med den røde kasket) med til at vinde Eurovision Song Contest med nummeret 'Only Teardrops' fremført af Emmelie de Forrest (i midten).
Af Christian Ellegaard27.
nov.
2018 kl.
12.
05Bemærk: artiklen er mere end 30 dage gammelLæs opI 2013 vandt hun Eurovision Song Contest som en del af sangskriverholdet bag nummeret 'Only Teardrops' fremført af Emmelie de Forest.
Men i år har danske Lise Cabble lånt sine evner ud til vores svenske naboer og står bag ét af de numre, der skal kæmpe om sejren i det svenske Melodi Grand Prix.
Nummeret 'Chasing Rivers' skal fremføres af sangeren Nano Omar, der sidste år blev nummer to i den svenske finale.
60-årige Lise Cabble er herhjemme et særdeles velkendt navn i Grand Prix-kredse.
Hun har nemlig stået bag flere danske Grand Prix-klassikere og har sågar vundet Dansk Melodi Grand Prix hele tre gange.
Hør 'Only Teardrops' her, mens du læser videre.
Emmelie de ForestOnly TeardropsFørste gang var i 1995 med Aud Wilkens 'Fra Mols til Skagen', og i 2011 stod hun bag Grand Prix-vinderen 'New Tomorrow' fremført af gruppen A Friend in London.
I 2013 nåede succesen så nye højder, da Emmelie de Forest og nummeret 'Only Teardrops' vandt det europæiske Melodi Grand Prix – Danmarks tredje sejr i den traditionsrige konkurrence.
Læs også:For fem år siden skrev Cutfather en popsang - nu har den vundet børnenes Melodi Grand Prix for PolenUdover Lise Cabble er 'Chasing Rivers' skrevet af svenske Thomas G:son, som blandt andet har skrevet sangen 'Euphoria', der vandt Eurovision Song Contest 2012, samt ægteparret Linnea og Joy Deb, der var med til at skrive sangen 'Heroes', der i 2015 løb med sejren i den internationale sangdyst.
Tidligere i år fortalte Lise Cabble til dr.
dk, hvordan hun skriver sine Grand Prix-sange.
Se eller gense videoen herunder.
International 'one hit wonder' er også medI Sverige er de svært glade for Melodi Grand Prix, og konkurrencen har status som noget nær en folkefest hos vores naboer mod nord.
Det afspejler sig også i den svenske sangkonkurrence, der kan prale med et deltagerfeltet på hele 28 sange, der gennem i alt seks tv-shows skal kæmpe om sejren.
Læs også:Du ser dem ikke i tv - men de er de rigtige stjerner i Grand Prix'etPå listen over årets deltagere finder man blandt andre også sangeren Mohombi, der i 2011 hittede stort verden over med ørehængeren 'Bumpy Ride', samt gruppen Arvingarna, som bedst kan betegnes som Sveriges svar på Kandis.
Melodifestivalen 2019 skydes i gang den 2.
februar, og du kan se hele startfeltet her.
Vinderen skal repræsentere Sverige ved næste års Eurovision Song Contest, som denne gang bliver afholdt i Tel Aviv i Israel.
Herhjemme finder vi vores danske Grand Prix-håb den 23.
februar, når årets Dansk Melodi Grand Prix løber af stablen i Herning.
FacebookTwitterKopier linkEmner:Emmelie de Forest (musiker)|Melodi Grand Prix|Sverige|Pop og rock|Kandis




https://www.dr.dk/nyheder/regionale/oestjylland/modstand-mod-havbrug-kommuner-vil-have-mere-indflydelse-over-kattegat

ØstjyllandModstand mod havbrug: Kommuner vil have mere indflydelse over KattegatEt flertal i Folketinget vil give grønt lys til flere havbrug blandt andet ud for Djursland.
Den nye komite skal give kommunerne større gennemslagskraft over for Folketinget (Arkivfoto fra Bornholms Havbrug).
Af Heikki Yding og Sarah Friis Elkjær27.
nov.
2018 kl.
11.
30Bemærk: artiklen er mere end 30 dage gammelLæs opDe østjyske kommuner vil have lov at bestemme mere over, hvad Kattegat bliver brugt til.
I dag er der derfor møde for de østjyske kommuner i den nye organisation Komiteen Bæredygtig Kystkultur, der er stiftet af lokale ildsjæle på Djursland.
Et af emnerne er en kommende havplan, der giver mulighed for flere havbrug, og derfor er målet for kommunerne at få mere indflydelse, siger Syddjurs Kommunes borgmester Ole Bollesen (S).
- Jeg synes, at problemet er, at hver kommune ikke rigtig har indflydelse på vores kyster.
Det er sådan, at staten bestemmer alt, lige så snart man er nogle få hundrede meter væk fra kysten, forklarer han.
Et flertal i Folketinget vil give grønt lys til flere havbrug blandt andet ud for Djursland.
Der er ellers massiv modstand fra både borgere og byråd på Djursland, fordi havbrug udleder medicinrester, tungmetaller og kvælstof.
Derfor skal den nye komite give kommunerne større gennemslagskraft over for Folketinget.
- Det er jo os inde på kysten, som får skraldet, hvis der sker noget, siger Ole Bollesen.
Nej tak til havbrug i KattegatSidste år skrev Norddjurs og Syddjurs kommuner et åbent brev til Folketinget med overskriften nej tak til havbrug ud for Djursland.
Politikerne på Samsø skrev også et åbent brev til Folketinget med budskabet Fri os fra havbrug.
Lokalpolitikerne på øen mener, at det vil være et stort tilbageskridt at give lov til nye havbrug i Kattegat og frygter, at det går ud over badevandet ved strandene på Samsø og øens fredede fugleområder.
Komitéen Bæredygtig Kystkultur består af tre bestyrelsesmedlemmer og beskæftiger to deltidsansatte.
Formålet er at sikre et bæredygtigt livsgrundlag og skaber liv og arbejdspladser i danske kystsamfund.
Projektet Bæredygtig Kystkultur har modtaget økonomisk støtte fra blandt andet Norddjurs og Syddjurs Kommuner, Region Midtjylland, Decibel Fonden, Foreningen PlanDanmark, Nationalpark Mols Bjerge og Kattegatcentret.
FacebookTwitterKopier linkEmner:Jylland|Ole Bollesen (politiker)|Socialdemokraterne|Folketinget|Dambrug




https://www.dr.dk/nyheder/politik/live-loekke-svarer-i-statsministerens-spoergetime






https://www.dr.dk/sporten/oevrig/forskernes-droemmeatleter-er-frankenstein-kreationer-bygget-til-rekorder






https://www.dr.dk/nyheder/indland/taxaselskaber-haever-prisen-til-jul-og-nytaar-starttakst-paa-135-kr

IndlandTaxaselskaber hæver prisen til jul og nytår: Starttakst på 135 kr.
Det bliver med ny taxalov tilladt at skrue prisen i vejret, og det benytter flere selskaber sig af.
Det kan blive en dyr fornøjelse at køre taxa i julen.
Af Magnus Dam Nielsen27.
nov.
2018 kl.
11.
16Bemærk: artiklen er mere end 30 dage gammelLæs opSætter du dig ind i en taxa efter julemiddagen eller nytårsfesten, skal du betale mere i år.
Den nye taxalov har gjort det muligt for en række taxaselskaber at hæve priserne på dagene 24.
til 26.
december samt 31.
december og 1.
januar.
Du skal eksempelvis betale 135 kroner for bare at sætte dig ind i en af Taxi 4x27's vogne i København på de dage.
Herefter vil det koste 25,5 kroner per kilometer og 11,25 kroner per minut.
Der er en stor efterspørgsel på taxaer de dage, og grunden til vi sætter priserne op, er for at sikre, vi har biler nok på gaden.
bestyrelsesformand i 4x35, Palle ChristensenTil sammenligning koster det normalt blot tre kroner at sætte sig ind, og derefter 17 kroner per kilometer på helligdage hos selskabet.
Men det er helt naturligt, at priserne stiger netop de dage, fortæller direktør i 4x27 Thomas Petersen til Ekstra Bladet.
- Jeg kan ikke se, at taxaer ikke må hæve priserne ligesom hoteller hæver priserne, og ligesom der sjældent er tilbud på champagne nytårsaften.
Taxaselskabernes priserTaxa 4x35, København:Pris til juleaften og nytårsaften:Starttakst: 85 kroner Kilometertakst: 25,50 kroner pr.
kilometerTaxi 4x27, København:Pris til juleaften og nytårsaften:Starttakst: 135 kroner Kilometertakst: 25,50 kroner pr.
kilometerDantaxi 4x48, hele landet:Pris til juleaften og nytårsaften:Starttakst: 49 kroner Kilometertakst: 20 kroner pr.
kilometerTaxa Syd, Fyn og Sydjylland :Starttakst: 61 kroner Kilometertakst: 22,47 kroner pr.
kilometerAarhus Taxa:Starttakst: 44 kroner Kilometertakst: 9,21 kroner pr.
kilometerPriser stiger på grund af efterspørgselTaxaloven har betydet, at der specielt i københavnsområdet er kommet flere taxaer i gaden, så kunderne ikke skal vente for længe på en vogn.
Men det har også betydet færre ture for den enkelte chauffør.
- Hvis ikke vi gør det, skal vore chauffører gå ned i løn, siger Thomas Petersen.
Også selskaberne 4x35 og Dantaxa 4x48 hæver priserne.
Hos 4x35 løfter selskabet minut- og kilometerpriserne til de samme som 4x27, men her starter turen på 85 kroner.
Og det, mener 4x35 selv, er helt på sin plads, da juledagene og nytårsdagene betyder, at rigtig mange har brug for at blive kørt til og fra fest.
- Der er en stor efterspørgsel på taxaer de dage og grunden til, vi sætter priserne op, er for at sikre, vi har biler nok på gaden, siger bestyrelsesformand i 4x35, Palle Christensen.
Forskelligt fra vogn til vognFør den nye lov blev maksimalpriserne for taxikørsel bestemt kommunalt, men med den nye lov overtager Trafikstyrrelsen administrationen for kommunerne.
Derfor er prisloftet nu på 135 kroner på de omtalte dage.
Men der er en overgangsfase på tre år til at indfase loven, og derfor er det for eksempel ikke alle taxaer hos Dantaxi, som kører under den nye lov.
Fra 24.
december fra klokken 16 til 25.
december klokken 06.
00 og igen fra 31.
december klokken 16 til 1.
januar klokken 06.
00 vil de også have hævet priserne på nogle biler.
Men i for eksempel Aarhus har de kun ti vogne, der kører med dyrere takster.
Derfor skriver Dantaxi på deres hjemmeside, hvordan man kan se forskel:- De taxier, der kører med takster godkendt af Trafikstyrelsen, kan kendes på det 8-cifrede tilladelsesnummer på siden af vognen, mens de vogne, der kører efter det kommunale takstregulativ, kører med tilladelsesnummeret på en grøn metalplade bag på vognen.
Dropper prisstigning i AarhusHos Aarhus Taxa, der har flest vogne på de aarhusianske landeveje, har de ikke valgt at hæve priserne.
- Årsagen er, at hovedparten af vores biler fortsat kører efter den gamle ordning, så det er ikke relevant at hæve prisen, fortæller bestyrelsesformand Richard M.
Motzfeldt.
Hos Taxa Syd, der blandt andet har mange vogne på Fyn, har man også hævet priserne.
Her koster det 61,00 kroner at sætte sig ind, imens det vil koste 22,47 i kilometerpris.
FacebookTwitterKopier linkEmner:Ekstra Bladet|Taxiselskaber|Aarhus|København|Trafikstyrelsen




https://www.dr.dk/nyheder/udland/hoering-i-dag-ukendt-bikini-app-er-blevet-et-stort-problem-facebook

UdlandHøring i dag: Ukendt bikini-app er blevet et stort problem for FacebookDet britiske parlament har fået fat i dokumenter, som domstol i USA har forseglet.
Facebooks topchef, Mark Zuckerberg, har takket nej til at deltage i dagens høring i London.
Af Jakob Busk Olsen27.
nov.
2018 kl.
11.
23Bemærk: artiklen er mere end 30 dage gammelLæs opSkandalen om konsulentfirmaet Cambridge Analytica er på ingen måde overstået for Facebook.
Cambridge Analytica udnyttede en kattelem i Facebooks privatlivspolitik til at høste data om 87 millioner brugere gennem en personlighedstest.
Det britiske underhus lægger i eftermiddag lokaler til en høring om skandalen med deltagelse af repræsentanter fra otte andre lande.
Før høringen har værten, formand for kulturudvalget i det britiske underhuset Damian Collins, på ret spektakulær vis fået adgang til en række følsomme, interne dokumenter fra Facebook.
Dokumenter, som selskabet i månedsvis har kæmpet for at holde hemmelige.
Cambridge AnalyticaKonsulentfirmaet Cambridge Analyica blev verdenskendt i marts 2018, da det kom frem, at 87 millioner Facebook-brugere uretmæssigt fik høstet deres personlige data.
Det var psykologen Aleksandr Kogan, der stod for dataindsamlingen.
Det skete via en personlighedstest-app på Facebook, hvor testpersonerne også gav tilladelse til, at appen måtte videregive data om samtlige af deres venner.
270.
000 Facebook-brugere brugte appen og deltog i quizzen.
Aleksandr Kogan er tilknyttet universitet i Cambridge, og som akademiker måtte man gerne indsamle data på den måde.
Men ifølge Facebooks regler man må ikke sælge den viden videre, hvilket Aleksandr Kogan gjorde til Cambridge Analytica.
Her blev de brugt til at lave psykologiske profiler på de pågældende Facebook-brugere, og de blev blandt andet tilsendt målrettet materiale om Donald Trump under den amerikanske præsidentvalgkamp i 2016.
Læs også:Efter Facebook-skandale: Cambridge Analytica lukkerStammer fra sagsanlægDokumenterne stammer fra den lille appudvikler Six4Three, som har fået dem udleveret i forbindelse med et sagsanlæg mod Facebook.
Six4Three anklager Facebook for at have ødelagt firmaets forretningsmodel, da det sociale medie ændrede sine betingelser i forbindelse med Cambridge Analytica-skandalen.
På det tidspunkt havde kun omkring 5.
000 brugere købt Six4Threes app 'Pikini', som tilbød at scanne dine Facebook-venners billeder for at finde foto, hvor nogen var iført badetøj.
Appen er af visse amerikanske medier blevet beskrevet som "klam".
Six4Three siger, at de udleverede dokumenter fra Facebook afslører, at selskabet kendte til kattelemmen, før den blev udnyttet af Cambridge Analytica - og ligefrem opfordrede app-udviklere og andre til at smutte igennem.
Facebook afviser kategorisk anklagen og har fået en dommer i Californiens ord for, at dokumenterne ikke må offentliggøres.
I et forsøg på at miskreditere Six4Three har Facebook samtidig sendt et link til en reklamefilm for Pikini-appen til tv-stationen CNN.
Beslaglagt af parlamentetMen tilbage i Storbritannien fattede kulturudvalgsformand Damian Collins alligevel interesse for anklagen.
Han og andre kæmper for opnå en form for national kontrol med det, der foregår på de internationale teknologigiganters platforme - og her var der måske en rygende pistol.
Så da Damian Collins forleden opdagede, at grundlæggeren af Six4Three, Ted Kramer, var på forretningsrejse i London, greb han til en sjældent anvendt parlamentarisk mekanisme for at få app-udvikleren til at udlevere dokumenterne fra Facebook.
Avisen The Guardian skriver, at parlamentet endda sendte en "serjeant at arms" - en slags folketingsbetjent - hen til grundlæggerens hotel med besked om, at han havde to timer til at makke ret.
Da Ted Kramer ikke overholdt fristen, blev han tilsyneladende eskorteret til parlamentet.
Her gik han efter eget udsagn "i panik" og begyndte at kopiere nogle af de interne Facebook-dokumenter over på en usb-nøgle, som han gav Damian Collins.
Det er udvist, hvilke dokumenter udvalgsformanden har fået fat i, og om Facebook har nogen juridiske muligheder for at forhindre, at de bliver offentliggjort - nu da dokumenterne fysisk befinder sig i Storbritannien.
FacebookTwitterKopier linkEmner:Facebook|Storbritannien|Cambridge Analytica|CNN|USA




https://www.dr.dk/nyheder/udland/dansk-unicef-chef-i-aleppo-familier-genopbygger-deres-liv

Krigen i SyrienSe temaUdlandDansk Unicef-chef i Aleppo: Familier genopbygger deres livI Aleppo er man ikke langt fra krigen, men familier forsøger at genopbygge, fortæller kommunikationsdirektør.
På billedet, der er taget 26.
november, ses en ødelagt bygning i det oprørskontrollerede område al-Rashidin vest for Aleppo.
27.
nov.
2018 kl.
12.
24Bemærk: artiklen er mere end 30 dage gammelLæs opI storbyen Aleppo i Syrien forsøger lokale at genopbygge deres liv, samtidig med at området er genstand for kamphandlinger.
Senest var der i weekenden kampe og et formodet giftgasangreb i den regeringskontrollerede by.
Det kan i sig selv være svært, for mange af Aleppos skoler har været ødelagt eller brugt under kampe.
Der kan ligge ueksploderet sprængstof og miner.
line Grove Hermansen, kommunikationsdirektør i UnicefLine Grove Hermansen, der er kommunikationsdirektør i Unicef, har rejst rundt i Syrien og ankom mandag til Aleppo.
Her forsøger syrere at genopbygge deres liv, men det er med krigen lige i nærheden.
- Der er kvarterer, hvor folk genopbygger og flytter tilbage, og der er almindeligt byliv, siger hun.
- Og så skal du ikke bevæge dig mere end nogle få kilometer, og så kommer du hen, hvor der stadig er frontlinjer, og hvor der bliver skudt fra.
- Så man ved nogenlunde, hvor man skal bevæge sig for at holde sig på afstand fra det, men det er selvfølgelig med en stor grad af usikkerhed.
Kan ligge ueksploderet sprængstof og minerUnicef-direktøren fortæller, at der er mange børn, som mangler skolegang på grund af krigen, men det er ikke nemt at genoprette skoler.
- Det kan i sig selv være svært, for mange af Aleppos skoler har været ødelagt eller brugt under kampe.
Der kan ligge ueksploderet sprængstof og miner, siger hun.
Ifølge det russiske nyhedsbureau Tass måtte lidt flere end 70 mennesker på hospitalet efter et formodet giftgasangreb i Aleppo lørdag.
Direktøren for Det Syriske Observatorium for Menneskerettigheder, Rami Abdulrahman, fortalte i weekenden, at der var en stærk lugt af gas i Aleppo, efter at flere projektiler var blevet affyret.
Oprørskommandanter og personer fra oppositionen afviser udmeldingerne fra regeringen og nægter at have brugt giftgas i Aleppo.
Oprørerne beskylder den syriske regering for at forsøge at undergrave en eksisterende våbenhvile og politiske forhandlinger.
Tidligere på lørdagen blev mindst syv civile dræbt i et regeringsangreb mod et oprørskontrolleret område i Idlib-provinsen.
/ritzau/FacebookTwitterKopier linkEmner:Aleppo|Unicef|Syrien|Krige og væbnede konflikter|Det Syriske Observatorium for Menneskerettigheder




https://www.dr.dk/nyheder/viden/teknologi/slikker-solskin-paa-mars-nasa-sonde-har-det-godt

TeknologiSlikker solskin på Mars: Nasa-sonde har det godtSonden, der landede på Mars i går aftes, har det fint og har åbnet sine solpaneler.
Sådan ser udsigten fra Mars InSights landingssted ud.
Sonden er landet på sletten Elysium Planitia og begynder nu at teste sine instrumenter.
(© NASA/JPL-Caltech)Af Søren Bjørn-Hansen27.
nov.
2018 kl.
10.
15Bemærk: artiklen er mere end 30 dage gammelLæs opNASA har modtaget de første postkort fra Mars InSight og beskeden er klar - sonden har det fint.
Postkortet kom i form af signaler om, at sondens solpaneler er foldet ud og fungerer.
Den besked er vigtig, for det betyder, at sonden nu kan lade sine batterier op.
Med i beskeden var også to nye billeder af InSights landingssted, taget af Oddysey-kameraet ombord.
- InSight-holdet kan slappe lidt mere af i aften, nu da vi ved, at sondens solpaneler er foldet ud og lader batterierne, siger Tom Hoffmann, der er projektleder på InSight i en pressemeddelelse.
- Det har været en lang dag.
Men i morgen begynder et nyt kapitel for InSight, hvor arbejdet på overfladen begynder og instrumenterne skal foldes ud og tages i brug.
Lang tid før forskningen kan begyndeSondens solpaneler er 2,2 meter brede og leverer 600 til 700 watt på en klar dag.
Det er faktisk ikke ret meget.
Det skyldes det svage lys fra Solen på Mars.
Men det er nok til at drive instrumenterne om bord.
De kommende dage tager NASA-holdet omkring InSight den robotarm i brug, hvor kameraet sidder på, og tager billeder af marsjorden omkring sonden.
Nu gælder det nemlig om at finde det rigtige sted at placere de vigtige instrumenter om bord.
Læs også:Minut for minut: 6 måneders Mars-rejse kulminerer i åndeløse seks minutterFaktisk tager det to til tre måneder før instrumenterne er fuldt funktionsdygtige.
Så det gælder om at være tålmodig.
Alt skal testes mange gange, for går noget galt, kan NASA ikke lige sende en reparatør.
I mellemtiden kan InSight bruge sine vejrsensorer og magnetometre til at analysere Elysium Planitia, dens nye hjem på Mars.
Herunder kan du se det seneste billede fra Mars InSight i fuld størrelse.
(© NASA/JPL-Caltech)FacebookTwitterKopier linkEmner:NASA|Solenergi




https://www.dr.dk/sporten/haandbold/herreligaen/gog-profil-skifter-til-tyske-rhein-neckar-lowen

HerreligaenGOG-profil skifter til tyske Rhein-Neckar LöwenHåndboldspilleren Niclas Kirkeløkke skifter til sommer GOG ud med Rhein-Neckar Löwen på en toårig kontrakt.
Niclas Kirkeløkke forlader GOG i sommeren 2019.
27.
nov.
2018 kl.
11.
09 | opdateret 27.
nov.
2018 kl.
11.
49Bemærk: artiklen er mere end 30 dage gammelLæs opDen danske håndboldspiller Niclas Kirkeløkke skifter GOG ud med tyske Rhein-Neckar Löwen fra sommeren 2019 på en toårig kontrakt.
Det skriver den tyske storklub på sin hjemmeside.
Den venstrehåndede Kirkeløkke skal erstatte Vladan Lipovina på højre back-positionen, da montenegrinerens kontrakt ikke er forlænget.
Læs også:GOG vender opgør på hovedet og slår Skjern i sidste sekund- Jeg ser frem til at skifte til den tyske håndboldliga.
Hver en spiller ønsker at spille i den stærkeste liga i verden.
Rhein-Neckar Löwen er en europæisk topklub med ambitiøse mål.
- Jeg ser frem til denne store udfordring med et fantastisk hold, siger Kirkeløkke til hjemmesiden.
Rhein-Neckar Löwen satser med Kirkeløkke på at få en stærk duo på højre back, hvor også islandske Alexander Petersson spiller.
- Med Niclas får vi en ung og sulten spiller, der ønsker at tage det næste skridt i sin udvikling med sit skifte til Bundesligaen.
- Vi har fulgt ham nøje i et stykke tid, og vi er glade for, at han har valgt Rhein-Neckar Löwen, siger sportsdirektør i klubben Oliver Roggisch til hjemmesiden.
Læs også:GOG tilbage på vindersporet med sejr over NordsjællandDen 24-årige landsholdsspiller bliver holdkammerat med danske Mads Mensah.
Kirkeløkke tiltræder i klubben, på samme tid som træner Nikolaj Jacobsen stopper.
Jacobsen har valgt at fokusere alt sin tid som træner for det danske landshold og stopper derfor i Rhein-Neckar Löwen fra sommeren 2019.
Det bliver træner for det svenske herrelandshold Kristjan Andresson, der fra næste sommer overtager trænerposten i klubben.
/ritzau/FacebookTwitterKopier linkEmner:Rhein-Neckar Löwen|GOG Håndbold|Håndbold




https://www.dr.dk/sporten/fodbold/millionaererne-mod-hestelortsamlerne-hadet-i-verdens-stoerste-rivalopgoer-stammer

Fodbold'Millionærerne' mod 'hestelortsamlerne': Hadet i verdens største rivalopgør stammer fra én bydelVoldsomme uroligheder udsatte weekendens opgør mellem argentinske River Plate og Boca Juniors.
© ScanpixAf Anton Lind og Marie Louise Hagemeister27.
nov.
2018 kl.
10.
40 | opdateret 27.
nov.
2018 kl.
10.
55Læs op"Los Millonarios" - millionærerne - mod "Los Bosteros" - hestelortsamlerne.
River Plate mod Boca Juniors.
Argentinas to suverænt største klubber er fyldt med had til hinanden.
Et had, der tydeligt kom til udtryk i weekenden, da de to fodboldklubber skulle spille finale i den sydamerikanske udgave af Champions League, Copa Libertadores.
Her gik River Plates fans til angreb, da Boca-spillerne var på vej ind på stadion i bus før kampen.
Flere spillere måtte på hospitalet, og kampen blev udsat til dagen efter, men er nu udsat på ubestemt tid.
For det rækker langt ud over fodbold, sejre og point, når de to klubber støder sammen i det såkaldte Superclásico, der populært anses som verdens største rivalopgør.
Hadet og splittelsen ligger dybt forankret mellem Boca Juniors og River Plate og har gjort det, siden klubberne blev grundlagt i det samme havnekvarter i Buenos Aires for mere end hundrede år siden.
Følelserne sidder udenpå tøjet, når Boca Juniors og River Plate mødes.
Her jubler Boca-fans over et mål i den første finalekamp mellem de to hold.
Og det er langt fra første gang, at Superclásico ender i skandaler og uroligheder, og rivaliseringen handler da også om langt mere end hvilke 11 spillere, man hepper på i de 90 minutter, en kamp varer.
Det fortæller Niels Christian Frederiksen, der er kommentator på TV3 Sport, og som har fulgt argentinsk fodbold tæt i mange år.
Det her med at være fan af en fodboldklub i Argentina er en del af din identitet.
Folk vil vide, hvem du holder med, for så ved de, hvad du tænker på, hvilket område du er fra, hvem du stemmer på, og hvem dine venner er.
Kommentator Niels Christian Frederiksen- Det her med at være fan af en fodboldklub i Argentina er en del af din identitet.
Folk vil vide, hvem du holder med, for så ved de, hvad du tænker på, hvilket område du er fra, hvem du stemmer på, og hvem dine venner er, siger han.
Mere end de rige mod de fattigeRiver Plate og Boca Juniors blev grundlagt med få års mellemrum i starten af 1900-tallet i havnekvarteret La Boca i Argentinas hovedstad, Buenos Aires.
Senere rykkede River Plate til det nordlige middelklassekvarter Nunez.
Og kvartererne i byen, som lokalt kaldes barrios, er roden til al rivalisering i Argentina, siger Niels Christian Frederiksen.
- Fordi Boca og River udspringer fra samme barrio, er der det her had, og det har der altid været, siger han.
River Plate's fans i sammenstød med politiet, efter kampen er blevet aflyst.
(Foto: Stringer .
© Scanpix)Selvom de to hold kommer fra det samme kvarter, slår River Plate sig an som de fine - som overklassens klub - og har fået tilnavnet "Los Milonrios" - millionærerne, efter de i 1930’erne købte to dyre spillere.
Boca Juniors ses derimod som de stærke og de hårde tacklere, fortæller Niels Christian Frederiksen.
Og så bliver de kaldt for "Los Bosteros" – hestelortsamlerne, da der i gamle dage var en hestestald på langsiden af Boca Juniors stadion.
River Plates fans dyrker det, fordi de siger, at de stinker, og Boca Juniors' fans dyrker det med stolthed.
- Forskellen i spillestilen er meget markant, og derudover repræsenterer de hver deres politiske orientering i Argentina.
Det er en klar del af din identitet at være fan af en fodboldklub i Argentina.
Og man er enten det ene eller det andet.
- Når et drengebarn i Argentina fødes, så har onklen ansvaret for, at han bliver opdraget ordentligt.
Han får en klubtrøje i gave, og den tager han i overført betydning aldrig af.
Det bliver banket ind i de små fra begyndelsen, siger Niels Christian Frederiksen.
De har mere på spilOg der er ikke nogen, der er mere ekstreme end Argentina.
De larmer mest, har mere på spil, og det er en identitet og en passion for dem, fortæller DR's korrespondent i Sydamerika, Kristian Almblad.
- Det er et land, der har ligget i økonomisk krise i to årtier, og så er fodbolden et sted, du kan gå ned og skrige dine frustrationer ud.
- Det er en slags 'Fight Club', og det er bare ekstra udbredt i Argentina, fordi de har lidt ekstra meget økonomisk i årtier, siger han.
En Boca Juniors' fan formåede at komme ind til spillerne under en af de sidste træningspas forud for kampen.
Og hele hadet er i høj grad båret frem af Barra Bravas – de fanatiske fans, som kontrollerer alt rundt omkring kampene, siger Niels Christian Frederiksen.
- Man kan bedste sammenligne dem med rocker-klubber.
De organiserer billet-salget, narko-salget og merchandisen.
Og de bestemmer, hvem der skal være præsident i klubberne.
- Man har inviteret dem inden for, og nu kan man ikke komme af med dem.
De er meget magtfulde og voldsomme.
Han fortæller om en episode tilbage i 1994, hvor de to hold mødtes på Boca Juniors hjemmebane, hvor River Plate vinder med 2-0.
På vej hjem fra stadionet bliver to af River Plates fans myrdet.
På en jernbanebro bliver der efterfølgende skrevet Boca Junior River Plate 2-2.
- Det kan godt være, at man har tabt, men så myrder man to af deres.
Det var en udligning.
Eller dengang i 1985, hvor en spiller fra Boca Junior skiftede til River Plate.
Her vælger Boca Juniors fans at brænde hans forældres hjem ned til grunden som straf for, at han skiftede.
Hvad med sikkerheden?
Selvom det er meget voldsomme eksempler, så går det ifølge Niels Christian Frederiksen meget voldsomt for sig, og det er blevet værre gennem årene.
- Det sker i takt med, at den sportslige kvalitet i fodbolden er faldende.
Som om man forsøger at kompensere for det ved at måle på, hvem der har de vildeste og sejeste fans, siger han.
Her ses Boca Juniors fans uden for et hotel, hvor Boca Junior opholder sig.
Ifølge Kristian Almblad er det dog stadig et mindretal, der laver ballade, og for de fleste argentinere er det en rigtig trist udvikling.
De har tråde til det kriminelle miljø, og desværre er det sådan, at det kriminelle miljø har tætte tråde til magten, klubpræsidenter og politikerne.
Kristian Almblad, DR's korrespondent i SydamerikaBarra Bravas er fra den lavere del af samfundet, som har udviklet sig til nærmest at være professionelle hooligans, som også hyres ind til andre arrangementer.
- De har tråde til det kriminelle miljø, og desværre er det sådan, at det kriminelle miljø har tætte tråde til magten, klubpræsidenter og politikerne, siger han.
Efter weekendens episode stiller folk spørgsmålstegn ved politiet og sikkerheden.
Særligt nu, hvor hele verdens ledere er på vej til Argentina for at deltage i G20.
- Hvordan kunne der overhovedet komme folk så tæt på på Boca Juniors bus?
- Hvad så med sikkerheden, når Ruslands præsident, Vladimir Putin, og den amerikanske præsident, Donald Trump, lige om lidt kommer til byen i forbindelse med G20?
FacebookTwitterKopier linkEmner:Argentina|Boca Juniors|Donald Trump (politiker)|River Plate|Fodbold




https://www.dr.dk/nyheder/indland/professor-giver-minister-misvisende-svar-om-kritiseret-studie

IndlandProfessor giver minister misvisende svar om kritiseret studieProfessor fra Syddansk Universitet sender misvisende oplysninger til ministerium, som svar på kritik fra Detektor, lyder det fra eksperter.
Syddansk Universitet er uenig i kritikken.
Af Sofie Frøkjær og Christian Stemann27.
nov.
2018 kl.
10.
13 | opdateret 27.
nov.
2018 kl.
13.
41Læs op- Resultaterne står til troende og alle regler og forskrifter er fulgt.
Sådan skriver professor Ask Elklit fra Syddansk Universitet i et brev til Ligestillingsministeriet, som ministeriet har sendt videre til Folketingets Ligestillingsudvalg.
Men brevet indeholder en række vildledende oplysninger, vurderer flere eksperter, der har gennemgået brevet for Detektor.
- Man påstår, at alle regler og forskrifter er overholdt.
Men det er vildledende, da der stort set ikke findes danske regler eller forskrifter på området - og de internationale regler, der findes, og som forskerne selv henviser til, dem opfylder man ikke, forklarer Thomas Ploug, professor i anvendt etik på Aalborg Universitet.
Professor Ask Elklits brev er sendt til ministeriet efter, at Enhedslistens social- og ligestillingsordfører Pernille Skipper (Ø), har bedt daværende ligestillingsminister Karen Ellemann (V) om at forholde sig til, at Detektor i foråret fortalte at ministeren brugte forkerte tal om vold og overgreb blandt børn.
Læs også:Minister bruger forkerte tal om voldelige skoleeleverProfessor har tidligere fået kritikTallene stammer fra en landsdækkende spørgeskemaundersøgelse af kærestevold blandt 7.
klasses-elever, som professor Ask Elklit og et forskerhold fra Syddansk Universitet står bag.
Spørgeskemaundersøgelsen har flere gange i år fået kritik i en række udsendelser fra Detektor.
Detektor kritiserede blandt andet forskerne for, at de trods advarsler lovede skoler, forældre og børn, at deres undersøgelse var anonym.
Men børnene kunne let identificeres, og i mindst ét tilfælde fik det store konsekvenser for en 13-årig pige og hendes familie at deltage i undersøgelsen.
Pigens besvarelser blev kompromitteret, og familien blev efterfølgende mistænkt for seksuelt misbrug.
Myndighederne herunder politiet afviste sagen.
Eksperter: Forskeres ansvar at beskytte børns anonymitetDa Detektor i foråret fremlagde kritikken for forskerholdet, erkendte Ask Elklit i en mail, at deres undersøgelse ikke var anonym, som de havde lovet børn og forældre.
Alligevel er det ikke det svar, Ask Elklit sender til Ligestillingsministeriet.
Nu ligger ansvaret for den manglende anonymitet i stedet hos den lærer, der indsamlede den 13-årige piges spørgeskema:- Anonymiteten er i ét tilfælde blevet brudt af en lærer, som stik imod alle instruktioner tog et afleveret spørgeskema op af indsamlingskuverten og læste det, skriver han i brevet til ministeriet.
Læs også:Forskere bryder løfte om anonymitet i undersøgelse blandt børnMen ifølge flere eksperter er det forskernes ansvar, at anonymiteten overhovedet kunne brydes.
En af dem er lektor i pædagogik og uddannelse ved Aarhus Universitet, Ole Henrik Hansen:- Når man lover børn og forældre anonymitet, så er det selvfølgelig forskernes ansvar, at de udformer deres undersøgelse sådan, at hverken skoler, lærere eller elever kan blive bragt i en situation, hvor et barns anonymitet bliver krænket, siger han.
Samme vurdering har Ingrid Leth, der er lektor emeritus i klinisk børnepsykologi ved Københavns Universitet:- Eftersom det er forskerne, som har tilrettelagt denne her undersøgelse, så er det entydigt deres ansvar at beskytte børnenes anonymitet, siger hun.
Eftersom det er forskerne, som har tilrettelagt denne her undersøgelse, så er det entydigt deres ansvar at beskytte børnenes anonymitet, siger hun.
Ingrid Leth, lektor emeritus i klinisk børnepsykologi ved Københavns UniversitetUfuldstændig forklaring på brudt anonymitetEn redegørelse fra Datatilsynet viser desuden, at Ask Elklit giver en ufuldstændig forklaring på sagen om den 13-årige pige, der fik brudt sin anonymitet, da hun deltog i spørgeskemaundersøgelsen.
I Datatilsynets redegørelse kan man læse, at pigen kalder læreren ned til sin plads, da hun er i tvivl om et spørgsmål.
Læreren ser samtidig, at pigen har svaret ja til et af spørgsmålene om sex med en voksen.
Det medvirker til, at læreren læser elevens spørgeskema, fordi han mener, at det går under hans skærpede underretningspligt.
Læs også:Forskere fortsatte undersøgelse af overgreb blandt børn trods advarslerIfølge Ingrid Leth er forløbet i klasselokalet vigtigt, da det viser, hvorfor forskerne selv burde have gennemført spørgeskemaundersøgelsen:- Læreren i den pågældende sag har handlet helt korrekt i forhold til sin skærpede underretningspligt.
Det er en fejl ved forskningsproceduren, når omdeling og indsamling af spørgeskemaer overlades til læreren og ikke en person fra forskningsteamet, forklarer hun og uddyber:- Forskerteamet kan på en helt anden måde end en klasselærer være neutral i forhold til børnene.
Og i en undersøgelse med disse meget følsomme emner, mener jeg, at det er helt uhørt, at læreren overhovedet er tilstede, siger hun.
Man hævder jo, at det er lærerens ansvar, at anonymiteten i ét tilfælde blev brudt.
Det er vildledende, fordi den brudte anonymitet primært er forskernes ansvar – man har jo designet en undersøgelse, hvor det overhovedet er muligt at bryde børnenes anonymitet.
Thomas Ploug, professor i anvendt etik på Aalborg UniversitetProfessor i forskningsetik ved Manchester University, Søren Holm, mener, at forskerne burde have indset, at der var en risiko for at anonymiteten kunne blive brudt:- Forskergruppen er nødt til at tænke på, hvad der kan ske i selve udfyldelsessituationen i skolen, hvor det vil være helt normalt at en elev i 7.
klasse spørger sin lærer om, hvordan et spørgsmål skal forstås, hvis eleven er usikker.
Så der er designfejl i undersøgelsen, forklarer han.
Thomas Ploug, der er professor i anvendt etik på Aalborg Universitet, mener, at Ask Elklit vildleder flere steder i brevet.
- Man hævder jo, at det er lærerens ansvar, at anonymiteten i ét tilfælde blev brudt.
Det er vildledende, fordi den brudte anonymitet primært er forskernes ansvar – man har jo designet en undersøgelse, hvor det overhovedet er muligt at bryde børnenes anonymitet.
Undersøgelse lever ikke op til BørnekonventionIfølge lektor emeritus i klinisk børnepsykologi ved Københavns Universitet, Ingrid Leth, viser undersøgelsen fra Syddansk Universitet, at der er brug for klarere regler, når det kommer til at beskytte børns rettigheder i forskning:- Denne her sag har afsløret helt klart, at der mangler retningslinjer, hvad angår beskyttelse af børn i forskningsøjemed, og eftersom vi har nogle principper i Børnekonventionen, som er ratificeret af Danmark, men som ikke er implementeret, så er det der, vi skal sætte ind for at undgå den slags undersøgelser i fremtiden, siger hun og vurderer:Denne her sag har afsløret helt klart, at der mangler retningslinjer, hvad angår beskyttelse af børn i forskningsøjemedIngrid Leth, lektor emeritus i klinisk børnepsykologi ved Københavns Universitet- I denne her sammenhæng har undersøgelsen ikke levet op til de principper, som er gældende ud fra Børnekonventionen.
Undersøgelse udgivet i tidsskriftI brevet til Ligestillingsministeriet skriver Ask Elklit også, at undersøgelsen er ”accepteret af et engelsksproget videnskabelige tidsskrift efter peer-review” og at det betyder, at ”den er videnskabeligt godkendt”.
Tidsskriftet, som Ask Elklit henviser til, er det skandinaviske tidsskrift Scandinavian Journal of Child and Adolescent Psychiatry and Psychology (SJCAAP), hvor Ask Elklit selv er tilknyttet som 'section editor'.
Chefredaktør på SJCAAP Jakob Ole Storebø ønsker ikke på nuværende tidspunkt at kommentere på kritikken af undersøgelsen:- Vi er blevet opmærksomme på, at Syddansk Universitet laver en intern undersøgelse af de praktiske og etiske forhold ved studiet, og vi er på tidsskriftet blevet enige om at afvente denne undersøgelse, før vi afgør, hvad vi skal gøre, skriver han i en mail.
Minister: Handlingsplan rettesDetektor ville gerne have spurgt ligestillingsminister Eva Kjer Hansen (V), hvordan hun forholder sig til, at eksperter kritiserer spørgeskemaundersøgelsen og kalder Ask Elklits brev misvisende.
Ministeren afviser at stille op til et interview, men oplyser i et skriftligt svar, at man i lyset af Detektors udsendelser har rettet ministeriets politiske handlingsplan:- Efter Detektors dækning af sagen, er der udarbejdet et rettelsesblad til rapporten fra Syddansk Universitet om indbyrdes vold i parforhold.
Desuden er "Perspektiv- og Handlingsplan" for Ligestillingsområdet også rettet til.
Der er ikke – og der påtænkes ikke – iværksat politiske initiativer på baggrund af de konkrete tal vedrørende kærestevold i 7.
klasse.
Ligestillingsministeriet videresendte brevet fra Ask Elklit til Folketingets Ligestillingsudvalg.
- Ministeren ønsker at opretholde det armslængdeprincip, der skal og bør være mellem den uafhængige forskning og det politiske niveau.
Af samme grund er professorens og Syddansk Universitets redegørelse for de kritikpunkter, der er rejst overfor rapporten, sendt til orientering til Folketingets Ligestillingsudvalg uden nogen vurdering fra ministeriets side.
Endelig skriver ministeren, at hun noterer sig, at kritikken af undersøgelsen af kærestevold i 7.
klasse undersøges af et praksisudvalg.
Dekan: Afventer afgørelse fra praksisudvalgHverken professor Ask Elklit eller ledelsen på Syddansk Universitet ønsker at svare på Detektors spørgsmål.
I stedet skriver Ask Elklit i en mail, at han er uenig i, at brevet til ministeriet er misvisende eller vildledende og henviser samtidig til tidligere skriftlige svar til Detektor, hvor han afviser kritikken af selve spørgeskemaundersøgelsen.
Læs også:Forskere bryder løfte om anonymitet i undersøgelse blandt børnI en mail skriver Dekan for Det Sundhedsvidenskabelige Fakultet på Syddansk Universitet, Ole Skøtt:- Denne sag ligger hos Praksisudvalget på Syddansk Universitet, og jeg har ingen kommentarer til sagens fakta, førend Praksisudvalget har afsluttet sin behandling.
Det har ikke været muligt at få oplyst, hvornår praksisudvalget på Syddansk Universitet vil behandle sagen.
FacebookTwitterKopier linkEmner:Eva Kjer Hansen (politiker)|Karen Ellemann (politiker)|Ligebehandling|Ligestillings- og Kirkeministeriet|Syddansk Universitet




https://www.dr.dk/nyheder/indland/tusindvis-lider-folketinget-blev-advaret-om-farligt-medicinsk-udstyr-17-aar-siden

De skadede patienterSe temaIndlandTusindvis lider: Folketinget blev advaret om farligt medicinsk udstyr for 17 år sidenHelt tilbage i 2001 advarede Teknologirådet de danske politikere om faren ved, at medicinsk udstyr ikke blev testet godt nok.
Teknologirådet, som rådgiver Folketinget i teknologiske spørgsmål, advarede allerede i 2001 politikerne om, at der manglede kontrol på implantatområdet.
Af Sean Coogan og Maja Flinthøj27.
nov.
2018 kl.
09.
31Bemærk: artiklen er mere end 30 dage gammelLæs opTusindvis af patienter er blevet skadet af medicinsk udstyr, der ikke er testet på mennesker på forhånd.
Det viser en kulegravning foretaget af 58 medier - herunder DR og Politiken.
Det medicinske udstyr, som har givet patienter komplikationer verden rundt, er ofte ikke testet på mennesker først.
I stedet kan producenterne henvise til et lignende produkt, som allerede er godkendt og på markedet.
Men Folketingets politikere blev allerede i september 2001 advaret om, at kontrollen med medicinsk udstyr, der blev indopereret i patienter, var for dårlig.
Det fortæller Søren Gram, seniorprojektleder i Teknologirådet.
Han var i 2001 leder på et projekt fra Teknologirådet om medicinsk udstyr, der blev rapporteret til Folketinget.
- Vi kom med nogle meget klare anbefalinger, som havde bred støtte hele vejen rundt fra både patienter, læger og branchen selv.
Så den lå lige til højrebenet for politikerne, siger Søren Gram.
- Overvågning, godkendelse og kontrol med medicinsk udstyr skal strammes op, lød det øverst i Teknologirådets nyhedsbrev til Folketinget.
Arbejdsgruppen var nedsat i kølvandet på Boneloc-sagen, hvor tusindvis af hoftepatienter fik indopereret smuldrende hoftecement.
Teknologirådet pegede blandt andet på, at Lægemiddelstyrelsen ikke havde ressourcerne til at kontrollere implantatområdet på betryggende vis, siger han.
- Vi advarede politikerne om, at hvis man ikke fik taget hånd om det her, ville man på et tidspunkt få en ny Boneloc-sag, hvor hundredvis eller tusindvis af mennesker får indopereret ting, der viser sig ikke at fungere, have en masse bivirkninger og i værste fald invalidere folk, siger Søren Gram.
- Det er præcis det, der er sket, siger seniorprojektlederen, som kalder udviklingen beskæmmende.
Læs også:Plastiknet voksede ind i vævet: Nu må hun leve med daglige smerterMedicinsk udstyr blev sammenlignet med støvsugereI den 17 år gamle anbefaling fra Teknologirådet fremgår det blandt andet, at det er kritisabelt, at man kan få godkendt produkter, der skal opereres ind i mennesker, uden at det har været testet på mennesker.
- At man kan få sådan nogle produkter ud på markedet uden, at det har været testet ordentligt på mennesker, det er helt utroligt.
Det påpegede vi dengang, men sådan er det stadig, siger Søren Gram.
Han fortæller, at han tidligere i spøg sagde, at det var sværere at få godkendt en støvsuger i EU end en hjerteklap.
- Det viser sig, at det næsten er sådan, det forholder sig, siger han.
I nyhedsbrevet sagde Lægemiddelstyrelsens direktør Jytte Lyngvig ligeledes, at "medicinsk udstyr godkendes i dag ligesom støvsugere".
Et af arbejdsgruppens kritikpunkter dengang var også, at det er for nemt at få sine produkter godkendt.
Modsat medicin, der skal godkendes af Lægemiddelstyrelsen, så er det på implantatområdet private virksomheder, der står for godkendelsen.
Det er et problem, fordi de private virksomheder kan blive attraktive, hvis de sætter barren lavt og gør det nemt at få godkendt et produkt, siger Søren Gram.
En godkendelse, der gælder i hele EU.
- Det blev simpelthen ikke testet ordentligt, siger Søren Gram.
Kritik af nye reglerFlere politikere kritiserede i går den manglende kontrol på området, og Enhedslisten har nu kaldt sundhedsminister Ellen Trane Nørby (V) i samråd.
I 2020 træder nye EU-regler på området i kraft.
Men hos Enhedslistens har man ikke tiltro til, at reglerne vil lukke hullerne i kontrollen med medicinsk udstyr, der er blevet afdækket i de seneste dage.
Heller ikke Søren Gram finder de nye regler gode nok.
Han siger, at der også med de nye regler er undtagelser, hvor produkter kan slippe uden om test, hvis de minder om tidligere produkter.
- Dette er et område, der rammer helt almindelige mennesker, som får indopereret ting, der kan skade dem på livstid.
Det er helt utroligt, at man politisk kan lade sådan en sag sejle i så mange år, siger han.
FacebookTwitterKopier linkEmner:Folketinget|Medicin|EU|Patienter|Ellen Trane Nørby (politiker)




https://www.dr.dk/nyheder/indland/78-aarige-inger-har-klippekort-til-hjemmeplejen-saa-er-man-med-i-det-pulserende-liv

Indland78-årige Inger har klippekort til hjemmeplejen: "Så er man med i det pulserende liv"Lyngby-Taarbæk Kommune var et stykke tid om at få sparket ordningen i gang.
Inger Hansen bruger sine klip på praktisk hjælp og på at gå ture og drikke te med hjemmehjælperen, Mona Petersen.
Af Lisbeth Quass og Thea Deleuran Müller27.
nov.
2018 kl.
08.
15Bemærk: artiklen er mere end 30 dage gammelLæs op78-årige Inger Hansen fra Lyngby-Taarbæk Kommune sparer op.
Hver uge får hun et klip til en halv times ekstra hjemmehjælp, som hun samler sammen til hyggelige stunder og praktiske projekter.
- Vi har gået nogle ture i området.
Ikke så tit, for jeg har ikke været så sikker på mine ben, men vi har da gået et par ture.
Og hvad har vi ellers lavet?
, spørger Inger Hansen sin foretrukne hjemmehjælper, Mona Petersen.
- Så har vi spist kage, lyder svaret.
- Spist fødselsdagslagkage, ja.
Inger Hansen begyndte at få hjemmehjælp efter et fald for mere end ti år siden, hvor hun brækkede armen.
 Et spørgsmål om tilvænningKlippekortene til hjemmehjælpsmodtagere som Inger Hansen blev indført i 96 kommuner i 2015 som en toårig puljeordning.
Første år brugte Lyngby-Taarbæk 32 procent af de penge, kommunen fik fra puljen.
Året efter blev 25 procent af midlerne brugt, viser aktindsigter i kommunens opgørelser for klippekortordningen.
Afdelingsleder Anne Grann fra Center for Sundhed og Omsorg fortæller, at det tog kommunen et stykke tid at løbe ordningen i gang, men at klippekortene blev videreført efter puljeårene, da de gør det muligt at yde en ekstra, social indsats for borgerne.
I vinter satte kommunen en medarbejder til at afdække, hvilke borgere der har behov for ordningen, som nu bliver finansieret gennem et forhøjet statstilskud.
- Hjælperne gør i forvejen en fantastisk indsats ude i hjemmene i forhold til at yde personlig pleje og praktisk bistand, og det har det ekstra tilbud måske været druknet lidt i, siger hun.
Læs også:Kritik af klippekort til ældre: Det bruges helt forkert- Med i det pulserende livLangt de fleste kommuner har ikke nået at bruge alle de penge, de har fået til klippekortene, i løbet af puljeårene.
En del af dem har tilbagebetalt pengene til staten, og 11 af kommunerne valgte sidste år helt at sløjfe ordningen.
For Inger Hansen, som er visiteret til rengøring, sårpleje, hjælp til støttestrømper og til at gå i bad, har det stor værdi, at hun selv kan råde over en times hjælp hver anden uge.
Der har været tid til at nyde solen på terrassen.
Der har været tid til at kigge på gamle billeder, hænge vasketøj op udendørs og drikke te.
Nu samler hun klip sammen til en oprydning i klædeskabet og en shoppetur i Lyngby Storcenter.
- Jeg er dybt taknemmelig for, at jeg fik mulighed for at få det klippekort.
Jeg føler, at jeg er med i det pulserende liv både rent fysisk og socialt.
Og jeg kan være medbestemmende omkring, hvad jeg gerne vil have lavet, fortæller hun.
Klippekort til hjemmehjælpsmodtagere•2015: 96 kommuner fik i alt 75 millioner kroner i puljemidler.
•Af dem havde 88 kommuner penge til overs.
•2016: De 96 kommuner fik 150 millioner kroner i puljemidler.
•Af dem havde 75 kommuner penge til overs.
•2017: 11 kommuner droppede klippekortene helt.
Andre har videreført dem med penge fra blandt andet bloktilskuddet fra staten.
•Kilde: Tal fra Sundheds- og Ældreministeriet og DR Nyheders aktindsigter i kommunernes opgørelser- Det giver en rigtig god arbejdsglædeMed en støttende hånd hjælper social- og sundhedshjælper Mona Petersen Inger Hansen ud ad hoveddøren i ældreboligen i Lyngby-Taarbæk.
- Prøv at se, hvor flot solskinsvejr, der er, siger hun.
Mona Petersen glæder sig også til de dage, hvor Inger Hansen eller andre borgere skal bruge deres klippekort.
- Mange borgere står klar, når vi skal "lave klippekort".
Det er næsten lige før, de står med overtøjet på, når vi skal ud at gå, fortæller hun.
Mona Petersen oplever, at klippekorttimerne gør det lettere at arbejde med rehabilitering.
Under gåturene sætter hun for eksempel sammen med de ældre mål om, at de skal gå lidt længere næste gang.
Den ekstra tid gør det også lettere at komme ind på livet af de personer, hun kommer hjem til.
- Vi er forskellige som mennesker, og nogen åbner sig ikke så meget op til hverdag, men hvis man kan sætte sig ned og drikke en kop kaffe med dem, så kommer det hen ad vejen frem, hvad det egentlig er, der går og trykker dem, eller hvad de godt kunne tænke sig.
FacebookTwitterKopier linkEmner:Lyngby-Taarbæk Kommune|Sundheds- og Ældreministeriet|Lyngby|Taarbæk|Ældrepleje




https://www.dr.dk/nyheder/indland/aeldreordfoerere-penge-til-klippekort-skal-ikke-stables-i-kommunerne

IndlandÆldreordførere: Penge til klippekort skal ikke stables i kommunerneKommunerne har bøvlet lidt med at bruge ældreklippekortene, siger minister.
Socialdemokratiet vil have en redegørelse for brugen af ældreklippekort.
Billedet er et arkivfoto fra ældreminister Thyra Franks (LA) besøg på et plejehjem i Nørresundby.
Af Lisbeth Quass27.
nov.
2018 kl.
10.
00Bemærk: artiklen er mere end 30 dage gammelLæs opMed puljer på mange hundrede millioner kroner i ryggen har kommunerne lavet klippekortordninger, som hver uge udløser en halv times ekstra hjælp til hjemmehjælpsmodtagere og plejehjemsbeboere.
Men det har været et sejt træk at få klippekortene brugt.
I stedet har mange kommuner skubbet midlerne foran sig, og nogle har helt droppet tilbuddet til de ældre efter puljeårene.
Det er både ærgerligt og beklageligt, mener Enhedslistens ældreordfører, Stine Brix (Ø).
- Det er bestemt ikke meningen, at de penge skal stables i kommunen.
De skal ud og gøre gavn for de ældre, siger hun.
KlippekortKlippekortene skal bruges til aktiviteter og hjælp, de ældre ikke kan få i forvejen.
Klippene kan spares op, så de ældre kan bruge dem til længere aktiviteter.
For eksempel kan de bruge klippene til at gå en tur i skoven med en hjemmehjælper eller få en ledsager med til ørelæge.
Efter to år med puljepenge overgår tilskuddet til bloktilskuddet.
De kommunale politikere kan derefter selv vælge, om pengene skal bruges til klippekort.
11 kommuner droppede kortenePengene til klippekortene er blevet fordelt via to puljer.
Udbetalingerne fra den første pulje begyndte i 2015 og var målrettet hjemmeplejemodtagere.
I 2017 kom der så en pulje for plejehjemsbeboere.
På forhånd var det fra centralt hold blevet regnet ud, hvor mange penge hver enkelt kommune kunne få til at tilbyde klippekort for.
Derefter søgte stort set alle kommunerne om at få udbetalt deres beløb fra puljerne.
Med puljerne er fulgt krav om dokumentation for, hvordan pengene er blevet brugt.
DR Nyheder har været i kontakt med kommuner, som oplyser, at de har haft svært ved at få svar på, hvordan de skulle forvalte ordningen, og at der har været for meget bøvl med at registrere brugen af klippene.
Den kritik skal tages alvorligt, understreger ældreordfører for Socialdemokratiet Astrid Krag (S).
- Der er helt klart noget med mængden af bureaukrati og med de tidsfrister, der bliver meldt ud, og hvor detaljeret der skal meldes tilbage, siger hun.
- Men nogle gange kan man være nødt til at øremærke midler for at være sikker på, at pengene kommer det rigtige sted hen.
11 kommuner droppede ordningenPuljen for hjemmehjælpsmodtagere er udløbet, og kommunerne kan derfor selv vælge, om de vil bruge penge fra deres bloktilskud til at tilbyde klippekort, eller om de hellere vil bruge pengene på noget andet.
I 11 kommuner blev klippekortene til hjemmehjælpsmodtagere sidste år droppet.
Ved udgangen af i år udløber puljen for plejehjemsbeboere.
Socialdemokratiet var med til at sætte den første pulje på finansloven for at motivere kommunerne til at indføre ekstra hjælp på klippekort, og Astrid Krag mener fortsat, at det er et vigtigt tiltag.
Derfor vil hun nu bede ældreminister Thyra Frank (LA) om at redegøre for, hvordan det er gået med klippekortene, efter kommunerne selv har kunnet vælge, hvad de ville bruge pengene til.
- Jeg er også meget interesseret i at få at vide af ældreministeren, om og hvordan de kommuner, der har sløjfet ordningen, så har sikret de ældre den ekstra tid, siger ældreordføreren.
•Pulje til klippekort for hjemmeplejemodtagere•2015: 75 millioner kroner•2016: 150 millioner kroner•Pulje til klippekort for plejehjemsbeboere•2017: 380 millioner kroner•2018: 390 millioner kroner•Kilde: Sundheds- og ÆldreministerietMinister: Kommunerne "har bøvlet lidt"Ældreminister Thyra Frank har ikke stillet op til interview med DR Nyheder, men i et skriftligt svar medgiver hun, at en del kommuner "er kommet lidt sent i gang og har bøvlet lidt med administrationen af ordningen".
- Vi ser også kommuner, der ikke har fået brugt alle pengene, skriver hun.
Ikke desto mindre er Thyra Frank sikker på, at mange ældre har haft glæde af ordningen.
- Jeg synes, at klippekortet til de svageste hjemmehjælpsmodtagere er en god ordning.
Derfor er det ærgerligt, at der er en lille gruppe kommuner, der ikke har videreført ordningen, da den overgik til blokstilskuddet i 2017, skriver ministeren.
Vil have grænse for det mindste, de ældre kan fåEnhedslisten var også med til at indføre den første pulje til klippekort, men partiets ældreordfører så langt hellere, at de ældres ret til selvbestemt hjælp blev skrevet ind i loven.
- Når de ældres rettigheder ikke er klart beskrevet i loven, varierer det, alt efter hvilken kommune de bor i.
Derfor ville det være langt bedre med en mere klar lovgivning, som lagde et minimumsniveau for kvaliteten af den pleje, vi tilbyder de ældre, siger Stine Brix.
Ældreministeren mener dog ikke, at vejen til bedre forhold for de ældre går gennem forpligtende lovgivning.
- Jeg er bange for, at indførelse af minimumsrettigheder vil kunne ende med at blive "maksimumsrettigheder", der ikke tager udgangspunkt i den enkelte borgers behov, og som vil medføre unødig bureaukrati, skriver hun.
Du kan se, hvordan det er gået med ordningen i din egen kommune, hvis du indtaster kommunens navn eller dit postnummer i boksen herunder.
Der er sat en bagatelgrænse på fem procent.
Det vil sige, at kommuner med en rest på mindre end fem procent puljemidler går i nul.
FacebookTwitterKopier linkEmner:Liberal Alliance|Socialdemokraterne|Thyra Frank (politiker)|Ældrepolitik|Plejeboliger




https://www.dr.dk/nyheder/regionale/midtvest/uddanner-indsatte-til-stilladsarbejdere-mindsker-risiko-vende-tilbage-til

Midt- og VestjyllandUddanner indsatte til stilladsarbejdere: Mindsker risiko for at vende tilbage til kriminalitetEt samarbejde på tværs af det offentlige og private virksomheder skal få løsladte i job efter afsoning i fængsel.
En uddannelse som stilladsarbejder kan forhåbentlig gøre vejen til arbejdsmarkedet lettere for de indsatte i fængslet i Nr.
Snede.
Af Thomas Bach Poulsen og Mona Aaberg27.
nov.
2018 kl.
07.
51Bemærk: artiklen er mere end 30 dage gammelLæs opTi indsatte i fængslet i Nr.
Snede har netop været igennem uddannelsen som stilladsarbejdere.
Formålet er, at de indsatte bliver uddannet inden for et fag, der bliver efterspurgt på arbejdsmarkedet og derved gøre det nemmere for dem at få arbejde, når de igen er på fri fod.
- Vi vil gerne give vores klienter noget indhold i deres afsoning, så de ikke bare skal sidde og pille næse, for at sige det pænt.
Men i stedet give dem noget indhold, de kan bruge ude på den anden side.
Det er med til at mindske risikoen for, at de vender tilbage til kriminalitet, fortæller Mie-Pil Simmelgaard Madsen, der er resocialiseringskonsulent hos Kriminalforsorgen Midt- og Nordjylland.
FAKTAI øjeblikket er der et privat-offentligt samarbejde i otte fængsler.
- Nr.
Snede- Sdr.
Omme- Renbæk- Nyborg- Jyderup- HorserødKilde: KriminalforsorgenDet er første gang fængslet i Nr.
Snede tilbyder den type uddannelse, som er et offentligt-privat samarbejde mellem Kriminalforsorgen og virksomhedsnetværket High-Five.
High Five er finansieret af satspuljemidler og har været landsdækkende siden 2010 og har et mål om årligt at etablere 250 ordinære job eller uddannelsespladser til de unge.
- Det her en god effekt, for de bliver attraktive for arbejdsmarkedet og så skulle det meget gerne betyde, at man holder sig væk fra kriminalitet, siger Lisbeth Olsen, der er udviklingschef hos High Five.
Det er første gang, fængslet i Nr.
Snede tilbyder deres indsatte at få en uddannelse.
Her er det stilladsvirksomheden Persolit, som står for at undervise.
Og de bruger gerne de indsatte i deres virksomhed bagefter.
- Det er fordi, vi synes, at alle mennesker har ret til en chance mere, og det er spændende at hjælpe folk videre.
Dem der gerne vil hjælpes, skal have hjælpe, siger Erik Møller fra Persolit.
Straffeattest kan spænde benHåbet er netop at give de indsatte bedre kort på hånden til at få et arbejde på trods af en blakket fortid og en plettet straffeattest.
Det kan nemlig være en af de hårdeste nødder at knække, når friheden er tilbage.
- Udfordringen for vores klienter er deres straffeattest.
Når vi har en privat virksomhed med i samarbejdet, er det med tanke på, at når virksomheden selv uddanner, så har de også muligheden for at tage de bedste, siger Mie-Pil Simmelgaard Madsen fra Kriminalforsorgen.
Indsatser virkerDer findes ikke præcise tal på, hvor mange af de indsatte, som efter et uddannelsesforløb får et arbejde efter de er stat på fri fod.
Blandt andet fordi Kriminalforsorgen ikke må lave den type målinger.
Men ifølge virksomhedsnetværket High Five, virker det.
- Det vi kan sige er, at virksomhederne hver gang siger ja tak til opkvalificering, og de ansætter dem.
Derfor tænker vi, at det har en rigtig god effekt, siger Lisbeth Olsen.
Hun bliver bakket op af Annette Olesen, der er ph.
d.
og adjunkt ved Institut for Sociologi og Socialt Arbejde på Aalborg Universitet.
- Alle resocialiserende indsatser som for eksempel uddannelse og beskæftigelsesfremmende initiativer, bliver hilst velkomment i fængslerne.
Det er virkelig vigtigt, og forskning understøtter i den grad, at uddannelse og arbejde er kriminalpræventive faktorer, siger Annette Olesen.
Hun advarer dog om, at uddannelse og resocialisering ikke per automatik sikrer en succesfuld løsladelse uden kriminalitet.
- Vi kan godt uddanne dem til gode stilladsarbejdere, men vi har en lovgivning, som gældsætter dem så meget, at der ikke er et økonomisk incitament for dem til at tage et arbejde.
Og så kan det være, at det gode arbejde, man gør i fængslerne ikke kommer til udtryk efter løsladelse.
- Så man skal tænke tingene sammen og sørge for at man understøtter de gode initiativer i fængslerne.
Også når de bliver løsladt, siger Annette Olesen.
FacebookTwitterKopier linkEmner:Kriminalforsorgen|Kriminalitet|Uddannelse|Aalborg Universitet|Jylland




https://www.dr.dk/nyheder/udland/colombianer-til-danske-kokainbrugere-du-draeber-mit-land

UdlandColombianer til danske kokainbrugere: 'Du dræber mit land'Kokain har store konsekvenser for det colombianske folk.
Af Victor Schrøder Friis (VIDEO)27.
nov.
2018 kl.
10.
00Bemærk: artiklen er mere end 30 dage gammelLæs op- Tænk dig om, for du dræber mit land.
Sådan lyder opfordringen fra colombianeren Juan Camili Tobón til de danskere, der enten tager eller overvejer at tage kokain.
Tidligere i år konkluderede Sundhedsstyrelsens rapport ”Narkotika på gadeplan 2017”, at der er kommet mere kokain på gaden i Danmark, og i september kunne FN’s kontor for narkotika og kriminalitet meddele, at Colombias kokainproduktion endnu engang har sat rekord.
Men hvilke konsekvenser har det ulovlige stof for verdens største kokain producerende land?
Få svaret i videoen.
FacebookTwitterKopier linkEmner:Brug af euforiserende stoffer|Forenede Nationer|Sundhedsstyrelsen|Colombia|Kriminalitet




https://www.dr.dk/nyheder/politik/borgmester-oekonomisk-hjaelp-til-kaershovedgaard-naboer-er-bare-symptombehandling

PolitikBorgmester: Økonomisk hjælp til Kærshovedgård-naboer er bare symptombehandlingS vil give økonomisk kompensation til naboer til Udrejsecenter.
Borgmester Ib Boye Lauritsen (V) fra Ikast-Brande kalder S-forslag om økonomisk kompensation til naboer til Udrejsecenter Kærshovedgård for "symptombehandling".
Af Rikke Gjøl Mansø27.
nov.
2018 kl.
09.
00Bemærk: artiklen er mere end 30 dage gammelLæs opBorgmester i Ikast-Brande Kommune Ib Boye Lauritzen (V) hilser ethvert forslag, der forbedrer situationen omkring Udrejsecenter Kærshovedgård, hjerteligt velkomment.
Derfor glæder han sig også over, at Socialdemokratiet i dag har fremlagt syv forslag, der skal "skabe kontrol" med situationen omkring det udskældte midtjyske udrejsecenter.
Men de løser ikke problemerne med utryghed og kriminalitet i området, mener han.
- Det er jo symptombehandling – det løser jo ikke problemet.
Jeg tror bare, det skubber problemet rundt, siger han.
Socialdemokratiet foreslår blandt andet at yde økonomisk kompensation til borgere i den lille midtjyske stationsby Bording, der bor i nærheden af Kærshovedgård, og give borgere og butikker mulighed for at søge om støtte til etablering af sikkerhedsforanstaltninger som overvågning, hegn og vagtværn.
- De handlende i Bording har klart mærket, at centeret har en negativ påvirkning.
Der sker en overrepræsentation af tyveri og andre ting – og så handler det også om noget mere diffust, nemlig at det skaber utryghed, siger Ib Boye Lauritzen.
Der bor omkring 200 personer på Kærshovedgård, som blev omdannet fra statsfængsel til udrejsecenter i 2016.
De fordeler sig på tre grupper: Afviste asylansøgere, udvisningsdømte kriminelle og udlændinge på tålt ophold.
Allerhelst så Ib Boye Lauritzen, at udrejsecentret blev flyttet helt ud af hans kommune.
Så længe der ikke er udsigt til det, vil en økonomisk kompensation være et slags plaster på såret, mener han:- Hvis man har et hus, der måske er faldet med nogle hundredetusinde kroner, så ville det være en økonomisk kompensation, der ville være til at tage at føle på, siger han.
- Men hvis man driver en fiskesø, hvor der ikke længere er nogen, der kommer og fisker, så driver man jo ikke længere en fiskesø, selvom man bliver økonomisk kompenseret for sit tab.
De tre grupper på KærshovedgårdDer bor cirka 200 mennesker på Udrejsecenter Kærshovedgård ved Ikast.
De kan opdeles i tre beboergrupper:Størstedelen er afviste asylansøgere, der nægter at rejse hjem.
Personer på tålt ophold, som myndighederne vurderer ikke kan sendes hjem, fordi de eksempelvis risikerer tortur.
Kriminelle, som har afsonet deres straf og er udvist ved dom.
Arriva lader folk køre videre uden billetEt af de steder, man har oplevet problemer med beboerne fra udrejsecentret, er hos Arriva.
- Siden Kærshovedgård åbnede som udrejsecenter, har vi oplevet en stigning i antallet af gratister, der stiger på toget i Bording, og en stigning i antallet af episoder i vores tog, hvor vores personale har følt utryghed, siger Kim Richardt, der er senior service manager ved Arriva Tog.
- Vi har haft nogle sager, som endte i verbale trusler og vold.
Der har været slag og spark.
Det er jo ikke noget, vi oplever hver dag, men vi har haft nogle sager, hvor vores personale har været udsat for det her, tilføjer han.
Antallet af episoder er dog faldet, efter de ansatte har været på kursus i konflikthåndtering.
Arriva har samtidig ændret fremgangsmåde, når en Kærshovedgård-beboer bliver taget uden billet i toget:- Vi udskriver en kontrolafgift og lader folk rejse videre på den – vel vidende, at vi ikke vil få pengene ind.
Så vi har løst det ved at lade dem rejse, uden at vi sætter dem af toget, hvis de ikke har billet.
- Det er selvfølgelig lidt at smide håndklædet i ringen, men det vigtigste for os er jo vores medarbejderes sikkerhed, siger Kim Richardt.
Hvis Socialdemokratiet kan finde flertal for sit forslag om at yde støtte til sikkerhedsforanstaltninger, vil Arriva overveje at hyre et vagtværn til Bording Station:- Det kunne være en mulighed, så vi kunne få afvist folk, inden de stiger på toget, hvis ikke de har billet.
Men det er mange timer, man ville skulle dække.
Og spørgsmålet er, om vi så ikke bare flytter problemet fra Bording til den næste station?
Socialdemokratiets 7 forslagPersonalet på Kærshovedgård skal have flere muligheder for at sanktionere dårlig opførsel - også uden for centeret.
Beboerne skal kunne fratages retten til at have TV på værelset, adgangen til wi-fi, muligheden for besøg og for at tage med centerets bus til Bording.
Muligheden for deltagelse i aktivitets- og undervisningstilbud skal også kunne begrænses ved dårlig opførsel.
Hvis beboere ikke har været tilstede på centeret i over tre døgn uden lovlig grund, bliver deres værelse tømt og deres ting opbevaret på et depot.
Opbevaringstiden sættes ned fra de nuværende tre måneder til en uge.
Der skal være mulighed for at søge om støtte til etablering af sikkerhedsforanstaltninger af private og erhvervsdrivende naboer, som har oplevet øget utryghed.
Det skal undersøges om udvisningsdømte kriminelle, som udfører fornyet kriminalitet, kan idømmes skærpede straffe.
Personer, der bor i nærheden af udrejsecentret, bør modtage økonomisk kompensation fra staten.
Der bor tre grupper på Kærshovedgård: Afviste asylansøgere, personer på tålt ophold og udviste kriminelle.
De har forskellige sikkerhedskrav og rummer forskellige udfordringer for personalet, så de skal opdeles og placeres på forskellige udrejsecentre.
Ministeren opfordres til at undersøge mulighederne for at oprette et nyt udrejsecenter for kriminelle udvisningsdømte på en afsidesliggende lokalitet.
Borgmester vil opdele beboere i tre grupperDen bekymring borgmester Ib Boye Lauritzen.
Han mener også, at det risikerer at skæmme bybilledet i Bording, hvis der skal opsættes hegn, overvågning og vagtværn.
Til gengæld støtter han fuldt ud et af langsigtede initiativer i Socialdemokratiets udspil: nemlig at placere de tre forskellige beboergrupper på forskellige udrejsecentre.
- Det ville hjælpe til, at man som almindelig borger bedre kunne sondre mellem dem.
Det er en fordel, hvis man får det afmystificeret ved, at grupperne ikke er blandet sammen på det samme center.
- Det er svært for borgerne at vide, om det er en person på tålt ophold eller en afvist asylansøger.
Så man vil hele tiden tænke værst muligt, siger Ib Boye Lauritzen.
Men så vil der jo bare være nogle andre beboere og en anden borgmester et andet sted i landet, der vil blive kede af det?
- Som jeg har sagt efterhånden mange gange: Udrejsecentret er jo en gave, jeg har fået, uden jeg havde ønsket mig den.
Så jeg ville hellere have været fri.
Og sådan tror jeg, at alle borgmestre ville have det.
Men når man har flyttet problemet herover, skal vi prøve på at gøre det så lille som muligt – og en løsning kunne være at dele beboergrupperne op.
FacebookTwitterKopier linkEmner:Ib Boye Lauritsen (politiker)|Ikast-Brande Kommune|Arriva|Flygtninge og asylansøgere|Jylland




https://www.dr.dk/sporten/haandbold/herreligaen/13-aars-samarbejde-er-slut-haandboldklubben-bsv-splittes-op

Herreligaen13 års samarbejde er slut: Håndboldklubben BSV splittes opSilkeborg-Voel KFUM og Bjerringbro FH har valgt at gå hver til sit, så BSV fremover kun har én moderklub.
BSV måtte i maj nøjes med DM-sølv.
Af Kasper Heide Lund og /ritzau/27.
nov.
2018 kl.
10.
12 | opdateret 27.
nov.
2018 kl.
14.
19Bemærk: artiklen er mere end 30 dage gammelLæs opDe to moderklubber bag herrehåndboldklubben Bjerringbro-Silkeborg har valgt at gå hver til sit.
Silkeborg-Voel KFUM og Bjerringbro FH har i fællesskab besluttet at stoppe deres 13 års samarbejde, så det fremover alene er Bjerringbro FH, der vil stå som moderklub.
Indtil videre vil klubben stadig gå under navnet Bjerringbro-Silkeborg Elitehåndbold og have et forretningsmæssigt samarbejde med Silkeborg-Voel.
Læs også:VIDEO BSV topper fortsat CL-gruppe efter pligtsejr mod bundpropKlubberne vil også stadig samarbejde om talentudviklingen på herresiden.
- Vi har været rigtig glade for samarbejdet, og det har været godt i 13 år.
Nu er vi så enige om, at den bedste konstellation fremadrettet er, at elitehåndbolden på herresiden og damesiden har hver sin moderklub, siger fungerende formand for BSV, Søren Brixen.
- Vi får nu en mere konstruktiv konstruktion fremadrettet, som passer til de udfordringer, som elitehåndbolden står overfor.
Ikke en fælles beslutningHvor man i BSV er glade for, at Bjerringbro FH nu er den eneste moderklub bag håndboldholdet, så er begejstringen mere afdæmpet i Silkeborg-Voel KFUM.
- Vi har ikke valgt at stoppe samarbejdet.
Det er BSV, der har valgt at stoppe det.
Vi har været super tilfredse med det, der er sket i BSV og de resultater, der er opnået, siger formand i Silkeborg-Voel KFUM, Rene Rosendahl Andersen.
- Det er ikke et gensidigt ønske om at stoppe samarbejde, men vi har forståelse for BSVs beslutning, og der er heller ikke nogen sure miner fra vores side af.
Vi har haft en fin dialog, og vi er helt afklaret om det.
Læs også:Silkeborg-Voel slår FCM og skaber åben slutspilsgruppeSkilsmissen mellem de to moderklubber handler langt hen ad vejen om sponsorkroner.
Siden Silkeborg-Voels kvindehold i 2014 spillede sig op i den bedste danske række, har de konkurreret om mange af de samme sponsorer, som BSV.
Begge formænd bekræfter overfor DR Sporten, at økonomien har haft betydningen for, at Bjerringbro-Silkeborg nu er blevet opdelt.
- Man bruger rigtig mange ressourcer på at drive en håndboldklub i dag, og ved at gøre det på denne måde, så kan vi koncentrer kræfterne, men samtidig samarbejde på de områder, som vi synes giver mening, siger fungerende formand for BSV, Søren Brixen.
- Det er lidt de samme sponsorer, man skal have fat i.
Det er inden for den samme by, der bliver kæmpet om det, forklarer Rene Rosendahl Andersen fra Silkeborg-Voel KFUM.
Ingen bekymring for fremtidenSelvom der nu kun er en moderklub bag BSV, så er der ingen frygt for, at det får en negativ betydning for håndboldklubben.
- Vi tror tværtimod, at BSV på langsigt kommer til stå stærkere.
Man har et meget entydigt og sikkert fundament i BFH, og det er vi glade for, siger Søren Brixen, og tilføjer:- Klubbens målsætninger er fuldstændig uændret.
Vi har de sidste fire sæsoner fået et Danmarksmester, en sølvmedalje og to bronzemedaljer.
Så er vi midt i en sportslig optur, som vi bestemt forventer fortsætter.
Læs også:BSV tilbage på sejrskurs: Landsholdsback skyder Nordsjælland i sænkBSV kommer stadig til at spille sine hjemmekampe i Jysk Arena i Silkeborg.
Mandag valgte formand for BSV Kjeld Morsbøl at trække sig med øjeblikkelig virkning.
Midtjyllands Avis var i kontakt med ham, men han havde ingen kommentarer til, hvorfor han trak sig.
Tirsdag holder BSV generalforsamling, hvor en ny midlertidig bestyrelse skal vælges.
Inden for seks til otte uger vil klubben holde en ekstraordinær generalforsamling, hvor en helt ny bestyrelse skal på plads.
FacebookTwitterKopier linkEmner:Bjerringbro-Silkeborg Elitehåndbold|Silkeborg-Voel KFUM|Silkeborg|Bjerringbro|Håndbold




https://www.dr.dk/nyheder/indland/nedim-yasar-fire-dage-inden-drab-de-kommer-naar-man-mindst-venter-det

Nedim Yasar dræbtSe temaIndlandNedim Yasar fire dage inden drab: De kommer, når man mindst venter detFire dage inden Nedim Yasar blev skuddræbt, fortalte han, at han aldrig kunne føle sig sikker.
nyAf Stine Delfs27.
nov.
2018 kl.
08.
12Bemærk: artiklen er mere end 30 dage gammelLæs opMandag den 19.
november 2018 blev eks-bandlederen Nedim Yasar skuddræbt i sin bil efter sin egen bogreception for 'Rødder - en gangsters udvej' på Hejrevej i Københavns Nordvestkvarter.
Han blev 31 år gammel.
Fire dage inden drabet talte han med sin radiokollega og tidligere politiansat Sebastian Richelsen om frygten for sin egen sikkerhed.
Det kan man se i en ny dokumentar på DR.
I dokumentaren kører de to kollegaer en tur i Nedim Yasars gamle kvarter.
De var i gang med at lave et tv-program om det lukkede rocker- og bandemiljø i Danmark.
De unikke optagelser viser, hvor svært det var for Nedim Yasar at forlade den kriminelle underverden og kæmpe for en ny chance.
Dokumentaren viser også, hvordan Nedim Yasar til det sidste arbejdede med at overtale kriminelle til at forlade miljøet.
Banderne er ikke til at spøge medNedim Yasar forlod i 2012 sin post som leder af banden Los Guerreros, der var en støttegruppe til Bandidos.
I de første tre til fire år efter Nedim Yasars exit fra bandemiljøet levede han hver dag med frygten for, at nogen ville ham ondt.
Han levede derfor med et stort sikkerhedsopbud.
Fire år efter sit bande-exit begyndte frygten dog at forsvinde.
Han var begyndt at slappe mere af og have en normal hverdag.
Det var dog kun indtil, at han i august 2017 blev opsøgt på sin bopæl midt om natten og forsøgt angrebet med en kniv.
- Jeg tænkte: De kommer aldrig mand.
Men så kom de sgu, mens man mindst venter det, siger den tidligere bandeleder om overfaldet i den nye dokumentarfilm.
Nedim Yasar fortæller Sebastian Richelsen, at hans veninde nu er flyttet ind i hans gamle lejlighed, hvor han sidst blev overfaldet.
Der kan man stadig se mærker fra kniven i døren.
- Hvorfor var de efter dig?
, spørger Sebastian Richelsen.
- Jeg tror, det er fordi, at jeg har været ude og udtale mig meget om bander.
Men jeg kan ikke vide det.
Politiet siger også, at de ikke ved, hvad grundlaget er.
Jeg ved heller ikke, hvem det er, og de har ikke anholdt nogen endnu, svarer Nedim Yasar.
- Så banderne er ikke til at spøge med?
, spørger Sebastian Richelsen.
- De er sgu ikke for sjov, svarer Nedim Yasar.
Nedim Yasar blev skudt mandag den 19.
november efter en reception for en bog om hans liv som bandemedlem.
Tirsdag den 20.
november blev det meddelt, at han var afgået ved døden - samme dag som bogen udkom.
Politikere evaluerer og politi søger sporEfter drabet har både statsminister Lars Løkke Rasmussen og justitsminister Søren Pape Poulsen udtalt, at bandeexit-programmet skal kigges efter i sømmene for, om der bliver tilbudt den nødvendige beskyttelse til tidligere bandemedlemmer.
- Vi må tage en drøftelse af, om vi er i stand til at beskytte dem, der vælger at sige farvel til kriminaliteten.
Det vil være skidt, hvis ingen reflekterer over det.
Når folk går i et exitprogram, så skal det gerne være sikkert for de mennesker, sagde justitsministeren.
Drabet er stadig uopklaret, og politiet søger derfor spor, motiv og vidner.
For at komme opklaringen nærmere håber politiet derfor, at nogen i området omkring gerningsstedet har observeret noget.
- Vi søger to typer vidner.
Nogen, der ved noget om en aktuel trussel – nogen, der vil ham noget ondt nu, og så vidner som har været på stedet før, under og efter gerningen, udtalte Jørgen Skov til DR den 20.
november 2018.
Om drabet udspringer af Nedim Yasars offentlige ytringer, hans fortid i rocker-bandemiljøet eller noget helt tredje er alt for tidligt at sige noget om.
- Alt er åbent.
Der kan være mange ting, der spiller ind, og vi er nødt til at være helt åbne for, hvad der kan være motivet her, lød det fra politiinspektør Torben Svarrer til DR den 21.
november 2018.
Den 23.
november udtalte politiinspektøren, at man endnu ikke har fastslået, præcist hvilket skydevåben der blev brugt til drabet.
FacebookTwitterKopier linkEmner:Lars Løkke Rasmussen (politiker)|Søren Pape Poulsen (politiker)|Mord|Bandidos|København




https://www.dr.dk/nyheder/udland/trump-haaber-paa-loesning-i-strid-mellem-rusland-og-ukraine-jeg-er-slet-ikke-glad-det

UdlandTrump håber på løsning i strid mellem Rusland og Ukraine: 'Jeg er slet ikke glad for det''USA's FN-ambassadør beskylder russerne for at begå 'ulovlige handlinger'.
Den amerikanske præsident, Donald Trump, blev i går spurgt ind til striden mellem Rusland og Ukraine.
Af Per Bang Thomsen27.
nov.
2018 kl.
07.
45Bemærk: artiklen er mere end 30 dage gammelLæs opDet er 'ikke godt', at det russiske militær har beskudt ukrainske flådefartøjer i Kertj-strædet mellem Rusland og den omstridte Krim-halvø, som russerne annekterede i 2014.
Det sagde den amerikanske præsident, Donald Trump, da han blev spurgt ind til den tilspidsede konflikt mellem Rusland og Ukraine.
- Jeg er slet ikke glad for det.
Slet ikke.
Vi har sagt, hvad vi mener om det, og vi er slet ikke glade, sagde han.
Kort forinden havde den amerikanske FN-ambassadør, Nikki Haley, under et hasteindkaldt møde i FN’s Sikkerhedsråd beskyldt russerne for at begå ”ulovlige handlinger” over for de ukrainske militærskibe.
Ifølge den russiske regering var de bevidst sejlet ind i russisk farvand, og det var det, der førte til sammenstødet og den efterfølgende beslaglæggelse af militærfartøjerne.
Men den udlægning har de ukrainske myndigheder afvist, og det mødte opbakning fra Nikki Haley.
- Det, vi har set i weekenden, er endnu en uforsvarlig eskalering (af konflikten, red.
) fra russernes side, sagde hun og betegnede den russiske handling som 'en krænkelse af de internationale regler'.
- Det er en arrogant handling, som det internationale samfund bliver nødt til at fordømme, og som det aldrig vil acceptere, sagde den amerikanske FN-ambassadør.
De ukrainske skibe blev stoppet, da de ville sejle fra Odessa til Mariupol.
Rusland annekterede i 2014 Krim, men resultatet af folkeafstemningen er med få undtagelser ikke anerkendt internationalt.
Putin 'alvorligt bekymret' over undtagelsestilstandDen amerikanske præsident understregede under pressemøde, at han håber, at konflikten snart vil blive løst.
- Jeg ved, at Europa ikke er begejstret for situationen.
De arbejder også på at få det løst, sagde han.
De tre ukrainske fartøjer er dog fortsat tilbageholdt, og flere end 20 ukrainske soldater, der var med ombord, bliver stadig tilbageholdt af russerne.
Mandag aften valgte Ukraine at indføre 30 dages militær undtagelsestilstand på grund af krisen.
Læs også:OVERBLIK: Derfor er Rusland og Ukraine igen i konflikt- Undtagelsestilstand er ikke en krigserklæring, sagde præsident Petro Porosjenko mandag aften, efter at beslutningen var blevet godkendt af det ukrainske parlament.
- Det indføres med det ene formål at styrke Ukraines forsvar i lyset af den stigende aggression fra Rusland, sagde præsidenten.
Den russiske præsident, Vladimir Putin, har her til morgen udtalt, at han er 'alvorligt bekymret' over Ukraines beslutning om at indføre militær undtagelsestilstand.
FacebookTwitterKopier linkEmner:Donald Trump (politiker)|Nikki Haley (politiker)|Rusland|Forenede Nationer|Militær




https://www.dr.dk/nyheder/politik/s-naboer-til-udrejsecenter-skal-have-oekonomisk-kompensation

PolitikS: Naboer til udrejsecenter skal have økonomisk kompensationUdrejsecenter Kærshovedgård er "ensidigt negativt" for naboerne, som derfor skal kunne søge økonomisk kompensation, foreslår S.
Hvis man bor tæt på Udrejsecenter Kærshovedgård i Midtjylland, skal man kunne få økonomisk kompensation og hjælp til sikkerhedsforanstaltninger, foreslår Socialdemokratiet.
Af Rikke Gjøl Mansø og Anja Westphal27.
nov.
2018 kl.
07.
30Bemærk: artiklen er mere end 30 dage gammelLæs opHvis der bliver anlagt en motorvej tæt på din bolig, kan du få økonomisk kompensation fra staten på grund af støjen fra bilerne.
På samme vis skal naboer til Udrejsecenter Kærshovedgård, der ligger i Kærshoved mellem Herning og Silkeborg, kunne få kompensation for den utryghed, de oplever, ved at have fået afviste asylansøgere, udvisningsdømte kriminelle og udlændinge på tålt ophold som naboer.
Sådan lyder et af i alt syv forslag fra Socialdemokratiet, der vil "skabe kontrol" med situationen omkring det udskældte midtjyske udrejsecenter.
- Hvis vi opfører vindmøller, en flyvestation eller anlægger motorvej, så sørger vi for, at de mennesker, der bor tæt på, bliver kompenseret.
Vi synes, det er rimeligt, at man gør det samme, når man har placeret et udrejsecenter, hvor der opholder sig en masse kriminelle udlændinge, siger udlændingeordfører Mattias Tesfaye (S).
Der bor omkring 200 personer på Kærshovedgård, som blev omdannet fra statsfængsel til udrejsecenter i 2016.
Seks kilometer derfra ligger den lille stationsby Bording, hvor flere borgere og butikker har oplevet tyverier, trusler, vold og hærværk.
- Vi hører, at der er overfald i den lokale Fakta, øget kriminalitet og utryghed over at lade børn og unge gå ude om aftenen.
Jeg synes ikke, det er rimeligt, at vi sidder herinde på Christiansborg og træffer en beslutning, der går så voldsomt ud over et lokalsamfund, og så bare vender ryggen til og lader som ingenting, siger Mattias Tesfaye.
Dansk Folkeparti drøfter gerne Socialdemokratiets forslag, men udlændingeordfører Martin Henriksen (DF) har ikke den store tiltro til, at det vil rykke noget.
- Vi må være ærlige og sige, at det er jo ikke det her, der kommer til at sikre områdets beboere mod den utryghed, som de afviste asylansøgere og de dømte kriminelle står for.
- Hvis man virkelig vil gøre noget, der rent faktisk har en effekt, så bliver man nødt til at se på at få dem isoleret fra resten af samfundet – og meget gerne frihedsberøve dem.
Det er det, der for alvor vil løse problemerne, siger Martin Henriksen.
Socialdemokratiets 7 forslagPersonalet på Kærshovedgård skal have flere muligheder for at sanktionere dårlig opførsel - også uden for centeret.
Beboerne skal kunne fratages retten til at have TV på værelset, adgangen til wi-fi, muligheden for besøg og for at tage med centerets bus til Bording.
Muligheden for deltagelse i aktivitets- og undervisningstilbud skal også kunne begrænses ved dårlig opførsel.
Hvis beboere ikke har været tilstede på centeret i over tre døgn uden lovlig grund, bliver deres værelse tømt og deres ting opbevaret på et depot.
Opbevaringstiden sættes ned fra de nuværende tre måneder til en uge.
Der skal være mulighed for at søge om støtte til etablering af sikkerhedsforanstaltninger af private og erhvervsdrivende naboer, som har oplevet øget utryghed.
Det skal undersøges om udvisningsdømte kriminelle, som udfører fornyet kriminalitet, kan idømmes skærpede straffe.
Personer, der bor i nærheden af udrejsecentret, bør modtage økonomisk kompensation fra staten.
Der bor tre grupper på Kærshovedgård: Afviste asylansøgere, personer på tålt ophold og udviste kriminelle.
De har forskellige sikkerhedskrav og rummer forskellige udfordringer for personalet, så de skal opdeles og placeres på forskellige udrejsecentre.
Ministeren opfordres til at undersøge mulighederne for at oprette et nyt udrejsecenter for kriminelle udvisningsdømte på en afsidesliggende lokalitet.
S har ikke fastsat kompensationenSocialdemokratiet har ikke noget bud på, hvor meget forslaget vil koste statskassen - eller hvad kriterierne konkret skal være for at få økonomisk kompensation.
- Princippet skal være, at hvis staten træffer en beslutning, som betyder, at værdien af ens ejendom falder ret voldsomt, så synes vi, det er helt rimeligt, at staten er med til at bære en del af de udgifter, siger Mattias Tesfaye.
Med en motorvej kan man måle støjniveauet.
Utryghed er en lidt mere diffus ting at måle.
Hvordan skal det kunne være et gyldigt kriterium for, hvornår staten skal punge ud?
- Alle ved, at hvis der bliver bygget en motorvej tæt på nogle ejendomme, så kan prisen falde.
Det har vi efterhånden nogle erfaringer med.
Vi har ikke de samme erfaringer med et udrejsecenter.
Men det er praktik, det må vi kunne løse.
Det afgørende er, om der er politisk vilje til at kompensere lokalsamfundet, siger Mattias Tesfaye.
Hvor mange penge afsætter I til det?
- Det er ikke sådan, at vi nu siger, at det er det her antal millioner.
Det er et forholdsvist lille lokalsamfund.
Det vil jo heller ikke være alle, der lider det tab, som dem der bor meget tæt på udrejsecenteret.
- Det må være op til et flertal i Folketinget, hvad kriterierne skal være for, hvornår man har adgang til kompensationen – og hvor høj den skal være, siger Tesfaye.
Har du ikke et bud på, hvad kriterierne kunne være?
- Det skal jo være sådan, at der kan argumenteres sagligt for, at der faktisk er lidt et tab.
Men jeg tror, du vil kunne ringe til en hvilken som helst ejendomsmægler og få at vide, at det er blevet markant sværere at sælge et hus i byen – og at man i hvert fald ikke kan forvente den samme pris.
De tre grupper på KærshovedgårdDer bor cirka 200 mennesker på Udrejsecenter Kærshovedgård ved Ikast.
De kan opdeles i tre beboergrupper:Størstedelen er afviste asylansøgere, der nægter at rejse hjem.
Personer på tålt ophold, som myndighederne vurderer ikke kan sendes hjem, fordi de eksempelvis risikerer tortur.
Kriminelle, som har afsonet deres straf og er udvist ved dom.
S: Folketingsudvalg skal på udflugt til BordingSocialdemokratiet foreslår samtidig, at borgere og butikker nær Kærshovedgård skal kunne søge om støtte til etablering af sikkerhedsforanstaltninger som overvågning, hegn og vagtværn.
Partiet vil også opdele de tre beboergrupper på udrejsecentret: Afviste asylansøgere, udvisningsdømte kriminelle og udlændinge på tålt ophold.
- Vi foreslår, at man deler beboerne op, så de afviste asylansøgere, som jo egentlig ikke har gjort noget kriminelt, fortsat bor på Kærshovedgård – men dem, der er dømt for grov kriminalitet, flyttes et andet sted hen.
- Det skal være et afsidesliggende sted, der ligger længst muligt væk fra resten af det danske samfund.
For det er ikke sjovt at skulle bo tæt på folk, der er dømt for hård kriminalitet, og som ikke har nogen fremtid i Danmark, siger Mattias Tesfaye.
Han opfordrer nu til, at politikerne i Folketingets Udlændingeudvalg tager sammen til Bording:- Vi opfordrer til, at udvalget rykker teltpælene op og flytter en dag til Bording, holder et møde og snakker med lokalsamfundet.
FacebookTwitterKopier linkEmner:Dansk Folkeparti|Martin Henriksen (politiker)|Mattias Tesfaye (politiker)|Flygtninge og asylansøgere|Jylland




https://www.dr.dk/nyheder/penge/oplysninger-i-stor-svindelsag-kan-ophaeve-gaeldssanering-paa-1145-millioner-kroner

Skatte- og momssvindelsagSe temaPengeOplysninger i stor svindelsag kan ophæve gældssanering på 114,5 millioner kronerI dag offentliggøres længe ventet anklageskrift om svindel for en halv milliard kroner.
Af Mathias Sommer og Klaus Buster Jensen27.
nov.
2018 kl.
08.
30Læs opI januar 2016 fik en forretningsmand slettet sin gæld på 114,5 millioner kroner i skifteretten.
Nu står den 45-årige dansker med pakistanske rødder anklaget for at være en af bagmændene i en af danmarkshistoriens største svindelsager.
Her er 16 personer tiltalt for at have svindlet statskassen for en halv milliard kroner i den såkaldte 'Greed'-sag, der handler om sort arbejde, kædesvig og skatte og momskriminalitet for enorme beløb.
DR Nyheder fortalte i oktober sidste år om gældssaneringssagen, der kørte ved Sø- og Handelsretten, samtidig med den omfattende svindel med skat og moms ifølge politiet stod på.
Tilbage i rettenKoblingen mellem 'Greed' og gældssaneringssagen vakte forargelse hos Nykredit, som måtte afskrive 110 millioner kroner, da dansk-pakistaneren i januar 2016 fik slettet sin gæld.
Men nu slår Danmarks største kreditgiver igen.
Via Kammeradvokaten forsøger Nykredit nu at få gældssaneringenskendelsen ophævet.
KædesvigKædesvig er en betegnelse for systematisk skatte- og momskriminalitet, der typisk begås af underleverandører i servicebrancher med ufaglært arbejdskraft, fx vikar-, bygge-, transport- og rengøringsbranchen.
Kædesvig er kendetegnet ved, at det er uklart hvilket selskab, der faktisk udfører de konkrete serviceydelser.
Formålet med at bruge en lang kæde af underleverandører er at skjule for myndighederne hvilket selskab, der skal betale skat og moms.
I de tilfælde, hvor myndighederne finder frem til det rette selskab, er det svært at udpege de reelle ejere, fordi der ofte er blevet benyttet stråmænd, da firmaet blev oprettet.
- Som advokat for Nykredit Bank A/S skal jeg anmode om, at gældssaneringen ophæves (.
.
.
) en gældssaneringskendelse kan ophæves, hvis skyldneren under gældssaneringssagen har gjort sig skyldig i svigagtige forhold, skriver Nykredits advokat i sin begæring om at ophæve gældssaneringen, der efter alt at dømme er blandt de største i danmarkshistorien.
Omstøder Sø- og Handelsretten den tidligere afgørelse, kan Nykredit og Skattestyrelsen igen skrue kravet til den svindeltiltalte op til omkring 115 millioner kroner.
Mødte frem med designer-ur i BentleyDet var ikke uden protester, at den 45-årige forretningsmand i januar 2016 fik sat en streg over det enorme gældsbjerg, han havde opbygget.
Til Sø- og Handelsretten fortalte han, at han ikke ejede noget som helst og nu var lønarbejder i sin brors ejendomsselskab.
Men ifølge Boris Frederiksen, der er partner og advokat hos Kammeradvokaten, ankom han til retten i en Bentley og havde både Louis Vuitton-tasker og dyre designer-ure med sig under retsmøderne:- Nu skal det hele ikke gå op i, hvilke biler man kører.
Men vi kunne jo konstatere, at han til gældssaneringsmøder i skifteretten ankom i en Bentley, sagde Boris Frederiksen sidste år.
GældssaneringGældssanering er en ordning, hvor man får nedsat en stor og håbløs gæld til et beløb, som man er i stand til at betale.
Skifteretten nedsætter gælden til en procentdel af den oprindelige gæld.
Betalingen sker som en afdragsordning, hvor man efterfølgende betaler beløbet med månedlige afdrag over en periode på normalt fem år.
Beløbet, som skal betales, fastsættes, så der fortsat er et rådighedsbeløb og et beløb til dækning af faste udgifter til for eksempel husleje, el, vand og varme, bidrag til a-kasse, børnepasning og medicin.
Den primære betingelse for at få gældssanering er, at man ikke har mulighed for at betale sin gæld fuldt ud inden for en rimelig årrække, og at en gældssanering vil føre til en varig forbedring af økonomien for den pågældende.
Kilde: Domstol.
dkRetsdokumenter viser, at en advokat i november 2015 skrev til Sø- og Handelsretten, at han havde observeret den svindeltiltalte på Copenhagen Casino, hvor han havde spillet for store beløb og angiveligt viste sig frem med dyre smykker og ure.
- Vi måtte konstatere, at der var et misforhold mellem den livsstil, der blev levet, og de aktiver man angiveligt var ejer af.
Kreditorerne følte sig ganske enkelt ikke overbevist om, at der var redegjort korrekt for hans aktiver, sagde Boris Frederiksen.
Og nu skal gældssaneringen ophæves, mener Kammeradvokaten:- Det er min klare opfattelse, at der er grundlag for at ophæve gældssaneringskendelsen med henvisning til, at hverken skifteretten eller kreditorerne på tidspunktet for gældssaneringskendelsen havde behørigt overblik over (navn anonymiseret, red.
) økonomiske forhold, fordi han bevist har undladt at oplyse disse, står der i begæringen, der er forfattet af advokat Mikkel Winther Løgsted.
Værdier for over 70 millionerI forbindelse med en omfattende politiaktion med ransagninger på 39 adresser sidste år beslaglagde politiet værdier for langt over 70 millioner kroner i 'Greed'-sagen.
Politiet lagde hånd på otte luksusbiler, herunder en Bentley, værdifulde smykker og 12,5 millioner kroner i kontanter og på konti i Danmark og i udlandet.
Siden er en del af de beslaglagte koster afleveret tilbage.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne Mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner.
1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne Mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner.
6 / 6Politiet har også beslaglagt et større antal ejendomme på Sjælland til en værdi af over 60 millioner kroner, hvoraf langt størstedelen er ejet af et selskab, som tilhører broderen til den hovedmistænkte i sagen.
Dansk-pakistanerens bror hører til blandt inderkredsen i det svindelnetværk, som politiet påstår at have optrevlet, og er blandt de tiltalte i sagen.
Afhænger af anklageskriftIfølge DR Nyheders oplysninger har der foreløbigt været afholdt ét retsmøde om genoptagelse af gældssaneringssagen.
Næste punkt er et skriftligt indlæg til skifteretten, hvor Nykredits advokater vil bruge politiets efterforskning i Greed-komplekset.
Derfor er det også afgørende, hvad der kommer frem i anklageskriftet, som offentliggøres i dag.
Her håber Nykredits advokater, at der vil kommet nye oplysninger frem.
Det kunne for eksempel være oplysninger om, hvad den 45-årige dansk-pakistaner kan have gemt væk af værdier.
Det håb kan de dog godt skyde en hvid pil efter, lyder det fra den svindeltiltaltes advokat:- Min klient har ikke givet urigtige informationer til Sø- og Handelsretten.
Det er Kammeradvokaten, der bygger sagen på de fejlagtige oplysninger, som politiet har givet til dem, siger den erfarne forsvarsadvokat Jakob Skaarup Arrevad til DR Nyheder.
Retssagen mod de 16 tiltalte kører ved Københavns Byret fra den 19.
december og forventes at vare over et år.
Dermed bliver der tale om én af de længste straffesager i danmarkshistorien.
Den svindeltiltalte har været varetægtsfængslet siden oktober sidste år, mens politiet har efterforsket sagen.
Han nægter sig skyldig i alle forhold.
Det gør de øvrige 15 tiltalte i sagen også.
Kammeradvokaten ønsker ikke at udtale sig om gældssaneringssagen, men henviser til det interview, som blev givet sidste år.
FacebookTwitterKopier linkEmner:Nykredit|Sø- og Handelsretten|Økonomi|Kriminalitet|Sjælland




https://www.dr.dk/sporten/fodbold/argentinas-praesident-vil-slaa-haardt-ned-paa-hooligans-efter-udsat-finale

FodboldArgentinas præsident vil slå hårdt ned på hooligans efter udsat finaleVold, som den Boca Juniors-spillere blev udsat for lørdag, skal straffes hårdere, lyder det fra præsidenten.
Tilhængere af River Plate stødte sammen med politiet, efter at Copa Libertadores-finalen mod Boca Juniors lørdag blev udskudt.
(Foto: Stringer .
© Scanpix)27.
nov.
2018 kl.
07.
25 | opdateret 27.
nov.
2018 kl.
07.
29Bemærk: artiklen er mere end 30 dage gammelLæs opArgentinas præsident, Mauricio Macri, opfordrer landets kongres til at vedtage et lovforslag, der slår hårdt ned på hooliganisme.
Det sker, efter at lørdagens finale i sydamerikansk klubfodbold mellem River Plate og Boca Juniors er blevet udskudt på ubestemt tid, fordi Boca Juniors' spillerbus blev angrebet.
Læs også:'Verdens værste lokalopgør' er udsat på grund af uroligheder, man burde have forudsetDet var en synligt vred præsident Mauricio Macri, der mandag gik på tv med ønsket om en ny lov, der straffer fodboldvold hårdere.
Præsidenten tog afstand fra de sydamerikanske "Barras Bravas", der minder om de europæiske hooliganbevægelser.
Argentina's præsident Mauricio Macri.
"Barras Bravas" er kriminelle fanorganisationer, der blandt andet er kendt for at afpresse andre fans og kræve beskyttelsespenge af små virksomheder i nærheden af stadioner.
- Vi tager afstand fra de mafiaer, som ofte står bag denne form for vold, sagde Macri i sin tv-tale.
- Jeg håber, at vi efter denne pinlige hændelse kan få vedtaget denne lov under en ekstraordinær samling i kongressen.
Sikkerhedsminister Patricia Bullrich oplyser, at lovforslaget blandt andet omfatter en skærpelse af bøder for vold relateret til fodboldkampe.
Læs også:Italiensk by tilbyder at huse aflyst storkampTidligere mandag trådte den lokale sikkerhedsminister i Buenos Aires, Martin Ocampo, tilbage som følge af den skandaleramte finale.
Copa Libertadores-finalen mellem de to rivaliserende hovedstadsklubber Boca Juniors og River Plate er udskudt på ubestemt tid, mens der arbejdes på at finde en ny dato for opgøret.
Udsat på ubestemt tidKampen skulle oprindeligt været spillet lørdag aften dansk tid, men et angreb på Boca Juniors' spillerbus fik udskudt kampstarten med en time i første omgang.
Det viste sig, at flere Boca Juniors-spillere var så hårdt medtagede efter angrebet med sten, peberspray og tåregas, at de ikke var i stand til at spille kampen.
Efter flere udskydelser blev kampen derfor flyttet til søndag.
Læs også:Skandaleramt finale i Sydamerika udskydes på nyI mellemtiden var Boca Juniors-anfører Pablo Perez og midtbanespilleren Gonzalo Lamardo på hospitalet for at modtage medicinsk behandling.
Senere søndag oplyste Det Sydamerikanske Fodboldforbund (Conmebol), at finalen er udskudt på ubestemt tid.
Den første finalekamp mellem holdene på Boca Juniors legendariske hjemmebane, La Bombonera, endte 2-2, og returkampen på River Plates hjemmebane var derfor imødeset med stor spænding i hele Sydamerika.
/ritzau/ReutersFacebookTwitterKopier linkEmner:Boca Juniors|Argentina|River Plate|Fodbold|Mauricio Macri (politiker)




https://www.dr.dk/nyheder/udland/seks-boernelaeger-slugte-lego-figurer-kun-en-blev-ikke-fundet-igen

UdlandSeks børnelæger slugte Lego-figurer: Kun én blev ikke fundet igenDe gjorde det for at berolige forældre med forslugne børn.
De små hoveder fra Lego-figurerne har en størrelse, at små børn let kan sluge dem.
Den gode nyhed er, at de også nemt kommer ud igen.
Af Mark Lindved Norup27.
nov.
2018 kl.
09.
05Bemærk: artiklen er mere end 30 dage gammelLæs opMeget Lego er igennem årene forsvundet ned i svælget på nysgerrige små børn, der propper alt i munden.
En situation, der kan få det til at løbe koldt ned ad ryggen på mange småbørnsforældre og straks ville udløse en tur på hospitalet.
Af samme grund har seks børnelæger fra Storbritannien og Australien sat sig selv og deres kroppe i spil for at finde ud af, hvor lang tid det tager, før det lille stykke plastik kommer ud igen, og de kan umiddelbart berolige bekymrede forældre.
I en artikel, der er blevet publiceret i Journal of Paediatrics and Child Health, har de eksperimenteret ved hver især at sluge hovedet af en Lego-figur, der er 10 x 10 millimeter.
- Vi kunne ikke bede vores testpersoner om at gøre noget, som vi ikke ville udsætte os selv for, skrev de om baggrunden for deres forslugne eksperiment, der er indgår i juleudgaven af lægetidsskriftet, der altid indeholder artikler skrevet med et glimt i øjet.
Et hoved dukkede aldrig opEfter mønter er legetøj nummer to på listen over fremmedlegemer, som små børn sluger, skriver de seks forskere, der sammen driver en blog om pædiatri.
De seks læger skulle alle dokumentere, at de havde slugt Lego-hovedet.
Genkomsten blev vi dog sparet for.
Den gode nyhed er, at alle forskerne – med en enkelt undtagelse - genså det slugte Lego senest tre dage efter indtagelse.
Ligeledes kunne de også konstatere, at deres afføring ikke ændrede karakter undervejs i eksperimentet.
- For de fleste af os kom den ud efter et til tre toiletbesøg.
Men stakkels Damien (en af forskerne, red.
) kunne ikke finde sin, så vi fik ham til at gennemsøge afføringen efter hvert toiletbesøg i to uger.
Min kom ud i første omgang, så jeg var meget lettet, siger Grace Leo, en anden af testpersonerne, til The Guardian.
Søg læge, hvis du er bekymretSelvom ingen af de seks altså har haft efterveer af at sluge Lego, understreger de, at alle forældre med børn i samme situation selvfølgelig skal opsøge en læge, hvis de er bekymrede for deres barns ve og vel.
Særligt hvis det, der er røget ned i tarmsystemet, er bredere end 2,5 centimeter, eller det potentielt kan være skarpt.
- Hvis det er et lille Lego-hoved, behøver man ikke at undersøge afføringen.
Det kan redde nogle forældre fra nogle ubehageligheder, med mindre altså at Lego-hovedet er særligt værdsat, siger Grace Leo.
FacebookTwitterKopier linkEmner:Lego Group|Storbritannien|Socialdemokraterne|Videnskab|Læger




https://www.dr.dk/nyheder/regionale/fyn/satellitter-skal-hjaelpe-i-kampen-mod-oversvoemmelser

FynSatellitter skal hjælpe i kampen mod oversvømmelserFremover skal billeder fra satellitter være med til at udpege hvilke steder, man skal sætte ind over for klimaforandringer.
Visse steder er jorden omkring diget ved Stige Ø sunket med fem millimeter det seneste år.
Det viser ny teknologi, hvor satellitter bliver brugt til at lave opmålingerne.
Af Jonatan Grau Møller27.
nov.
2018 kl.
07.
16Bemærk: artiklen er mere end 30 dage gammelLæs opKender du følelsen af, at jorden synker under dig?
Så er det rent faktisk noget, der godt kan lade sig gøre.
Omend det ikke er i så dramatisk målestoksforhold, så har nye satellitbilleder vist, at jorden omkring Stige Ø ved Odense det seneste år er sunket med fem millimeter.
Netop den viden kan blive et essentielt våben i kampen mod stormflod og oversvømmelser.
- Hvis vi ved hvilke områder, der bevæger sig, og hvor hurtigt de bevæger sig, så bliver det nemmere for kommunerne at vide, hvor de skal sætte ind, så man undgår oversvømmelser, forklarer Joanna Fredenslund Levinsen, der er ph.
d.
i geofysik ved Styrelsen for Dataforsyning og Effektivisering (SDFE).
Reportage fra Stige ØOpdagelsen sker som følge af et pilotprojekt, hvor SDFE for første gang benytter satellitbilleder til at overvåge jordens udvikling i hele Danmark.
- Det fungerer ved, at satellitterne sender et radarsignal ned mod jorden.
Når det rammer jorden, sendes det tilbage til satellitten.
Fordi vi ved, hvor satellitten er, og hvor lang tid signalet er om at komme tilbage igen, så kan vi sammenligne de data for hver gang, satellitten kommer forbi det samme sted og se, om jorden har bevæget sig i mellemtiden, forklarer Joanna Fredenslund Levinsen.
Joanna Fredenslund Levinsen er en af hovedpersonerne i projektet, som kan være med til at sikre Danmark bedre imod oversvømmelser.
Store perspektiverOdense Kommune har været samarbejdskommune på projektet, og resultaterne er af stor værdi, fortæller Gert Lauersen, der er geolog i Odense Kommune.
- Det er vigtigt, fordi Odense Fjord i EUs oversvømmelsesdirektiv er udpeget til at være et af de ti områder, der er i størst risiko for tab i forbindelse med stormflod.
I går eftermiddags blev resultaterne præsenteret for Odense Kommune og Energi-, forsynings- og klimaminister Lars Chr.
Lilleholt.
Gert Laursen præsenterer resultaterne og fortæller om konsekvenserne ved, at diget på Stige Ø er sunket med fem millimeter det seneste år.
 Fra venstre: Gert Laursen, Joanna Fredenslund Levinsen, Jane Jegind (Rådmand i Odense Kommune) og Energi-, forsynings- og klimaminister Lars Chr.
Lilleholt.
1 / 2Gert Laursen præsenterer resultaterne og fortæller om konsekvenserne ved, at diget på Stige Ø er sunket med fem millimeter det seneste år.
1 / 2Fra venstre: Gert Laursen, Joanna Fredenslund Levinsen, Jane Jegind (Rådmand i Odense Kommune) og Energi-, forsynings- og klimaminister Lars Chr.
Lilleholt.
2 / 2Også ministeren er meget begejstret for den nye teknologi.
- Tidligere skulle man have kloge mennesker ud i landskabet for at måle sig frem til, hvor der rent fysisk skete ændringer på landjorden.
Nu kan man trække de informationer fra en satellit.
Det gør det langt mere effektiv, langt billigere og langt mere nøjagtigt, siger han.
Lars Chr.
Lilleholt om Stige Ø.
wavDerfor vil han sikre, at teknologien bliver sat fri, så alle kommuner har mulighed for at benytte den.
- Det giver nye muligheder, fordi vi med satellitterne kan måle, hvor der sker forhøjninger og sætninger.
På den måde kan vi bedre vurdere, hvor der kan være behov for at bygge nogle højere diger, fordi man kan se, at vandstanden stiger.
Det er med til at vise, hvor man skal sætte ind, forklarer han.
Mere end kystsikringI Odense Kommune har man også benyttet dataet til at se på, om de mange og store byggerier, der er i gang i byen, har haft nogen indvirkning på jorden i centrum.
- Det har vist sig, at nogle af vores bekymringer heldigvis har vist sig at være ubegrundede.
Der er ikke noget derinde, der ser ud til at sætte sig, fortæller Gert Laursen.
Teknologien med at bruge satellitterne til at tage billeder er ikke ny.
Det er dog første gang, at man kan lave denne type beregning på landsplan.
Dataet stammer fra EUs jordobservationsprogram Copernicus, hvorfra der hver tredje dag bliver taget billeder over Danmark.
Programmet startede i 2014 og stilles gratis til rådighed af EU.
Tidligere har man i Lemvig og Thyborøn haft problemer med at rør til vand og spildevand gik i stykker, fordi jorden sank så hurtigt.
- De har kunnet bruge dataet til at gå ind og se, hvor og hvordan jorden bevæger sig, og så kan de gå ind og reparere rørene i stedet for at skifte dem alle sammen.
Det koster omkring tre millioner kroner at skifte et rør, mens en nylig reparation kostede 20.
000 kroner, forklarer Joanna Fredenslund Levinsen.
Udover Odense Kommune har man også indgået et samarbejde med Vejdirektoratet, som blandt andet bruger teknologien til at se på, hvilken betydning ændrede jordforhold kan have for broer.
FacebookTwitterKopier linkEmner:Odense Kommune|EU|Odense|Oversvømmelser|Teknologi




https://www.dr.dk/nyheder/viden/kroppen/diskusprolaps-skal-lindres-i-laboratoriet-geder-faar-indsat-kunstig-brusk

KroppenDiskusprolaps skal lindres i laboratoriet: Geder får indsat kunstig bruskDet kan være med til at løse udfordringer ved transplantation med diskus, håber dansk forsker.
Gederne fik transplanteret en kunstig diskus ind i rygsøjlen ved halsen.
Gederne bevægede sig almindeligt efterfølgende.
Af Pernille Kjeldgaard Kristensen27.
nov.
2018 kl.
06.
32Bemærk: artiklen er mere end 30 dage gammelLæs opMan skænker ikke sin rygsøjle mange tanker i løbet af en dag - medmindre man har ondt i ryggen eller nakken.
I det tilfælde tænker man nærmest ikke på andet.
En af problemerne kan være, når en diskus går i stykker i rygsøjlen og bliver til en diskusprolaps.
Derfor er det også godt nyt, at forskere nu er et skridt tættere på en dag at kunne lave kunstig diskus af stamceller til mennesker.
Læs også:Tættere på kunstige organer til mennesker: Lunger transplanteret til griseDet er nemlig lykkedes forskere fra University of Pennsylvania at dyrke diskusser ved hjælp af stamceller til syv geder og 14 rotter.
Efter nogle uger kunne forskerne se, at de kunstige diskus blev stabile, og dyrene kunne bevæge sig almindeligt.
Hvad er en diskus?
Når du hopper på trampolin, danser hele natten eller bare drejer hovedet, er din rygsøjle i spil.
Her er det blandt andet 24 knoglehvirvler, som også kaldes ryghvirvler, der gør, at du kan bevæge dig frit.
Mellem hver hvirvel sidder der også en linseformet diskus, som er en form for ‘støddæmper’.
En diskus består blandt andet af en samling bruskceller, væske og elastiske fiberceller.
En diskus har et form for ring om sig, der holder den sammen.
Hvis du får en diskusprolaps er diskussen punkteret, og indholdet flyder ud.
Diskusprolapsen kan trykke på nerver, som giver smerter i ryggen og benene.
Kilde: Claus Manniche, professor ved Syddansk Universitets Hospital.
Det skriver det videnskabelige tidsskrift Science i en artikel.
Forskningen er også udgivet her.
Stamceller kan drilleClaus Manniche, som ikke har været en del af forskerholdet, men er professor, rygspecialist og reumatolog ved Syddansk Universitets Hospital, forklarer, at forskerne muligvis har fundet en del af løsningen på to store udfordringer indenfor kunstige diskus: Stamceller og samarbejde mellem diskus og ryghvirvel.
- Det er svært at arbejde med stamceller - og det ser ud til at være lykkedes for forskerne her, siger Claus Manniche.
Stamceller er oprindelige celler som dannes, når vi er fostre.
De er de eneste celler, som kan lave bruskceller, som en diskus blandt andet består af.
- Bruskceller har den egenskab, at de er der hele livet, men går de i stykker kan de ikke erstattes, siger han.
Når man snupper stamceller, kan de være svære at arbejde med, fordi de er i en umoden fase i fostret.
De bliver først helt udviklet, når dyret eller mennesket fødes.
Og processen fra umoden til moden ved vi ikke meget om.
- Men det virker til, at forskerne har meget styr på, hvordan man udvikler cellerne, så de er fungerende, siger Claus Manniche.
Forskerne har taget stamceller fra en ko og puttet ind i en polymer-gel.
De har sat to skum-plader i hver ende af den cylinderformede masse for at efterligne hvad en almindelig diskus er lavet af, og hvordan den bevæger sig.
Det skriver Science.
Nøglen til gode, kunstige diskusserForskerne skal også sørge for, at den nye diskus og ryghvirvlerne udenom kan fungere sammen.
Læs også:Kunstig intelligens skal hjælpe med at diagnosticere depressionNår en kunstig stamcelle-diskus skal dyrkes, kan det nemlig være svært at få blodtilførslen til at makke ret.
Robert Mauck, som er en af forskerne bag eksperimentet, forklarer til Popular Science, at en diskus i rygsøjlen ikke har sin egen blodtilførsel.
Den får næringsstoffer fra det blod, som fodrer ryghvirvlen.
Næringsstofferne skal altså fra ryghvirvlen og over til diskussen for at holde cellerne i gang - og det kan være svært at sikre i et laboratorie.
Ifølge Claus Manniche er der også andre faktorer, der skal være styr på.
- Det er ikke så enkelt, at diskusser bare er reservedele, som vi kan putte ind i ryggen, for det hele skal også vokse rigtigt sammen, siger han.
Han er dog positiv over for resultaterne.
- Deres scanninger ser meget pæne ud, så måske har de faktisk fundet nøglen til den her del af mysteriet.
Jeg er dog en smule skeptisk over for, om det fungerer, som det skal, men der er noget at bygge videre på, siger han.
Mennesket må vente lidt endnuClaus Manniche forklarer, at han ikke har hørt om forskere som før er lykkedes med lignende forsøg.
- Men jeg er stadig ikke sikker på, hvornår det kan føre til, at vi kan bruge det på mennesker, siger han og fortsætter.
- Der går nogle år før, jeg selv ville lægge ryg til sådan et indgreb.
Forskerne bag undersøgelsen lover heller ikke, at mennesker får opereret kunstige stamcelle-diskus ind lige foreløbigt.
Læs også:Svend Aage krydser fingre: Forsøg med stamceller har givet 'liv i kalorius' efter kræftsygdomPopular Science skriver, at næste skridt for forskerne er, at de nu vil lade de kunstige stamcelle-diskusser sidde i et år i dyrene for at undersøge, hvordan kroppene reagerer over længere tid.
FacebookTwitterKopier linkEmner:Videnskab|Sundhedsvidenskab|Syddansk Universitet|University of Pennsylvania|USA




https://www.dr.dk/nyheder/udland/saerlig-anklager-manafort-har-lojet-over-fbi-trods-aftale

Trump-folk anklaget i Rusland-sagSe temaUdlandSærlig anklager: Manafort har løjet over for FBI trods aftalePaul Manafort har flere gange løjet over for efterforskere på trods af at have indgået forlig, lyder anklage.
Paul Manafort har tidligere indrømmet at have begået økonomiske lovovertrædelser og påvirket vidner.
(Arkivfoto) )27.
nov.
2018 kl.
02.
34Bemærk: artiklen er mere end 30 dage gammelLæs opDen særlige anklager Robert Mueller beskylder præsident Donald Trumps tidligere kampagnechef Paul Manafort for at have løjet over for efterforskere i forbindelse med Muellers Rusland-undersøgelse.
Det fremgår af retsdokumenter.
Manafort, der fra juni til august 2016 var kampagnechef for den daværende præsidentkandidat Donald Trump, anklages dermed for at have overtrådt det forlig, han indgik i september.
Her gik han med til at samarbejde med Mueller.
Mueller, der er tidligere FBI-chef, står i spidsen for en efterforskning af mulig russisk indblanding i præsidentvalgkampen i 2016.
Manafort var anklaget for flere kriminelle forhold, før han indgik forlig med Mueller.
I forbindelse med den aftale fik han sænket antallet af forhold fra syv til to.
Han erkendte sig skyldig i dem begge.
Men siden da har Manafort altså ikke overholdt aftalen.
Det mener Mueller.
Læs også:Korrespondent efter Manaforts beslutning: 'Det ser ikke godt ud for præsidenten'Har løjet om flere tingDen særlige anklager mener, at Manafort har løjet og dermed begået nye forbrydelser.
Han kan heller ikke vide sig sikker på at få nedsat sin straf for forbrydelser, han har indrømmet.
Det skriver The Guardian.
Anklagerne mener, at Manafort har "begået føderale forbrydelser", efter at han gik med til at samarbejde med holdet bag undersøgelsen.
De mener, at den tidligere kampagnechef har løjet om "flere forskellige emner".
De har opfordret en dommer til at fastlægge en dato, hvor der kan fældes dom over Manafort.
Manafort afviser at have løjet.
Hans advokater siger i samme retsdokumenter, at han mener at have "givet sandfærdige oplysninger".
Den tidligere kampagnechef har holdt flere møder med holdet bag Rusland-undersøgelsen efter sin aftale i september.
Han sidder fængslet, mens han afventer sin dom.
Han står over for flere års fængsel.
Det ene forhold, han har indrømmet, dækker over økonomiske lovovertrædelser.
Herunder hvidvaskning, skattesvindel og manglende registrering som en aktør på vegne af en fremmed magt.
Det andet dækker over forhindring af rettens gang ved at påvirke vidner.
/ritzau/APFacebookTwitterKopier linkEmner:Donald Trump (politiker)|Paul Manafort (politiker)|Kriminalitet|Rusland|The Guardian




https://www.dr.dk/nyheder/indland/penge-til-aeldreklippekort-har-samlet-stoev-i-kommunerne

IndlandPenge til ældreklippekort har samlet støv i kommunernePengene var øremærket ekstra omsorg for hjemmehjælpsmodtagere og plejehjemsbeboere.
Klippekortene kan bruges på gåture, en kaffesnak eller hvad hjemmeplejemodtagere og beboere på plejehjem ellers måtte ønske.
Af Lisbeth Quass, Maria Rise Børjesen (analyse) og Thea Deleuran Müller27.
nov.
2018 kl.
06.
00Bemærk: artiklen er mere end 30 dage gammelLæs opEt klippekort til en halv times ekstra hjælp hver uge skulle forsøde og lette tilværelsen for hjemmehjælpsmodtagere og beboere på landets plejehjem.
Men de fleste kommuner har været lang tid om at få brugt de penge, de har fået fra to puljer oprettet til formålet.
Og en del af kommunerne har helt sløjfet klippekortene, efter årene med puljepenge er gået.
Det viser DR Nyheders aktindsigter i kommunernes opgørelser for de såkaldte klippekortordninger.
Seniorkonsulent hos Ældresagen Per Tostenæs ærgrer sig over, at pengene er blevet smurt tyndere ud end forventet.
- Vi taler om ordninger for de svagest stillede ældre, som skal have lidt social omsorg i dagligdagen, og så bruger man ikke de midler, der er afsat.
Det er ganske enkelt ikke godt nok, siger han.
Klippekortordningerne•Klippekort til hjemmehjælpsmodtagere•2015: 75 millioner kroner afsat fra puljen.
39 millioner kroner til overs.
•2016: 186 millioner kroner til rådighed i alt med puljepenge, overførte midler og ekstratilførsler.
73 millioner kroner til overs.
•En række kommuner tilbagebetalte herefter puljepenge til staten.
•2017: 163 millioner kroner til rådighed i alt med overførte midler, bloktilskud og andet.
75 millioner kroner til overs.
•Klippekort til beboere på plejehjem•2017: 383 millioner kroner til rådighed i form af puljepenge og overførte midler.
106 millioner kroner til overs.
•Kilde: Sundheds- og Ældreministeriet og tal for kommunernes forbrugDen første af puljerne var øremærket hjemmehjælpsmodtagere og trådte i kraft i sommeren 2015.
Formålet med puljen var at give hjemmehjælpsmodtagerne en halv times ekstra hjælp til for eksempel at lave deres livret eller gå en tur, ligesom de har kunnet spare klip op til at få en ledsager med til en længere aktivitet.
96 kommuner søgte og fik penge til at indføre klippekort i hjemmeplejen.
Første år havde 88 kommuner penge til overs.
Sådan gik det i din kommuneFlere af kommunerne påpeger over for DR Nyheder, at pengene blev udbetalt sent på året, og at ordningen kom tilsvarende sent i gang.
Andre fortæller, at det tog lang tid at få afklaret, hvordan klippekortsmodellen skulle administreres.
En del kommuner overførte derfor rester af deres puljepenge til året efter.
Heller ikke her fik ret mange kommuner brugt alle pengene, og ved udgangen af 2016 havde 75 kommuner penge til overs.
Dommen over klippekortene lyder fra nogle kommuner, at den medfølgende administrative byrde har været alt for tung, og at de har brugt mange ressourcer på at ansøge, registrere, projektlede og dokumentere brugen af klippene.
De opfordrer politikerne på Christiansborg til at overveje, om de ældre rent faktisk får bedre forhold ud af puljeordningerne, eller om pengene kunne bruges bedre ved for eksempel at øremærke dem til bedre bemanding.
Du kan se, hvordan det er gået med ordningen i din egen kommune, hvis du indtaster kommunens navn eller dit postnummer i boksen herunder.
Der er sat en bagatelgrænse på fem procent.
Det vil sige, at kommuner med en rest på mindre end fem procent puljemidler går i nul.
OBS: Der kan være problemer med at tjekke tallene, hvis du bruger internetbrowseren Explorer.
11 kommuner droppede ordningenI 2017 var det op til kommunerne selv, om de ville videreføre klippekortene til hjemmehjælpsmodtagere ved for eksempel at finansiere ordningen med penge fra bloktilskuddet eller puljerester.
11 af de kommuner, der har haft ordningen, valgte helt at droppe klippekortene.
48 kommuner havde penge til overs ved årets udgang, og 28 kommuner fik brugt alle de afsatte penge eller mere.
De resterende kommuner har ikke lavet en separat opgørelse for, hvor mange penge de har afsat og brugt til klippekortordningen, og derfor kan DR Nyheder ikke sige noget om, hvordan det er gået med ordningen hos dem.
KL: En fantastisk gaveFormand for Sundheds- og Ældreudvalget i Kommunernes Landsforening Jette Skive (DF) har tidligere kritiseret klippekortene, men i dag mener hun, at der kun er grund til at glæde sig over tilbuddet.
Dog medgiver hun, at der har været startvanskeligheder.
- Det er helt nye ordninger, som har kørt i ganske få år, og det er for alle plejehjem, alle hjemmeplejer – det drejer sig om rigtig mange mennesker – så det skal lige have tid til at falde på plads, siger hun.
Jette Skive understreger, at det er op til de enkelte kommuner, om de vil tilbyde klippekort.
- Jeg vil ikke slå nogen kommuner oven i hovedet og sige, at de skal bruge det her.
For dem, der har lyst, tid og overskud, er det en fantastisk gave.
Andre kommuner kan have andre tilbud, som kan være lige så gode, siger hun.
Læs også:380 millioner til fornøjelser på plejehjemmet: Ulla vil køre på tandemKlippekort på plejecentreI 2017 trådte der så en ny pulje i kraft, denne gang til plejehjemsbeboere, som dermed også kan få en halv time ekstra hjælp.
Hvis en beboer takker nej, kan de overskydende klip gives videre til andre beboere.
Alle kommuner med undtagelse af én søgte og fik midler fra puljen.
Ved årets udgang havde 75 kommuner penge til overs.
Efter i år overgår midlerne fra staten til bloktilskuddet, og derefter er det op til de enkelte kommuner, om de vil bruge pengene på noget andet eller videreføre klippekortordningen for plejehjemsbeboerne.
En del kommuner vil givetvis fortsat have klippekort, mens andre formentlig vil droppe ordningen igen.
Blandt andet har Odense Kommune varslet, at ordningen som minimum vil blive indskrænket.
Seniorkonsulent Per Tostenæs fra Ældresagen finder det problematisk, at lovgivningen ikke forpligter kommunerne til at yde den sociale omsorg for de ældre.
- Vi taler om folk, som måske ikke kan komme uden for hjemmet uden hjælp, hvis eneste kontakt i hjemmet kan være fjernsynet.
Der er brug for lovgivning, som tilsiger, at de også får mulighed for at komme ud i den friske luft, møde nogle mennesker eller drikke en kop kaffe med den hjemmehjælpsmedarbejder, der kommer, siger han.
FacebookTwitterKopier linkEmner:Dansk Folkeparti|Jette Skive (politiker)|Sundheds- og Ældreministeriet|Plejeboliger|Lokalpolitik




https://www.dr.dk/nyheder/udland/fra-startpistol-til-skarpladt-vaaben-i-sverige-er-omdannede-pistoler-et-stigende

UdlandFra startpistol til skarpladt våben: I Sverige er omdannede pistoler et stigende problemHver fjerde beslaglagte pistol i Sverige er et ombygget våben.
ARKIV En omdannet gas- og signalpistol.
Af Camilla Markvardsen27.
nov.
2018 kl.
07.
18Bemærk: artiklen er mere end 30 dage gammelLæs opPistoler, som i udgangspunktet er ufarlige, bliver bygget om til dødelige våben, og det er et stigende problem i Sverige.
Hver fjerde pistol, som svensk politi har beslaglagt i første halvdel af 2018 var et omdannet våben, rapporterer Sveriges Radio.
Det kan for eksempel være et signalvåben, der normalt bruges til at skyde en konkurrence i gang, som bliver omdannet til at kunne affyre projektiler.
- I praksis borer man røret ud og sætter et andet rør i, og så kan man skyde med skarpe patroner, siger Mikael Högfors, der er chef for våbengruppen i Sveriges nationale kriminaltekniske center.
De signal- og gasvåben, som svensk politi har beslaglagt, er ofte købt i lande, hvor der ikke - ligesom i for eksempel Danmark - er krav om polititilladelse, når man skal købe sådanne våben.
Omdannede våbenI Sverige blev der til og med juni i år beslaglagt 285 pistoler og revolvere, hvoraf hver fjerde var et omdannet signal- eller gasvåben.
I Danmark er der til og med november i år beslaglagt 192 pistoler og revolvere, hvoraf næsten hver fjerde var et omdannet signal- eller gasvåben.
Samme stigning herhjemmeMikael Högfors fra Sveriges nationale kriminaltekniske center siger til Sveriges Radio, at der har været en "dramatisk stigning" til op mod 25 procent ind til videre i år.
Samme stigning har der også været her i landet.
Fra årets begyndelse til og med nu har knap 25 procent af de modtagne håndskydevåben i Danmark været omdannede gas- og signalvåben, oplyser Nationalt Kriminalteknisk Center i Rigspolitiet.
Men vicepolitiinspektør John Hermansen understreger, at det er for tidligt at tale om tendens.
- På nuværende tidspunkt vil jeg ikke kalde det et problem af stort omfang, men vi følger det selvfølgelig meget nøje for at se, om det er en stigende tendens.
Ser man et helt årti tilbage, på perioden 2007 - 2017, var mellem 5 og 11 procent af de beslaglagte våben omdannede håndskydevåben.
Bruges i narkokonflikterMyndighederne i Sverige forsøger i øjeblikket at få producenterne til at ændre på signal- og gasvåbnenes konstruktion for at gøre det mere kompliceret at omdanne dem til skarpe våben.
– De er nemme at omdanne, og det gør, at tærsklen fra at købe et sådant våben til at ændre det, ikke er så høj.
Desuden er det nemt at lykkes med, siger Mikael Högfors.
De omdannede våben bliver i stigende grad brugt af unge mænd i narkokonflikter i de kriminelle miljøer i Sverige.
FacebookTwitterKopier linkEmner:Sverige|Nationalt Kriminalteknisk Center|Rigspolitiet|Kriminalitet




https://www.dr.dk/sporten/oevrig/video-sofaatleten-mod-supermennesket-tv-vaert-faar-taesk-af-danske-ol-deltagere

SupermennesketSe temaØvrig sportVIDEO Sofaatleten mod Supermennesket: Tv-vært får tæsk af danske OL-deltagereDe professionelle atleter imponerer os med deres sportslige kraftpræstationer.
Men hvor lang vej er der fra sofaatleten til sportens supermennesker?
Af Niels Anton Heilskov27.
nov.
2018 kl.
06.
30Bemærk: artiklen er mere end 30 dage gammelLæs opSe videoen med undertekster ved at trykke herModerne sportsgrene stiller en række helt klare fysiske krav, som skal mestres for at kunne kæmpe med i toppen.
Tema - SupermennesketDenne artikel er en del af et større tema kaldet Supermennesket og indgår i Videnskabens År på tværs af DR’s platforme.
Temaet handler om menneskets optimeringstrang, om de fysiologiske byggesten, som gør de mest umulige bedrifter mulige, og om de enkelte mennesker, som presser kroppen til det alleryderste for de største præstationer.
Se hele temaet her.
Elite-atleterne hos Team Danmark er med helt i front, når det kommer til det rå potentiale blandt danske sportsfolk.
Vi har udvalgt tre atleter, der repræsenterer alt lige fra den udholdende slider til den eksplosive sprinter og ladet dem duellere mod vores sportsvært og hobby-motionist Tobias Kaiser-Hansen.
Læs også:Opdagelsesrejser og parringsritualer: Derfor stræber atleter efter storhedI de internationale konkurrencer kan millisekunder være den afgørende forskel mellem de toptrænede atleter, men når en glad motionist kommer i duel med supermennesket, bliver forskellene noget større.
Se resultatet i videoen i toppen af artiklen.
FacebookTwitterKopier linkEmner:Team Danmark




