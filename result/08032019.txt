https://www.dr.dk/nyheder/indland/historien-om-rygning-dengang-boern-og-roeg-var-en-almindelig-blanding

IndlandHistorien om rygning: Dengang børn og røg var en almindelig blandingOdense Kommune overvejer at give gravide en pengegave for at kvitte smøgerne.
DR har i den forbindelse været i arkiverne.
Af Robin Patrick Stampe Seierby (VIDEO)08.
mar.
2019 kl.
21.
30Bemærk: artiklen er mere end 30 dage gammelLæs opEn dreng, der ryger pibe.
Lærere og pædagoger, der ryger lystigt med børn omkring sig.
Og tyk røg i bussen og toget.
Det var virkeligheden for årtier tilbage, men siden har holdingen til rygning ændret sig dramatisk.
Det hænger ikke mindst sammen med den viden, der har dokumenteret de sundhedsskadelige virkninger af rygning.
Ikke mindst sammenblandingen af børn og tobaksrøg bliver bekæmpet.
Senest taler politikerne i Odense Kommune om at give gravide rygere en kontant belønning for at droppe smøgerne.
Men sådan har det ikke altid været.
Vi har været i arkiverne for at se, hvordan holdningen til børn, unge og rygning har udviklet sig over tid.
FacebookTwitterKopier linkEmner:Odense Kommune|Rygning|Sundhed og velvære




https://www.dr.dk/nyheder/regionale/syd/vejdirektoratet-saetter-strid-paa-pause-kommune-skal-holde-sig-fra-spaerret

Syd- og SønderjyllandVejdirektoratet sætter strid på pause: Kommune skal holde sig fra spærret vejVejen, der ligger i Vejen i Sydjylland, har været spærret siden oktober sidste år.
Martin Lund Madsen i oktober 2018, hvor han spærrede vejen af for offentlig trafik.
Af Sally Frydenlund Larsen08.
mar.
2019 kl.
22.
08 | opdateret 03.
apr.
2019 kl.
08.
25Bemærk: artiklen er mere end 30 dage gammelLæs opRettelse: Tidligere skrev vi, at det var Vejen Kommune, der anlagde vejen.
Dette er ikke korrekt og er rettet.
Den omstridte Skovgårdsvej ved Vejen er spærret.
Det har den været siden oktober sidste år, og det bliver den ved med at være.
I hvert fald indtil Vejdirektoratet har færdigbehandlet en klage fra gårdejer Martin Lund Madsen.
Vejdirektoratet har nemlig besluttet, at storbondens klage har opsættende virkning, hvilket betyder, at alt arbejde omkring en ekspropriering af vejen skal ophøre øjeblikkeligt.
Gårdejer Martin Lund Madsen mener ikke, at det er nogen overraskelse, at den omstridte Skovgårdsvej fortsat skal være spærret.
- Det havde jeg egentlig forventet.
Men endnu en gang viser det bare, hvor kritisabelt det er, at de offentlige myndigheder ikke erkender, at de kommet ud af en blind vej, siger Martin Lund Madsen, der tilføjer, at kommunen spilder en masse skattekroner.
- Kommunen bruger jo en masse skattekroner på denne sag.
I stedet skulle man erkende, at her har vi et problem og så få sat sig ned og få det løst frem for bare at tromle løs, siger Martin Lund Madsen.
I afgørelsen fra Vejdirektoratet lyder det, at hensynet til klagerne og den grundlovssikrede ejendomsret vejer tungere end offentlighedens interesse i en genåbning af vejen.
Læs også:Landmand fra Vejen betaler millioner tilbage i vejstridLang sagVejdirektoratets afgørelse er den seneste udvikling i sagen, der har varet i flere år.
I 2012 besluttede Ekspropriationskommissionen en delvis ekspropriation af Martin Lund Madsens ejendom med henblik på anlæggelsen af en vej, som efterfølgende anlægges.
Sådan så det ud, da landmand Martin Lund Madsen afspærrede Skovgårdsvej sidste år:Men i 2015 fik storbonden så Landsrettens ord for, at ekspropriationen var ugyldig.
Banedanmark, som var ansvarlig for anlæggelsen af vejen, ankede afgørelsen til Landsretten, hvor de vandt sagen.
Derefter ankede storbonden sagen til Højesteret, hvor han fik medhold i 2018.
Kommune: Systemet virkerSelv om Vejen Kommune har kæmpet for at få vejen genåbnet, og altså nu har lidt endnu et nederlag i sagen, ser man sagen fra den lyse side.
- Det her fortæller mig, at det retssystem, vi har, virker helt perfekt og varetager borgerens interesse, og derfor tager vi den melding, der er kommet i dag, til efterretning.
Sådan siger Vagn Sørensen, som er Venstre-formand for teknik og miljø-udvalget i Vejen Kommune.
Vagn Sørensen anerkender ikke, at kommunen spilder borgernes penge på sagen, som Martin Lund Madsen hævder.
- Det er jo Martin Lund Madsen, der bliver ved med at anlægge sag, og så bruger vi jo de skattekroner, der skal til for at følge op på det.
Men vi tager afgørelsen fra Vejdirektoratet til efterretning, og det er den, vi følger, siger Vagn Sørensen.
Dette skilt mødte bilister, der ville køre på Martin Lund Madsens vej.
 DR).
Kampen mellem Martin Lund Madsen og Vejen Kommune begyndte i 2012, hvor Banedanmark skulle elektrificere en banestrækning i nærheden af landmandens jord.
Det krævede, at en bro skulle flyttes og en ny vej anlægges.
Det er den vej, striden drejer sig om.
FacebookTwitterKopier linkEmner:Vejdirektoratet|Vejen Kommune|Vejen|Jylland|Landbrug




https://www.dr.dk/nyheder/udland/hvis-de-slemme-drenge-laver-ballade-saa-kan-skolen-lukke

Udland'Hvis de slemme drenge laver ballade, så kan skolen lukke'Millioner af afrikanske piger kæmper fortsat for skolegang.
Mens det over hele verden går godt med at få flere piger i skole, står Afrika i stampe.
Her er vi på en skole i Laye i Burkina Faso.
Foto: jesper Nylander/DR NyhederAf Simon Vincensen og Afrika-korrespondent Søren Bendixen08.
mar.
2019 kl.
22.
00Bemærk: artiklen er mere end 30 dage gammelLæs opMens det på verdensbasis går godt med at sende flere piger i skole, kæmper millioner af afrikanske piger fortsat for adgangen til læring.
Det viser tal fra FN's uddannelsesorganisation, Unesco.
I lande som Niger, Mali og Burkina Faso havde halvdelen af piger i folkeskolealderen i 2017 ikke en daglig skolegang.
Piger, der går i skoleAndelen af afrikanske piger i skolealderen, der har adgang til daglig skolegangBurkina Faso: 51.
1 % (2017)Chad: 67 % (2016)Eritrea: 50,4 % (2017)Niger: 56,0 % (2017)Mali: 54,9 % (2017)Mauretanien: 45,3 % (2017)Sudan: 49,9 % (2017)Djibouti: 53,8 % (2018)Gambia: 39,9 % (2018)Ghana: 46,5 % (2018)Rwanda: 47,5 % (2017)Senegal: 41,0 % (2017)Elfenbenskysten: 68,6 % (2017)Cameroun: 93,6 % (2017)Kilde: UnescoIfølge den danske udviklingsorganisation Oxfam IBIS der arbejder med at sende flere børn i skole, skyldes det, at for få afrikanske lande leverer den fornødne indsats.
Angenne Kizambo Ouedraogo, der er skoleinspektør på skolen i byen Laye.
Foto: Jesper Nylander/DR Nyheder- Vi kan se en fremgang hos lande, der investerer i uddannelse og gør brug af rollemodeller, siger generalsekretær Kristian Weise.
Manglende ressourcerIfølge Kristian Weise nyder et land som Rwanda lige nu godt af at have prioriteret ligheder mellem køn.
Andelen af drenge og piger, der går i skole, er således lige stor.
Udfordringen er at sikre, at ressourcerne er store nok.
Både på nationalt plan og blandt befolkningen, siger Kristian Weise.
- Når skolerne mangler penge, er det typisk piger, der dropper ud før tid.
Og går de over til brugerbetaling, vælger forældre først og fremmest at sende drengene i skole, fordi sandsynligheden, for at de får et bedre lønnet job, er stor.
Læs også:Præsten, der bekæmper terroristerDansk udviklingsminister på besøg i Burkina FasoDR's Afrika-korrespondent, Søren Bendixen, har i denne uge været i Burkina Faso, hvor udviklingen er gået den gale vej.
Pigerne på skolen i Laye giver en danseopvisning, mens udviklingsministeren er på besøg.
Foto: Jesper Nylander/DR Nylander (© dr)Her har han blandt andet fulgt den danske udviklingsminister, Ulla Tørnæs fra Venstre, under et besøg på en folkeskole.
- Det her er et af de vigtigste steder at være på kvinders internationale kampdag, siger hun.
Ifølge Ulla Tørnæs skal den seneste udvikling vendes ved at sende flere bistandskroner efter skolerne i Burkina Faso.
Det vil glæde 18-årige Emilie Bienvenue Zongo, der hver dag frygter nye problemer i skolen.
- Vi ved aldrig, om de slemme drenge i vores skole laver ballade og får skolen til at lukke, siger hun.
Her kan du se Afrika-korrespondent Søren Bendixens indslag fra Burkina Faso - et område hvor danske soldater skal sendes ned senere på året.
Her forsøger en præst at bekæmpe terrorister med ord i stedet for våben.
FacebookTwitterKopier linkEmner:Ulla Tørnæs (politiker)|Burkina Faso|Afrika|Uddannelse|Venstre




https://www.dr.dk/nyheder/regionale/nordjylland/berlin-har-gjort-kvindernes-kampdag-til-en-helligdag-boer-vi-goere-det

NordjyllandBerlin har gjort kvindernes kampdag til en helligdag: Bør vi gøre det samme herhjemme?
Folketingskandidater fra Alternativet og Enhedslisten ser gerne, at den 8.
marts bliver en dansk helligdag.
Kvindetegnene i Dannerhuset blev i dag malet op på kvindernes internationale kampdag.
Af Klaus Videbæk08.
mar.
2019 kl.
21.
11Bemærk: artiklen er mere end 30 dage gammelLæs opI dag går kvinder verden over på gaden for at sætte fokus på ligestilling og rettigheder på tværs af kønnene.
Og i Berlin er Kvindernes Internationale Kampdag i år gjort til en officiel fridag.
Det har regeringen i den tyske delstat besluttet, og herhjemme synes flere folketingskandidater godt om idéen.
- Det kunne være en mulighed for at gøre opmærksom på, at vi faktisk også har udfordringer her i Danmark, siger Susanne Zimmer, Alternativets spidskandidat til Folketinget i Nordjylland.
I Berlin har der være en længere debat om, hvilke mærkedage man bør fejre som helligdage med fri fra skole og arbejde, fortæller Danmarks ambassadør i byen, 66-årige Friis Arne Petersen, der oprindeligt kommer fra Skagen.
- Det har været et ønske hos Berlins bystyre, den rød-rød-grønne regering, om at have en mere politisk bestemt helligdag.
Her har de så valgt Kvindernes Internationale Kampdag, siger han.
Helligdage i DanmarkDer er 11 helligdage i Danmark:NytårsdagPåske: Skærtorsdag, Langfredag, Påskedag, Anden påskedagStore bededagKristi himmelfartsdagPinse: Pinsedag, Anden pinsedagJul: Juledag, Anden juledagDertil har nogle hele eller halve fridage på Arbejdernes Internationale Kampdag den 1.
maj og Grundlovsdag den 5.
juni.
Også datoen for murens fald den 9.
november og flere andre mærkedage har været i spil.
For eksempel ville CDU, det kristendemokratiske parti, gerne have 500-årsdagen for den tyske teolog Martin Luther, der blev markeret med en helligdag i 2017, gjort til en permanent helligdag i hele Tyskland.
Kampdag i svømmehallenEn anden årsag til, at diskussionen er blusset op, er, at Berlin har haft relativt få helligdage sammenlignet med de øvrige delstater.
Mens Berlin har haft ni helligdage, har Bayern haft 13.
I Danmark har vi 11.
Friis Arne Petersen fortæller, at der dagen igennem vil være en række events på tværs af byen.
- Der er virkelig mange arrangementer.
Noget af det er lidt mere pudsigt med svømmehalsarrangementer kun for kvinder, og der er også nogen, der laver en demonstration og siger, at cyklen er et emancipatorisk transportmiddel, siger han.
Fra et tysk perspektiv synes han, at det giver god mening at gøre noget ekstra for at markere dagen.
- Selve begrebet ligestilling er enormt vigtigt for tyskerne.
Selvom man har en stærk kvindelig kansler, og måske også får det igen, så er Tyskland lidt mere konservativt end lande som Danmark og Sverige, og det betyder, at ligestillingen skal skubbes endnu længere frem, siger Friis Arne Petersen.
Også udfordringer i DanmarkKvindernes Internationale Kampdag blev indstiftet på social- og arbejdsorganisationen Anden Nationales kongres i København i 1910 på initiativ af tyske Clara Zetkin.
Susanne Zimmer nævner for eksempel ligeløn mellem kvinder og mænd og manglen på kvinder i ledende stillinger som sager, der også er værd at kæmpe for i dag.
- Der er alt for få kvindelige ledere på direktionsgangene, for få kvinder i bestyrelser og i det politiske liv, og det synes jeg er dybt problematisk for de beslutninger, der bliver truffet.
Vi mangler diversitet, siger hun.
Sympatisk idéSusanne Zimmer får opbakning fra Enhedslistens folketingskandidat Susanne Flydtkjær, mens formanden for LO i Aalborg Anna Kirsten Olesen er mere skeptisk.
Hun foretrækker, at man tager debatten på arbejdspladsen.
- Lad os tage snakken derude om, hvad den her dag i grunden betyder, og at der er noget, der skal gøres anderledes, siger hun.
Hos SF kalder folketingsmedlem Lisbeth Bech Poulsen idéen for sympatisk.
Læs også:Ny museumsdirektør på kvindemuseet i Aarhus siger ikke ’kampdag’FacebookTwitterKopier linkEmner:Alternativet (parti)|Lisbeth Bech Poulsen (politiker)|Berlin|Tyskland|Valg og folkeafstemninger




https://www.dr.dk/sporten/badminton/axelsen-i-sin-foerste-all-england-semifinale-det-er-kaempe-stort

BadmintonAxelsen i sin første All England-semifinale: Det er kæmpe stortViktor Axelsen sikrede sig pladsen i semifinalen efter en tæt kamp mod landsmanden Jan Ø.
Jørgensen.
Viktor Axelsen jubler over sin første All England-semifinale.
Af Arnela Muminovic08.
mar.
2019 kl.
22.
43Bemærk: artiklen er mere end 30 dage gammelLæs opEfter en tæt og meget intens dansker-kamp ved den prestigefyldte badminton-turnering All England mellem Viktor Axelsen og Jan Ø.
Jørgensen, er førstnævnte klar til semifinalen efter en sejr i to sæt, 23-21 21-18.
Dermed står Axelsen i sin første semifinale ved All England i karrieren.
- Det betyder rigtig, rigtig meget.
Jeg er enormt glad og stolt over at stå i semifinalen for første gang.
Det er en turnering, jeg har fulgt med i, siden jeg var helt lille, så det er stort, sagde Axelsen umiddelbart efter kampen til DR Sporten.
Jan Ø.
Jørgensen glad for sit niveauSelve opgøret var danskeren dog ikke imponeret over.
Axelsen påpeger, at den var fyldt med mange tekniske fejl og ikke alt for godt spil.
- Men sådan er det, når vi to mødes.
Vi kender hinandens styrker og svagheder, og så bliver det sådan en kamp.
Der er ikke meget, jeg kan tage med fra den – udover at jeg selvfølgelig vandt, siger Axelsen.
Jan Ø.
Jørgensen kunne dog godt bruge opgøret til noget.
Den 31-årige spiller har de seneste par år døjet med en slem hælskade, og derfor var han fuldt ud tilfreds med, at han kunne være med på det øverste niveau igen.
- Det er noget af det bedste, jeg har spillet, efter jeg kom tilbage fra min skade.
Jeg er glad for endelig at nå det her niveau.
Jeg havde meget at komme med i dag, og jeg havde Viktor ude i situationer, hvor han var usikker.
Jan Ø.
Jørgensen spillede på højt niveau.
- Så det er en stor cadeau til mig.
Den kan jeg selvfølgelig ikke bruge til så meget lige nu, men jeg er glad for måden, jeg har spillet denne turnering på, siger Jan Ø.
Jørgensen.
For Viktor Axelsen venter nu den forsvarende All England-mester Shi Yugi, som tidligere på ugen sendte Anders Antonsen ud i første runde.
Og Axelsen forventer en hård kamp.
- Det bliver en stor kamp for os begge.
Han er en meget stabil spiller og angrebsstærk.
Jeg synes, han har vist præcision og power i denne turnering i år.
Så det bliver en hård kamp, siger han.
FacebookTwitterKopier linkEmner:Jan Ø.
Jørgensen (badmintonspiller)|Viktor Axelsen (badmintonspiller)|Badminton|Anders Antonsen (badmintonspiller)




https://www.dr.dk/nyheder/indland/elever-afviser-kast-med-moenter-efter-minister-det-hele-bliver-bare-gjort-vildere

IndlandElever afviser kast med mønter efter minister: 'Det hele bliver bare gjort vildere' Elever på Ørestad Gymnasium ærgrer sig over fremstillingen af gymnasiet efter ministerens afbrudte besøg i går.
Undervisningsminister Merete Riisager (LA) forlod Ørestad Gymnasium under et besøg i går.
Af Anna Sol Jørgensen08.
mar.
2019 kl.
21.
00Bemærk: artiklen er mere end 30 dage gammelLæs op- Jeg synes virkelig, at skolen kommer til at se dårligere ud, end den er.
Og det hele bliver bare gjort vildere.
Sådan lyder det fra Mikkel Vestergaard - der går i 1.
g på Ørestad Gymnasium - efter undervisningsministeren Merete Riisagers (LA) besøg på skolen har kastet talrige overskrifter af sig, fordi hun var nødt til at afbryde besøget.
Situationen eskalerede, da hun besøgte gymnasiet sammen med sognepræst Kathrine Lilleør og sin særlige rådgiver, Søren Poul Nielsen, for at diskutere demokratisk dannelse med en af klasserne.
Jeg så én mønt blive kastet.
Den landede ved vores fødder.
Jeg lagde ikke mærke til, at der blev kastet andre ting.
Søren Poul Nielsen, særlig rådgiver for undervisningsministerenEfterfølgende har flere medier - herunder DR - beskrevet, at de måtte forlade gymnasiet, efter at der var blevet råbt "luder" efter ministeren og blevet kastet mønter efter følget.
Justerer udtalelse om mønterMen netop den detalje med de flyvende mønter har været omdiskuteret: Flere elever og rektor på gymnasiet fortæller, at de ikke har set nogen mønter blive kastet.
Kathrine Lilleør har til Altinget fortalt, at "der røg mønter ned i hovedet på os, og der blev puffet til os", og mediet beskriver, at følget oplevede, at der "kom mønter flyvende".
Overfor DR bekræftede hun ligeledes, at der blev kastet med mønter.
Men den udtalelse justerer hun nu.
- Der var ikke så meget, der faldt ned.
Der var ikke en regn af ting, og vi blev ikke ramt af noget, siger hun, og tilføjer, at hun er i tvivl om, om der var tale om en kapsel eller en mønt.
Ministerens særlige rådgiver, Søren Poul Nielsen, bekræftede tidligere i dag Katrine Lilleørs udlægning.
Men heller ikke han mener, at der var tale om en byge af objekter, der kom mod dem.
- Jeg så én mønt blive kastet.
Den landede ved vores fødder.
Jeg lagde ikke mærke til, at der blev kastet andre ting, siger han.
Læs også:Elevråd siger undskyld til minister efter 'luder'-råb: 'Pinligt og skuffende''Det var ikke hele skolen, der stod og råbte'Situationen på gymnasiet eskalerede, efter at ministeren havde været på skolen i en halv times tid.
Det lille selskab blev mødt af en stor gruppe elever, der havde samlet sig i protest mod besparelser på to procent, der for omkring 14 dage siden har kostet adskillige lærere på Ørestad Gymnasium deres job.
Derfor var der blevet sat bannere op, og eleverne begyndte at råbe slagord af de besøgende.
På et tidspunkt er der også en, der råber "luder" efter Merete Riisager.
Hun skulle nok ikke have lagt sit besøg så tæt op ad, at lærerne er blevet fyret.
Det tænker folk stadig meget over.
Det er lige sket, så man kunne nok godt have skubbet besøget lidt.
Mikkel Vestergaard, 1.
g på Ørestad GymnasiumMen 1.
g-eleven Mikkel Vestergaard mener altså, at hele episoden er blevet blæst alt for stort op.
- Der var nogle, der måske gik over stregen.
Men det var ikke hele skolen, der stod og råbte.
Overhovedet.
Og alt det der med mønter tror jeg simpelthen ikke på.
Han mener også, at timingen i ministerens besøg kunne have været bedre.
- Hun skulle nok ikke have lagt sit besøg så tæt op ad, at lærerne er blevet fyret.
Det tænker folk stadig meget over.
Det er lige sket, så man kunne nok godt have skubbet besøget lidt, siger han.
Læs også:Gymnasieelever efter minister-tilråb: 'Vi har jo ret til at demonstrere'Medlem af elevrådet på Ørestad Gymnasium Sofie Spies mener ligeledes, at sagen er blevet kørt op, og at medierne også skulle have taget sig tid til at sætte sig bedre ind i situationen.
- Der var, så vidt vi ved, én og kun én, der råbte "luder".
Det synes vi selvfølgelig er en dårlig idé.
Men hør lige engang: Én dreng på et helt gymnasium, han er vistnok 16 år, som kommer til at råbe noget dumt!
Det skulle han ikke gøre.
Men vi skal måske hverken give hele elevgruppen eller gymnasiet skylden?
, siger hun til Politiken.
Minister opfordrer til debatUndervisningsminister Merete Riisager siger, at hun aldrig har oplevet noget lignende, som det hun oplevede på Ørestad Gymnasium i går.
- Det ender med, at vi ikke kan gennemføre den snak, vi skulle have haft med eleverne, siger hun.
Jeg tror, at mange Ørestad-elever vil sige, at demonstrationen var at vise utilfredsheden.
Det mente vi bedst, at vi kunne ved at samle eleverne og gøre indflydelse på den måde.
Mille Christensen, elev i 1.
g på Ørestad GymnasiumHun erkender, at der kan være frustrationer blandt gymnasieeleverne, men mener ikke, at økonomien er elevernes ansvar.
- Gymnasieelever skal generelt have lov at koncentrere sig om indholdet i deres uddannelse, men det er selvfølgelig de voksne, der har ansvar for, at budgetterne hænger sammen, siger hun og fortsætter:- Hvis man er utilfreds, skal man give udtryk for sin utilfredshed på en måde, hvor man kan debattere.
Men for Mille Christensen, der er 1.
g-elev på gymnasiet, gav en demonstration god mening.
Og hun så ikke noget til, at nogen skulle have kastet med mønter.
- Jeg tror, at mange Ørestad-elever vil sige, at demonstrationen var at vise utilfredsheden.
Det mente vi bedst, at vi kunne ved at samle eleverne og gøre indflydelse på den måde, siger Mille Christensen.
- Det er ikke ligefrem en person, der er nem at komme i kontakt med, tilføjer Mikkel Vestergaard.
FacebookTwitterKopier linkEmner:Kathrine Lilleør (præst)|Merete Riisager (politiker)|Ørestad|Gymnasiale uddannelser|Uddannelse




https://www.dr.dk/nyheder/udland/de-vil-ikke-have-mumien-som-praesident-igen-algeriets-unge-er-massivt-paa-gaden

UdlandDe vil ikke have 'mumien' som præsident igen: Algeriets unge er massivt på gadenDe unge algiere vil have et helt nyt system i landet, siger mellemøstkorrespondent.
Billede af Abdelaziz Bouteflika fra november 2017.
Siden han fik et slagtilfælde i 2013, har han stort set ikke optrådt offentligt.
Af Cecilie Rosenkvist Dam08.
mar.
2019 kl.
21.
39 | opdateret 11.
mar.
2019 kl.
15.
12Bemærk: artiklen er mere end 30 dage gammelLæs opTitusindevis af mennesker demonstrerer gennem Algeriets gader med råb, flag og drømme om et nyt system i det nordafrikanske land.
Det er blevet forår i Arabien, hvor 82-årige Abdelaziz Bouteflika, der har siddet på magten i 20 år, stiller op til præsidentvalget for femte gang, på trods af at han er for syg til selv at føre valgkamp.
Han er blevet symbolet på det system, de unge algiere ikke vil have, fortæller DR's mellemøstkorrespondent, Michael S.
Lund.
- Algiere, særligt de unge, ser det som en direkte fornærmelse eller en vittighed.
Det er ikke kun i Algeriet, at folk har demonstreret mod præsidenten.
Der har også været protester i Paris.
Største demonstrationer siden det arabiske forårMassedemonstrationerne er en foreløbig kulmination af ugevis af protester, og er de største i nordafrika siden det arabiske forår i 2011.
Og selvom det startede som en protest mod den svækkede Boutefika, så er bevæggrundende udvidet.
Michael S.
Lund DRs mellemøstkorrespondent Michael S.
Lund dækker Mellemøsten med base i Istanbul i Tyrkiet.
Og det har ikke formildet demonstranterne, at præsidenten har lovet, at det bliver hans sidste valg, forklarer mellemøstkorrespondenten.
- At de kan finde på at stille sådan en mand op igen og sandsynligvis også sørge for, han vinder endnu engang, ser mange algiere og særligt de unge som en fornærmelse.
På gaden med fred og roserDemonstrationerne foregår i fred og ro, og det gør både sikkerhedsstyrker og demonstranterne meget ud af, forklarer Michael S.
Lund.
- Nogle af demonstranterne har givet roser til politifolkene, og selvom nogle er blevet arresteret, så har der ikke været voldsom undertrykkelse af demonstranterne.
Det er, fordi begge parter godt ved, at hvis det udvikler sig til vold, så kan det blive meget uforudsigeligt.
Kvindelig demonstrant med en rose i hånden under dagens protest i Aliger, Algeriet.
Menige mennesker mod magtapparaterDet handler ikke bare om en præsident, der er for syg til at passe sit arbejde.
Det handler om en generation af unge, der er presset af en nedadsvingende økonomi og en høj arbejdsløshed blandt unge.
Som ikke har kendt andre præsidenter end Bouteflika, og som forsøger at få ham pillet af stemmesedlen, som der skal sættes kryds ved i april, forklarer Michael S.
Lund.
Det startede med at handle om den femte regeringsperiode, men nu vil de have ændret hele systemetMichael S.
Lund, DR's mellemøstkorrespondent- Et valg i Algeriet er ikke et frit og fair valg.
Følelsen blandt mange af dem, der demonstrerer er, at hvis Bouteflika stiller op, så vil han sandsynligvis vinde igen, selvom han ikke kan føre valgkamp, for hele systemet med hæren og den økonomiske elite er bag ham.
Så hvad der startede som protester mod en præsident med øgenavnet 'mumien', der refererer til, at han er levende død, handler nu om en større forandring i det nordafrikanske land.
- Det startede med at handle om den femte regeringsperiode, men nu vil de have ændret hele systemet, siger Michael S.
Lund.
Politiet er tilstede ved demonstrationerne, som foregår fredeligt.
•FacebookTwitterKopier linkEmner:Algeriet|Demonstrationer|Valg og folkeafstemninger|Afrika|Abdelaziz Bouteflika (politiker)




https://www.dr.dk/sporten/fodbold/amerikanske-fodboldkvinder-sagsoeger-forbundet-kraever-ligeloen

FodboldAmerikanske fodboldkvinder sagsøger forbundet: Kræver ligelønUSA's kvindelandshold anklager fodboldforbundet for kønsdiskrimination og vil have det samme i løn som mændene.
Mar 5, 2019; Tampa, FL, USA; United States forward Tobin Heath (17) and forward Alex Morgan (13) and forward Mallory Pugh (11) celebrate after a goal during the first half against Brazil during a She Believes Cup women's soccer match at Raymond James Stadium.
Mandatory Credit: Douglas DeFelice-USA TODAY Sports 08.
mar.
2019 kl.
20.
30Bemærk: artiklen er mere end 30 dage gammelLæs opDet amerikanske fodboldforbund diskriminerer de kvindelige landsholdsspillere, der får mindre i løn og dårligere forhold end deres mandlige kolleger.
Sådan lyder det fra spillerne på det amerikanske kvindelandshold.
Fredag - på kvindernes internationale kampdag - har de sagsøgt fodboldforbundet, US Soccer.
Kvinderne kræver ligeløn og samme vilkår som mændene.
Det skriver nyhedsbureauet Reuters.
KønsdiskriminationSpillerne mener, at de er ofre for kønsdiskrimination, fordi de bliver betalt mindre end de mandlige landsholdsspillere, selv om arbejdsopgaven og ansvaret er det samme.
Stævningen er underskrevet af de 28 spillere, der indgår i den aktuelle landsholdstrup.
- Hver eneste af os er ekstremt stolte af at bære den amerikanske landsholdstrøje, og vi tager det deraf følgende ansvar alvorligt.
Vi mener, at kampen for lighed mellem kønnene i sport er en del af det ansvar.
- Som spillere fortjener vi at blive betalt det samme for vores arbejde uanset køn, lyder det fra angriberen Alex Morgan i en erklæring i forbindelse med stævningen.
Det amerikanske kvindelandshold har vundet verdensmesterskabet tre gange, senest i 2015.
Holdet skal forsvare VM-titlen i Frankrig til sommer.
Alex Morgan og resten af landsholdskammeraterne vil have ligeløn.
Det er ikke første gang, de kvindelige landsholdsspillere har kæmpet for ligeløn og lige arbejdsforhold.
I 2016 indbragte fem spillere fodboldforbundet for en kommission, der skulle undersøge og afgøre, om kvinderne var udsat for kønsdiskrimination.
Også i andre sportsgrene har kvinderne gået til kamp for bedre forhold.
For to år siden truede spillerne på det amerikanske ishockeylandshold med at boykotte VM, hvis de ikke fik samme arbejdsvilkår som mændene.
Det gik ishockeyforbundet til slut med til.
/ritzau/FacebookTwitterKopier linkEmner:Ligebehandling|Fodbold|Frankrig|USA




https://www.dr.dk/sporten/fodbold/superliga/video-droemmekasse-og-kluddermaal-sikrer-fcm-sejr-i-hobro

SuperligaVIDEO Drømmekasse og kluddermål sikrer FCM sejr i HobroHobro har stadig til gode at slå FCM i Superligaen.
En sen scoring gav FCM en 2-1-sejr i fredagens udekamp.
08.
mar.
2019 kl.
21.
02Bemærk: artiklen er mere end 30 dage gammelLæs opDen tidligere Hobro-angriber Mayron George blev matchvinder, da FC Midtjylland med nød og næppe vandt 2-1 ude over Hobro i Superligaen.
Dermed hentede midtjyderne tre vigtige point i bestræbelserne på at indhente FC København på ligaens førsteplads.
FCM's Evander og Hobros Edgar Babayan stod for opgørets øvrige scoringer.
Der er tale om lidt af en ønskemodstander for gæsterne.
Hobro havde nemlig endnu til gode at slå midtjyderne.
Det var faktisk kun lykkedes himmerlændingene at få point en enkelt gang, hvor de to hold spillede 0-0 i 2014/2015-sæsonen.
Midtjyderne lagde da også bedst ud med et højt pres, men holdet skabte dog ikke de store oplagte scoringsmuligheder, og så skulle der ligesom i sidste runde brasiliansk magi til.
Fra kanten af feltet kanonerede det brasilianske talent Evander fremragende bolden ind bag Hobro-målmand Jesper Rask.
FCM intensiverede presset efter scoringen og kun en velspillende Rask sørgede med flere flotte redninger for, at midtjyderne ikke førte mere end 1-0 ved pausen.
FCM's Evander var kampens store oplevelse med et mål og assist.
Bedst som man troede, at gæsterne havde kampen under fuld kontrol, chokstartede hjemmeholdet efter pausen.
Efter fem minutter trak kantspilleren Edgar Babayan ind i banen og krøllede bolden rundt om Jesper Hansen i FCM-målet.
Og så var hjemmeholdet på 1-1.
Herefter blev kampen en åben slagudveksling, hvor mange dueller midt på banen betød, at begge mandskaber have svært ved for alvor at etablere et pres.
Men som så mange gange før var midtjyderne effektive, da chancen opstod.
Med 10 minutter igen reddede den tidligere Hobro-angriber Mayron George sit hold med en scoring, og så kunne midtjyderne tage alle tre point med hjem til heden.
Med sejren lægger FCM pres på FCK, og de to titelaspiranter ligger side om side i toppen.
FCK har dog en kamp til gode.
/ritzau/FacebookTwitterKopier linkEmner:FC Midtjylland|Hobro|FC København|Fodbold




https://www.dr.dk/nyheder/penge/stemte-paa-sig-selv-anklage-om-stemmemisbrug-ved-radius-valg

PengeStemte på sig selv: Anklage om stemmemisbrug ved Radius-valgNyt bestyrelsesmedlem i Radius stemte på sig selv med tusindvis af stemmer.
Ved at bruge numre fra elmålere, kunne Flemming Strøm sikre sig ekstra stemmer ved Radius-valget.
Af Casper Schrøder og Ole Ørskov08.
mar.
2019 kl.
20.
30Bemærk: artiklen er mere end 30 dage gammelLæs opDen ellers ukendte kandidat Flemming Strøm var en af de største stemmeslugere ved det højt profilerede forbrugervalg til bestyrelsen i det sjællandske elnetselskab Radius.
Han kom ind med 3.
500 stemmer.
Det er forkasteligt, og det er forargeligt.
Man sætter de beboerdemokratiske spilleregler ud af kraft.
John Steen Johansen, beboerformand i BellahøjForbrugervalget skabte stor opmærksomhed med en ophedet offentlig debat om et muligt salg af Radius.
Elnetselskabet er ejet af Ørsted, det tidligere Dong Energy.
Men Flemming Strøms stemmer kom ikke fra almindelige forbrugere, der havde ret til at stemme ved at oplyse nummeret på deres private elmåler fra Radius.
I stedet benyttede Flemming Strøm, der er vicedirektør i boligadministrationsselskabet KAB, tusindvis af målernumre fra fællesmålere i opgange, vaskekældre og udendørsarealer i almene boliger til at sikre stemmer til sig selv.
Måske ugyldigt valgMålernumrene havde Flemming Strøm adgang til, fordi KAB er landets største administrationsselskab for almene boliger.
Samlet administrerer KAB 60.
000 almene boliger i Hovedstadsregionen.
Stemmerne blev afgivet, uden at KAB og Flemming Strøm først havde fået konkret bemyndigelse til det eller oplyst om det til medlemmerne i de almene boliger, hvor beboerdemokrati ellers står som en grundpille.
Formanden for en boligafdeling i Bellahøj i København, som administreres af KAB, er stærkt utilfredse.
- Det er forkasteligt, og det er forargeligt.
Man sætter de beboerdemokratiske spilleregler ud af kraft, siger John Steen Johansen, der har boet i almen bolig siden 1996.
En professor i jura finder fremgangsmåden problematisk.
- Det sætter de demokratiske spilleregler ud af kraft, så man kan godt diskutere om det er et ugyldigt valg, siger Jakob Juul-Sandberg.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til RadiusFik udleveret listerVed valget blev Flemming Strøm kun overgået i stemmetal af Enhedslistens landskendte profil Pelle Dragsted, der fik 9.
000 stemmer.
Helt konkret fik Flemming Strøm udleveret lister med fællesmålernumre fra KAB's tekniske afdeling og bad herefter kontorpersonalet om at stemme på ham selv med målernumrene via Radius' hjemmeside.
KAB bekræfter denne fremgangsmåde og oplyser til DR, at der samlet er tale om cirka 3.
000 stemmer.
Uden de 3.
000 fællesmålerstemmer ville Flemming Strøm ikke være kommet ind i bestyrelsen.
De første spørgsmål til Flemming Strøms stemmetal til valget blev rejst af den uafhængige podcast Visbys Verden efter en aktindsigt i RadiusKAB's formand John Olsen forsvarer metoden.
- Der er ikke gjort noget, som er i strid med reglerne.
Det lugter af stemmefusk og valgsvindel.
I virkeligheden synes jeg, at man sætter hele forbrugerdemokratiet ud af spil.
Johnny Restrup-Sørensen, kandidat ved valget til Radius' bestyrelseJohn Olsen siger, at Flemming Strøm i sin funktion som vicedirektør havde bemyndigelse til at benytte stemmerne gennem den administrationsaftale, der er indgået med boligorganisationerne for de almene boliger.
KAB har dog ikke ønsket at give DR indsigt i administrationsaftalerne.
Afdelingerne bestemmerFor professor i jura Jacob Juul-Sandberg står det klart, at Flemming Strøm ikke som udgangspunkt havde ret til at benytte stemmerne.
- Selvtændigt har han ikke nogen kompetence til at gå ind og foretage de her dispositioner.
Det er afdelingerne, der har bemyndigelsen, da de betaler regningerne.
Det er som udgangspunkt også dem, der kan disponere, siger han.
Kandidat til bestyrelsen Johnny Restrup-Sørensen, der ikke kom ind ved forbrugervalget, kritiserer processen i skarpe vendinger.
- Det lugter af stemmefusk og valgsvindel.
I virkeligheden synes jeg, at man sætter hele forbrugerdemokratiet ud af spil.
Det er i hvert fald uetisk.
Det er sket på skrømt, og det er meget unfair, siger Johnny Restrup-Sørensen, der opfordrer bestyrelsen til at lade valget gå om.
På trods af at der fra flere sider stilles spørgsmålstegn ved forbrugervalget, så mener formanden for Radius, Knud Pedersen, ikke, at han kan sikre, at stemmerne ved forbrugervalget rent faktisk bliver afgivet af dem, der har ret til at benytte dem.
Alligevel opfordrer Knud Pedersen Radius-kunder til at henvende sig, hvis de mener, at deres stemmer er blevet misbrugt.
- Vi kan selvfølgelig lave en ekstra undersøgelse, men indtil videre har vi ikke set noget, der ikke er korrekt.
Man er selvfølgelig velkommen til at henvende sig til os, hvis man har nogle målere, som man mener, at man har ret til at afgive stemmer på, siger Knud PedersenFormand for KAB, John Olsen, lægger op til en anden fremgangsmåde for KAB i fremtiden.
- Vi kunne have gjort det anderledes.
Vi kunne have sagt, at vi har denne mulighed for, at KAB bliver repræsenteret på organisationernes og beboernes vegne i Radius' bestyrelse, og det vil vi gerne orientere om, at vi bruger fællesmålerne til.
Det kunne vi have gjort i en mail, og det vil jeg da tage til mig.
Kommer der en lignende situation, hvor man kan rejse spørgsmålstegn, så gør vi det på den rigtige måde, siger John Olsen.
Ånden i loven skal overholdesPelle Dragsted, der er nyvalgt bestyrelsesmedlem, vil tage sagen op.
- Flemming Strøm er valgt på baggrund af en proces, som jeg ikke synes er rimelig.
Jeg vil tage det op på det førstkommende bestyrelsesmøde for at sikre, at ånden i loven overholdes ved forbrugervalget fremover, siger Pelle Dragsted.
I boligafdelingen på Bellahøj i København er formand John Steen Johansen enig i den betragtning.
- Selvom bestyrelsen i KAB bakker Flemming Strøm op, så må man stille det retoriske og vigtige spørgsmål: Bakker beboerne valget og den praksis op?
Det er jo en praksis, hvor man tænker, at det er lettere at få tilgivelse end tilladelse, siger John Steen Johansen.
Flemming Strøm har ikke ønsket at udtale sig til artiklen, og har henvist til bestyrelsesformand John Olsen.
FacebookTwitterKopier linkEmner:KAB|Pelle Dragsted (politiker)|København|DONG Energy|Bolig- og ejendomsselskaber




https://www.dr.dk/sporten/oevrig/norsk-soelvtoej-debutant-med-pragtpraestation-ved-vm-i-skiskydning

Øvrig sportNorsk sølvtøj: Debutant med pragtpræstation ved VM i skiskydningIngrid Landmark Tandrevold sikrede sig overraskende en sølvmedalje ved kvindernes sprint-disciplin ved VM i skiskydning.
Af Arnela Muminovic08.
mar.
2019 kl.
19.
15Bemærk: artiklen er mere end 30 dage gammelLæs opDet var en noget måbende og helt udkørt Ingrid Landmark Tandrevold, som kameraene stillede skarpt på ved mållinjen ved VM i skiskydning i svenske Østersund.
Den 22-årige norske debutant havde forinden kørt sit livs løb og sikrede sig en sølvmedalje i kvindernes udgave af sprint-disciplinen- Det er helt vildt.
Det er stadig ikke gået op for mig endnu, hvad jeg har præsteret.
Alt gik upåklageligt og timingen var perfekt.
Jeg gav alt, jeg havde.
- I afslutningen føltes det, som om at mit hjerte stoppede med at banke før mållinjen, og jeg var så stiv i mine ben, som jeg aldrig har været før.
Før det hele sortnede for mig, nåede jeg at tænke, at jeg ikke ville ende som nummer fire.
Der måtte graves dybt, og det blev der, sagde hun til den norske avis VG.
Landmark Tandrevold, der ligger på en beskeden 14.
plads sammenlagt i World Cuppen denne sæson, begyndte stærkt og i højt tempo i dagens sprint, hvor hun leverede fejlfrit i både den liggende og stående skydning.
Da hun kom i mål, var hun klart nummer et, men i sidste ende måtte hun overlade førstepladsen til slovakiske Anastasia Kuzmina, der kom ind 9,7 sekunder bedre end nordmanden.
Tyske Laura Dahlmeier tog sig af andenpladsen og bronzemedaljen.
FacebookTwitterKopier linkEmner:Skydesport|Skisport




https://www.dr.dk/nyheder/penge/skattesmaek-eller-check-her-er-de-fradrag-du-skal-holde-oeje-med

PengeSkattesmæk eller check: Her er de fradrag, du skal holde øje medDu kan nu smugkigge din årsopgørelse for 2018 på skat.
dk.
Af Jesper Knudsen08.
mar.
2019 kl.
17.
54Bemærk: artiklen er mere end 30 dage gammelLæs opHar du betalt for meget i skat, eller skal du betale penge tilbage?
Din årsopgørelse ligger klar nu - selv om den officielle premiere på skat.
dk først er på mandag.
Dermed kan 4,6 millioner danskere nu se, om der venter skattesmæk eller skattecheck.
Og tre ud af fire af os skal have penge tilbage.
I 2017 fik vi i gennemsnit udbetalt 4.
900 kroner.
Skat forventer, at 15% af os – ca.
700.
000 danskere – vil ændre vores årsopgørelse, fordi der enten er indtægter eller fradrag, der ikke er kommet med.
Der er især fem fradrag, du skal være opmærksom på.
Se hvilke i videoen.
FacebookTwitterKopier linkEmner:Skatter og afgifter|Skat|Privatøkonomi|Økonomi




https://www.dr.dk/sporten/badminton/axelsen-er-i-all-england-semifinalen-efter-dansker-drama

BadmintonAxelsen er i All England-semifinalen efter dansker-dramaEfter en tæt kamp mod Jan Ø.
Jørgensen er Viktor Axelsen klar til sin første semifinale i All England.
Viktor Axelsen vandt i to sæt mod Jan Ø.
Jørgensen.
08.
mar.
2019 kl.
19.
50Bemærk: artiklen er mere end 30 dage gammelLæs opBadmintonspilleren Viktor Axelsen er for første gang i sin karriere blandt de fire bedste i den prestigefyldte All England-turnering i Birmingham.
I en spændende og ren dansk kvartfinale vandt Axelsen i to sæt med 23-21 21-18 over Jan Ø.
Jørgensen og spiller lørdag om en plads i finalen.
I semifinalen venter den forsvarende All England-mester Shi Yuqi, som tidligere på ugen sendte Anders Antonsen ud af turneringen i første runde.
Jan Ø.
Jørgensen må derimod rejse hjem, men kan formentlig glæde sig over, at han ser ud til at være på vej mod den styrke, han besad, inden langvarige skader satte ham ud af spillet.
Jørgensen var med til at skabe en tæt og spændende forestilling, hvor de to spillere skiftedes til at være ovenpå.
Axelsen bestræbte sig tydeligvis på at køre den seks år ældre landsmand træt ved at gøre duellerne lange og dirigere Jørgensen rundt på baglinjen.
Jan Ø.
Jørgensen kæmpede bravt mod Viktor Axelsen.
Kampen var placeret på bane to, hvor der ikke er mulighed for at tage en "challenge" på dommerkendelserne, og begge spillere viste ved flere lejligheder deres utilfredshed med linjedommerne.
Et par milimeterafgørelser gav Viktor Axelsen en føring på 19-16 i første sæt, og han fik sin første sætbold ved 20-17.
Tæt andet sætMen Jørgensen rystede ikke på hånden, selv om han stod med ryggen mod muren.
Nordjyden tog fire point i træk og tilspillede sig en sætbold ved 21-20.
Initiativet skiftede dog igen, og da Jørgensen under pres slog bolden i nettet, vandt Axelsen sættet med 23-21 og kvitterede med et triumferende brøl.
Jævnbyrdigheden var intakt fra andet sæts start, og hver gang Axelsen så ud til at trække fra, strammede Jørgensen grebet igen.
Spillerne skiftedes til at score point.
Det betød, at Jan Ø.
Jørgensen aldrig nåede helt op, og Axelsen tilspillede sig to matchbolde ved 20-18.
Den 25-årige fynbo skulle dog kun bruge en, og efter et veltimet smash faldt han på knæ i jubel, inden de to træningskammerater byttede trøjer som tak for kampen.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Viktor Axelsen (badmintonspiller)|Badminton|Birmingham|Anders Antonsen (badmintonspiller)




https://www.dr.dk/sporten/oevrig/groth-banker-tysk-bordtennis-legende-jeg-er-i-en-rivende-udvikling

Øvrig sportGroth banker tysk bordtennis-legende: 'Jeg er i en rivende udvikling'Jonathan Groth leverede en af karrierens bedste resultater ved at slå Timo Boll i Champions League-semifinalen.
Af Kasper Aleksander Thrane og indslag: Niklas Brandt Pedersen08.
mar.
2019 kl.
17.
51Bemærk: artiklen er mere end 30 dage gammelLæs opDen danske bordtennisspiller Jonathan Groth leverede en kæmpe overraskelse, da han torsdag aften besejrede den tyske legende Timo Boll i Champions League-semifinalen mellem Groths russiske hold, TTSC Ural Mining Metallurgical Company, og Bolls Borussia Düsseldorf.
Timo Boll, som blandt andet har vundet VM to gange og EM syv gange, er trods sine 38 år stadig anset som en af verdens bedste spillere, hvilket en plads på verdensranglistens femteplads også indikerer.
- Kampen mod Boll viser, jeg har gang i det helt rigtige, og jeg er i en rivende udvikling.
Jonathan GrothDerfor er Jonathan Groth naturligvis også stolt af sin præstation.
- At slå Timo Boll, som er den bedste spiller, vi har haft de sidste 15 år, rangerer utrolig højt.
Jeg har slået ham en enkelt gang før og tabt en del gange, men at slå ham igen viser, at jeg kan være med, hvor det virkelig gælder.
© ScanpixTimo Bolls største sejreVM:Guld: 2002 og 2005Sølv: 2008, 2012, og 2017Bronze: 2010 og 2014EM:Guld: 2002, 2007, 2008, 2010, 2011, 2012 og 2018Hold-EM:Guld: 2007, 2008, 2009, 2010, 2011 og 2017Champions League:Vinder: 2005, 2006, 2009, 2010 og 2011.
- Det vigtigste, når du møder Boll, er, at du hele tiden holder hovedet koldt.
Man skal hele tiden fokusere på spillet, for der er flere gange, man føler, man har spillet et point til perfektion, og så taber man det alligevel.
Så man skal bare blive ved og ved og tro på, at det kan lykkes, uanset hvad der sker.
Det gjorde jeg, og det gav pote, siger Groth til DR Sporten.
- Jeg var selvfølgelig nervøs inden, da det var første gang, jeg stod i en Champions League-semifinale.
Det var utrolig fedt, og der var masser af nerver på.
Men jeg kunne holde styr på nerverne, da det gjaldt, og det giver meget selvtillid fremover.
Vil måle sig med de bedsteMed en plads som nummer 23 på verdensranglisten må Jonathan Groth betegnes som en del af bordtenniseliten.
Den 26-årige dansker drømmer dog om at kravle endnu højere op, og sejren over Timo Boll giver ekstra tro på tingene.
- Jeg føler allerede, jeg er en del af verdenseliten, men jeg vil endnu tættere på de allerbedste.
Hvis jeg skal spille lige op med spillere som Boll hver gang, så kræver det, at jeg er lidt mere kontinuerlig i træning og kamp.
Der er ikke råd til at have ét dårligt træningspas.
De bedste spillere har hverken dårlige træninger eller kampe.
© ScanpixJonathan GrothAlder: 26 årKlubber: TTSC Ural (Rusland) og Roskilde BordtennisStørste bedrifter:Europamester i herredouble i 2016Vinder af herredouble ved Czech Open 2017 og 2018 og Austrian Open 2016Debut på landsholdet, september 2009Nr.
3 ved Europa Top 16 Cup i 2018Nåede 3.
runde ved OL 2016Sølv i herredouble ved EM i Ostrava 2010Dansk mester i herresingle fra 2012 til 2016- Kampen mod Boll viser, jeg har gang i det helt rigtige, og jeg er i en rivende udvikling.
Jeg skal bare fortsætte med det, jeg gør, og så kan jeg blive en del af den absolutte verdenselite.
OL i horisontenGroths sejr over Boll var med til at sikre TTSC Ural en sejr på 3-1 over Düsseldorf og dermed et fremragende udgangspunkt inden returopgøret i Tyskland.
Danskeren står derfor med gode chancer for at skulle spille Champions League finale, og oven i hatten venter et VM lige rundt om hjørnet.
Men selvom denne sæson byder på spændende udfordringer, så er Groths fokus rettet mod 2020.
- Den her sæson er en forberedelse til næste sæson, hvor der er OL.
2019 skal jeg bruge på at udvikle mit spil og træne nogle svagheder.
I den her sæson betyder resultaterne ikke så meget.
Sidst, Jonathan Groth var med ved OL, var i Rio i 2016, hvor han røg ud i tredje runde.
- Første skridt er at kvalificere mig, og når det forhåbentlig bliver sikret, så kigger jeg frem mod ambitioner til OL.
Det, er jeg sikker på, er den bedste måde at tænke på.
Jeg har selvfølgelig stadig fokus på denne sæsons udfordringer, og det viser, at jeg er på vej den rigtige vej, at jeg kan slå Timo Boll, slutter Groth.
Jonathan Groth og TTSC Ural spiller returopgør mod Boll og Düsseldorf i Tyskland torsdag den 21.
marts.
I videon over artiklen kan du se højdepunkter fra Groths kamp mod Boll.
FacebookTwitterKopier linkEmner:Tyskland|De Olympiske Lege




https://www.dr.dk/nyheder/indland/gymnasieelever-efter-minister-tilraab-vi-har-jo-ret-til-demonstrere

IndlandGymnasieelever efter minister-tilråb: 'Vi har jo ret til at demonstrere'  Elever fortsætter protest mod nedskæringer trods drama ved ministerbesøg.
- Vi er utilfredse med de reformer, der er blevet lavet.
Og det vil vi gerne protestere imod.
Men det er ikke okay, at det eskalerede på den her måde, mener 1.
G-eleven Bartosz Andrej Baracz (th).
Af Julie Johanne Knudsen og Kasper Duncan Gram (video)08.
mar.
2019 kl.
18.
01 | opdateret 08.
mar.
2019 kl.
21.
19Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Katrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
"2 procent kostede 8 medarbejdere", står der på et banner, der stadig hænger på Ørestad Gymnasiums trappe.
For selv om der blev råbt et skældsord og nogle mente, der blev kastet ting efter undervisningsminister Merete Riisager (LA), der besøgte gymnasiet i går, opfordrer elevrådet stadig eleverne til at markere deres utilfredshed med besparelser.
- Vi opfordrer til at demonstrere.
Det er vores ret.
Og vi er utilfredse med de reformer, der er blevet lavet.
Og det vil vi gerne protestere imod.
Men det er ikke okay, at det eskalerede på den her måde, siger elevrådsmedlem Bartosz Andrej Baracz.
Omkring 400 elever var stimlet sammen på skolens trappe, hvorfra nogen råbte 'luder'efter undervisningsministeren.
Selv om rektoren forsøgte at tale gemytterne til ro, valgte Merete Riisager kort tid efter at forlade skolen.
Læs også:Bannere og buh-råb: Hvad er eleverne utilfredse med?
Det ærgrer elevrådet, der efter planen skulle mødes med ministeren.
- Folk er påvirket af, at der bliver skåret så meget.
Og det er bare ærgerligt, at få elever går over gevind.
For det er stadig vigtigt, at vi får vores budskab ud og taler for vores ret til uddannelsen, siger Sofie Spies, der er forkvinde for skolen elevråd.
FacebookTwitterKopier linkEmner:Liberal Alliance|Merete Riisager (politiker)|Uddannelse|Gymnasiale uddannelser|Ørestad




https://www.dr.dk/nyheder/indland/skal-du-have-penge-tilbage-i-skat-du-kan-tjekke-din-aarsopgoerelse-nu

IndlandSkal du have penge tilbage i Skat?
Du kan tjekke din årsopgørelse nuKøen til at se din årsopgørelse på skat.
dk er åbnet.
Tidligere har Skattestyrelsen meldt ud, at årsopgørelserne ville ligge klar på mandag.
Af Anna Sol Jørgensen08.
mar.
2019 kl.
17.
51 | opdateret 08.
mar.
2019 kl.
21.
23Bemærk: artiklen er mere end 30 dage gammelLæs opDet er nu muligt at se sin årsopgørelse for 2018 på skat.
dk, oplyser Skattestyrelsen i en pressemeddelelse.
Dermed kan det nu ses, om du skal have penge tilbage i skat - eller om du skal betale mere, end du har gjort i 2018.
Skattestyrelsen forventer, at mange vil logge ind for at se deres årsopgørelse i weekenden, hvilket kan lægge pres på serverne.
I testweekenden sidste år var der i alt 2,8 millioner, der loggede ind for at se deres årsopgørelse.
Derfor er der igen i år aktiveret en køfunktion, så der ikke lukkes flere ind ad gangen, end systemerne kan håndtere.
Siden har dog kortvarigt været utilgængelig for nogle brugere.
Ifølge Skattestyrelsen skyldes det ikke et nedbrud, men en server, der skulle genstartes.
Læs også:Skattesmæk eller check: Her er de fradrag, du skal holde øje medSvarer på spørgsmål i weekendenTidligere har det været meldt ud, at årsopgørelsen ville ligge klar på hjemmesiden den 11.
marts, men Skattestyrelsen har altså valgt at åbne adgangen tidligere.
- Weekenden er en testperiode, hvor vi sikrer, at alt virker, som det skal, og får finjusteret vores systemer.
I weekenden vil man derfor kunne opleve, at der kan være begrænset adgang fra udlandet, eller at systemerne kan køre ustabilt, forklarer Karoline Klaksvig, der er underdirektør i Skattestyrelsen.
Skattestyrelsen har sat ekstra bemanding ind og kan svare på generelle spørgsmål på Facebook, Twitter og via en chatfunktion på skat.
dk lørdag og søndag fra klokken 9 til 18.
Skattestyrelsen for langt de fleste oplysninger automatisk, og de fleste skal derfor ikke foretage sig noget, når årsopgørelsen kommer.
- Selvom langt de fleste ikke skal gøre noget, når de får årsopgørelsen, så er det en god ide at tjekke, at oplysningerne stemmer, og oplyse, hvis man har ændringer eller tilføjelser, siger Karoline Klaksvig.
Skattestyrelsen har i år væbnet sig med et it-analysesystem, der kan tjekke de rettelser, som folk indtaster i årsopgørelsens felter over fradrag.
Ifølge styrelsen er det dog alene omkring 700.
000 borgere, der har ændringer eller tilføjelser til deres årsopgørelse, og det er særligt her, at det nye værktøj skal hjælpe med at finde atypisk adfærd og ulogiske indtastninger.
FacebookTwitterKopier linkEmner:Skattestyrelsen|Skatter og afgifter|Privatøkonomi|Skat|Facebook




https://www.dr.dk/nyheder/penge/klimavenlig-slagtning-danish-crown-lover-halvere-klimagasser-fra-produktionen

PengeKlimavenlig slagtning: Danish Crown lover at halvere klimagasser fra produktionenKødproduktion bliver kun bæredygtig, hvis antallet af dyr reduceres markant, lyder reaktionen fra Greenpeace.
(Arkivfoto).
En del af Danish Crowns bæredygtighedsstrategi går på, at der skal være mindre spild, og at energi- og vandforbruget i kødproduktionen skal nedbringes.
Af Signe Mai Vilsbøll08.
mar.
2019 kl.
17.
30Bemærk: artiklen er mere end 30 dage gammelLæs opLandbrugsdyrenes bøvser og prutter er en af de største klimabelastninger.
Spørgsmålet er så, om produktion af bøffer, koteletter, pølser og flæskesvær, kan være klimavenlig?
Ja, mener Danish Crown.
Slagterikoncernen, der er verdens største eksportør af svinekød, forsøger med en ny bæredygtighedsstrategi, at nedbringe udledningen af klimagasser fra deres produktion til det halve i 2030.
Og i 2050 vil Danish Crown have en helt klimaneutral produktion, hvis løfterne står til troende.
- Vi har sat os et ambitiøst mål om at nedbringe vores udledninger, og det gør vi, fordi vi lytter på forbrugere i markedet.
Vi vil gerne tage ansvar og gå forrest med at reducere udledningen på produktionen af kød i Danmark, siger administrerende direktør i Danish Crown, Jais Valeur.
Han understreger, at Danish Crown vil være verdens mest bæredygtige producent af kød.
Mindre spildHvordan Danish Crown helt præcist vil nå sin vision om at nedbringe udledningen, står hen i det uvisse.
Koncernen har dog en række bud på tiltag, der med al held kan hjælpe visionen på vej.
- Slagterierne skal nedbringe klimabelastningen ved at arbejde med transportdelen, og så kigger vi på reduktion af energi- og vandforbrug, siger Jais Valeur, der også nævner, at "hele grisen skal udnyttes, så der ikke er spild i produktionen".
Landmændene, der ejer Danish Crown, skal også med.
Inden udgangen af i år skal 90 procent af dem bæredygtighedscertificeres, siger direktøren:- Vi ser stort forbedringspotentiale i den måde foderet dyrkes på, i hvor effektiv fodringen er, og også helt simple ting som energiforbrug og miljøinvesteringer i landbruget.
Det er individuelt fra landmand til landmand, hvad der giver bedst mening, og det skal vi finde frem til med certifikatet.
En luftig visionDanish Crowns bæredygtighedsstrategi indeholder ingen løfter om at producere mindre kød, og det undrer landbrugspolitisk rådgiver i Greenpeace, Kristian Sloth.
I hans ører lyder visionen i det hele taget alt for luftig, når landbruget står for omkring 20 procent af den samlede udledning af klimagasser i Danmark.
- Selvfølgelig skal man have point for forsøget på at være bæredygtig, men jeg savner at se nogle mere konkrete tiltag fra Danish Crown.
Det, de spiller ud med, er fuldstændig urealistisk og uunderbygget, og det løser ikke den klimaklemme, vi står i, siger Kristian Sloth.
Hvis det stod til ham, skulle Danish Crown halvere antallet af dyr og plante skov, der kan absobere CO2.
- Kød er klodens mindst bæredygtige fødevare, og Danish Crown sejler frossent kød til Kina.
Det er jo fuldstændig galimatias.
Den eneste måde at gøre det her på, er at reducere antallet af dyr markant, lyder det.
Alt bæredygtighed tællerKlimaprofessor på Aarhus Universitet Jørgen E.
Olesen er mere positiv.
For ham tæller ethvert skridt på vejen mod mindre udledning, og det betyder noget, når en koncern forpligter sig på at gøre noget ved problematikken.
- Jeg synes, det er glædeligt, og jeg kan næsten ikke få armene ned over, at landbruget endelig kommer ind i kampen.
Det bliver svært at gøre produktionen klimaneutral, men målet er ambitiøst, og vi er mange, der vil holde dem op på det, siger Jørgen E.
Olesen.
Også i den grønne tænketank Concito hilses strategien fra Danish Crown velkommen:- Det er en fornuftig kurs, og det helt nødvendige ambitioner, hvis de skal være en del af fremtidens fødevarer i en situation, hvor vi skal reducere drivhusgasudledningerne til 0 inden 2050.
Der er masser af knapper og skrue på, siger Michael Minter, der er programchef for fødevarer hos Concito.
Kød er uden sammenligning er den fødevare, der belaster klimaet allermest.
I Danmark spiser vi i gennemsnit 52 kg pr person om året.
FacebookTwitterKopier linkEmner:Danish Crown|Miljø og natur|Fødevarer|Kina|Jais Valeur (erhvervsleder)




https://www.dr.dk/nyheder/kultur/film/thailandske-drenge-sad-fanget-i-grotte-nu-bliver-deres-historie-til-netflix

Drenge fanget i grotteSe temaFilm og serierThailandske drenge sad fanget i grotte: Nu bliver deres historie til Netflix-serieStreaminggiganten skal koproducere en miniserie om de 12 thailandske drenge, der sidste år blev reddet ud fra en grotte.
Drengene og deres træner på hospitalet efter redningen.
De står med et billede af dykkeren Samarn Kunan, der mistede livet under redningsaktionen.
(Foto: Handout .
© Scanpix)Af Kasper Madsbøll Christensen08.
mar.
2019 kl.
18.
02Bemærk: artiklen er mere end 30 dage gammelLæs opDet ryddede forsider i hele verden, da 12 thailandske fodbolddrenge og deres træner sidste sommer på sensationel vis blevet reddet ud fra en ti kilometer dyb grotte efter at have siddet fanget i 17 dage.
Og nu bliver deres historie så til en miniserie, skriver The Hollywood Reporter.
Det bliver streaminggiganten Netflix, der skal koproducere serien sammen med SK Global, der har sikret sig rettighederne til drengenes historie.
Drenge fanget i thailandsk grotteMellem 23.
juni og 10.
juli 2018 sad 12 fodbolddrenge i alderen 11 til 16 år og deres 25-årige træner indespærret i Luang-grotten i det nordlige Thailand.
De gik efter endt fodboldtræning ind i grotten, hvilket de havde gjort flere gange før.
Da de var gået ind i grotten, brød et kraftigt regnvejr ud, som oversvømmede flere af grottens smalle passager og kamre med vand.
Det gjorde det umuligt for drengene og deres træner at komme ud.
Fodboldholdet og træneren befandt sig knap fire kilometer fra indgangen til grotten.
Den 8.
juli begyndte en storstilet redningsaktion.
10.
juli var alle blevet reddet ud.
Aftalen om serieprojektet blev afsløret af Thailands kulturministerium torsdag.
SK Global har tidligere villet lave drengenes fortælling til en film, men nu, hvor Netflix er kommet ombord, skal historien i stedet fortælles som en miniserie.
Læs også:Alle 12 drenge og deres træner er nu reddet ud af grotten Tham LuangSom skabt til HollywoodDet har længe ligget i kortene i Hollywood, at der skulle spindes guld på grottedramaet.
Hele fem forskellige versioner af fortællingen blev diskuteret i ugerne efter redningsaktionen, og allerede dengang forudså Mads Kæmsgaard Eberholst, lektor i journalistik på Roskilde Universitet, at drengenes fortælling var som skabt til Hollywood.
- Der er lavet dramaturgiske fortællinger om frygt og katastrofescenarier stort set lige så længe, som vi har lavet film.
Så historien appellerer så stærkt til os.
Det skulle faktisk ikke undre mig, om der kom en film ud af det her, sagde Mads Kæmsgaard Eberholst til dr.
dk i juli sidste år.
Fodboldholdet befandt sig knap fire kilometer fra indgangen til grotten, og der gik ti dage, før britiske dykkere formåede at nå frem til dem.
Indtil da vidste man ikke, om drengene var levende eller døde.
Der skulle herefter gå yderligere syv dage, før alle var reddet ud i god behold.
Undervejs i den uge-lange redningsaktion mistede dykkeren Saman Kunan livet.
Redningspersonalet under aktionen for at få drengene og deres træner ud af grotten i juli 2018.
Drengene og træneren får 600.
000 kroner hverEn unavngiven talsformand for det thailandske kulturministerium siger, ifølge The Hollywood Reporter, at de 12 drenge og træneren alle får omkring 600.
000 danske kroner (tre millioner thailandske baht) hver for deres medvirken.
Som en del af aftalen vil de ikke give fremtidige interviews om deres oplevelser.
Netflix har bekræftet miniserien over for The Hollywood Reporter, men ønsker ikke at give yderligere kommentarer.
Det vides endnu ikke, hvornår miniserien kommer på Netflix.
FacebookTwitterKopier linkEmner:Netflix|Roskilde Universitet|Storbritannien|Thailand




https://www.dr.dk/nyheder/penge/se-ghettolisten-verdens-rigeste-mennesker-klumper-sig-sammen-i-samme-storbyer

PengeSe ghettolisten: Verdens rigeste mennesker klumper sig sammen i samme storbyerLondon, Tokyo og Singapore er populære metropoler for velhavere.
(Arkivfoto).
Byens skyline er verdenskendt, og USA er verdens største økonomi.
Alligevel ligger New York ikke i top på listen over velhaveres foretrukne adresser.
Af Signe Mai Vilsbøll08.
mar.
2019 kl.
17.
00Bemærk: artiklen er mere end 30 dage gammelLæs opSelvom der er utrolig mange metropoler, som lokker med alt, hvad hjertet kan begære, har halvdelen af verdens rigeste mennesker klumpet sig sammen i de samme ti byer.
Det skriver Bloomberg.
Ifølge ejendomsmæglerbureauet Knight Franks 2019 Wealth Report har storbyer som London, Tokyo og Singapore flest indbyggere med mindst 200 millioner kroner på kistebunden.
- London har helt unikke tilbud.
Der er ingen andre byer, der på samme måde fungerer som knudepunkt for så mange forskellige sektorer, forklarer Liam Bailey, der er leder af Knight Franks boliganalyseafdeling til mediet.
Selvom USA er verdens største økonomi, er New York den eneste amerikanske by, der har fundet plads på listen over velhaveres foretrukne adresser.
Se alle ti byers placering her:1London(Arkivfoto).
2Tokyo(Arkivfoto).
3Singapore(Arkivfoto).
4New York(Arkivfoto).
5Beijing(Arkivfoto).
6Paris(Arkivfoto).
7Seoul(Arkivfoto).
8Taipei(Arkivfoto).
9Zürich(Arkivfoto).
10São Paulo(Arkivfoto).
FacebookTwitterKopier linkEmner:London|Singapore|Tokyo|USA|Bloomberg News




https://www.dr.dk/nyheder/penge/skatteborgere-i-koe-til-aarsopgoerelser-vi-skal-nok-melde-ud-naar-vi-er-klar

PengeSkatteborgere i kø til årsopgørelser: 'Vi skal nok melde ud, når vi er klar'Skatteborgere er så småt begyndt at stille sig i kø for at se årsopgørelserne.
(Arkiv).
Hvis Skattestyrelsen åbner adgangen til årsopgørelser inden mandag, kan det betyde ustabil drift og begrænset adgang fra udlandet.
Af Signe Mai Vilsbøll08.
mar.
2019 kl.
16.
53Bemærk: artiklen er mere end 30 dage gammelLæs opI løbet af de kommende dage får 4,6 millioner skatteborgere adgang til deres årsopgørelse, hvor de kan se, om de skal have penge tilbage eller ej.
Og selvom dagen for offentliggørelsen først er mandag, så er tålmodigheden allerede nu sat på prøve.
Der er nemlig allerede mange danskere, der har sat sig i kø til at se årsopgørelsen - i skrivende stund knap 4.
000.
Rikke Madsen, der er pressemedarbejder hos Skattestyrelsen, minder om, at køen ikke er ensbetydende med, at årsopgørelsen ligger parat.
- Køfunktionen bliver aktiveret automatisk, når mange går ind på samme tid.
Du vil godt kunne få adgang, men du vil ikke kunne se din årsopgørelse endnu, så der er ingen grund til at begynde at stille sig i kø, lyder det.
Samme påmindelse tweetede Skattestyrelsen ud til sine mange følgere på Twitter tidligere på eftermiddagen:Sidste år blev adgangen til at se og rette i årsopgørelsen allerede åbnet fredag, og det samme kan ifølge Rikke Madsen ske i år.
I så fald vil det være en testkørsel af systemerne.
- Hvis vi går i gang før tid, er det for at teste systemerne.
Og hvis vi går i test, vil man kunne opleve ustabil drift og begrænset adgang fra udlandet.
Vi er officielt først klar mandag morgen, men vi skal nok melde ud, hvis vi er klar inden, siger hun.
FacebookTwitterKopier linkEmner:Skatter og afgifter|Skattestyrelsen|Twitter|Privatøkonomi




https://www.dr.dk/sporten/fodbold/superliga/slut-droemmekasse-og-kluddermaal-sikrer-fcm-sejr-mod-hobro






https://www.dr.dk/sporten/fodbold/england/fifa-staar-fast-afviser-saette-chelseas-transfer-karantaene-i-bero

EnglandFifa står fast: Afviser at sætte Chelseas transfer-karantæne i beroChelseas forbud mod at købe nye spillere i de kommende transfervinduer står ved magt, selv om sagen er anket.
Andreas Christensens klub Chelsea får ikke medhold i deres appel.
08.
mar.
2019 kl.
17.
12 | opdateret 08.
mar.
2019 kl.
18.
14Bemærk: artiklen er mere end 30 dage gammelLæs opDet forbud mod at købe nye spillere, som Det Internationale Fodboldforbund (Fifa) har idømt den engelske klub Chelsea, står ved magt.
Ifølge nyhedsbureauet AP har Fifa afvist Chelseas appel.
Dermed kan Premier League-klubben ikke skrive kontrakt med nye spillere i de kommende to transfervinduer.
Dommen skyldes, at Chelsea i 29 tilfælde har forbrudt sig mod reglerne om kontrakter med udenlandske spillere under 18 år.
Ifølge Fifa har klubben også begået andre fejl i forbindelse med registrering af mindreårige spillere.
Chelsea nægter imidlertid at have gjort noget forkert.
Klubben valgte tirsdag at anke afgørelsen med krav om, at karantænen bliver sat i bero, mens sagen er under behandling.
Det ønske har Fifa altså afvist.
Dermed er der på nuværende tidspunkt ikke udsigt til, at der kommer nye spillere til den engelske topklub i de kommende transferperioder.
Chelsea har nu mulighed for at gå til Den Internationale Sportsdomstol (CAS) i håb om at få tilladelse til at købe spillere, mens sagen går sin gang.
/ritzau/FacebookTwitterKopier linkEmner:FIFA|Den Internationale Sportsdomstol|Fodbold|Storbritannien




https://www.dr.dk/nyheder/indland/arbejdsulykke-pa-gard-fire-blev-bevidstlose-efter-indanding-af-gyllegasser

IndlandArbejdsulykke på gård: Fire blev bevidstløse efter indånding af gyllegasserEn gårdejer og tre familiemedlemmer mistede fredag bevidstheden på grund af gyllegasser i en svinestald.
Ulykken fandt sted på denne gård uden for Holstebro.
08.
mar.
2019 kl.
17.
38Bemærk: artiklen er mere end 30 dage gammelLæs opEn arbejdsulykke på en gård lidt uden for Holstebro har i dag sendt fire tilskadekomne på sygehuset.
Personerne mistede bevidstheden, da de blev udsat for gyllegasser i en svinestald.
De tilskadekomne er gårdejeren, hans hustru og hans forældre, oplyser Midt- og Vestjyllands Politi til TV Midtvest.
- De er alle sammen i stabil tilstand, fortæller vagtchef Carsten Henriksen til TV Midtvest.
Politiet fik anmeldelsen kort før middag.
Familiemedlemmer kom til undsætningUlykken skete i en svinestald, hvor der er tremmegulv.
Under gulvet opsamles gylle.
Af en ukendt årsag kravlede gårdejeren derned, hvor han blev bevidstløs på grund af gasser fra gyllen.
- Så kommer der et familiemedlem til for at skulle hjælpe.
Han kravler under gulvet og bliver også bevidstløs.
Nummer tre gør det samme.
Nummer fire kravler ned, bliver dårlig og får sig reddet op igen, fortæller vagtchef Carsten Henriksen.
Arbejdstilsynet har været på gården efter ulykken og laver en nærmere undersøgelse af sagen.
/ritzau/FacebookTwitterKopier linkEmner:Midt- og Vestjyllands Politi|Ulykker|Jylland|Arbejdstilsynet|Arbejdsmiljø




https://www.dr.dk/nyheder/regionale/midtvest/boern-og-en-mor-mistede-livet-anklager-vil-have-hoejere-straf-til

Midt- og VestjyllandTo børn og en mor mistede livet: Anklager vil have højere straf til dødsbilistDommen på tre års fængsel til en 24-årig mand fra Letland bliver anket.
En trafikulykke ved Hodsager kostede tre mennesker livet.
En 24-årig lette blev idømt tre års fængsel og udvist for bestandig.
Nu ankes sagen.
Af Steen Færgemand og Mona Aaberg08.
mar.
2019 kl.
16.
26Bemærk: artiklen er mere end 30 dage gammelLæs opI december sidste år mistede tre mennesker livet i en trafikulykke ved Hodsager øst for Holstebro.
En 24-årig mand fra Letland blev i februar idømt tre års fængsel for at have sendt tre mennesker i døden ved den voldsomme ulykke.
Men nu fortsætter det retlige efterspil, og byrettens afgørelse er anket til landsretten.
Selv om anklageren umiddelbart efter dommen udtrykte tilfredshed med dommens hårdhed, har anklagemyndigheden alligevel valgt at anke dommen for at får skærpet straffen yderligere.
- Vi går efter mere end tre års fængsel, lyder det fra statsadvokaten i Viborg Jakob Berger Nielsen og uddyber:- Det er begrænset, hvad der er af retspraksis i den slags grove sager.
Der er en række skærpende omstændigheder i denne sag, siger statsadvokaten.
Det var en 24-årig lette, som var skyld i at en 41-årig kvinde samt en pige på syv år og en dreng på ni mistede livet.
Kvindens syv-årige datter blev alvorligt kvæstet, men overlevede ulykken.
Med mindst 137 kilometer i timen og en promille på 1,46 torpederede den 24-åriges Ford Mondeo den kvindelige bilist, der skulle svinge til venstre.
Her blev kvindens Citroen C1 kastet 64 meter ved sammenstødet.
Under retssagen kom det endvidere frem, at den dømte aldrig har haft et kørekort.
Han har forsøgt to gange, men er dumpet begge gange.
FacebookTwitterKopier linkEmner:Anklagemyndigheden|Letland|Ford Motor Co.
|Ulykker|Retsvæsen




https://www.dr.dk/nyheder/kultur/gaming/skaberen-bag-kontroversielt-voldtaegts-spil-jeg-troede-ikke-det-ville

GamingSkaberen bag kontroversielt voldtægts-spil: 'Jeg troede ikke, det ville provokere nogen'Nu forholder skaberen af computerspillet 'Rape Day' sig til den voldsomme kritik, der har ramt ham de seneste dage.
Skaberen af 'Rape Day' forstår godt kritikken, men opfordrer samtidig til, at spilplatformen Steam tænker grundigt over, hvad de tillader og forbyder på deres platform.
Af Kasper Madsbøll Christensen08.
mar.
2019 kl.
16.
42Bemærk: artiklen er mere end 30 dage gammelLæs opFørst kom nyheden om spillet 'Rape Day', hvor man kunne spille en sociopatisk seriemorder, der i en zombie-verden voldtager kvinder.
Så startede en rødglødende debat om spillet på blandt andet DR Nyheders Facebook-side.
Og endelig meddelte spilplatformen Steam - der ellers skulle have distribueret det kontroversielle spil - at de alligevel ikke ville distribuere det.
Læs også:Efter massiv kritik: Nu bliver kontroversielt voldtægts-spil trukket tilbageDebatten har især kredset om, hvor grænsen går for, hvad man kan tillade sig i computerspil, og hvem der i rammeste alvor kan finde på at lave et spil om voldtægt.
'Steam bør tænke over, hvad de tillader'Nu forholder skaberen af spillet sig selv til kritikken.
- Jeg troede ikke, at det ville provokere nogen, lyder det fra spillets skaber, Jake, i en e-mail til dr.
dk.
Han har valgt ikke at stå frem med sit efternavn, men oplyser, at han inden 'Rape Day' blandt andet har lavet interaktive tegneserier på nettet.
- Handlingen i spillet er så tydelig ud fra titlen og billederne.
Derfor troede jeg ikke, at nogen, som ikke var interesseret i sådan et spil, ville klikke på det.
Jeg troede heller ikke, at grafikken var god nok til, at spillet ville få nogen som helst opmærksomhed.
Han fortæller, at han skabte 'Rape Day' for underholdningens skyld, men også for at teste grænserne hos spilplatformen Steam, der skulle have distribueret spillet.
Steam bør tænke grundigt over, hvad de har lyst til at tillade og forbyde på deres platform.
Jake, skaberen af spillet 'Rape Day'Det er nemlig ikke første gang, Steam møder kritik på grund af deres frisindede tilgang til, hvad de tillader på deres platform.
Steam, der ejes af spilvirksomheden Valve, blev mødt af skarp kritik sidste år, da man vedtog en såkaldt 'hands off'-politik.
Den betød, at man valgte ikke at tage aktiv stilling til det indhold, der kunne tilgås på platformen, medmindre der var tale om spil, man vurderede, var direkte ulovlige.
- Steam bør tænke grundigt over, hvad de har lyst til at tillade og forbyde på deres platform, fremfor at reagere på bagkant, når folk bliver vrede over et spil, siger Jake.
Vil selv distribuere spilletNu har Steam så alligevel valgt at fjerne muligheden for at forudbestille 'Rape Day' på deres platform.
- Jeg har lært, at de vrede masser kan få forbudt alting alle steder, fortæller Jake, der efter den voldsomme debat dog godt kan forstå kritikken.
Steams beslutning har imidlertid ikke forhindret ham i selv at distribuere sit kontroversielle spil via sin hjemmeside.
Her kan man skrive sig op, hvis man vil have at vide, hvor og hvornår Jake gør spillet tilgængeligt.
- Lidt mere end 6.
000 mennesker vil gerne vide, hvornår spillet kommer ud, påstår Jake.
Vi har uden held forsøgt at indhente en kommentar fra Steam, men i går skrev de følgende i et blogindlæg på deres hjemmeside:- Vi har besluttet ikke at distribuere spillet på Steam [.
.
.
] Vi respekterer spiludviklernes kunstneriske frihed, og formålet med Steam er at hjælpe udviklerne med at finde et publikum.
Men denne udvikler har valgt lave et spil, der gør det meget svært for os at hjælpe dem med det.
FacebookTwitterKopier linkEmner:Computerspil|Facebook|Voldtægt




https://www.dr.dk/nyheder/udland/pape-om-orban-han-skal-oeve-sig-paa-nogle-rigtig-gode-forklaringer

Valg til Europa-ParlamentetSe temaUdlandPape om Orbán: 'Han skal øve sig på nogle rigtig gode forklaringer'En fremtid i den konservative gruppe i Europarlamentet ser mørk ud, siger Pape.
Søren Pape Poulsen har i dag diskuteret Fidesz' fremtid med EPP-gruppen.
Af Cecilie Rosenkvist Dam08.
mar.
2019 kl.
16.
40Bemærk: artiklen er mere end 30 dage gammelLæs opViktor Orbán og partifællerne fra hans regeringsparti Fidesz' er ikke særligt populære i deres partigruppe i Europa-Parlamentet.
Den ungarske premierminister og Fidesz' har kritiseret EU's integrationspolitik og ført kampagner mod de andre medlemmer i den konservative gruppe i EU-Parlamentet.
Jeg har meget svært ved, at vi skal blive ved med at holde hånden over hamSøren Pape Poulsen, De KonservativeHvad er en gruppe i Europaparlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
Derfor diskuterer Det Europæiske Folkepartis Gruppe lige nu deres fremtid i partigruppen.
- Jeg er meget kritisk overfor Orbán, og den måde han tænker på og udfører sin politik på i Ungarn.
Jeg har meget svært ved, at vi skal blive ved med at holde hånden over ham, siger Søren Pape Poulsen fra De Konservative til Ritzau.
Læs også:Orbán truer europæisk partigruppe: Måske smutter vi selvSmides ud eller smutte?
Pape ser nogle meget klare udfordringer i at beholde Orbán i EPP, der er den største gruppe i EU-parlamentet, og som De Konservative er en del af.
- Der har været en mærkelig kampagne mod andre medlemmer i partiet og en undertone af antisemitiske holdninger og en lang række andre ting, siger han.
EPP - Det Europæiske Folkeparti De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler Angela Merkels parti også med, og det samme gør Moderaterne fra Sverige.
Otte europæiske partier har indtil videre krævet, at det ungarske parti Fidesz, som premierminister Viktor Orbán står i spidsen for, bliver smidt ud af den borgerlige EU-gruppe EPP.
Selvom Pape ikke vil melde ud, om han synes Orbán og hans parti skal ud af gruppen, så mener han ikke, at fremtiden ser lys ud for dem.
Vi er nok ved at være kommet der til, hvor vi skal tage det næste skridtSøren Pape Poulsen, De Konservative- Jeg har i lang tid abonneret på at holde ham tæt på i gruppe, fremfor at slås med ham udenfor, men vi er nok ved at være kommet dertil, hvor vi skal tage det næste skridt, siger Søren Pape Poulsen.
Orbán har tidligere i dag sagt, at han måske selv trækker sit parti fra EPP-gruppen i EU-parlamentet.
Ungarns premierminister Viktor Orbán og hans parti Fidesz' fremtid i EPP diskuteres.
12 dage til endelig afgørelseDen 20.
marts er der planlagt en afstemning om Fidesz' fremtid i EPP.
- Jeg tror, det ser lidt mørkt ud for Orbán lige nu, og jeg tror, han skal øve sig på nogle rigtig gode forklaringer, siger Søren Pape Poulsen.
Tyske Manfred Weber, der er formand for EPP-gruppen, har flere gange kritiseret Orbán, men har indtil videre afvist at suspendere ham.
- Alle muligheder er på bordet.
Jeg forventer, at han undskylder og stopper kampagnen (mod Kommissionsformanden Juncker, red.
), siger Manfred Weber til det tyske magasin Der Spiegel.
Fidesz står ifølge en meningsmåling til at få 53 procent af stemmerne ved det kommende valg til Europa-Parlamentet i maj.
Det vil udløse 13 mandater.
FacebookTwitterKopier linkEmner:Det Konservative Folkeparti|Europa-Parlamentet|Manfred Weber (politiker)|Ungarn|EU-forhold




https://www.dr.dk/nyheder/politik/bannere-og-buh-raab-hvad-er-eleverne-utilfredse-med

PolitikBannere og buh-råb: Hvad er eleverne utilfredse med?
Hvad fik gymnasieelever til at råbe af ministeren?
Få et overblik her.
Undervisningsminister Merete Riisager (LA) blev i går overfuset under et besøg på Ørestad Gymnasium.
Af Marie Louise Hagemeister08.
mar.
2019 kl.
16.
00 | opdateret 08.
mar.
2019 kl.
21.
15Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Katrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
Det var nogle meget utilfredse elever, som undervisningsminister Merete Riisager (LA) i går blev mødt af på Ørestad Gymnasium i København.
Så utilfredse, at ministeren måtte afbryde sit møde, da der blandt andet blev råbt luder.
En episode, som elevrådet på skolen siden har været ude at undskylde for.
Læs også:Minister afbrød gymnasiebesøg: Elever kastede med mønterMen hvad er det egentlig eleverne er utilfredse over?
Kroner og øre.
Regeringen har besluttet, at blandt andre gymnasier og videregående uddannelser skal spare to procent om året på det samlede budget.
En opgørelse fra undervisningsministeriet med de forventede konsekvenser viser blandt andet, at alle landets gymnasier til sammen vil have sparet lige over tre milliarder kroner fra 2016 til 2021.
Ifølge opgørelsen vil det tilfældigt valgt eksempelvis blive til knap 49 millioner kroner over de seks år på Silkeborg Gymnasium, mens det på Fredericia Gymnasium vil være 31,5 millioner.
Fravær.
Regeringen har indført nye regler for fravær på alle landets gymnasier.
De nye regler, som trådte i kraft den 1.
november 2018, indebærer, at en elev får 100 procents fravær, hvis eleven kommer et minut for sent til timen.
Førhen fik man 50 procent fravær for at komme for sent.
Færre lærere.
På gymnasierne har de sagt farvel til over 700 undervisere fra 2011 til 2017, mens elevtallet er steget.
Det betyder altså, at lærerne skal tage sig af flere studerende.
FacebookTwitterKopier linkEmner:Liberal Alliance|Merete Riisager (politiker)|Uddannelse|Gymnasiale uddannelser|København




https://www.dr.dk/nyheder/regionale/fyn/borgere-i-odense-siger-nej-tak-dybt-godnat-beloenne-gravide-rygere

FynBorgere i Odense siger nej tak: 'Dybt godnat' at belønne gravide rygereOdense Kommune overvejer at belønne gravide, hvis de kvitter smøgerne.
Hellere bruge pengene på noget andet, mener Berit Hansen.
Af Cindie Madsen08.
mar.
2019 kl.
16.
01Bemærk: artiklen er mere end 30 dage gammelLæs op- Det er dybt godnat.
Berit Hansen fra Odense giver ikke meget for Sundhedsstyrelsens anbefaling om, at kommunerne bør give penge som belønning til gravide rygere for at de stopper med at ryge.
Beløbet ville være på 1.
000 kroner.
- Da jeg var fik børn for 28 år siden, der var der ikke noget med, at man kunne belønne folk ved at give dem penge, hvis de stoppede med at ryge.
Brug dog pengene på noget andet.
Kære samfund, tænk jer om, siger hun.
Ronny Tage Skov kan godt forstå, hvis odenseanerne ikke er meget for, at penge fra fælleskassen skal bruges til at belønne gravide, der kvitter smøgerne.
Torsdag den 14.
marts skal forslaget diskuteres i sundhedsudvalget i Odense Kommune, men Berit Hansen håber bestemt ikke, det er noget, der bliver en realitet.
Kommunen bør ikke blande sigHelt generelt mener Berit Hansen ikke, at kommunen bør bruge penge på at belønne borgere mod dårlige vaner.
- De 1.
000 kroner kunne blive brugt til så meget andet.
Børn, der lever i fattigdom eller andet, så det her er bestemt ikke noget, kommunen skal bruge penge på.
Absolut ikke.
Jeg er tosset, siger hun.
Man afgør selv, om man vil ryge eller ej, mener Anja Margrethe Olesen.
Armene er heller ikke helt oppe over hovedet hos Ronny Tage Skov fra Kokkedal.
Og han forstår godt, hvis borgerne i Odense er bekymrede.
- Det er trods alt fælleskassen, at de her penge bliver taget ud af.
Jeg kunne også forestille mig, at rygerne måske ville begynde igen, hvis ikke de bliver hjulpet efterfølgende, siger han.
Og at kommunen ikke bør blande sig, er Anja Margrethe Olesen fra Korup ved Odense enig i.
- Jeg synes, det er mærkeligt, at de blander sig.
Også det med, at de ville gøre hele kommunen røgfri - det skal de ikke blande sig i.
Det er en personlig sag, om man vil ryge eller ej, siger hun.
FacebookTwitterKopier linkEmner:Odense|Odense Kommune|Rygning|Sundhedsstyrelsen|Graviditet og fødsel




https://www.dr.dk/nyheder/indland/blaesten-skaber-stadig-problemer-et-tag-er-blaest-af-og-fly-kan-ikke-lande

IndlandBlæsten skaber stadig problemer: Et tag er blæst af, og fly kan ikke landeKraftig vind påvirker fortsat trafikken, og både færger og fly er forsinkede eller aflyst.
En gade i Aarhus blev spærret af, da dele af et tag faldt ned.
Foto: Byrd/Rasmus Laurvig.
Af Sally Frydenlund Larsen08.
mar.
2019 kl.
15.
56Bemærk: artiklen er mere end 30 dage gammelLæs opKalenderen skriver forår, men det føles ikke helt sådan.
Kraftig blæst med vindstød af stormstyrke rusker nemlig hele landet godt og grundigt i dag.
Det betyder blandt andet trafikforstyrrelser, flyvende tagsten og endda et sammenstyrtet tag.
Aflyste færgerAllerede i går varslede Scandlines aflysninger af en række færgeafgange mellem Gedser og Rostock på grund af kraftig vind og lav vandstand.
Den planlagte afgang fra Rostock klokken 17:00 er fortsat aflyst, oplyser færgeselskabet på sin hjemmeside.
Også Bornholmslinjen må aflyse eller rykke afgange til og fra Bornholm.
Følg med på Bornholmslinjens hjemmeside.
I Østjylland har blæsten ramt hårdt, og det lokale politi advarer mod løse tagsten og trampoliner på Twitter.
I Guldsmedgade i midten af Aarhus er dele af et tag faldet af, skriver TV2 Østjylland.
Hændelsen skyldes formentlig blæsevejret, og gaden er foreløbigt afspærret.
Der var både politi og brandvæsen til stede i Guldsmedgade:Kør forsigtigt på broerneI Københavns Lufthavn i Kastrup betyder voldsomme vindstød, at flere fly ikke kan lande og derfor kredser over lufthavnen.
Det skriver lufthavnen på Twitter og opfordrer passagerer til at holde øje med lufthavnens hjemmeside for at se, om deres fly er forsinket.
Ingen af landets broer har været afspærret, men flere af broerne fraråder bilister i vindfølsomme køretøjer at køre over.
Det skriver blandt andre Vejdirektoratet.
Advarslen gælder på både Øresundsbroen og Vejlefjordbroen, mens Storebælstbroen igen er åben for alle køretøjer - også de vindfølsomme.
Togtrafikken kører igen normalt efter en afbrydelse af driften mellem Næstved og Ringsted.
Afbrydelsen skyldtes et væltet træ, der nu er fjernet, skriver Banedanmark på Twitter.
Den kraftige vind ramte i Nord- og Vestjylland i morges.
DMI forventer, at blæsten aftager i løbet af eftermiddagen for så at tage til igen natten over.
FacebookTwitterKopier linkEmner:Twitter|Jylland|Vejdirektoratet|Vejret|Bornholm




https://www.dr.dk/nyheder/udland/demokraters-boykot-af-fox-news-udfordrer-den-demokratiske-samtale

UdlandDemokraters boykot af Fox News udfordrer den demokratiske samtaleSkyttegravene bliver dybere, når politikerne boykotter medier, mener eksperter.
Demokraterne vil ikke længere stille op til Fox News' partidebatter.
Af Oliver Fruergaard08.
mar.
2019 kl.
15.
59Bemærk: artiklen er mere end 30 dage gammelLæs opDet vil eskalere den verbale krig mellem Demokraterne og Republikanerne, hvis de to partier ikke vil deltage i hinandens tv-debatter.
Det vurderer flere eksperter, efter at Demokraterne i USA har meldt ud, at de ikke vil lade tv-stationen Fox News arrangere én eneste debat med partiets kandidater forud for det amerikanske præsidentvalg i 2020.
En beslutning, der hurtigt fik USA's præsident Donald Trump til at svare igen.
- Demokraterne har lige blokeret Fox News fra at afholde debatter.
Godt, så vil jeg gøre det samme med fake news-medierne og de radikale demokrater til debatterne, skrev præsidenten på Twitter.
Læs også:Demokraterne bandlyser Fox News for tætte bånd til TrumpMen hvis de to parter gør alvor af truslerne, kan det give store samarbejdsvanskeligheder, vurderer lektor i medievidenskab ved Roskilde Universitet, Mark Ørsten.
Et splittet USA- Det politiske landskab vil kun blive mere polariseret, og retorikken vil blive endnu hårdere, siger han og tilføjer:Demokratiske og republikanske vælgere lever i to forskellige verdener, og nu kan der blive endnu længere mellem demThomas Ærvold Bjerre, lektor i amerikanske studier- Vi kan se effekten allerede.
Det, vi i Danmark kalder 'den demokratiske samtale', er brudt sammen i USA, siger Mark Ørsten og henviser til sidste års nedlukning af Kongressen, da de to fløje ikke kunne nå til enighed i budgetforhandlingerne.
Endnu et tegn på, at den amerikanske befolkning i stigende grad deler sig i to lejre, mener han.
Hans analyse bakkes op af meningsmålinger, som viser et USA, hvor man enten er med Trump eller imod ham: En hård kerne af republikanere elsker ham, mens Demokraterne afskyr ham.
En polarisering, som kun vil blive styrket af politikernes fordømmelse af forskellige medier, forklarer lektor i amerikanske studier Thomas Ærvold Bjerre.
- Mange demokratiske og republikanske vælgere lever i to forskellige verdener, og nu kan der blive endnu længere mellem dem, siger han.
'Der er en roterende dør mellem Fox News og Det Hvide Hus'Alligevel forstår Thomas Ærvold Bjerre godt Demokraternes behov for at sige fra.
- Jeg kan godt forstå deres frustration, når man ser på, hvor mange usandheder og påstande, der flyder frit i visse Fox News-programmer, siger han.
Demokraternes beslutning kommer samtidig med, at det amerikanske tidsskrift The New Yorker i denne uge publicerede en længere artikel om Det Hvide Hus' angiveligt tætte samarbejde med Fox News.
Tidligere formand i Fox News, Bill Shine, er nu stabschef i Det Hvide Hus under Trump.
Her beskrives det blandt andet, hvordan journalister fra tv-kanalen ofte bliver behandlet, som var de en del af Trump-administrationen.
Til vælgermøder får de tilsyneladende særbehandling og hilser på medlemmer af regeringen med kram.
Tidsskriftet henviser også til en optælling fra det amerikanske medie Politico, der viser, at Fox News har interviewet Donald Trump 45 gange i løbet af hans præsidenttid.
Til sammenligning er det aldrig lykkedes tv-stationen CNN at få et direkte interview med Trump, efter han blev præsident, skriver The New Yorker.
Det får flere mediefolk og journalister til at kritisere tv-stationen.
Blandt andre en assisterende professor på University of Virginia, Nicole Hemmer, der mener, at Trumps tætte forhold til stationen er 'radikaliserende.
'- Det er det tætteste, vi kommer på statskontrolleret tv, siger hun.
Det bliver bakket op af Thomas Ærvold Bjerre, der samtidig henviser til den store andel af tidligere Fox News-medarbejdere, Trump har hyret til at arbejde for ham i regeringen.
- Der er jo nærmest roterende døre mellem Fox News og Det Hvide Hus, siger han.
Flere af Donald Trumps ansatte har en fortid på Fox News:•National sikkerhedsrådgiver John Bolton har været kommentator hos Fox News.
•Det samme har Mercedes Schlapp, som nu er leder af strategisk kommunikation i Det Hvide Hus.
•Vicestabschef i Det Hvide Hus Bill Shine var tidligere topchef for Fox News.
•Talsperson i udenrigsministeriet Heather Neuert var tidligere vært og korrespondent på Fox News.
Fox NewsTv-stationen Fox News er etableret af den australsk-amerikanske mediemogul og ven af Donald Trump.
Rupert Murdoch, der i dag er bestyrelsesformand på kanalen.
Med næsten 1.
57 millioner daglige seere er Fox News per dags dato den mest populære nyhedskanal i USA.
Kanalens redaktionelle linje er ofte blevet kritiseret for at være stærkt konservativ og for at støtte op om det republikanske parti og være imod Demokraterne.
Efter Donald Trump blev præsident, er flere af kanalens redaktionelle medarbejdere blevet ansat i Det Hvide Hus.
Det får flere til at beskylde Fox News for at være stor tilhænger af Trump, og for nyligt kaldte en forsker kanalen for "det tætteste, USA kommer på statskontrolleret tv.
"Kilder: Wikipedia, New Yorker, StatistaDe må tage en for demokratietMark Ørsten kalder det "et stort problem", at politikerne til- og fravælger medier - og at præsidenten "ikke vil lytte til kritiske spørgsmål".
Han mener ikke, at løsningen er et medie-boykot.
- Det synes jeg er en dårlig beslutning.
Politikerne må stille op og diskutere - der må man tage én for demokratiet, siger han.
Thomas Ærvold Bjerre har et andet forslag, omend han selv kalder det "fodformet og naivt"- Det kunne være at komme ud og tale med de menige amerikanere - prøve at skabe en ægte dialog, siger han og slutter:- Men det kan være svært at nedbryde fordommene i så stort et land.
USA holder præsidentvalg november næste år.
FacebookTwitterKopier linkEmner:Donald Trump (politiker)|Fox News|USA|Valg og folkeafstemninger|University of Virginia




https://www.dr.dk/sporten/badminton/danskerdyst-paa-bane-joergensen-og-axelsen-kaemper-om-en-semifinaleplads

BadmintonDanskerdyst på bane to: Jørgensen og Axelsen kæmper om en semifinalepladsJan Ø.
Jørgensen og Viktor Axelsen mødes fredag aften ved kvartfinalen i All England.
Af Michael Sten Jensen i Lyon og interview: Tobias Boldt08.
mar.
2019 kl.
14.
49Bemærk: artiklen er mere end 30 dage gammelLæs opDet er ikke, fordi de ikke har prøvet det før, Jan Ø.
Jørgensen og Viktor Axelsen.
Jan Ø.
JørgensenFødt 31.
december 1987 i Svenstrup (31 år)Karrierens hødepunkterChina Open 2016: GuldGerman Open 2015: GuldAll-England 2015: SølvEM i 2014: GuldIndonesia Open 2014: GuldFrench Open 2013: GuldDe danske badmintonspillere har flere gange i karrieren stået over for hinanden, og statistikken er delt ned gennem midten.
Tre sejre til hver.
Fredag aften sker det så igen, på bane to i Arena Birminghams badmintonkatedral, når det gælder kvartfinalen i All England.
Netop her var Jan Ø.
Jørgensen tilbage i 2015 stærkest, da han sendte Viktor Axelsen ud efter to sæt.
Der er dog løbet en anelse vand i gennem dansk badmintons økosystem siden da, og der er ingen tvivl om, hvem der har favoritværdigheden fredag aften, hvis man spørger Jan Ø.
Jørgensen.
- Viktor er favorit.
Den må han tage på sig, lyder det fra danskeren, der tilbage i 2015 vandt sølv ved netop All England.
Jan Ø.
Jørgensen under kampen mod Rasmus Gemke.
Torsdag slog han en anden dansker, Rasmus Gemke, ud af turneringen efter to tætte sæt, men den rutinerede herre er godt klar over, at det kommer til at kræve lidt ekstra, hvis han skal slå Viktor Axelsen.
- Det bliver super svært.
Viktor har været en af de toneangivende spillere på verdensplan i et par år.
Han er en af dem, der har taget teten.
Der venter en ordentlig mundfuld for mig, men jeg har prøvet en del før, også at spille den her slags kampe, så jeg ved godt, hvor jeg skal hen.
Jeg tror på det og giver alt, hvad jeg har, siger Jan Ø.
Jørgensen.
Aldrig været længere end kvartfinalenFor Viktor Axelsen er kampen mod Jan Ø.
Jørgensen god mulighed for endelig at bryde sin kedelige All England-statistik.
Axelsen har nemlig aldrig været forbi kvartfinalen i den prestigefyldte turnering.
Viktor AxelsenFødt 4.
januar 1994 i Odense (25 år)Karrierens højdepunkter:Sølv ved All England (2019)Guld ved Super Series-finalen (2016, 2017)Guld ved VM (2017)Guld ved EM (2016, 2018)Bronze ved OL (2016)Guld ved hold-VM (2016)Bronze ved VM (2014)Axelsen viste torsdag sin gode form frem, da han sendte kinesiske Lu Guangzu ud efter to sæt, men god form er ikke altid hele opskriften på sejr, når der står et velkendt ansigt på den side af banen.
- Det er altid svært, for vi kender hinanden rigtig godt.
Det er en kamp, hvor det handler om hvem af os, der kan håndtere det bedst.
Vi vil begge vinde, kender hinandens styrker og svagheder, så det bliver tricky, men rigtig sjovt, siger Viktor Axelsen.
Kampen spilles efter klokken 18 og kan ses på TV 2 Sport.
FacebookTwitterKopier linkEmner:Jan Ø.
Jørgensen (badmintonspiller)|Rasmus Gemke (badmintonspiller)|Badminton|TV 2 (tv-kanal)|Birmingham




https://www.dr.dk/musik/25-aarig-sangerinde-kaempede-haardt-sit-hit-der-var-maend-der-bare-ville-i-seng-med-mig

Musik25-årig sangerinde kæmpede hårdt for sit hit: 'Der var mænd, der bare ville i seng med mig'Ava Max hitter lige nu stort med 'Sweet But Psycho', men vejen til hitlisterne har ikke været nem.
Ava Max er aktuel med den nye single 'So Am I', der efterfølger kæmpehittet 'Sweet But Psycho'.
Af Sofie Bo Christensen08.
mar.
2019 kl.
15.
02Bemærk: artiklen er mere end 30 dage gammelLæs opSangerinden Ava Max er et varmt navn på hitlisterne.
Singlen 'Sweet But Psycho' har i skrivende stund rundet 400 millioner afspilninger på streamingtjenesten Spotify og har spenderet hele 21 uger på den danske hitliste indtil videre.
Men det har ikke været nemt for Ava Max at komme hertil.
(.
.
.
) jeg blev ikke vægtet på mit talent, men i stedet handlede det ofte mere om min krop.
Ava MaxI starten af sin karriere oplevede den nu 25-årige sangerinde nemlig ofte, at det ikke var hendes talent, der var i fokus, men derimod hendes krop.
- Der var mænd i musikbranchen, der bare gerne ville i seng med mig, men det sagde jeg nej til.
Det var svært at få foden inden for i musikbranchen, for jeg blev ikke vægtet på mit talent, men i stedet handlede det ofte mere om min krop, siger Ava Max.
Lyt til kæmpehittet 'Sweet But Psycho' her, mens du læser videre.
Ava Max - Sweet But PsychoOpvæksten gjorde hende stærkMen Amanda Ava Koci, som er Ava Max' rigtige navn, lod sig ikke slå ud af dem, der havde fokus på andet end hendes talent.
Styrken til at kæmpe for sine drømme og at stå fast på sine holdninger har hun med helt fra barnsben.
Det er vigtigt at sige sin mening som en kvinde i en mandligt domineret verden.
Ava MaxAva Max er født i Wisconsin, Milwaukee, men sangerindens forældre er oprindeligt fra Albanien og immigrerede til USA, inden hun blev født.
Da hendes forældre forlod Albanien, betød det, at familien måtte bygge et liv op fra bunden, og det er noget, som Ava Max stadig er meget påvirket af.
- Jeg har lært fra min familie at kæmpe for mine holdninger og stå fast.
Det er vigtigt at sige sin mening som en kvinde i en mandligt domineret verden, siger Ava Max, der for fem år siden mødte den helt rigtige samarbejdspartner i produceren Cirkut, som hun lavede 'Sweet But Psycho' sammen med.
Ava Max har tidligere arbejdet sammen med blandt andre stjerneproduceren David Guetta på nummeret 'Let It Be Me'.
At være stærk er at være psychoAva Max fortæller, at 'Sweet But Psycho' handler om en kvinde, der føler, at hun er ved at blive skør i sit forhold, fordi hun ikke bliver lyttet til.
- Jeg oplever, at kvinder tit bliver kaldt psycho, hvis de er udtryksfulde og fortæller, hvad de mener og føler, forklarer hun.
Vi bliver alle sammen kaldt psycho, hvis vi gerne vil noget med vores liv, og det kan jeg ikke lide.
Ava MaxMen hvis du har lagt øre til Ava Max' kæmpehit, så har du måske tænkt noget andet end dét, som Ava Max mener, når hun synger ordet psycho.
- Psycho for mig betyder bare at være stærk.
Vi bliver alle sammen kaldt psycho, hvis vi gerne vil noget med vores liv, og det kan jeg ikke lide, siger hitsangerinde.
Vil gøre ikke-feminister til feministerMen succes på hitlisterne er ikke nok for den amerikansk-albanske sangerinde.
Ava Max er nemlig på en klar mission med sin musik og håber, at hendes sange kan være en inspiration for unge kvinder, der ikke er vokset op med idéen om udtrykke sig.
Hun vil give dem modet til at dele deres holdninger og kæmpe for deres plads.
Jeg har altid elsket 'Barbie Girl'-melodien, men ikke budskabet.
Ava MaxDerfor har Ava Max for eksempel også lavet sin egen version af kæmpehittet 'Barbie Girl' fra danske Aqua, hvor titlen er blevet til 'Not Your Barbie Girl', og teksten er ændret radikalt til noget, som sangerinden bedre kan relatere til:'I ain't plastic, call me classic / You can't touch me there, you can't touch my body / Unless I say so, ain't ya barbie no'.
- Jeg har altid elsket 'Barbie Girl'-melodien, men ikke budskabet.
Jeg er ikke nogens barbie girl, så for mig var det en perfekt sang at gøre feministisk.
Jeg havde lyst til at sørge for, at den blev cool og på den måde gøre mennesker, der ikke er feminister, til feminister, siger Ava Max.
Lyt til 'Not Your Barbie Girl' her.
Ava Max - Not Your Barbie GirlAva Max er snart klar med sit første album.
Klar med ny singleNu er Ava Max ude med den nye single, 'So Am I', der er en forløber til hendes debutalbum.
Sangerinden fortæller, at det er en personlig sang, for hun har nemlig aldrig været en, der passede ind.
Derfor vil hun med den nye single gerne fortælle, at man skal turde vise det, der gør en anderledes.
- Singlen handler om at være en outcast og elske sig selv og det, at man er anderledes, for vi er alle forskellige, og det handler om at gå sin egen vej og ikke lade sig forme af den rolle, som samfundet vil give dig.
Lyt til 'So Am I' her.
Ava Max - So Am IFacebookTwitterKopier linkEmner:USA|Albanien|Spotify|Call me




https://www.dr.dk/nyheder/regionale/oestjylland/ny-museumsdirektoer-paa-kvindemuseet-i-aarhus-siger-ikke-kampdag

ØstjyllandNy museumsdirektør på kvindemuseet i Aarhus siger ikke ’kampdag’35-årige Julie Rokkjær Birch har første arbejdsdag som museumsdirektør i dag.
35-årige Julie Rokkjær Birch skal fremover  stå i spidsen for Kvindemuseet.
Af Malte Nørgaard08.
mar.
2019 kl.
13.
12Bemærk: artiklen er mere end 30 dage gammelLæs opVi har alle sammen noget at vinde, når det kommer til ligestilling mellem kønnene.
Julie Rokkjær Birch, museumsdirektør på kvindemuseet i aarhus35-årige Julie Rokkjær Birch tiltræder som ny direktør på Kvindemuseet på kvindernes internationale kampdag i dag den 8.
marts.
Og selvom datoen er nøje valgt, så er det ikke for at sætte fokus på kvindekamp, forklarer hun.
- Den 8.
marts er en mærkedag, og det er en fantastisk anledning til at sætte fokus på køn og ligestilling.
Kvindernes internationale kampdagKvindernes internationale kampdag fejres hvert år den 8.
marts.
Dagen blev skabt i 1910 på en kvindekongres på Jagtvej 69 i København.
Kvinden Nina Bang var med til at lave konferencen.
Hun blev senere verdens første kvindelige minister.
Målet med kampdagen var, at kvinder skulle have ret til at stemme ved valg.
I 1915 fik danske kvinder samme stemmeret som mænd.
I Californien begyndte man i 1969 at bruge dagen til at kæmpe for ligeret mellem mænd og kvinder.
I 1975 blev dagen officielt "kvindernes internationale kampdag" ved FN.
Ordet kvinder bruger hun ikke, når hun taler om kvindernes internationale kampdag.
For i virkeligheden mener den nye museumsdirektør ikke, at det handler så meget om en kamp mellem kønnene.
- Ligestilling er noget, der vedkommer os alle sammen.
Vi har alle sammen noget at vinde, når det kommer til ligestilling mellem kønnene.
Det kræver en indsats fra alle.
For selvom vi alle sammen er forskellige, så er ligestilling for alle.
Læs også:Flere kvinder vil i Folketinget - men stadig langt fra lige fordeling- Der er ikke tale om en kamp.
For i virkeligheden er det bare kvinderne, der forsøger at nærme sig mændene.
Hvis kvinderne er låst fast til bestemte kønsroller eller ikke kan gebærde sig, så betyder det også, at mændene er låst fast.
Når nogen er sat et bestemt sted, så mærker andre det også.
Mænd er også belastede af deres køn på mange parametre, siger hun.
Kvindemuseet har altid handlet om relationen mellem kønnene.
Julie Rokkjær Birch, museumsdirektør på kvindemuseet i aarhusKvindemuseet handler ikke om kvinderDet gode spørgsmål er så, om kvindemuseet ikke burde nedlægges til fordel for et kønsmuseum.
Men så drastisk vil den nye museumsdirektør ikke gå til værks i første omgang.
- Kvindemuseet har altid handlet om relationen mellem kønnene.
Det vil jeg rigtig gerne fortsætte med at understrege.
Kvindemuseet er et museum for kønnenes kulturhistorie, og derfor ønsker jeg også, at vi får et meget bredt publikum, siger Julie Rokkjær Birch.
Julie Rokkjær Birch har en faglig baggrund i Nordisk Sprog, Litteratur og Kunsthistorie.
Hun har tidligere været museumsinspektør på Skovgaardmuseet i Viborg og på Skagens Museum.
Hun erkender dog gerne, at navnet på det aarhusianske museum kan skræmme gæster af det mandlige køn væk.
- Der er ikke nogen tvivl om, at det godt kan afskære nogle fra at komme, når vi kalder det for et kvindemuseum.
Julie Rokkjær Birch har siden 2014 været museumsinspektør på kvindemuseet, men nu kan hun altså kalde sig museumsdirektør i stedet.
FacebookTwitterKopier linkEmner:Kvindemuseet|Museer|Aarhus|Ligebehandling|Arbejdsmarked




https://www.dr.dk/nyheder/kultur/instruktoer-bag-michael-jackson-dokumentar-jeg-er-ikke-i-tvivl-om-han-var-paedofil

KulturInstruktør bag Michael Jackson-dokumentar: 'Jeg er ikke i tvivl om, at han var pædofil'Dan Reed er blevet upopulær hos fans og boet efter Michael Jackson, efter hans dokumentar er kommet ud.
Wade Robson (th.
) fortæller i dokumentaren 'Leaving Neverland', at han begyndte at have et seksuelt forhold til Michael Jackson som syvårig.
(© Wade Robson archive/Amos Pictures)Af Silas Bay Nielsen08.
mar.
2019 kl.
14.
05Bemærk: artiklen er mere end 30 dage gammelLæs opDokumentarfilminstruktøren Dan Reed er måske en af de mest hadede - eller i hvert fald mest omtalte - personer på de sociale medier i øjeblikket.
Nogle er chokeret, mens andre direkte hader ham.
De mest ekstreme hader ham endda så meget, at han modtager dødstrusler, som han efterhånden kun har skuldertræk tilovers for, selvom han var omgivet af sikkerhedsfolk, da han præsenterede sin seneste dokumentarfilm på Sundance Film Festival i begyndelsen af året.
Hele affæren skyldes den mest omdiskuterede dokumentar i øjeblikket, den næsten fire timer lange 'Leaving Neverland', som torsdag aften blev vist på filmfestivalen CPH:DOX, og som nu kan ses på DRTV.
Læs også:Michael Jackson-fans kalder ny dokumentar for karaktermord: 'DR bryder samtlige presseetiske regler'I Michael Jackson-dokumentaren, som Dan Reed har instrueret, fortæller de to mænd, Wade Robson og James Safechuck, at de blev seksuelt misbrugt af Michael Jackson som børn.
Det har fået de mest hardcore fans og boet efter Michael Jackson til at skyde med skarpt efter dokumentaren og de to mænds troværdighed.
Men hverken søgsmål fra Michael Jacksons bo, raseriet fra de mange fans eller det faktum, at Michael Jackson aldrig blev dømt i nogle sager har fået den prisbelønnede dokumentarfilmsinstruktør til at pakke sit budskab ind i vat.
Tværtimod.
- Han er uden tvivl pædofil, lyder det fra den britiske instruktør, da DR møder ham i forbindelse med CPH:DOX.
Dan Reed siger, han har læst alle beviser igennem, som han kunne få fat i.
(© Getty Images)'Ingen tvivl om, hvad han har gjort'I Dan Reeds øjne er kritikernes synlighed på de sociale medier stærkt overrepræsenteret.
Fansene har aldrig kendt Michael Jackson.
De har kun kendt ham som en fantastisk entertainer.
Dan Reed- Boet efter Michael Jackson prøver at miskreditere de to unge mænd, der er kommet frem med meget troværdige beskrivelser, som der findes mange beviser for.
Det er det samme, de gør hver gang.
De bekæmper alle, der anklager ham.
Men Michael Jackson var en meget aktiv pædofil.
Hvordan kan du være så sikker på det?
- Ved at lytte til James og Wade.
Som journalist har jeg forholdt mig skeptisk til det her.
Jeg har et ry for at være troværdig og lave min research grundigt.
Og jeg er sikker på, at de fortæller sandheden.
Læs også:Michael Jacksons familie raser over pædofili-dokumentar: 'Gribbene forsøger at lynche ham'Så fans og Michael Jacksons bo tager fejl?
- Ja.
Men tænk over det.
Boet har en stor interesse, og fansene har aldrig kendt Michael Jackson.
De har kun kendt ham som en fantastisk entertainer.
Men kender du Michael Jackson bedre end fansene?
Dan ReedBritiske Dan Reed har lavet flere dokumentarfilm og har særligt beskæftiget sig med terrorisme og krig.
Han har blandt andet lavet 'Three Days of Terror: The Charlie Hebdo Attacks' om angrebet mod bladet Charlie Hebdo i Paris.
Han har modtaget flere priser - heriblandt flere Bafta-priser - blandt andet for filmen 'The Paedophile Hunter' fra 2014.
- Jeg kender ofrene for hans pædofile aktiviteter.
Jeg har haft lange, lange, lange samtaler med dem og deres familier.
Over årene har jeg sammen med et researchteam læst alt tilgængeligt bevismateriale igennem.
Jeg fandt ingenting, der bringer tvivl om, hvad han har gjort.
'Fik Wade til at føle sig speciel'Men Wade Robson og James Safechuck har jo allerede forsøgt at føre en retssag, men den blev afvist af tekniske årsager.
Hvis der er så mange beviser, så burde de vel havde vundet sådan en sag?
- Det er en historie til en ny dokumentarfilm, som jeg rigtig gerne vil lave.
Gavin Arvizo (anklagede Michael Jackson for sexmisbrug i 2004, red.
) stod frem med meget troværdige beskrivelser.
Jeg tror, at juryen blev narret.
Jacksons advokater fik sagen til at handle om drengens mor og hendes troværdighed, fordi hun ikke gjorde det godt i retten.
Wade Robson havde været vild med Michael Jackson, siden han var helt lille.
(© Wade Robson archive/Amos Pictures)Dan Reed ved, at det er kontroversielle udtalelser, han kommer med.
Og han ved, at mange kan have svært ved at få sig selv til at acceptere det, som han mener, er et faktum.
Men for ham har Wade Robsons og James Safechucks historier været både rammende og overbevisende.
- Det, der fik mig til at tro på det, var, da Wade fortalte mig, at han som barn forelskede sig i Michael Jackson.
De havde et forhold, der lignede et forhold mellem voksne, bortset fra at Wade var et barn.
Læs også:Nu reagerer Oprah på sex-anklager mod Michael Jackson: Historierne er 'troværdige'- Jeg fandt ud af, at Michael Jackson gjorde det samme, som pædofile typisk gør: lader ofret falde for overgrebsmanden og får knyttet de bånd, der med tiden bliver stærkere end barnets bånd til dets egne forældrene.
Først forholder barnet sig tavst om forholdet.
Senere kommer så skammen og frygten.
Hvem ville egentlig stå frem og sige, at Michael Jacksons penis har været oppe i én bare for at blive berømt?
Dan Reed- Michael Jackson fik Wade til at føle sig speciel, og Wade var en god danser og havde været helt besat af Michael Jackson, siden han var to år.
Pludselig stod Michael Jackson foran ham og fortalte, hvor vidunderlig han var.
Det forvandlede sig et til seksuelt forhold, som Michael Jackson pressede ham til at tie om.
Og Wade var så ung, at han ikke vidste, hvad sex var.
- Samtidig fik Wades forældre ikke noget at vide, selvom de bad Wade fortælle det, hvis noget føltes forkert.
Men for Wade var intet forkert.
Alt føltes dengang rigtigt for ham.
Så da han i 2005 blev bedt om at vidne i sagen mod Michael Jackson, valgte han at lyve og forsvare Jackson.
Det er så først, da Wade selv fik et barn, at det gik op for ham, at det, der skete, var forkert.
I dokumentaren fortæller Wade Robson blandt andet, at Michael Jackson forsøgte at stikke sin penis op i ham.
(© Wade Robson archive/Amos Pictures)'Der bliver løjet hele tiden'I medierne florerer der forskellige historier om netop Wade og den måde, han ændrede opfattelse på.
Nogle medier skriver, at Wade Robson først fandt ud af, at det var forkert, da Michael Jacksons bo ikke ville have ham til at danse under et show.
- Det er ikke sandt.
Mange af de historier er ikke korrekte.
Jeg har set mails fra Wade, der bekræfter det.
Det er korrekt, at Wade havde et sammenbrud og kæmpede for sin karriere.
Men det var Wade, der afviste at være med i showet.
Der bliver løjet om det hele tiden for at underminere Wades troværdighed og for at udfordre hans version.
Alt er bullshit.
Jeg har selv set det.
Wade Robson og James Safechuck fortæller, at de blev mere og mere knyttet til Michael Jackson end til deres familier.
(© Wade Robson archive/Amos Pictures)- Det er svært for en tredjepart at finde hoved og hale i det.
Men de her løgne fortsætter, fordi Jacksons bo bliver ved med at sige det, og så ender det med at fremstå som et faktum for nogle, selvom det ikke passer.
Men ville man ikke være mere sikker på, at Michael Jackson misbrugte børn, hvis flere kilder bakkede op om Wades og James' historier?
- Der er flere personer, der har sagt det samme.
Hvorfor ville Michael Jackson betale en 13-årig dreng 23 millioner dollars for at stoppe en sag?
Gavin Arvizo, tror jeg, talte sandt, og der kom mange vidneudsagn, som støttede hans historie.
Men det troede juryen ikke på.
Så er der Jason Francia, der var søn af Jacksons tjenestepige, og han blev også betalt.
- Jeg ville gerne have haft flere af dem med, men nogle kan og vil ikke findes, andre vil ikke stille op foran kamera, og tjenestepigen føler sig forrådt af Wade, fordi han tidligere vidnede til fordel for Michael Jackson.
Jeg håber, at vi er med til at få særligt forældre til at vide mere om, hvad der sker med et barn, når det møder en pædofil.
Dan ReedDer er jo også mænd, der opholdt sig sammen med Michael Jackson, mens de var børn, som mener, at han er uskyldig.
- Det er svært at komme ud med – og det var det også for Wade og James.
De andre har lov til at sige, at de ikke blev misbrugt, og det kan jo være, de har ret, fordi de ikke var Michael Jacksons type.
Men mange terapeuter og politifolk, der har arbejdet med det her i flere år, siger, at det at afvise et overgreb er et velkendt fænomen blandt ofrene.
'Beviserne er tilstrækkelige'Men jeg vil stadig gerne høre det afgørende bevis, der gør dig så overbevist.
- Taler du om beskidt undertøj eller?
Jeg taler om reelle beviser.
- I retten er vidneudsagn og øjenvidner altså beviser.
Men Michael Jackson var også et øjenvidne, og han afviste det.
- Tiltalte vil altid sige, at de ikke gjorde det.
Hvorfor mener du, at Wades og James' version er mere troværdig?
- I det kriminelle undersøgelsessystem er det normalt sådan, at et vidneudsagn fra flere mennesker med enslydende, detaljerede vidnesbyrd øger troværdigheden.
Wade Robson fotograferet i 2005, hvor han vidnede til fordel for Michael Jackson.
(© Getty Images)Men de to kan have koordineret deres historier for at få penge fra Michael Jacksons bo eller for at få omtale.
- De vil ikke få penge, medmindre det bliver bevist i retten, at han er skyldig.
Jeg tror, at der findes nemmere måder at skaffe penge på.
Og hvem ville egentlig stå frem og sige, at Michael Jacksons penis har været oppe i én bare for at blive berømt?
Siden dokumentaren for alvor kom frem, har flere radiostationer droppet Michael Jackson fra deres playlister.
Hvordan har du det med, at du og dokumentaren er med til at dømme ham for noget, en domstol ikke har kunnet dømme ham for?
- Jeg vil ikke have folk til at stoppe med at spille hans musik.
Radiostationerne reagerer på det faktum, at folk er ved at finde ud af, at han var pædofil.
Han skjulte sig ved at sige, at han ville være i selskab med børn, fordi han ikke selv havde haft en barndom.
Men giver det mening?
Læs også:Radioværter og DJ enige: Fortsætter med at spille Michael Jackson efter anklagerHvordan har du det med, at han nu bliver dømt af offentligheden?
- Det fortjener han.
Han misbrugte børn i lang tid.
Det ødelagde familier – og det da er slemt, er det ikke?
For mig er beviserne tilstrækkelige, og det er det for de fleste, der har set dokumentaren.
Hvad håber du, at der sker nu, når din dokumentar er kommet ud?
- Jeg håber, at vi er med til at få særligt forældre til at vide mere om, hvad der sker med et barn, når det møder en pædofil.
I USA har et ud af seks børn været udsat for et misbrug, så jeg håber, at det er med til at mindske det.
Og så håber jeg, at den kan få andre til at fortælle sandheden, for hemmeligheden ødelægger ofrene som mennesker, ligesom den gjorde det for Wade og James.
Ifølge Dan Reed arbejder Wade Robson og James Safechuck på at få ført en ny retssag, hvor boet bliver stillet til ansvar for ikke at have grebet ind over for misbrugene.
Michael Jacksons bo mener, at beskyldningerne er usande og har allerede sagsøgt HBO, der har koproduceret dokumentaren sammen med britiske Channel 4, for at vise filmen.
Du kan se 'Leaving Neverland', der i alt er på to afsnit, på DRTV.
FacebookTwitterKopier link




https://www.dr.dk/nyheder/indland/kasket-med-f-giver-faengsel-til-medlem-af-bande

BandekonfliktSe temaIndlandKasket med F giver fængsel til medlem af bandeSyv dage efter politiets forbud videreførte mand banden Loyal To Familia.
Nu får han opholdsforbud.
(ARKIV) Loyal To Familia-medlem foran Københavns Byret i september 2017.
Det er nu forbudt at smykke sig med bogstaverne LTF og altså også et F.
08.
mar.
2019 kl.
13.
24 | opdateret 08.
mar.
2019 kl.
13.
47Bemærk: artiklen er mere end 30 dage gammelLæs opEt medlem af banden Loyal To Familia (LTF) straffes i dag med ubetinget fængsel i 40 dage, fordi han gik rundt med en sort kasket med et hvidt F.
Københavns Byret mener, at han dermed har videreført banden, som af politiet var blevet forbudt.
Samtidig får han en ekstra straf: I et år forbydes han at færdes i et afgrænset område af Nørrebro i København.
Han må ikke opholde sig på en stribe navngivne gader.
Denne sanktion skyldes, at han har overtrådt et tidligere nedlagt opholdsforbud.
ErstatningssymbolKøbenhavns Politis foreløbige indgreb mod Loyal To Familia skete 4.
september.
Syv dage senere blev den 35-årige mand spottet en sen aften på Blågårds Plads på Nørrebro med den sorte kasket på hovedet.
Det hvide F var et tegn, som henviste til banden, mente anklagemyndigheden, som altså har fået medhold.
I et retsmøde forleden bad den tiltaltes forsvarer om frifindelse.
Der er ikke tilstrækkelig sikkerhed for, at F faktisk er et erstatningssymbol, sagde advokat Berit Ernst.
Læs også:Første fængslinger for overtrædelse af LTF-forbud: Havde kasketter på med et "F"Derimod sagde senioranklager Andreas Emil Christensen, at forskellige mænd i Nivå, Fredericia og i København i dagene efter forbuddet var blevet set med F på kasketterne.
- Det er nærmest en statistisk umulighed, at det skulle være tilfældigt, at denne kasket bliver set på forskellige bandemedlemmer forskellige steder, lød det.
En tilsvarende sag behandles for tiden ved Retten i Helsingør.
Grundlægger udvistEfter politiets forbud mod LTF skal Københavns Byret afgøre, om banden er en forening, om den virker ved vold, og om den derfor kan opløses i medfør af en bestemmelse i Grundloven.
Loyal To Familia kom til verden i januar 2013.
Lederen og grundlæggeren, Shuaib Khan, er udvist af Danmark.
På et tidspunkt var der cirka 260 medlemmer, anslår politiet.
Der har været afdelinger i Nivå, Helsingør, Hillerød, Køge, Fredericia, Aarhus og forskellige steder i København.
For tiden er cirka 100 personer af politiet registreret som tilknyttet LTF, er det kommet frem i et retsmøde forleden.
/ritzau/FacebookTwitterKopier linkEmner:København|Loyal To Familia|Anklagemyndigheden|Nørrebro|Politi




https://www.dr.dk/nyheder/politik/merete-riisager-blev-kaldt-luder-under-gymnasiebesoeg-ingen-grund-til-have-ondt-af

PolitikMerete Riisager blev kaldt 'luder' under gymnasiebesøg: 'Ingen grund til at have ondt af mig'- Det bekymrer mig, når jeg kan læse voksne på Facebook, der bifalder episoden.
Merete Riisager (LA) fortæller, hvorfor hun forlod et arrangement på et gymnasium efter en halv time.
Af Emil Søndergård Ingvorsen08.
mar.
2019 kl.
13.
20Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Kathrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
Det kom meget bag på undervisningsminister Merete Riisager (LA), at hun i går måtte afbryde et besøg på Ørestad Gymnasium, hvor hun skulle have talt om demokratisk dannelse.
Ministeren blev nemlig mødt af en fjendtlig stemning af en gruppe af elever, og det eskalerede gradvist, så det til sidst endte med, at ministeren blev kaldt 'luder'.
På Facebook skriver ministeren nu, at hun stadig ikke er færdig med at reflektere over, hvad der skete, men at hun allerde har gjort sig nogle overvejelser.
Læs også:Elevråd siger undskyld til minister efter 'luder'-råb: 'Pinligt og skuffende'Hun fortæller, at hun sammen med sognepræst Kathrine Lilleør besøgte i alt tre gymnasier.
To af stederne gik det rigtig godt, men på Ørestad Gymnasium havde hun en helt anden oplevelse.
- Eleverne stimlede sammen på fællesarealet uden for klasserne og råbte og gik tæt på, og det viste sig umuligt at gennemføre mødet.
Hvordan stemningen var, kan der være mange udlægninger af, men man kan selv danne sig et indtryk ved at se de videoer, der blev optaget, skriver ministeren.
Sognepræst: En lidt lynch-agtig situationDR Nyheder har talt med sognepræst Kathrine Lilleør, der sætter yderligere ord på, hvad der skete, da de forlod gymnasiet uden at have gennemført debatten om demokratisk dannelse med gymnasieeleverne.
- Der var en ophidset stemning, der godt kunne have udviklet sig, hvis vi ikke havde forladt stedet.
Der var en lidt lynch-agtig situation, sagde sognepræsten tidligere i dag.
Videoen herunder viser starten på ministerens besøg.
Det var først senere, at der blev kastet med mønter og råbt 'luder'.
Video: William Tversted Rasmussen.
I sin Facebook-kommentar skriver ministeren, at hun er bekymret over, at en sådan episode kunne finde sted.
- Der er ingen grund til at have ondt af mig, og Kathrine Lilleør er en kvinde, der er svær at blæse omkuld.
Men det bekymrer mig, at en sådan situation, kan opstå.
Det bekymrer mig faktisk også, når jeg på de sociale medier kan læse voksne, der bifalder episoden, skriver hun.
- Uagtet politiske positioner, så handler demokratisk dannelse netop om at kunne debattere uenigheder på en fredelig måde.
Demokratiet er den bedste måde at være vildt uenige på en ordentlig måde - og det må være en integreret del af skoler og uddannelsers hverdag, lyder det videre.
Flov elevrådsformandHos skolens elevråd er der dagen derpå røde ører.
Elevrådet havde planlagt, at ministeren skulle mødes med bannere for at vise, at eleverne er utilfredse med besparelserne på gymansieområdet og de nye fraværsregler.
Og i første omgang var elevrådet glade for, at det blev gjort.
Glæden blev dog hurtigt afløst af en enorm frustration, da begivenhederne løb løbsk.
- Jeg er både pinligt berørt og skuffet over min skole, siger elevrådsformand Henrik Michael Rafn.
- På elevrådsmødet to dage inden sagde vi meget specifikt, at hvis det blev personligt, så rev vi bannerne ned.
Vi sagde også, at folk skulle opføre sig pænt, ellers vil det blive lukket ned.
Vi sagde, at det skulle foregå på anstændig vis, så vi er rigtig kede af, at der ikke blev hørt efter.
FacebookTwitterKopier linkEmner:Kathrine Lilleør (præst)|Liberal Alliance|Merete Riisager (politiker)|Uddannelse|Ørestad




https://www.dr.dk/nyheder/indland/se-svarene-kan-lov-om-om-barsel-give-mere-frihed-til-familien






https://www.dr.dk/nyheder/udland/46-arig-forberedte-angreb-i-islamisk-stats-navn-i-sverige

Udland46-årig forberedte angreb i Islamisk Stats navn i SverigeEn 46-årig usbeker havde planer om at sprænge en bombe i Islamisk Stats navn i Sverige, fastslår retten.
08.
mar.
2019 kl.
11.
48 | opdateret 08.
mar.
2019 kl.
12.
29Bemærk: artiklen er mere end 30 dage gammelLæs opEn 46-årig mand fra Usbekistan er i dag blevet idømt syv års fængsel og udvisning for at forberede terrorangreb i Sverige.
Retten i den svenske by Solna har fundet tilstrækkelige beviser for, at manden har skaffet kemikalier, som kan bruges til at lave bomber.
Den dømte, der hedder David Idrisson, har samtidig fået instruktioner i at lave en bombe.
Det ville han ifølge retten bruge til at udføre et bombeangreb i den militante gruppe Islamisk Stats (IS) navn.
To andre personer, der også var tiltalt for terrorplaner, er blevet frikendt.
Det drejer sig om to usbekiske mænd på 30 og 39 år.
Mulige mål på mobiltelefonRetten oplyser, at David Idrisson havde indsamlet omkring 500 kilo kemikalier.
Desuden havde han flere knive, gasmasker og militærudstyr.
Der blev også fundet billeder af mulige mål i Stockholm på hans telefon.
Den 46-årige mand er også blevet dømt for at støtte IS økonomisk.
I alt var seks mænd tiltalt for at støtte IS med op til 20.
000 svenske kroner hver.
Det svarer til godt 14.
000 danske kroner.
Fire af dem - inklusive David Idrisson - blev kendt skyldige.
Ingen bevis på forbindelseFem af de seks tiltalte er fra Usbekistan, mens den sidste er fra Kirgistan.
De har kommunikeret med hinanden i lukkede chatrum.
De bor alle lovligt i Sverige og har erklæret sig uskyldige.
Der er ikke blevet fundet nogen forbindelse til usbekiske Rakhmat Akilov.
I juni sidste år blev Akilov kendt skyldig i terror for et lastbilangreb i det centrale Stockholm i april 2017.
Han blev idømt fængsel på livstid.
Angrebet skete ved stormagasinet Åhléns i Drottninggatan i det centrale Stockholm 7.
april.
Akilov kørte med høj fart lastbil ind i fodgængere.
Fem blev dræbt i angrebet.
Tre døde på stedet, og to døde på hospitalet.
/ritzau/TTFacebookTwitterKopier linkEmner:Sverige|Islamisk Stat|Stockholm|Terrorisme|Usbekistan




https://www.dr.dk/nyheder/politik/s-politiker-tager-afstand-fra-luder-raab-mod-minister-men-forstaar-elevernes

PolitikS-politiker tager afstand fra 'luder'-råb mod minister, men forstår elevernes frustrationFlere politikere tager kraftigt afstand fra hændelse på Ørestad Gymnasium i går.
- Det er selvfølgelig fuldstændig uacceptabelt, at en minister må afbryde et besøg, fordi hun føler sig utryg.
Men når det så er sagt, så kan jeg godt forstå, at eleverne er frustrerede over, at der bliver sparet utrolig mange penge på gymnasierne, siger Socialdemokratiets undervisningsordfører, Annette Lind .
Af Emil Søndergård Ingvorsen08.
mar.
2019 kl.
12.
01 | opdateret 08.
mar.
2019 kl.
21.
09Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Katrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
Det gik langt fra som planlagt, da undervisningsminister Merete Riisager (LA) i går besøgte Ørestad Gymnasium i København for at tale om demokratisk dannelse.
Ministeren og formanden for Rådet for Demokratisk Dannelse, sognepræsten Kathrine Lilleør, måtte nemlig afbryde besøget, inden de reelt nåede at diskutere emnet.
Der udbrud nemlig en fjendtlig og agressiv stemning, da cirka 100 elever viste deres utilfredshed med nedskæringer på gymnasieområdet.
Både Kathrine Lilleør og ministerens særlige rådgiver beskriver, at der blandt andet blev råbt 'luder' mod ministeren.
Ked af det på Meretes vegne og alvorligt bekymret over mangel på kontrol over en totalt uacceptabel opførsel.
Christina Egelund, Liberal AllianceHos Folketingets største parti, Socialdemokratiet, tager man skarpt afstand fra elevernes opførsel.
Alligevel har man dog en vis forståelse for, at de havde behov for at vise deres utilfredshed.
Læs også:Minister afbrød gymnasiebesøg: Elever kastede med mønter- Det er selvfølgelig fuldstændig uacceptabelt, at en minister må afbryde et besøg, fordi hun føler sig utryg.
Men når det så er sagt, så kan jeg godt forstå, at eleverne er frustrerede over, at der bliver sparet utrolig mange penge på gymnasierne, siger undervisningsordfører Annette Lind.
TV2 Lorry, der var til stede ved arrangementet, beskriver, hvordan ministeren blev "buh'et" ud, og at eleverne var mødt frem med bannere, der udtrykte protest mod nye fraværsregler og besparelser.
Og netop utilfredsheden med besparelserne og fraværsreglerne kan Annette Lind fra Socialdemokratiet godt forstå.
- Eleverne oplever, at lærere bliver fyret, at man ikke kan få de studieretninger, man ønsker, fordi de er for smalle, og så er der nogle rigide fraværsregler, som ministeren er helt alene om at stå inde for, siger undervisningsordføreren, der henviser til, at ministeren har lavet en bekendtgørelse, der betyder, at elever får 100 procent fravær, hvis de kommer for sent til undervisning.
Politikere tager afstandPå det sociale medie Twitter er der også en række andre politikere, som forholder sig til balladen på Ørestad Gymnasium i går.
Blandt dem er innovationsminister Sophie Løhde (V).
- Et møde om demokratisk dannelse?
?
Der er altså nogle gymnasieelever, der trænger til at lære, hvad det vil sige at opføre sig ordentligt.
Især overfor dem man er uenige med, skriver hun.
Per Clausen, der er tidligere folketingsmedlem for Enhedslisten og nuværende byrådsmedlem i Aalborg, forstår godt frustrationen hos de unge.
- Selvfølgelig må man ikke råbe luder efter nogen.
Det tager jeg gerne afstand fra, men at råbe slagord og insistere på at man hellere vil diskutere nedskæringer og fyringer på gymnasierne med den ansvarlige minister end “demokratisk dannelse”, har jeg stor forståelse for, skriver han.
Merete Riisagers partifælle Christina Egelund skriver, at situationen 'gør hende ked af det på Meretes vegne'.
- Merete Riisager var taget på besøg på Ørestad Gym til en samtale om demokratisk dannelse.
Blev mødt af buh-råb og mønter i luften.
Ked af det på Meretes vegne og alvorligt bekymret over mangel på kontrol over en totalt uacceptabel opførsel, skriver partiets politiske ordfører.
FacebookTwitterKopier linkEmner:Kathrine Lilleør (præst)|Merete Riisager (politiker)|Venstre|Uddannelse|Ørestad




https://www.dr.dk/nyheder/indland/forslag-1000-kroner-i-gavekort-til-gravide-der-kvitter-smoegerne-0-kroner-til-de

IndlandForslag: 1.
000 kroner i gavekort til gravide, der kvitter smøgerne.
0 kroner til de andreOdense Kommune overvejer nyt tiltag for de kommende mødre.
Det virker, viser forskning fra udlandet.
Af Maja Lærke Maach08.
mar.
2019 kl.
13.
02Bemærk: artiklen er mere end 30 dage gammelLæs opFå 1.
000 kroner, hvis du stopper med at ryge.
Sådan lyder et forslag, som Odense Kommune overvejer at tilbyde gravide rygere.
Bliver det vedtaget af kommunens sundhedsudvalg, vil både den gravide og hendes partner få en belønning.
Graviditet og rygningHvis man ryger i graviditeten, har man større risiko for abort og fosterdød, for tidlig fødsel og dobbelt så stor risiko for lav fødselsvægt hos barnet.
Efter fødslen er risiko for vuggedød op til tre gange større, og barnets vækst kan blive hæmmet, hvis det udsættes for tobaksrøg.
Børn af rygere har også større risiko for luftvejsinfektioner, astma, bronkitis og mellemørebetændelser.
Kilde: Sundhed.
dkBeløbet bliver maksimalt 1.
000 kroner og skal formentlig udbetales i form af gavekort over et halvt år for at fastholde motivationen til rygestoppet.
Dansk Folkepartis byrådsmedlem Christel Gall, der er medlem af kommunens sundhedsudvalg, vil gerne støtte forslaget, men hun tror dog ikke på, at det vil have nogen effekt.
- Det er fint, at vi giver dem et rygestopkursus, men jeg tror ikke på, at 1.
000 kroner over et halvt år er det, der får nogen til at blive ikke-rygere.
Det skal komme indefra hos den gravide, og vi skal fortælle, hvad rygning betyder for barnet, siger Christel Gall til DR Nyheder.
Så mange gravide rygerIfølge tal fra esundhed.
dk er der i dagens Danmark langt færre gravide rygere end for 20 år siden.
I år 2000 oplyste 12.
775 gravide, at de røg.
1.
635 kvinder stoppede under graviditeten.
Der var flest gravide rygere i Region Hovedstaden og i Region Syddanmark.
I 2017 røg 3.
749 gravide, mens 1.
778 gravide stoppede under graviditeten.
Det er stadigvæk i Region Hovedstaden, at flest ryger efterfulgt af Region Syddanmark.
Sundhedsstyrelsen oplyser til DR Nyheder, at der dog er mørketal, fordi ikke alle gravide fortæller om deres rygning.
Penge motiverer gravide rygereEn lang række af landets kommuner tilbyder allerede rygestopkurser til gravide, men det er første gang, at en økonomisk belønning kan blive en realitet.
Det er Sundhedsstyrelsen, der anbefaler, at man giver gravide en økonomisk belønning.
Forskning fra udlandet viser nemlig, at penge kan få gravide til at droppe den sundhedsskadelige røg.
Det er en rigtig god investering, fordi 1.
000 kroner per gravid er en dråbe i havet i forhold til sundhedsudgifterne ved, at en baby måske skranter, og at moderen ikke lægger sundhedsvæsenet til last på den lange bane.
Direktør hos Statens Institut for Folkesundhed, Morten Grønbæk.
Det fortæller Morten Grønbæk, der er direktør for Statens Institut for Folkesundhed, SIF, som har kortlagt erfaringerne fra udlandet.
- Al forskning tyder på, at det vil have en effekt.
Den vil sansynligvis være kortvarig, men hvis en gravid i tredje måned ikke ryger det næste halve år, er man rigtig godt stillet.
Ikke mindst fosteret, der kommer ud som et sundt og rask barn i stedet for at være et lille skravl, som rygerbørn nogle gange er.
Der er også en chance for, at moderen helt holder op med at ryge på den længere bane.
TIP OS•Er du gravid og ryger?
Vil du gerne stoppe?
Eller har du erfaringer fra din graviditet med rygestop.
DR Nyheder vil gerne høre din historie.
Skriv til DR Nyheder på 1212@dr.
dk.
Læs også:Flere gravide får konstateret sukkersyge: 'Barnet bliver tyk af det'Han tilføjer, at den økonomiske belønning fortrinsvis vil motivere gravide rygere fra en lavere socialklasse, fordi pengene her ofte i forvejen er små.
- Det er en rigtig god investering, fordi 1.
000 kroner per gravid er en dråbe i havet i forhold til sundhedsudgifterne ved, at en baby måske skranter, og at moderen ikke lægger sundhedsvæsenet til last på den lange bane, siger Morten Grønbæk.
Formanden for kommunens sundhedsudvalg, Kasper Ejlertsen (S), siger til TV2 Fyn, at han er åben over for forslaget, men han vil først drøfte det på et udvalgsmøde i næste uge, før han tager stilling til sin stemme.
- Jeg er ret åben for at høre, hvad udvalget mener om det her.
Hvis vi skal videre med det her, skal vi have præciseret nogle ting, siger han.
FacebookTwitterKopier linkEmner:Christel Gall (politiker)|Morten Grønbæk (professor)|Graviditet og fødsel|Odense Kommune|Fyn




https://www.dr.dk/nyheder/viden/teknologi/tankeeksperiment-hackede-biler-lammer-new-yorks-trafik

TeknologiTankeeksperiment: Hackede biler lammer New Yorks trafikForskere har undersøgt, hvad der sker, hvis dele af New Yorks massive biltrafik pludselig blev hacket og stoppet.
New Yorks travle trafik ville formentlig gå helt i stå, hvis bare hver tiende bil blev tvunget til at holde stille.
Af Frederik Svaneborg08.
mar.
2019 kl.
13.
00Bemærk: artiklen er mere end 30 dage gammelLæs opEn hidsig cocktail af gule taxaer og travle privatbiler krydret med lyden fra politibiler og ambulancer i udrykning.
New Yorks enorme myldretidstrafik er ikke for børn og kan nok bedst beskrives som en maskine, der måske ikke altid kører helt smurt, men stadig bevæger sig effektivt og taktfast.
Hvad skal der så til for at standse den trængte trafik i USA's folkerigeste by?
Ja, hvad sker der, hvis ondsindede hackere en dag tager kontrollen over et bestemt antal af bilerne på vejene?
Det er spørgsmål, som fysikere fra Georgia Tech har stillet sig selv.
I tankeeksperimentet har forskerne bygget en model, der kan simulere, hvordan det ville påvirke den samlede trafik på Manhattan i New York, hvis en bestemt procentdel af bilerne blev hacket og beordret til at holde stille.
Det er situationer som denne, hvor hackede biler blokerer vejen, som forskernes model udregner hyppigheden af.
(© Skanda Vivek / Georgia Tech)Det fortæller Skanda Vivek, der er en af forskerne bag tankeeksperimentet til videnskabsmagasinet ”Så vidt vi ved” på P1.
- Vi har antaget, at bilerne er blevet stoppet, fordi det er den simpleste antagelse.
Men det er også meget magtfuldt.
Man kan forestille sig en række forskellige scenarier, som for eksempel at bilerne får forkerte informationer, så de kører ind i andre biler og skaber en masse ulykker, siger han.
- Men generelt handler alle scenarier om, at bilerne blokerer vejene, og det er det, vi byggede vores model omkring.
Hver tiende bil kan lamme trafikkenModellen i tankeeksperimentet medregner ting som antal vejbaner, vejlængder og hvilken afstand der generelt er mellem bilerne.
Det bruger den til at udregne en sandsynlighed for, hvor ofte og på hvilke veje to eller flere hackede biler ville holde ved siden af hinanden og blokere vejen helt.
Biler på internettetMange nye biler er i dag forbundet til internettet og er derfor såkaldte "connected cars".
Det muliggør en masse smarte funktioner, fordi bilerne kan kommunikere med omverden.
Det kan for eksempel være nyttigt, når bilen skal til reperation eller sågar skal kommunikere med forankørende biler for at undgå kø eller harmonikasammenstød ved hårde opbremsninger.
Biler på internettet kommer dog også med en sikkerhedsrisiko, fordi at alt, der er på nettet, kan blive hacket.
Det forventes, at 98 procent af de biler, der sælges over hele verden i 2020, vil være connected cars.
Kilde: Statista.
comOg når forskerne trækker den ned over trafikken på Manhatten, lyder resultatet, at omkring 10 procent af bilerne skal hackes og standses for helt at afbryde trafikken på Manhattan.
Dermed deles byen op, så for eksempel udrykningskøretøjer ikke kan komme fra den ene til den anden ende af byen.
- Ved 10 procent hackede biler kommer du ingen vegne.
Men med helt ned til én procent hackede biler, kunne vi forstyrre trafikken, så din tur gennem byen måske ville tage dobbelt så lang tid.
Det er overraskende, siger Skanda Vivek.
Forskerne peger også på, at de 10 procent er et vigtigt tal, fordi de fire største bilproducenter i New York hver især sidder på lidt over 10 procent af trafikken.
Det skal altså 'bare' lykkes en hacker at få adgang til bilerne fra én af de fire bilproducenter for at lukke trafikken helt ned.
Jo flere biler, der bliver hacket, jo flere af Manhattans veje bliver blokeret.
Her er hvide veje de tilgængelige, men de forsvinder, som andelen af hackede biler stiger.
GIF: Ingeborg Munk Toft (© Skanda Vivek / Georgia Tech)Resultatet kommer dog ikke bag på den danske trafikforsker Niels Agerholm fra Aalborg Universitet.
Han mener, at 10 procent lyder som et ret stort tal, hvis vi overfører det til trafikken herhjemme.
- Jeg tror, at tallet er betydeligt lavere.
I Aalborg skal der bare være én eller to biler, der holder stille i Limfjordtunellen og så vente på myldretiden.
Så står det hele stille, og det tager timer, inden vi er kommet af med trængslen, siger han.
Hackere tog rattet i et forsøgVores biler bliver smartere og klogere, og det skyldes især, at mange nye biler kobles på internettet.
Det lader bilerne kommunikere med omverdenen og holder dem opdateret med det nyeste software.
Men det bærer altså også skylden for, at bilerne overhovedet kan hackes.
Ifølge forskerne vil alt, der kan hackes også på et tidspunkt blive det.
Og derfor mener de, at en situation, som tankeeksperimentet fremlægger, også vil kunne ske i virkeligheden.
Læs også:Grøn bølge: 4 teknologier gør din næste bil så meget federeIdéen til tankeeksperimentet er altså ikke grebet ud af den blå luft.
Faktisk kom inspirationen fra et forsøg og en artikel, som teknologimediet Wired bragte i 2015.
Her viste to hackere, hvordan de kunne overtage en moderne, internetopkoblet Jeep ved at udnytte en enkel svaghed i den computer, der forbinder bilen til nettet.
Efter at have fundet hullet i muren, kunne de trådløst tage kontrollen med både styretøj, vinduesviskere og ventilationsanlæg - uden chaufføren bag rattet kunne gøre en dyt ved det.
- Det var meget skræmmende, og vi tænkte, at der også var denne større kollektive risiko.
Hvad sker der, når mange biler bliver hacket, fortæller Skanda Vivek.
Sikkert internet er vejen fremDet er dog ikke en udpræget teknologiskepsis, der har fyldt i Skanda Viveks hoved, når han har været med til at udvikle modellen.
Men ifølge ham er vi for gode til at få nye teknologier ud i virkeligheden, og så se hvad der sker derfra.
I stedet vil han og forskerne bag det her tankeeksperiment bidrage til, at vi kan finde problemerne på forkant.
- Vi håber, at man kan bruge vores tal til at arbejde for mere sikre internetforbundne biler.
De har en masse fordele, og de er fremtiden.
Men jeg mener, det er vigtig at være opmærksom på, at der er nogle skjulte farer, som vi bør tale om, siger han.
Ifølge trafikforsker Niels Agerholm fra Aalborg Universitet kommer vi nok til at skulle løse problemerne med de internetforbundne biler hen ad vejen.
Han tror nemlig, at risikoen for hacking er en konsekvens, som vi er villige til at tage.
- Hvis vi ser historisk på det, havde vi enormt mange trafikdræbte, da bilerne første gang kom på vejene.
Det accepterede vi.
Og det tror jeg, vi kommer til at gøre igen, siger han.
FacebookTwitterKopier linkEmner:New York|Biler|IT-kriminalitet|Aalborg Universitet|USA




https://www.dr.dk/nyheder/politik/elevraad-siger-undskyld-til-minister-efter-luder-raab-pinligt-og-skuffende

PolitikElevråd siger undskyld til minister efter 'luder'-råb:  'Pinligt og skuffende'Elevrådet havde indskærpet, at demonstration mod minister skulle foregå i god ro og orden.
Videoen viser begyndelsen af ministerens besøg.
Det var først senere, at der blev råbt 'luder'.
Video: William Tversted Rasmussen.
Af Emil Søndergård Ingvorsen08.
mar.
2019 kl.
12.
13 | opdateret 08.
mar.
2019 kl.
21.
11Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Katrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
Det var langt fra i orden, at undervisningsminister Merete Riisager (LA) skulle afbryde et besøg på Ørestad Gymnasium, hvor hun skulle have talt om demokratisk dannelse.
Sådan lyder det fra Henrik Michael Rafn, der er den ene af to elevrådsformænd på skolen.
Stemningen blandt op mod 100 elever var nemlig agressiv, og der blev blandt andet råbt 'luder'.
- Jeg er både pinligt berørt og skuffet over min skole, siger elevrådsformanden.
Elevrådet havde planlagt, at ministeren skulle mødes med bannere for at vise, at eleverne er utilfredse med besparelserne på gymansieområdet og de nye fraværsregler.
Se video fra besøget øverst i artiklen Det var først senere, at der blev råbt 'luder'.
Video: William Tversted Rasmussen.
Og i første omgang var elevrådet glade for, at det blev gjort.
Glæden blev dog hurtigt afløst af en enorm frustration, da begivenhederne løb løbsk.
Læs også:Minister afbrød gymnasiebesøg: Elever kastede med mønter- Det her er ikke sådan, man er som et ungt menneske.
Vi unge mennesker har meget på hjerte, og det er okay, at der bliver vist utilfredshed.
Det kom bare ud på en rigtig dårlig måde, så derfor bliver jeg både skuffet og irriteret, siger Henrik Michael Rafn.
Når I har opfordret eleverne til at skrive slagord på bannerne, har I så også et ansvar for, at der kom en ophidset stemning?
- Nej, overhovedet ikke.
På elevrådsmødet to dage inden sagde vi meget specifikt, at hvis det blev personligt, så rev vi bannerne ned.
Vi sagde også, at folk skulle opføre sig pænt, ellers vil det blive lukket ned.
Vi sagde, at det skulle foregå på anstændig vis, så vi er rigtig kede af, at der ikke blev hørt efter.
Her kan du høre, hvad elevrådsformanden tænker om situationen.
'Jeg kan slet ikke genkende mine elever'Rektoren på Ørestad Gymnasium Jonas Lindelof er efter gårdsdagens hændelse blevet stærkt kritiseret af sognepræsten Kathrine Lilleør for ikke at stoppe situationen.
Men ifølge rektoren selv gjorde ledelsen, hvad de kunne på daværende tidspunkt.
- Der var omtrent 400 elever samlet, og det er ikke noget, man bare lige får fjernet med en viftende hånd.
Vi forsøgte at bane vejen og sende eleverne tilbage til undervisningen, men det virkede ikke.
Jonas Lindelof forklarer, at han efterfølgende foreslog ministeren, at de kunne fortsætte mødet i et mere fredeligt lokale, men det valgte Merete Riisager at takke nej til.
- Det har jeg fuld forståelse for.
Men det er jo dybt ærgerligt, at vi står i den her situation.
Vi ville jo gerne have haft det her besøg og diskussion om demokratisk dannelse med ministeren.
Og situationen i går kom meget bag på rektoren.
- Jeg kan slet ikke kende vores elever på dagen i går.
Der har aldrig været en lignende situation på Ørestad Gymnasium.
Det er dybt beklageligt.
Derfor går den skuffede rektor rundt i klasserne i dag for at tage en snak om, hvordan man bør opføre sig.
- Det er jo tragikomisk, at ministeren kommer for at diskutere demokratisk dannelse, og så ender det sådan her.
Det viser bare, at vi har en lang opgave foran os.
FacebookTwitterKopier linkEmner:Kathrine Lilleør (præst)|Liberal Alliance|Merete Riisager (politiker)|Uddannelse|Ørestad




https://www.dr.dk/nyheder/viden/kroppen/affoering-og-spildevand-afsloerer-hvor-farlige-bakterier-stormer-frem

KroppenAfføring og spildevand afslører, hvor farlige bakterier stormer fremMenneske-afføring på gaderne spreder resistente bakterier mere end noget andet, viser undersøgelse.
Forskere har samlet spildevandsprøver fra hele verden for at få overblik over spredningen af resistente bakterier.
Foto: DTU Fødevareinstituttet.
Af Emilie Aagaard08.
mar.
2019 kl.
11.
10Bemærk: artiklen er mere end 30 dage gammelLæs opDer er ikke altid flest resistente bakterier i de lande, hvor der bruges mest antibiotika.
Det står for eksempel rigtig skidt til med spredningen af resistente bakterier på det afrikanske kontinent, hvor de mange steder bruger meget mindre antibiotika end for eksempel i Danmark.
- Det er værre end forventet i Afrika.
Og det var ellers forventet slemt, siger professor Frank Aarestrup fra DTU.
Han er hovedforfatter på en undersøgelse, der lige er blevet udgivet i Nature Communications.
Her har forskerne analyseret hundredvis af spildevandsprøver fra 63 forskellige lande.
På den måde har de fundet frem til, hvor i verden der er flest resistente bakterier.
Det kan jo blive en billig og let måde at overvåge resistens på.
Henrik Westh, Hvidovre Hospital- Vores analyse peger på, at resistente bakterier ikke spredes i samme grad herhjemme som i visse afrikanske lande, siger Frank Aarestrup.
Han mener, at vi især kan takke vores gode kloakering og høje hygiejne for, at vi i undersøgelsen er det sjette bedste land globalt til at undgå resistente bakterier.
Samtidig understreger han dog, at et stort og uhensigtsmæssigt forbrug af antibiotika er afgørende for, at resistente bakterier i første omgang opstår.
Antibiotika kan gøre bakterier resistenteAntibiotika er et af vores bedste våben til at bekæmpe bakterieinfektioner.
Men hver gang vi bruger det, er der en risiko for, at nogle bakterier lærer at overleve det.
Så siger vi, at de er blevet resistente.
Visse bakterier har lært at overleve mange typer antibiotika.
Vi siger, de er multiresistente.
Multiresistente bakterieinfektioner kan være svære at behandle.
Forskere anslår, at omkring 33.
000 europæere vil dø på grund af multiresistente bakterier alene i år.
Ifølge WHO er resistens en af de største trusler for den globale folkesundhed.
Spildevand indeholder et mix af mange menneskers afføringDet har været svært for forskere at få et overblik over, hvor i verden de resistente bakterier trives.
For det kræver mange prøver fra mennesker, både syge og raske.
Det er både besværligt og dyrt – og så står man med en masse persondata, som man skal behandle korrekt.
Derfor har forskerne bag den nye undersøgelse tænkt alternativt.
- Man kan sige, at spildevand indeholder prøver fra rigtig mange mennesker helt automatisk.
Og det er i sagens natur anonymiseret, hvilket gør det noget lettere for os at arbejde med, siger Frank Aarestrup.
Han har været med til at indsamle spildevandsprøver fra alverdens lande for at analysere bakterie-DNA ’et i prøverne.
Toilet er bedre end at gå bag en buskOverraskende nok fandt forskerne kun en lille sammenhæng mellem mængden af resistente bakterier i prøverne og forbruget af antibiotika i landet, hvor de var blevet indsamlet.
- Et stort og uhensigtsmæssigt forbrug af antibiotika kan betyde, at mange bakterier udvikler resistens.
Men hvis hygiejnen og de sanitære forhold er gode, ser det ud til, at de fleste af de resistente bakterier simpelthen ikke bliver spredt i samfundet i samme grad, siger Frank Aarestrup.
Altså: Hvis bakterier i et menneskes tarme udvikler resistens overfor en bestemt type antibiotika, vil de resistente bakterier som regel være at finde i personens afføring.
I Danmark vil afføringen oftest ende i toilettet, og den resistente bakterie vil ende sine dage i et rensningsanlæg.
I nogle af verdens fattigste lande vil afføringen ofte ende bag en busk eller endda på åben gade.
Og så er der ikke så langt til andre mennesker for den resistente bakterie, som altså spredes langt mere.
- Så selv om et lavere antibiotikaforbrug måske betyder, at færre resistente bakterier opstår, så spredes de mere, når de sanitære forhold er dårlige, siger Frank Aarestrup.
Forskerne har lavet en matematisk model, der ud fra sundhedsparametre fra Verdensbanken kan forudsige, hvor mange resistente bakterier, der kan forventes i et givent land.
Jo mørkere blå et land er, desto flere resistente bakterier forventer forskerne at finde.
Billede: Aarestrup et.
al, Nature CommunicationsKonklusionen skal efterprøvesHenrik Westh er professor og forsker ved Hvidovre Hospital i resistente bakterier.
Han har ikke været med til at lave den nye undersøgelse.
- Det er spændende læsning, som rejser mange nye spørgsmål, siger han efter at have læst artiklen.
Han kan godt se, hvorfor spildevand kan være interessant i forhold til at få et overblik over de resistente bakterier.
- Det kan jo blive en billig og let måde at overvåge resistens på.
Men hvor rene prøverne for eksempel er, om der er forurening med bakterier fra dyr, det er jo lidt svært at vide, vurderer han.
Derfor mener han, at artiklens konklusion om, at sanitære forhold er meget afgørende for mængden af resistente bakterier i et land, skal efterprøves i flere undersøgelser.
- Det lyder jo meget logisk, at de sanitære forhold har en betydning.
Men det kunne være spændende, hvis man sammenligner et område, for eksempel Nairobi med gode sanitære forhold med et område i Nairobi med meget ringe forhold, og fandt mindre resistens i spildevand fra området med de gode kloakker, forklarer Henrik Westh.
Resistens skal bekæmpes forskelligt i i- og u-landeFrank Aarestrup er godt klar over, at det er en alternativ – og kontroversiel - tilgang, som han har afprøvet.
Men resultaterne er brugbare, mener han.
- Der kan godt komme justeringer, men jeg mener, at den her sammenhæng er meget tydelig, siger han.
Og forskningen peger altså på, at det ikke altid primært er forbruget af antibiotika, der skal fokuseres på, når vi skal forebygge infektioner med resistente bakterier.
- Det giver mening at fokusere på antibiotikaforbruget i de rigere lande som for eksempel Danmark.
Men i u-lande kommer vi måske længere med at forbedre de sanitære forhold og sundhedshygiejnen generelt, siger Frank Aarestrup.
FacebookTwitterKopier linkEmner:Sygdomme og lidelser|Medicin|Afrika|Hvidovre Hospital|Nairobi




https://www.dr.dk/nyheder/penge/din-aarsopgoerelse-er-paa-vej-skattestyrelsen-nye-vaaben-skal-afsloere-fejl-og-fusk

PengeDin årsopgørelse er på vej: Skattestyrelsen nye våben skal afsløre fejl og fuskEt nyt digitalt system skal identificere simple fejl og forsøg på snyd med rettelser i årsopgørelserne.
Sidste år var det allerede muligt at se årsopgørelsen fredag.
(Arkivfoto).
Af Signe Mai Vilsbøll08.
mar.
2019 kl.
10.
55Bemærk: artiklen er mere end 30 dage gammelLæs op4,6 millioner årsopgørelser vil blive offentliggjort i løbet af de kommende dage, og for at sikre sig mod fejl, fusk og mistænkelig adfærd har Skattestyrelsen skruet op for kontrollen med de private skatteregnskaber.
I stedet for at foretage manuelle stikprøvekontroller, bevæbner styrelsen sig med et fast it-analysesystem, der kan tjekke de rettelser, folk indtaster i årsopgørelsens felter over fradrag.
Det skriver Politiken.
- Den nye model kan overskue enorme datamængder og er i stand til løbende at gennemgå de årsopgørelser, der dannes.
Dermed får vi et nyt værktøj til at identificere de årsopgørelser, der skal have et ekstra manuelt tjek - uanset om det drejer sig om simple fejl eller forsøg på snyd, udtaler underdirektør i Skattestyrelsen Karoline Klaksvig i en pressemeddelelse.
Kontrolvåbnet bliver ifølge Politiken allerede taget i brug i weekenden.
Grundig digital kontrolSkattestyrelsens system er baseret på principperne i den såkaldte maskinlæring.
På baggrund af enorme datamængder og algoritmer skal systemet ligesom andre computersystemer lære at tænke, analysere og forudsige adfærd på baggrund af enorme datamængder og algoritmer.
Og fordi stikprøvekontroller er tidskrævende, mener it-ekspert Henrik Larsen, der er chef for it-sikkerhedsorganisationen DKCert og medlem af bestyrelsen i Rådet for Digital Sikkerhed, at det er på sin plads at tage tilgængelig teknologi i brug.
- Skattemyndighederne har jo ikke haft voldsomt stor succes med de kontroller, de har lavet indtil nu, men her får du en helt anden grundighed i kontrollen, og jeg vil tro, at man også med fordel kan bruge systemet i kontrollen med virksomhedernes skattebetaling, siger han.
700.
000 foretager ændringerHvor meget snyd, der er med årsopgørelser, ønsker Skattestyrelsen ikke at sætte tal på.
Ifølge styrelsen er det dog alene omkring 700.
000 borgere, der har ændringer eller tilføjelser til deres årsopgørelse, og det er særligt her, at det nye værktøj skal hjælpe med at finde atypisk adfærd og ulogiske indtastninger.
De mange millioner årsopgørelser bliver udregnet på baggrund af cirka 200 millioner oplysninger, som Skattestyrelsen modtager fra banker, arbejdsgivere, pensionsselskaber og lignende.
Efter planen bliver de færdigbehandlede årsopgørelser for 2018 lagt ud på nettet mandag, men går det som sidste år, kan opgørelserne dog allerede blive tilgængelige før.
Eventuel overskydende restskat udebetales ifølge Skattestyrelsen 12 dage efter, at årsopgørelserne er blevet tjekket for ændringer og tilføjelser.
FacebookTwitterKopier linkEmner:Skattestyrelsen|Skatter og afgifter|Privatøkonomi|DK-Cert|Skat




https://www.dr.dk/nyheder/kultur/boeger/de-storhittede-med-tove-ditlevsen-show-nu-hylder-dansk-teater-sensation-de

BøgerDe storhittede med Tove Ditlevsen-show: Nu hylder dansk teater-sensation de kvindelige forfattereSort Samvittighed har fundet tekster fra de seneste 100 år til deres nye stykke.
Sort Samvittighed har tidligere lavet to populære teaterforestillinger; en om Anne Linnet og en om Tove Ditlevsen.
Nu er de klar med deres tredje, som de kalder en 'collage'.
Af Michelle From Hoxer08.
mar.
2019 kl.
11.
01Bemærk: artiklen er mere end 30 dage gammelLæs opHvad har kvindelige, danske forfattere skrevet om parforhold gennem de seneste 100 år?
Dét spørgsmål har det succesfulde kunstnerkollektiv Sort Samvittighed sat sig for at undersøge.
Og resultatet, som har fået titlen 'I et forhold', har premiere i dag, fredag den 8.
marts - på Kvindernes Internationale Kampdag.
- Parforholdet er stadig et stort mysterium, og der er så mange spørgsmål forbundet med den kærlighed, som strækker sig over tid; som er forpligtende, og som bringer det bedste og det værste frem i os mennesker, forklarer Elisa Kragerup, der er Sort Samvittigheds instruktør.
Der mangler jo repræsentation af en del kvindelige forfattere gennem historien, og hvis vi kan være med til at lyse på dem, er det bare dejligt.
Elisa Kragerup, instruktørSammen med dramaturg Leila Vestgaard mødes vi en formiddag på Betty Nansen Teatret på Frederiksberg, hvor forestillingen spiller, og hvor Elisa Kragerup også er direktør og kunstnerisk leder.
Her i det store, lyse øvelokale har de ni medlemmer af gruppen, alle kvinder, brugt mange timer på at sammensætte og øve tekster til forestillingen, som er deres tredje forestilling sammen.
Et fællesskabssporSort Samvittighed har udviklet sig til en sensation i dansk teater, siden gruppen kom til verden for ti år siden, og deres to første forestillinger er nogle af de allerstørste scenesucceser i dette årti.
'Hvid magi' var en ren musikforestilling med fortolkninger af Anne Linnet-sange, og i 'Tove!
Tove!
Tove!
' behandlede de forfatteren Tove Ditlevsens tekster.
Begge stykker fik flere fornemme priser og er blevet genopsat flere gange.
- Hvis vi skulle gå ud i nyt land nu, så skulle vi måske ikke tolke en enkelt kunstners værk, men netop arbejde med et flerstemmigt udgangspunkt.
Altså, hvad har mange gode stemmer sagt om en tematik, siger Elisa Kragerup.
Hun har to gange modtaget en Reumert-pris som 'Årets instruktør', og i 2015 modtog hun Kronprinsparrets kulturpris for 'sin nyskabende tilgang og evne til at gøre det mellemmenneskelige stærkt i skuespillene, hun instruerer'.
Om Sort SamvittighedSort Samvittighed kalder sig selv et 'kunstnerkollektiv'.
Gruppen blev dannet i 2007 og består af ti medlemmer.
De fik i 2011 et stort gennembrud med Anne Linnet-forestillingen 'Hvid magi', som blev genopsat i 2012.
I 2015 havde de premiere på forestillingen 'Tove!
Tove!
Tove', som også spillede i 2016 og 2017.
For begge forestillinger modtog de Reumert-prisen Årets Musikteater.
Holdet bag 'I et forhold' er skuespillerne Rikke Bilde, Signe Egholm Olsen, Lila Nobel, Kitt Maiken Mortensen og Jeanett Albeck (skuespiller og komponist), Elisa Kragerup (instruktion), Ida Marie Ellekilde (scenografi og kostumer), Signe Fabricius (koreografi) og Leila Vestgaard (dramaturg).
Dramaturg Leila Vestgaard forklarer, at Sort Samvittigheds kollektive arbejdsproces og temaet i den nye forestilling også hænger sammen.
- Én ting er romantisk kærlighed, men det er også beslægtet med det fællesskabsspor, vi har arbejdet i.
For os som gruppe har det betydet enormt meget at opdage, hvad man kan i et fællesskab, og hvor vigtigt det er for os, fordi det både rammesætter og sætter os fri.
Når kærligheden er god, gør den det samme.
Glæden ved god tekstElisa Kragerup fortæller, at det har været en helt ny udfordring for gruppen at få tekster af forskellige forfattere til at spille sammen.
- Men på en måde ligger det også i forlængelse af vores arbejde med Tove Ditlevsen, hvor vi bevægede os ud i det litterære land, siger hun.
Nogle gange kan det helt hverdagsnære bliver mere interessant, når det støder sammen med ekspressiv makeup og kostumer.
Elisa Kragerup, instruktørOg Leila Vestgaard supplerer:- Dér opdagede vi jo glæden ved en god tekst, og hvad den faktisk kan gøre.
At en tekst er god at læse er ikke ensbetydende med, at den også fungerer på en scene.
Her er der brug for en tydelig situation og en klar karakter, forklarer Elisa Kragerup.
Det har de for eksempel fundet i Stine Pilgaards roman 'Min mor siger', hvor hovedpersonen kæmper med at få sagt ordene 'jeg elsker dig' til sin kæreste.
- Hun har alle mulige tanker om, hvordan det kunne gå galt.
Det er et godt, lille dramatisk forløb, man som publikum hurtigt kan forstå.
Og det er en situation, vi som gruppe kan lave et teatralsk greb på og fremføre i et rum.
Leverpostej og østersLigesom med de to foregående stykker, så indeholder 'I et forhold' også masser af musik, vilde kostumer og kraftig makeup.
- Vi beskæftiger os med nogle karakterer, som er ret ekspressive i deres fremtoning.
Nogle gange kan det helt hverdagsnære blive mere interessant, når det støder sammen med ekspressiv makeup og kostumer, siger Elisa Kragerup.
Bag hende hænger skitserne til en række iøjnefaldende kostumer, flest med glimmer, tyl og flotte farver, men der har også sneget sig en langhåret sag ind, som de selv sammenligner med Chewbacca fra 'Star Wars'.
Jeanett Albeck, Rikke Bilde, Signe Egholm Olsen, Lila Nobel og Kitt Maiken Mortensen er de fem skuespillere på scenen.
 Deres kraftige og ensartede makeup gør det svært at skelne dem fra hinanden - og det er helt med vilje.
 Musik spiller en stor rolle i Sort Samvittigheds univers, og i 'I et forhold' giver de fem skuespillere den blandt andet som blæseorkester.
1 / 3Jeanett Albeck, Rikke Bilde, Signe Egholm Olsen, Lila Nobel og Kitt Maiken Mortensen er de fem skuespillere på scenen.
1 / 3Deres kraftige og ensartede makeup gør det svært at skelne dem fra hinanden - og det er helt med vilje.
2 / 3Musik spiller en stor rolle i Sort Samvittigheds univers, og i 'I et forhold' giver de fem skuespillere den blandt andet som blæseorkester.
3 / 3I de 15-20 udvalgte tekster, som er med i stykket, er der også stor spredning, fra det helt hverdagsnære til det ekstremt ekstravagante.
Der er både et Lone Hørslev-digt om at starte dagen med at skrælle skorpen af leverpostejen og en Naja Marie Aidt-novelle, hvor hovedpersonen powershopper skaldyr.
- Det er hverdagen over for den der nye, vanvittige forelskelse.
Og sådan nogle sammenstød er der, siger Elisa Kragerup.
Hvis vi har et projekt, så tror jeg, det handler om at dele en begejstring for noget.
Leila Vestgaard, dramaturgDele en begejstringBåde hun og Leila Vestgaard håber, at forestillingen vil gøre publikum nysgerrige på de forskellige forfattere, hvis tekster er med.
For Elisa Kragerup og Leila Vestgaard har arbejdet med forestillingen også åbnet deres øjne for nye, kvindelige forfattere.
- Der mangler jo repræsentation af en del kvindelige forfattere gennem historien, og hvis vi kan være med til at lyse på dem, er det bare dejligt, siger Elisa Kragerup.
'I et forhold''I et forhold' har premiere på Betty Nansen Teatret fredag den 8.
marts og spiller indtil videre frem til 18.
april.
Lone Hørslev, Naja Marie Aidt, Inger Christensen, Pia Tafdrup, Agnes Henningsen, Suzanne Brøgger og Ursula Andkjær Olsen er nogle af de forfattere, hvis tekster er med i forestillingen.
Det er ikke tilfældigt, at Sort Samvittighed har valgt at fortolke værker af kvindelige kunstnere, og at premieredatoen på 'I et forhold' falder den 8.
marts.
Men det er ikke et feministisk projekt, der handler om at udelukke mænd, forklarer Leila Vestgaard.
- Hvis vi har et projekt, så tror jeg, det handler om at dele en begejstring for noget; at man kan gå på opdagelse i litteraturen og blive klogere på menneskelige tilstande.
Og det kan man blive ved med hele livet.
Læs også:Herrens Veje-skuespiller står alene på scenen med rå roman: Jeg skulle virkelig stramme balderneFacebookTwitterKopier linkEmner:Elisa Kragerup (teaterinstruktør)|Tove Ditlevsen (forfatter)|Litteratur|Teater|Frederiksberg




https://www.dr.dk/nyheder/indland/23-arig-far-12-ars-faengsel-efter-knivdrab-i-soborg

Indland23-årig får 12 års fængsel efter knivdrab i SøborgEn ung mand har erkendt sig skyldig i at have dræbt en 28-årig mand med kniv i en lejlighed i Søborg.
08.
mar.
2019 kl.
11.
28Bemærk: artiklen er mere end 30 dage gammelLæs opEn 23-årig mand er ved Retten i Glostrup blevet idømt 12 års fængsel, efter at han begik et drab i en lejlighed på Søborg Torv.
Drabet på en 28-årig mand fandt sted 30.
oktober sidste år.
Det skriver Københavns Vestegns Politi i en pressemeddelelse fredag.
TilståelsessagDen 23-årige erkender drabet, hvilket har betydet, at sagen blev fremmet som en tilståelsessag.
- Udgangspunktet for drab er 12 års fængsel, og jeg er derfor tilfreds med, at retten har fulgt min påstand i denne meget alvorlige sag, siger senioranklager Peter Rask.
Den 23-årige har været anholdt siden drabet og blev dagen efter varetægtsfængslet.
/ritzau/FacebookTwitterKopier linkEmner:Københavns Vestegns Politi|Søborg|Mord|Sjælland|Anklagemyndigheden




https://www.dr.dk/nyheder/politik/minister-om-kvinder-i-politik-jeg-er-lidt-misundelig-paa-sverige

PolitikMinister om kvinder i politik: 'Jeg er lidt misundelig på Sverige'Det er glædeligt, at flere kvinder vælger at stille op til Folketinget, mener Eva Kjer Hansen (V).
- Jeg håber, at kvinderne vil stå sammen og bakke hinanden op, så de kan fylde noget mere i politik og i de politiske diskussioner, men også at mændene vil gøre en indsats for, at vi får en mere ligelig fordeling, siger ministeren.
Af Emil Søndergård Ingvorsen og Peter Boier08.
mar.
2019 kl.
09.
58Bemærk: artiklen er mere end 30 dage gammelLæs opSelv om der kommer til at være en del flere kvindelige kandidater på stemmesedlerne ved det kommende folketingsvalg sammenlignet med for fire år siden, så er vi stadig ikke helt i mål med ligestillingen mellem kønnene i dansk politik.
Det siger ligestillingsminister Eva Kjer Hansen (V) i forbindelse, at det i dag er Kvindernes internationale kampdag, der i Danmark har 99 år på bagen.
Læs også:Flere kvinder vil i Folketinget - men stadig langt fra lige fordeling- Vi skal have de bedste repræsentanter, og vi skal have alle talenter og kompetencer i spil.
Og sagt med et glimt i øjet så er det en god grund til, at flere kvinder skal vælge at gå ind i politik - og vigtigst af alt, at folk skal stemme på de kvindelige kandidater, siger ministeren og fortsætter:Jeg vil gerne vise kvinder, at det er sjovt at være i politik, og at man rent faktisk kan skabe resultater.
Jeg tror, at det er noget, som motiverer kvinder til at tage en politisk tørn.
Eva Kjer Hansen, ligestillingsminister- Jeg håber, at kvinderne vil stå sammen og bakke hinanden op, så de kan fylde noget mere i politik og i de politiske diskussioner, men også at mændene vil gøre en indsats for, at vi får en mere ligelig fordeling.
Mændene er stadig massivt i overtalDR Nyheder har i forbindelse med kampdagen foretaget en optælling af samtlige partiers nuværende kandidatlister, hvor der dog godt kan ske få yderligere tilføjelser, inden danskerne går til stemmeurnerne.
Og her viser tallene, at der stadig er langt flere mænd end kvinder, som har en drøm om at komme i Folketinget.
Der er nemlig indtil nu 294 kvinder på kandidatlisterne, mens vælgerne samlet set kan sætte kryds ud for 461 mænd.
Det svarer til, at knap to ud af fem kandidater er kvinder.
Men rent faktisk er det en betydelig stigning sammenlignet med seneste folketingsvalg i 2015, hvor godt tre ud af 10 kandidater var kvinder.
Og det glæder landets ligestillingsminister, at flere kvinder har et ønske om at komme i Folketinget.
- Det vidner jo om, at kvinderne vil blande sig i de politiske diskussioner og gerne vil spille en rolle i hvilke love og regler, der skal gælde i det danske samfund, siger Eva Kjer Hansen.
Hvorfor er debatten om kvinder i dansk politik vigtig.
I sidste ende handler det vel om at finde de dygtigste politikere?
- Politikerne skal afspejle befolkningen, så vi skal både have kvinder og mænd, unge og ældre, og de skal helst komme fra forskellige sammenhænge.
Det tror jeg giver de bedste forudsætninger for at få den mest oplyste debat om, hvad der skal gælde i vores samfund.
- Jeg synes i hvert fald, at vi er godt med i politik i forhold til, hvordan vi ellers ser, at det halter med ligestillingen, siger Eva Kjer Hansen, der blandt andet mener, at der er alt for få kvinder på topposter i det offentlige og private og i bestyrelser.
Sverige og Norge har flere kvinder på stemmesedlerneTil trods for, at antallet af kvinder på kandidatlisterne stiger, så halser vi stadig en smule efter vores nordiske nabolande.
Til det svenske rigsdagsvalg sidste år var 43,5 procent af alle kandidater kvinder.
Og når man så på det endelige valgresultat, nærmede kvinderne sig mændene endnu mere.
I Norge taler tallene også sit eget tydelige sprog.
Ved de tre seneste stortingsvalg har andelen af kvindelige kandidater hver gang været mindst 40 procent.
Ifølge valgforsker Kasper Møller Hansen fra Københavns Universitet er det ikke overraskende, at svenske og norske partier er bedre til at tiltrække og opstille kvinder.
- På mange områder er ligestilling mere fremtrædende i vores nordiske og skandinaviske nabolande.
Hele diskussionen om de her ting er for eksempel mere aktuel i medierne, og det kan også betyde, at partierne generelt er meget opmærksomme på at give kvinder høje placeringer på listerne, siger han.
Eva Kjer Hansen så gerne, at vi så mod Sverige og Norge og lod os inspirere.
- Jeg kan godt blive lidt misundelig på, at kvinderne er bedre repræsenteret i Sverige.
Og når man i det hele taget ser på de ligestillingsmæssige udfordringer, vi har i Danmark, så halser vi i det hele taget lidt efter Sverige, siger Eva Kjer Hansen.
Som ligestillingsminister hvad vil du, og hvad kan du gøre for, at der er flere kvinder, som vælger at gå ind i politik?
- Jeg vil gerne vise kvinder, at det er sjovt at være i politik, og at man rent faktisk kan skabe resultater.
Jeg tror, at det er noget, som motiverer kvinder til at tage en politisk tørn.
Jeg mener, at både mænd og kvinder har gode vilkår for at deltage i politiske aktiviteter, siger ministeren.
DR Nyheder har også set på fordelingen mellem mænd og kvinder på de forskellige partier kandidatlister.
Få overblikket herunder.
FacebookTwitterKopier linkEmner:Eva Kjer Hansen (politiker)|Venstre|Ligebehandling|Ligestillings- og Kirkeministeriet|Sverige




https://www.dr.dk/nyheder/indland/baby-med-maeslinger-smittet-med-samme-virus-som-i-udbrud

IndlandBaby med mæslinger smittet med samme virus som i udbrudEt barn på ti måneder er den sjette i række af smittede i det aktuelle mæslingeudbrud.
Sundhedsstyrelsen anbefaler, at børn vaccineres med MFR-vaccinen, som beskytter mod mæslinger, når de er 15 måneder og fire år.
(arkivfoto) 08.
mar.
2019 kl.
10.
43 | opdateret 08.
mar.
2019 kl.
11.
21Bemærk: artiklen er mere end 30 dage gammelLæs opEt barn på ti måneder, der er smittet med mæslinger, er en del af samme smittekæde som de øvrige smittede i det aktuelle mæslingeudbrud.
Det oplyser Statens Serum Institut (SSI).
Det kom frem i går, at barnet fik konstateret mæslinger på Slagelse Sygehus.
Statens Serum Institut har nu genotypet mæslingevirus fra det ti måneder gamle barn.
- Virussen er præcis samme tilfælde som de øvrige fem i det aktuelle mæslingeudbrud, der startede med, at danskere rejste hjem fra Frankrig, siger sektionsleder Palle Valentiner-Branth fra SSI's afdeling for Infektionsepidemiologi og Forebyggelse.
Smittekilde endnu ukendtBarnet, der er fra Køge-området, har opholdt sig i en vuggestue og dagpleje, hvor der kan være andre børn, som ikke er vaccineret mod mæslinger.
- Det vides endnu ikke, hvordan barnet er blevet smittet, fortæller Palle Valentiner-Branth.
Det nye tilfælde giver ikke anledning til, at Sundhedsstyrelsen ændrer sine anbefalinger om vaccination tidligere end 15-måneders-alderen, hvor den første dosis MFR-vaccine gives i det danske børnevaccinationsprogram.
- Mæslinger i Danmark er en sjælden sygdom, og risikoen for smitte som spædbarn er meget lille.
I de seneste år har vi haft 14 tilfælde af mæslinger hos børn under et år, siger Palle Valentiner-Branth.
Små børn i risikozonenDe fleste danskere er i dag vaccineret eller har haft mæslinger og er derfor immune.
Dog er små børn, der endnu ikke har fået vaccinen, i særlig risiko.
Det samme gælder danskere født mellem 1975 og 1986.
En større andel af dem er ikke vaccineret eller har ikke været smittet med sygdommen.
Hvis man har mistanke om, at man er smittet med mæslinger, skal man ringe til sin læge.
Man skal ikke møde op uanmeldt, da mæslinger er en meget smitsom sygdom, og man dermed risikerer at smitte andre i venteværelset.
/ritzau/FacebookTwitterKopier linkEmner:Sygdomme og lidelser|Børnesygdomme|Statens Serum Institut|Slagelse Sygehus|Frankrig




https://www.dr.dk/sporten/fodbold/kvindelandsholdet/roeddik-fik-comeback-spoleret-af-skade-foeles-som-et-slag-i

KvindelandsholdetRøddik fik comeback spoleret af skade: 'Føles som et slag i hovedet'Line Røddik nåede kun tre træninger for det danske landshold under Algarve Cup.
Line Røddik fik under Algarve Cup et træthedsbrud i foden.
Af Michael Sten Jensen i Lyon og Kasper Heide Lund08.
mar.
2019 kl.
09.
32Bemærk: artiklen er mere end 30 dage gammelLæs opComebacket blev langt fra, som den danske forsvarsspiller Line Røddik havde håbet.
I februar blev hun for første gang under Lars Søndergaards ledelse udtaget til det danske landshold, efter at have været væk fra holdet i knap halvandet år.
Det blev dog kun til tre træninger sammen med landsholdskammeraterne, før det gik galt for Ajax-spilleren.
Billede fra Line Røddiks Instragram-profil, hvor man kan se skinnen, der skal beskytte venstrefoden mod belastning.
Under en træning begyndte smerterne at tage til i venstre fod, og efter flere scanninger har det vist sig, at det drejer sig om et træthedsbrud i foden.
En skade, der ikke nødvendigvis er særlig alvorlig, men som alligevel udsætter forsvarsspillerens tilbagevenden til landsholdet, og det ærgrer naturligvis Line Røddik.
- Jeg havde glædet mig til mit comeback, så det er et slag i hovedet.
Denne gang kan jeg dog tage og føle på det på en lidt anden måde, fordi man konkret ved, hvad det er.
Ved nogle af de problemer, jeg har haft tidligere, har der været en uvished om, hvornår jeg kom tilbage, og det ville blive godt igen.
- Det er pissehårdt hver gang, for man tror, at nu kører det, og så kommer der et eller andet.
Men jeg bliver ved med at sige til mig selv, at det er sidste gang.
Jeg har lært at tackle de små tilbageslag bedre og mere positivt, men skader er nærmeste en sportsudøvers værste fjende, siger Line Røddik.
Nyder at spille efter skifteLine Røddik skiftede i sommer til Ajax Amsterdam fra FC Barcelona efter et år, hvor fodboldglæden havde været svær at finde.
Netop det har hun fundet i det hollandske, hvor hun har sat sit aftryk hos Ajax med flere gode præstationer og mål.
Derfor handler det også bare om at se fremad, lyder det fra Line Røddik.
- Efter jeg er kommet til Ajax, er det bare gået fremad, og det har været så dejligt at spille fodbold igen i forhold til det sidste år i Barcelona, hvor jeg bare var konstant skadet og nærmest ikke spillede fodbold overhovedet- Det at se sit hold spille og ikke selv være med - der er ikke noget, jeg hader så meget som det, men jeg kan heller ikke grave mig ned hver gang, der sker noget.
Jeg bliver nødt til at se positivt på det og komme videre, siger Line Røddik.
FacebookTwitterKopier linkEmner:Ajax Amsterdam|FC Barcelona|Fodbold|Spanien|Barcelona




https://www.dr.dk/nyheder/udland/finlands-regering-gar-af-efter-mislykket-sundhedsreform

UdlandFinlands regering går af efter mislykket sundhedsreformFinlands regering går af efter et mislykket forsøg på at gennemføre social- og sundhedsreform.
Statsminister Juha Sipilä afleverer i dag sin regerings opsigelse til den finske præsident.
Af Simon Vincensen08.
mar.
2019 kl.
09.
21 | opdateret 08.
mar.
2019 kl.
10.
05Bemærk: artiklen er mere end 30 dage gammelLæs opDen finske regering går af.
Det sker, efter at det ikke lykkedes for statsminister Juha Sipilä at få gennemført en social- og sundhedsreform.
Derfor afleverer statsministeren i dag sin regerings opsigelse til den finske præsident.
Det oplyser præsidentkontoret i en udtalelse, ifølge Reuters.
Regeringen har også selv bekræftet nyheden på Twitter.
Statsminister Juha Sipilä fortsætter i en midlertidig rolle, indtil en ny regering er dannet, siger han.
- At gennemføre en social- og sundhedsreform var et af mine største mål som statsminister.
Jeg er meget skuffet.
Ifølge finske YLE har flere regeringer tidligere forsøgt at gennemføre en social- og sundhedsreform.
Alle uden held.
- Det skal være muligt at gennemføre reformer i Finland, hvis vi skal udvikle vores samfund, siger statsministeren på et pressemøde her til formiddag.
Aftrædelsen sker godt en måned før, finnerne skal til parlamentsvalg 14.
april.
FacebookTwitterKopier linkEmner:Finland|Sundhedspolitik|Valg og folkeafstemninger|Twitter|Juha Sipilä (politiker)




https://www.dr.dk/sporten/fodbold/superliga/dronning-margrethe-og-beyonce-paa-troejen-fc-nordsjaelland-hylder

SuperligaDronning Margrethe og Beyonce på trøjen: FC Nordsjælland hylder kvindelige forbillederFC Nordsjælland markerer kvindernes internationale kampdag ved at spille med kvindelige forbilleders navne på ryggen mod FC København.
Af Rasmus Dalgaard, Grafik: Vibeke Kjær Lund og interview: Anne Hedegaard Petersen08.
mar.
2019 kl.
10.
45Bemærk: artiklen er mere end 30 dage gammelLæs opAmon, Bartolec og Damsgaard bliver skiftet ud med Rosa Parks, Janica Kostelic og Oprah Winfrey, når FC Nordsjælland søndag på hjemmebane møder FC København i Superligaen.
FC Nordsjælland bruger nemlig kampen til at markere Kvindernes internationale kampdag, hvor der verden over sættes fokus på kvinders vilkår.
Det kommer til udtryk på spillertrøjerne, hvor FCN-spillerne til kampen vil spille med sine kvindelige forbilleders navne på ryggen.
- Der kom da lige et par grin, da det blev præsenteret, men i det store billede synes jeg, at det er en super fed ide.
Andreas Skov Olsen, FCN-spillerKvindernes kampdag handler om at sætte fokus på kvinders rettigheder og ligestilling, og den bedste måde at gøre det er ved at bruge superligaholdets medieopmærksomhed, fortæller FCN-direktør Søren Kristensen.
- Når vi kigger på den manglende ligestilling, der er i samfundet, så var det nærliggende for os at lade vores superligahold, som er det, der får mest taletid og tv-tid, gøre opmærksom på dette problem i vores samfund, siger han.
Spillerne har selv valgt, hvem de vil repræsentere, og det er gjort med omtanke, fortæller FCN-direktøren.
Læs også:VIDEO Se alle Superliga-mål fra weekendens kampe- Vi har meget fokus på ligestilling i FC Nordsjælland, og derfor syntes vi også, det var rimeligt, at vores superligaspillere satte sig ind i de problemstillinger, der er i forhold til ligestilling.
- Vores spillere har været igennem nogle interne sessions og kigget på, hvilke kvindelige rollemodeller de gerne vil give noget opmærksomhed og hvorfor, siger direktøren.
Men hvordan reagerer en spillertrup af unge mænd, når den får at vide, at den skal vælge et kvindeligt forbillede?
Bedre end forventet, fortæller Søren Kristensen.
- Jeg tror, at de i første omgang blev lidt overraskede.
Der er nogle internationale undersøgelser, der viser, at mange drenge og mænd har svært ved at nævne deres kvindelige rollemodeller.
Men jeg har været positivt overrasket over, hvor positivt og seriøst spillerne er gået ind i det, og det er nogle flotte valg, der er blevet truffet.
Karlo Bartolec: Janica Kostelic – skisportsstjerne, Kroatien Magnus Kofod Andersen: Pernille Harder – fodboldspiller, Danmark Mathias Rasmussen: Astrid Lindgren – forfatter, Sverige Andreas Skov Olsen: Beyoncé – musikikon, USA Nicolai Larsen: Caroline Wozniacki – tennisstjerne, Danmark Victor Nelsson: Dronning Margrethe II, – regent, Danmark Mikkel Rygaard: Ellen DeGeneres – talkshowvært, USA Abu Francis: Ellen Sirleaf – Afrikas første kvindelige præsident, Liberia Greta Thunberg – 16-årig klimaaktivist, Sverige Lukas Talbro: J.
K Rowling – forfatter, England Ibrahim Sadiq: Kathrine Switzer – første kvindelige marathonløber, USA Benjamin Tidemann: Malala Yousafzai – børneaktivist og modtager af Nobels Fredspris, Pakistan Viktor Tranberg: Marie Krøyer – kunstmaler, Danmark Nicklas Strunck: Michelle Obama – tidligere førstedame, USA Joachim Rothmann: Misty Copeland – balletdanser, USA Maxwell Voledzi: Mother Theresa – katolsk nonne og vinder af Nobels fredspris for sit arbejde i Indien Mikkel Damsgaard: Oprah Winfrey – talkshowværtinde og filantrop, USA Jonathan Amon: Rosa Parks – borgerrettighedsaktivist, USA Mads Valentin Pedersen: Serena Williams – Tennisstjerne, USA Ulrik Yttergaard Jensen: Vigdís Finnbogadóttir – Europas første kvindelige præsident, Island Abdul Mumin: Wangari Maathai – aktivist og vinder af Nobels Fredspris, Kenya1 / 21Karlo Bartolec: Janica Kostelic – skisportsstjerne, Kroatien1 / 21Magnus Kofod Andersen: Pernille Harder – fodboldspiller, Danmark2 / 21Mathias Rasmussen: Astrid Lindgren – forfatter, Sverige3 / 21Andreas Skov Olsen: Beyoncé – musikikon, USA4 / 21Nicolai Larsen: Caroline Wozniacki – tennisstjerne, Danmark5 / 21Victor Nelsson: Dronning Margrethe II, – regent, Danmark6 / 21Mikkel Rygaard: Ellen DeGeneres – talkshowvært, USA7 / 21Abu Francis: Ellen Sirleaf – Afrikas første kvindelige præsident, Liberia8 / 21Greta Thunberg – 16-årig klimaaktivist, Sverige9 / 21Lukas Talbro: J.
K Rowling – forfatter, England10 / 21Ibrahim Sadiq: Kathrine Switzer – første kvindelige marathonløber, USA11 / 21Benjamin Tidemann: Malala Yousafzai – børneaktivist og modtager af Nobels Fredspris, Pakistan12 / 21Viktor Tranberg: Marie Krøyer – kunstmaler, Danmark13 / 21Nicklas Strunck: Michelle Obama – tidligere førstedame, USA14 / 21Joachim Rothmann: Misty Copeland – balletdanser, USA15 / 21Maxwell Voledzi: Mother Theresa – katolsk nonne og vinder af Nobels fredspris for sit arbejde i Indien16 / 21Mikkel Damsgaard: Oprah Winfrey – talkshowværtinde og filantrop, USA17 / 21Jonathan Amon: Rosa Parks – borgerrettighedsaktivist, USA18 / 21Mads Valentin Pedersen: Serena Williams – Tennisstjerne, USA19 / 21Ulrik Yttergaard Jensen: Vigdís Finnbogadóttir – Europas første kvindelige præsident, Island20 / 21Abdul Mumin: Wangari Maathai – aktivist og vinder af Nobels Fredspris, Kenya21 / 21Beyonce på ryggenIfølge Andreas Skov Olsen, der er holdets 19-årige topscorer, blev der dog trukket lidt på smilebåndet, da ideen blev præsenteret, men som emnet blev foldet ud, tog spillerne ideen til sig.
- Der kom da lige et par grin, da det blev præsenteret, men i det store billede, så synes jeg, at det er en super fed ide.
Jeg håber, at det gør folk mere bevidste om de problemer, der er i vores samfund i dag, og hvis det kan gøre en forskel, så vi er glade for det, siger han.
Er i blevet klogere på kvinder og problemstillinger i forhold til ligestilling?
- Ja, helt bestemt.
Vi har lært en masse om kvinders rettigheder, så det har været spændende.
Personligt vidste jeg ikke så meget om det, så det var rart at lære noget om det.
Spillernes valg går fra den ene yderlighed til den anden, og både børnebogsforfattere, politikere, sportsstjerner og en enkelt balletdanser er repræsenteret.
Læs også:Målrigt drama på heden: FC Midtjylland taber afstand til FC KøbenhavnAndreas Skov Olsen har valgt at spille kampen mod FCK med musikikonet Beyonces navn på ryggen, og det er der også en god grund til.
- Med alt det hun har opnået i musikverdenen, så er hun et stort forbillede for begge køn i dag.
Hun inspirerer rigtig mange og viser, at man kan, hvad man vil, hvis man arbejder hårdt for det.
Man skal bare jagte sine drømme.
Kvindernes internationale kampdag finder hvert år sted 8.
marts.
FC Nordsjælland og de kvindelige forbilleder møder FC København på Right to Dream Park i Farum, og det sker søndag klokken 16.
00.
I boksen herunden kan du se alle FC Nordjælland-spillernes forbilleder.
FacebookTwitterKopier linkEmner:FC København|FC Nordsjælland|Karlo Bartolec (fodboldspiller)|Fodbold|Farum




https://www.dr.dk/nyheder/vejret/saadan-rammer-blaesten-i-dag

VejretSådan rammer blæsten i dagEt kraftigt blæsevejr med vindstød af stormstyrke har indtaget Danmark.
Se her, hvornår det kommer til dig.
Kraftig blæst med vindstød af stormstyrke og byger.
Sådan kommer fredagsvejret til at tage sig ud for mange danskere i dag.
Men sidst på eftermiddagen løjer vinden af, og solen bryder frem.
(Arkivfoto).
Af Louise Gade Sig08.
mar.
2019 kl.
09.
19 | opdateret 08.
mar.
2019 kl.
09.
24Bemærk: artiklen er mere end 30 dage gammelLæs opDanmark får besøg af den helt store blæsebælg i dag.
Et nordliggende lavtryk sender allerede nu kraftig vind ind det nordvestjyske.
Her blæser det flere steder med kulingstyrke og stormstød, og Thyborøn lægger hårdest for: her er der allerede registreret stormende kuling i middelvinden (22,1 m/s) og stærk storm i vindstødene (29,5 m/s).
Specielt kendetegnene for en vejrsituation som i dag er vindstødene: De pludselig ryk i vinden, der kan flå tagsten af tage eller få grene til at knække.
Hele landet kan opleve vindstød af stormstyrke, men særligt udsat er Djursland, den nordlige del af Sjælland og Bornholm.
Lige nu og et par timer frem topper blæsevejret i Nordvestjylland.
Derefter bevæger vindfeltet sig i løbet af formiddagen mod Kattegat og Sjælland, hvor man vil opleve den kraftigste vind fra sidst på formiddagen og lidt ud på eftermiddagen.
På Bornholm begynder de kraftigste vindstød omkring middagstid og slipper først tidligt i aften.
Den kraftige blæst kan påvirke trafikken i dagens løb.
Færdslen på broerne kan blive påvirket, og færger kan have ændrede afgangstider, så tjek op på det, hvis du skal ud i trafikken i dag.
Blæsevejret suser lige nu derudad i det nordvestlige Jylland, og lidt senere breder det sig videre ind over landet.
Særligt i Kattegatområdet, på Nordsjælland og Bornholm er der risiko for kraftig vind og vindstød, der kan nå stormstyrke.
En lille solstrålehistorieBlæsevejr af denne kaliber hører som regel efteråret til.
Men ingen regler uden undtagelser.
DMI har siden 1891 registreret kraftige blæsevejr og storme, og på de 128 år er det sket 10 gange før, at vi har haft lignende blæsevejr i marts måned.
Så det er altså ikke helt almindeligt, det vi oplever i dag.
Men der gemmer sig en lille solstrålehistorie midt i al det blæsende virak.
Det er rå luftmasser fra Atlanten og Nordsøen, der - udover blæst - først på dagen også giver bygevejr mange steder og temperaturer på 4-5 grader.
Men der er bedring i sigte.
I løbet af formiddagen breder der sig en opklaring fra vest.
Først til jyderne og i løbet af eftermiddagen også til Fyn, Sjælland og Lolland-Falster.
Derfra vil der kun være ganske få byger tilbage, og eftermiddagen vil altså byde på en del solskin.
Men det vil stadigvæk være blæsende.
Først på aftenen er det værste blæsevejr ovre for hele landet.
FacebookTwitterKopier linkEmner:Vejret|Sjælland|Jylland|Bornholm|Danmarks Meteorologiske Institut




https://www.dr.dk/nyheder/politik/minister-afbrod-gymnasiebesog-efter-lynch-agtig-situation

PolitikMinister afbrød gymnasiebesøg efter 'lynch-agtig situation'Merete Riisager besøgte i går Ørestad Gymnasium, hvor der ifølge Altinget blev råbt luder efter hende.
Undervisningsminister Merete Riisager (LA) blev mødt af buh-råb, da hun gæstede Ørestads Gymnasium.
(Arkivfoto) Af Emil Søndergård Ingvorsen08.
mar.
2019 kl.
08.
56 | opdateret 08.
mar.
2019 kl.
21.
05Bemærk: artiklen er mere end 30 dage gammelLæs op•Præcisering: I en tidligere udgave af denne artikel fremgik det, at der blev kastet med mønter efter ministeren, hvilket blev bekræftet overfor DR Nyheder af Katrine Lilleør.
Hun justerer dog sent fredag aften sin udtalelse til, at hun ikke ved med sikkerhed, om der var tale om en kapsel eller mønt.
Ministerens særlige rådgiver, Søren Poul Nielsen, udtaler sent fredag, at han så én mønt falde.
Flere andre vidner har afvist overfor DR Nyheder, at der blev kastet mønter efter ministeren.
Læs også:Elever ærgrer sig over fremstilling af ministerbesøg: 'Det hele bliver bare gjort vildere'Undervisningsminister Merete Riisager (LA) måtte i går afbryde et besøg på Ørestad Gymnasium i København.
TV2 Lorry, der også har en video af situationen, beskriver, hvordan ministeren blev "buh'et" ud, og at eleverne var mødt frem med bannere, der udtrykte protest mod nye fraværsregler og besparelser.
Altinget har talt med sognepræst Kathrine Lilleør og ministerens særlige rådgiver, Søren Poul Nielsen, der fortæller, at der også blev råbt "luder" efter ministeren.
Skulle diskutere dannelseRektor på Ørestad Gymnasium fortæller til Altinget, at han forsøgte at skride ind.
Men at det var vanskeligt at få eleverne tilbage til deres klasser.
Jeg havde - selv i min vildeste fantasi - ikke forestillet mig, at vores elever kunne finde på at opføre sig på den måde.
Jonas Lindelof, rektor, Ørestad Gymnasium- Selvfølgelig forsøgte jeg og ledelsen at gribe ind, siger rektor Jonas Lindelof til Altinget.
- Jeg forsøgte at få de unge til at gå tilbage til deres klasse.
Det er vældig vanskeligt i den situation at få råbt så mange mennesker op, når de står og råber.
- Jeg havde - selv i min vildeste fantasi - ikke forestillet mig, at vores elever kunne finde på at opføre sig på den måde, siger rektoren til Altinget.
Videoen herunder viser starten på ministerens besøg.
Det var først senere, at der blev råbt 'luder'.
Video: William Tversted Rasmussen.
Sognepræst: Stemningen var meget aggressivMinisteren var sammen med sognepræst Kathrine Lilleør på besøg på gymnasiet.
Sognepræsten er nemlig formand for Rådet for Demokratisk Dannelse, og det var netop det tema, som hun sammen med ministeren havde planlagt at diskutere med eleverne om.
Så langt nåede de dog aldrig og måtte altså forlade gymnasiet en time før planlagt.
Stemningen var ellers god, da de indledte besøget med at spise frokost med rektor og den øvrige ledelse.
Her fik ministeren og sognepræsten at vide, at der ikke var nogen problemer med demokratisk dannelse på gymnasiet.
Efterfølgende skulle de op på første sal, hvor der havde samlet sig cirka 100 elever, som demonstrerede mod nedskæringer på gymnasieområdet.
- De er ret pågående, og de er mildest talt ikke særlig positive.
Hverken lærere eller rektor greb ind, så ministeren var overladt til selv at komme igennem mængden og op til den klasse, der ventede, siger Kathrine Lilleør til DR Nyheder.
Situationen eskalerede herefter yderligere.
- Da vi kommer op i klassen, følger mængden med og står og hamrer på glasvæggen ind til klassen.
Da rektor stadig ikke griber ind, så vurderer ministeren, at det ikke rigtigt kan lade sig gøre at gennemføre samtalen, siger hun.
På vej væk fra gymnasiet er stemningen ifølge Kathrine Lilleør ukontrollabel, og det er her, at der bliver råbt 'luder' efter ministeren, bekræfter sognepræsten.
- Der var en ophidset stemning, der godt kunne have udviklet sig, hvis vi ikke havde forladt stedet.
Der var en lidt lynch-agtig situation, siger sognepræsten, der er kritisk over for ledelsens håndtering.
- Sådan kan det gå i folkemængder, hvad enten det er unge eller gamle, der stimler sammen og bliver grebet af en stemning.
Men det afgørende er, at det ikke bør foregå på uddannelsessituationer, og det bør ikke foregå, mens man ser passivt til som ledelsen.
FacebookTwitterKopier linkEmner:Kathrine Lilleør (præst)|Liberal Alliance|Merete Riisager (politiker)|Ørestad|Gymnasiale uddannelser




https://www.dr.dk/nyheder/kultur/simpsons-afsnit-fra-1991-med-michael-jackson-fjernes

KulturSimpsons-afsnit fra 1991 med Michael Jackson fjernesAnklager om seksuelle overgreb mod Michael Jackson har fået produceren bag "The Simpsons" til at tage affære.
Michael Jackson fotograferet i 1996.
Nu er sangerens eftermæle til diskussion på grund af en ny dokumentarfilm.
(Arkivfoto) 08.
mar.
2019 kl.
08.
42Bemærk: artiklen er mere end 30 dage gammelLæs opEt afsnit af den satiriske animationsserie "The Simpsons" fra 1991 bliver fjernet, fordi den afdøde sanger Michael Jackson medvirker i det.
Det siger seriens mangeårige producer, James L.
Brooks, til den amerikanske avis The Wall Street Journal.
Han oplyser, at han sammen med de to "The Simpsons"-skabere Matt Groening og Al Jean tog beslutningen efter at have set den nye HBO-dokumentar "Leaving Neverland".
Anklager om overgrebI dokumentaren anklages Michael Jackson af to mænd for at have forgrebet sig på dem, da de var børn.
De nye anklager mod Michael Jackson har blandt andet fået flere radiostationer til ikke at spille sangerens musik.
Og nu forsvinder altså også et næsten 30 år gammelt afsnit af "The Simpsons".
- Det føles helt sikkert som det eneste rigtige at gøre.
- De gutter, som jeg arbejder med - vi bruger hele vores liv på at diskutere jokes - de var slet ikke i tvivl om det her, siger James L.
Brooks.
/ritzau/dpaFacebookTwitterKopier linkEmner:James L.
Brooks (filminstruktør)|Michael Jackson (musiker)|Wall Street Journal|HBO




https://www.dr.dk/nyheder/udland/orban-truer-europaeisk-partigruppe-maaske-smutter-vi-selv

Valg til Europa-ParlamentetSe temaUdlandOrbán truer europæisk partigruppe: Måske smutter vi selvMedlemmerne i Det Europæiske Folkepartis Gruppe debatterer i øjeblikket, om det ungarske regeringsparti, Fidesz, skal smides ud.
Viktor Orbán er gentagne gange blevet truet med et exit fra EPP-gruppen.
Af Simon Vincensen08.
mar.
2019 kl.
09.
25Bemærk: artiklen er mere end 30 dage gammelLæs opDen ungarske premierminister, Viktor Orbán, vil måske trække sit parti fra EPP-gruppen i EU-parlamentet.
Det siger Orbán i et radiointerview ifølge nyhedsbureauet Reuters.
- Måske ender det med, at Fidesz finder en plads uden for EPP, siger han.
Hvad er en gruppe i Europa-Parlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler, Angela Merkels, parti også med, og det samme gør Moderaterne fra Sverige.
Den konservativt-borgerlige gruppe EPP er den største gruppe i EU-Parlamentet.
Det er blandt andet også her, at De Konservative fra Danmark hører til.
Otte europæiske partier har indtil videre krævet, at det ungarske parti Fidesz, som premierminister Viktor Orbán står i spidsen for, bliver smidt ud af den borgerlige EU-gruppe EPP.
Partierne har skrevet til gruppens formand med krav om en suspendering på grund af store politiske uenigheder.
Modstanden mod Ungarn og Viktor Orbán går på, at han blandt andet har kritiseret EU's integrationspolitik og kommissionsformand Jean-Claude Juncker.
Fidesz er desuden blevet kritiseret for at ignorere grundlæggende retsprincipper og for at indskrænke ytringsfriheden i landet.
Læs også:Otte partier vil smide Orbáns parti ud af EU-gruppeLøftet pegefinger fra DanmarkDebatten om ungarske Fidesz' fortsatte medlemskab af EPP har raset længe.
Flere medlemmer af gruppen, blandt andre lederen af Sveriges næststørste parti, Moderaterne, Ulf Kristersson, har slået fast, at han helst ser Viktor Orbán forlade gruppen.
Ifølge Ulf Kristersson har udviklingen i Ungarn længe gået den forkerte vej.
- Viktor Orbán har skridt for skridt tilbragt de sidste otte år med at gribe kraftigt ind i den ungarske retsstat.
Det handler blandt andet om en forværring af retsvæsnets uafhængighed, ytringsfriheden og beskyttelsen af minoriteter, skrev Kristersson i en kronik i Aftonbladet.
Herhjemme har det eneste danske medlem af EPP, den konservative Bendt Bendtsen, advaret Viktor Orbán om, at det er sidste chance for at rette ind.
- Viktor Orbán krydser hele tiden de røde linier, og Ungarn ville have svært ved at opfylde kriterierne for EU optagelse i dag.
Fidesz må rette ind, ellers hører de ikke hjemme hos EPP.
Helt enig med Søren Pape om, at Orbán skal rette ind nu - ellers er det ud, tweetede han i tirsdags.
Skæbne afgøres 20.
martsFormanden for EPP, tyskeren Manfred Weber, har ved flere lejligheder kriseret Orbán.
Indtil videre har han dog afvist at suspendere ham.
Manfred Weber, der går efter at blive den næste formand for EU-Kommissionen, har krævet, at Orbán undskylder for sin kritik af EU og ellers blive smidt ud af EPP.
- Alle muligheder er på bordet.
Jeg forventer, at han undskylder og stopper kampagnen (mod Juncker, red.
), siger Manfred Weber til det tyske magasin Der Spiegel.
Der er planlagt en afstemning om Fidesz' fremtid i EPP 20.
marts.
Fidesz står ifølge en meningsmåling til at få 53 procent af stemmerne ved det kommende valg til Europa-Parlamentet i maj.
Det vil udløse 13 mandater.
FacebookTwitterKopier linkEmner:Bendt Bendtsen (politiker)|EU|Europa-Parlamentet|Ungarn|Ytringsfrihed




https://www.dr.dk/nyheder/indland/norge-bus-med-danske-elever-koert-af-vejen

IndlandNorge: Bus med danske elever kørt af vejenIngen er kommet til skade i busuheld, oplyser norsk politi.
08.
mar.
2019 kl.
08.
20 | opdateret 08.
mar.
2019 kl.
09.
08Bemærk: artiklen er mere end 30 dage gammelLæs opEn bus med 35 danske ungdomsskole-elever er kørt af vejen i Rauland i Norge og har ramt et træ.
Politiet oplyser ifølge NRK, at ingen er kommet til skade.
– Alle elever og lærere er ude af bussen og er i god behold, siger politiets indsatsleder Arild Alfheim til NRK.
Ulykken skete tidligt i morges.
Der er minde skader på bussen, blandt andet på forruden.
Derfor arbejder man på at finde alternativ transport til eleverne.
– Der var et tyndt snedække og glat vejbane, da ulykken skete, fortæller indsatsleder Arild Alfheim.
FacebookTwitterKopier linkEmner:NRK|Norge|Uddannelse|Ulykker




https://www.dr.dk/nyheder/indland/minister-siger-nej-haarde-ghettoomraader-skal-stadig-skrotte-almene-familieboliger

IndlandMinister siger nej: Hårde ghettoområder skal stadig skrotte almene familieboligerTre hårde ghettoområder har søgt om dispensation for at undgå at fjerne familieboliger.
Et af de boligområder, der er på den hårde ghettoliste, er Munkebo i Kolding.
Foto: Bardur Thomsen.
Af Magnus Dam Nielsen08.
mar.
2019 kl.
08.
29Bemærk: artiklen er mere end 30 dage gammelLæs opStore, grønne græsarealer, flere legepladser med gynger, rutchebaner og en hoppepude, der er klar til at blive pustet op, når de varmere himmelstrøg endnu engang rammer Kolding.
De treetagers høje murstensblokke er nyrenoverede, har fået nye vinduer, nyt tag, alt er efterisoleret og indvendig har lejlighederne også fået sig en ordentlig overhaling.
Munkebo i Kolding er nok ikke, hvad de fleste ville associere med et hårdkogt kvarter.
Alligevel er de at finde på listen over hårde ghettoområder, og det har beboerne i Munkebo svært ved at forstå.
- I de syv år, jeg har boet her, har jeg aldrig oplevet noget ballade, så det er fjollet, fortæller 29-årige Luna Hede, der bor i Munkebo sammen med sin datter.
Luna Hede er glad for at bo i Munkebo, hvor hun har boet i syv år.
Foto: Bardur ThomsenDerfor er Munkebo også et af de fire hårde ghettoområder, der har søgt om dispensation for at undgå at skulle omlægge eller nedrive boliger.
Men tre ud af de fire ansøgere - inklusiv Munkebo - har fået afslag fra Transport- Bygnings - og Boligministeriet, fordi de ikke lever op til ministeriets krav.
Og det kommer bag på Tobias Jørgensen, der er formand for Udvalget for Udfordrede Boligområder i Kolding Kommune.
Sådan får kommuner dispensationFor at kunne få dispensation efter almenboliglovens § 168 a, stk.
3 skal ansøgningen leve op til følgende 4 krav:1.
En fyldestgørende redegørelse for, hvilke andre skridt der tages for, at boligområdet ikke er et hårdt ghettoområde inden 2030.
2.
Andelen af almene familieboliger i området overstiger 12 pct.
af det samlede antal almene familieboliger i kommunen.
3.
Nybyggeri ikke i væsenligt omfang kan bidrage til at nedbringe andelen af almene familieboliger.
4.
Salg efter en ejendomsmæglers aktuelle markedsvurdering kun kan ske med tab.
- Det er jo brandærgerligt at få afslag.
Jeg synes, at vi har fået lavet nogle gode ansøgninger i forhold til den tid, vi har haft til rådighedFærre almene familieboligerTilbage i maj sidste år gik regeringen sammen med et bredt flertal i Folketinget om den nye ghettoplanEt af de centrale punkter i aftalen var, at boligområderne skulle nedbringe antallet af almene familieboliger til højst 40 procent frem mod 2030.
Munkebo havde ellers håbet på, at de kunne nøjes med at nedbringe andelen af almene familieboliger i området til højest 85 procent.
Men ifølge ministeriet har Munkebo ikke redegjort fyldestgørende nok for, hvilke skridt de vil tage for at være af ghettolisten i 2030.
Derudover vurderer man, at Munkebo ikke vil lide et tab ved et eventuelt salg.
Tæt på at forlade ghettolistenFor at komme på den hårde ghettoliste skal man de seneste fem år have opfyldt betingelserne for at være et ghettoområde.
Blandt andet må andelen af indvandrere og efterkommere fra ikke-vestlige lande ikke overstige 50 procent.
De har søgt dispensationRingparken (Slagelse): Har fået afvist deres dispensationsansøgning.
Motalavej (Slagelse): Har fået delvist medhold.
De skal derfor 'kun' nedbringe antallet af almene familieboliger til højest 58 procent.
Munkebo (Kolding): Har fået afvist deres dispensationsansøgning.
Skovparken/Skovvejen (Kolding): Har fået afvist deres dispensationsansøgning.
Og faktisk er Munkebo tæt på at være af ghettolisten.
De mangler blot at få 27 flere beboere i beskæftigelse.
Derfor mener Tobias Jørgensen, at Munkebo vil være af ghettolisten senest i 2021.
- Det er ikke bare et tal, jeg slynger ud.
Det er noget, vi rent faktisk mener, er realistisk.
Vi er igang med en øget beskæftigelsesindsats.
Nogle af de personer, som ikke er i arbejde i dag, kan vi forventeligt finde plads til i nogle af vores virksomheder i byen.
Derudover vil Munkebo benytte sig af fleksibel udlejning, som giver dem mulighed for at styre tilflytningen.
Det er en mulighed, som de har fået ved at være på ghettolisten.
Tobias Jørgensen, der er formand for Udvalget for Udfordrede Boligområder i Kolding Kommune, tror på, at afgørelsen bliver omstødt.
Foto: Bardur Thomsen.
Må omlægge boligerMen selvom Munkebo skulle forlade ghettolisten før 2030, skal de stadig følge den udviklingsplan, som boligområdet skal lave i samarbejde med kommunen senest den 1.
juni.
Dermed står Munkebo over for en stor udfordring.
Deres lejligheder er nyrenoverede, og hvis man vil have fat i en af lejlighederne, må man skrive sig op på en venteliste.
Men med kravene fra ministeriet kan de ikke undgå at skulle lave om på boligerne, fortæller Tobias Jørgensen.
- Så må vi lave ommærkninger af lejligheder, og det vil sige, at i stedet for at være familieboliger, så bliver vi nødt til at kigge på, om det giver mening at lave dem om til senior- og ældreboliger og studieboliger.
En af boligblokkene i Munkebo.
Foto: Bardur Thomsen.
Derfor har Munkebo tænkt sig at appellere afgørelsen senest den første april, og derefter vil ministeriet træffe den endelige beslutning.
Minister tavsTransport- Bygnings - og Boligministeren, Ole Birk Olesen, har ikke ønsket at udtale sig.
Det vil Socialistisk Folkeparti (SF) til gengæld, der også var med i aftalen.
De mener ikke, at Munkebo er blevet behandlet uretfærdigt, selvom de på papiret er tæt på at være af ghettolisten, fortæller deres boligordfører Kirsten Normann Andersen.
- For mig handler det sådan set ikke om, at man kan være af ghettolisten om to år.
For mig handler det om, at vi i 2030 har blandede boligområder, hvor vi bor blandet, hvor vi går i skole blandet, og hvor vi fundamentalt bare bor anderledes sammen, end vi gør det i dag.
Beboere: Det er et fredeligt områdeTilbage i Munkebo har 31-årige Ilmi Hasani kæmpet sig ud i den store sandkasse.
I et tæt samarbejde med sin kæreste gynger de lige så forsigtigt deres lille datter frem og tilbage for at få hende til at falde i søvn.
Ilmi Hasan og familien er faldet godt til i Munkebo.
Foto: Bardur Thomsen.
Den lille familie har boet i Munkebo i godt og vel et halvt år, og de har kun positive ting at sige om det på papiret hårde ghettoområde.
- Generelt er det bare et rigtig godt område.
Menneskene herude er egentlig meget flinke.
Jeg forbinder det slet ikke med et ghettoområde, for vi har ikke rigtig oplevet nogen problemer, fortæller Ilmi Hasani.
FacebookTwitterKopier linkEmner:Bolig|Kirsten Normann Andersen (politiker)|Munkebo|Ole Birk Olesen (politiker)|Transport-, Bygnings- og Boligministeriet




https://www.dr.dk/nyheder/kultur/film/michael-jackson-fans-kalder-ny-dokumentar-karaktermord-dr-bryder-samtlige

Film og serierMichael Jackson-fans kalder ny dokumentar for karaktermord: 'DR bryder samtlige presseetiske regler'Filmen, der anklager popstjernen for seksuelt misbrug af børn, deler vandene.
'Leaving Neverland' kan ses nu på DR TV.
Wade Robson (nederst til venstre) var syv, år gammel, da han blev ven med Michael Jackson.
I dokumentaren fortæller han, at Michael Jackson misbrugte ham.
(© Wade Robson archive/Amos Pictures)Af Silas Bay Nielsen08.
mar.
2019 kl.
06.
31Bemærk: artiklen er mere end 30 dage gammelLæs opTusindvis af Michael Jackson-fans og boet efter superstjernen er i øjeblikket rasende over den kontroversielle dokumentar 'Leaving Neverland', der bliver vist på dokumentarfilmfestivalen CPH:DOX og på DR TV.
I dokumentaren hævder James Safechuck og Wade Robson, at de som små blev seksuelt misbrugt af Michael Jackson.
Filmen har fået ros af både de internationale og de danske anmeldere, efter den havde premiere på filmfestivalen Sundance i januar.
- Du kommer aldrig til at lytte til Michael Jackson på samme måde igen.
Faktisk kommer du måske aldrig til at lytte til Michael Jackson igen nogensinde, skrev magasinet Indiewire, mens den har fået fire af seks stjerner herhjemme i blandt andet Berlingske og Kristeligt Dagblad og fem hjerter i Politiken, der skrev:- Det er en ubønhørlig film, der er svær at se, men netop derfor bliver den vigtig også ud over sin kontekst.
At ofrenes historie fortælles af dem selv gør mere indtryk, end det gør at se Michael Jacksons gudestøtte blive væltet i støvet.
Det siger anmelderneKristeligt Dagblad: 4 stjernerBerlingske: 4 stjernerSoundvenue: 4 stjernerEkko: 5 stjernerPolitiken: 5 hjerterJackson-fans: Det er karaktermordIfølge Michael Jacksons danske fanklub Moo-Walkers begår DR karaktermord mod Jackson ved at vise filmen, fordi anklagerne ikke holder.
- DR bryder samtlige presseetiske regler, når de fremviser den ensidige 'Leaving Neverland'.
Påstandene i filmen er yderst skadende for Michael Jacksons eftermæle og er udelukkende baseret på to personer, som har store økonomiske interesser i sagen, og som i en retssag mod Michael Jacksons bo tidligere har løjet under ed, siger Christina Madsen, der er talskvinde for fanklubben Moo-Walkers.
Wade Robson sammen med Michael Jackson.
(© Kew Media)Hun fortæller, at Michael Jackson flere gange har bevist sin uskyld, blandt andet under en større retssag i 2005,hvor lignende anklager er bevist falske.
- Nogle af deres forklaringer er modstridende, og den enes historie ser endda ud til at være en gengivelse af en gammel fiktionsbog om Michael Jackson.
Den bog blev allerede bevist falsk i 1990'erne, hvor Michael Jackson sagsøgte forfatteren og vandt.
Alligevel fortsætter medierne i samme stil som dengang med at antage hans skyld og videregive anklagerne uimodsagt.
- Når et public service-medie som DR ikke er kildekritisk og alligevel vælger at vise så problematisk en film, så er det et samfundsproblem.
For DR springer med på fake news-bølgen og skyller kildekritikken ud med badevandet, siger Christina Madsen.
Retssager mod Jackson faldt til jordenDe første anklager mod Michael Jackson, der døde i 2009, begyndte allerede tilbage i 1990'erne.
I 1993 beskyldte den 13-årige Jordan Chandler sangeren for overgreb.
Det endte med et forlig i retten, hvor Jordan Chandler fik en ukendt økonomisk kompensation, selvom Jackson erklærede sin uskyld.
I 2013 anklagede James Safechuck og Wade Robson, hvis udsagn den aktuelle dokumentar er baseret på, Michael Jackson for at have misbrugt dem, mens de var børn.
Anklagerne kom, selvom både Wade Robson og James Safechuck tidligere havde forsvaret Michael Jackson i lignende sager.
I dokumentaren fortæller de dog, at de oprindeligt afviste anklagerne for Michael Jacksons skyld.
Desuden siger de, at Jackson havde fortalt dem, at de alle risikerede at komme i fængsel, hvis Safechuck og Robson fortalte om misbruget.
Michael Jacksons advokater kaldte dengang anklagerne 'skandaløse' og 'ynkelige', og det endte med, at Michael Jackson ikke blev dømt, da begge sager blev afvist af tekniske årsager.
'Bygger på utroværdige personers forklaringer'Christina Madsen har endnu ikke set filmen, men har forsøgt at få lov til at se den under en særlig pressevisning i DR.
Det afslog DR imidlertid, da man ifølge aftale med filmens distributør kun måtte vise den for journalister.
Hun siger, at hverken hun eller nogen anden kan garantere, at Michael Jackson ikke har gjort nogen fortræd.
Men i takt med at hun har undersøgt sagen dybere ved hjælp af retsbogsudskrifter og mediedækningen, er hun blevet overbevist om, at han er uskyldig.
Hun mener, at man har pligt til at være kildekritisk og undersøge troværdigheden af så alvorlige anklager grundigt, før man viser en film som 'Leaving Neverland'.
Især når den anklagede er død.
Michael Jackson har flere gange skullet forsvare sig mod anklager om seksuelt misbrug.
(© Wade Robson archive/Amos Pictures)- Det er en meget kompleks sag.
Men det er dybt problematisk, at man sender en såkaldt dokumentar, der kun er bygget på to dybt utroværdige personers forklaringer, som har sagsøgt Michael Jacksons bo for milliarder, siger Christina Madsen.
De fleste seere ved godt, at han blev renset for anklagerne tidligere.
Nu vælger de to så at stå frem og fortælle hele deres historie, som, de mener, er korrekt.
Kan man så ikke som seere selv vurdere, hvad man mener, når man har set dokumentaren?
- Filmen bruger følelser og malende beskrivelser til at overbevise seeren, og det er rigtig svært at gøre modbeviser lige så forførende.
Man kan ikke forvente, at en seer vil bruge mange timer på at sætte sig ind i detaljerne i de sager, der har været ført.
- Det forventer man, at journalisterne på et public service-medie gør, inden de viderebringer sådan et program.
Men det er bare ikke sket.
DR vil hellere have mange seere end at sætte sig ind i sagen og formidle fakta, siger Christina Madsen.
DR-redaktør: Væsentlig film om et alvorligt emneNår DR viser den kontroversielle dokumentar, så er det, fordi man mener, at den er væsentlig for danskerne at se.
Sådan lyder det fra Anders Bruus, der er dokumentarredaktør i DR.
- Det er en dokumentarfilm om to unge drenge, der nu står frem og fortæller deres historie om, hvordan de er blevet udsat for seksuelt misbrug.
Det en væsentlig film, der lader dem og deres familier komme til orde om et alvorligt emne, der rækker langt videre end den konkrete sag.
DR har indkøbt denne dokumentar, lavet af en prisvindende instruktør, netop af den grund, siger Anders Bruus.
Han forstår godt, hvorfor filmen vækker så stærke følelser, men mener, at den belyser sagen fra flere sider, fordi den indeholder optagelser af Michael Jackson selv, hvor han afviser anklagerne – også hvad angår de to medvirkendes.
Wade Robson var syv år, da han blev ven med Michael Jackson.
(© Wade Robson archive/Amos Pictures)'Målet er ikke at afsige dom over nogen''Leaving Neverland' er et indkøbt program, hvor DR ikke har haft indflydelse på indholdet.
- Men DR står naturligvis på mål for at sende dokumentaren som et redaktionelt valg, siger Anders Bruus.
Men når man ser et program hos DR, må man vel forvente, at programmet er så objektivt som muligt.
Synes du, dokumentaren i sig selv fortæller historien objektivt og nuanceret nok, når den bygger på to personers anklager, som tidligere er blevet afvist af en domstol?
- Seerne vil selv kunne bedømme de to medvirkendes vidnesbyrd i filmen, og filmen har ikke som mål at afsige dom over nogen.
Vi tager altid en samlet redaktionel vurdering, når vi indkøber dokumentarer, og det har vi også gjort i dette tilfælde.
'Leaving Neverland' er tilgængelig nu på DRTV.
FacebookTwitterKopier linkEmner:Michael Jackson (musiker)|Jordan|CPH:DOX|Pop og rock|Kristeligt Dagblad




https://www.dr.dk/nyheder/udland/lillian-kretz-efter-fire-aar-til-manafort-et-kapitel-i-en-historie-vi-ikke-kender-til

UdlandLillian Kretz efter fire år til Manafort: Et kapitel i en historie vi ikke kender til fuldePræsident Trumps tidligere kampagnechef Paul Manafort er natten til fredag blevet idømt fængsel i 47 måneder.
Manafort har i årtier tjent millioner af dollar på lobbyarbejde i Washington samt som rådgiver for udenlandske ledere.
Af Simon Vincensen08.
mar.
2019 kl.
08.
00Bemærk: artiklen er mere end 30 dage gammelLæs opEt kapitel i en historie vi endnu ikke kender til fulde.
Sådan lyder det fra DR's USA-korrespondent Lillian Gjerulf Kretz, efter USA's præsident, Donald Trumps, tidligere kampagnechef Paul Manafort er blevet idømt fængsel i 47 måneder.
For syv måneder siden fandt en føderal domstol i delstaten Virginia ham skyldig i blandt andet bedrageri, skatteunddragelse og hvidvaskning af penge.
I dag kom strafudmålingen så.
Læs også:Trumps tidligere kampagnechef skal fire år i fængsel for skattefusk og bedrageriSagen har ikke umiddelbart noget med Rusland-undersøgelsen at gøre, bortset fra at beviserne mod Paul Manafort er dukket op i forbindelse med den særlige anklager, Robert Muellers, efterforskning.
Blå bog om Paul ManafortFødt: 1.
april 1949 i Connecticut, USA.
Uddannelse: Har en bachelor i virksomhedsadministration og er uddannet advokat.
Karriere: Fik sit første job i politik i 1975, hvor han blev en del af præsident Gerald Fords stab i Det Hvide Hus.
Han har været rådgiver i Ronald Reagans præsidentkampagner og George W.
Bushs kampagne i 1988.
Har været rådgiver for Viktor Janukovitj, der blev præsident i Ukraine i 2004, samt en række andre kontroversielle ledere rundt om i verden.
Blev hyret til Donald Trumps kampagnestab i marts 2016, hvor han i juni blev kampagneleder.
I august 2016 forlod han sin post.
Blev i slutningen af 2017 tiltalt for flere forhold.
Ingen af dem havde forbindelse til hans tidligere job hos Trump.
I august 2018 blev han ved en føderal domstol i Virginia kendt skyldig i fem anklager om skattesnyd samt tre andre anklagepunkter.
Kilder: The New York times, Ritzau.
Og derfor kan den alligevel ende med at få betydning for den amerikanske præsident, vurderer Lillian Gjerulf Kretz.
- Det er kommet frem, at Paul Manafort har løjet om et møde med en russisk forbindelse under valgkampen i 2016.
Et møde, hvor han angiveligt skulle have udleveret oplysninger til russeren, og som Robert Muellers hold af anklagere siger havner lige i hjertet af den her undersøgelse, siger hun.
Læs også:Dommer: Manafort løj over for efterforskerne om russiske forbindelser50 timers afhøringAnklageren havde på forhånd krævet en straf på 19 til 25 år i fængsel, men det afviste dommeren som "overdrevet".
69-årige Paul Manafort har i årtier tjent millioner af dollar på lobbyarbejde i Washington samt som rådgiver for udenlandske ledere.
Herunder for den tidligere pro-russiske præsident for Ukraine, Viktor Janukovitj.
Paul Manafort bestred i en periode posten som Donald Trumps kampagnechef i 2016.
 69-årige Manafort modtog sin straf siddende i en kørestol.
(Foto: Stringer .
© Scanpix)1 / 2Paul Manafort bestred i en periode posten som Donald Trumps kampagnechef i 2016.
1 / 269-årige Manafort modtog sin straf siddende i en kørestol.
(Foto: Stringer .
© Scanpix)2 / 2Det var blandt andet hans tætte forbindelse til den tidligere ukrainske præsident, som i august 2016 kostede ham jobbet som Donald Trumps kampagnechef.
Og det var samme forbindelse, der bragte ham i søgelyset hos den særlige anklager Robert Mueller, der har brugt det tunge juridiske skyts mod Paul Manafort for at få ham til give informationer, der kan bruges mod Donald Trump, siger Lillian Gjerulff Kretz.
- Til forskel fra en lang række andre dømte nøglepersoner fra præsidentens kampagne og inderkreds har Paul Manafort ikke samarbejdet fuldt ud med den særlige anklager på trods af, at han har tilbragt flere end 50 timer sammen med Robert Mueller, siger hun.
Læs også:Mueller anbefaler op mod 24 års fængsel til ManafortIfølge den særlige anklager har Paul Manafort ikke leveret nye oplysninger, men til gengæld løjet om afgørende forhold.
Ny dom i WashingtonSelvom Paul Manafort nu har modtaget sin straf, slutter sagen for den tidligere kampagnechef ikke her.
I sidste måned slog en føderal dommer i Washington ligeledes fast, at Manafort bevidst havde løjet over for efterforskerne og en føderal storjury i forbindelse med Rusland-undersøgelsen.
Derfor skal Paul Manafort i næste uge endnu engang stå over for en dommer.
Denne gang er strafferammen ti år, siger Lillian Gjerulf Kretz.
- Det endelige punktum omkring Paul Manafort bliver først sat, når den særlige anklager afleverer sin rapport, siger Lillian Gjerulf Kretz.
FacebookTwitterKopier linkEmner:Donald Trump (politiker)|Paul Manafort (politiker)|Rusland|Ukraine|Økonomisk kriminalitet




https://www.dr.dk/nyheder/udland/kinas-regering-stotter-huawei-mod-usa-vi-vil-ikke-vaere-stille-lam-til-slagtning

HuaweiSe temaUdlandKinas regering støtter Huawei mod USA: 'Vi vil ikke være stille lam til slagtning'Den kinesiske elektronikgigant Huawei har sagsøgt USA's regering for udelukkelse af det amerikanske marked.
Kinas udenrigsminister, Wang Yi, gør på et pressemøde klart, at den kinesiske regering støtter Huaweis søgsmål.
)08.
mar.
2019 kl.
06.
10Bemærk: artiklen er mere end 30 dage gammelLæs opKina vil tage alle nødvendige midler i brug for at støtte Huaweis forsøg på at få juridisk oprejsning i USA.
Det siger den kinesiske udenrigsminister, Wang Yi, på et pressemøde, skriver nyhedsbureauet Reuters.
Den kinesiske elektronikgigant sagsøgte torsdag USA's regering for at have indført restriktioner mod Huawei på det amerikanske marked.
Wang Yi understreger, at Kina tager "alle nødvendige midler" i brug for at beskytte det kinesiske folk og de kinesiske virksomheder.
- Vi vil ikke være stille lam til slagtning, siger udenrigsministeren ifølge nyhedsbureauet AFP.
Han kalder USA's restriktioner mod Huawei for "tilsigtet politisk undertrykkelse".
Huaweis søgsmål er rettet mod en tilføjelse i den amerikanske forsvarslov, som blev vedtaget i august sidste år.
Den forbyder den amerikanske stat at købe produkter og services fra Huawei.
Læs også:Forsker om Huawei-frygt: Danmark må vælge mellem spionage fra Kina eller USAMen restriktionerne mod Huawei på det amerikanske marked er "forfatningsstridige", mener elektronikgiganten.
Mistænkt for spionageSøgsmålet kommer midt i en ophedet konflikt mellem USA og Kina over troværdigheden af Huawei, som er verdens største producent af teknologi til de nye højhastigheds-5G-netværk.
USA mistænker Huawei for at spionere for Kinas kommunistiske ledere og anser Huawei for at udgøre en sikkerhedsrisiko.
Derfor har USA også drevet lobbyvirksomhed over for allierede lande og advaret om mulig spionage gennem 5G-udstyret.
Huawei har afvist alle anklager.
Samtidig er USA og Kina midt i en handelsstrid.
Parterne forhandler løbende om en handelsaftale, der kan gøre en ende på striden.
På pressemødet natten til fredag dansk tid siger den kinesiske udenrigsminister, at handelssamtalerne har gjort store fremskridt.
Han understreger samtidig, at relationen mellem de to lande ikke bør ende i konfrontation.
/ritzau/FacebookTwitterKopier linkEmner:Huawei|USA|Kina|Elektronikindustri|Forbrugerelektronik




https://www.dr.dk/nyheder/vejret/frisk-fredag-vindstod-op-til-stormstyrke-flere-steder

VejretFrisk fredag: Vindstød op til stormstyrke flere stederFredag og lørdag kommer til at stå i blæstens tegn.
I morgen- og formiddagstimerne fredag får vi en hård vind til kuling fra vest og nordvest og ved kysterne stedvis op til hård kuling.
(Arkivfoto) 08.
mar.
2019 kl.
07.
00Bemærk: artiklen er mere end 30 dage gammelLæs opBlæsten kommer i den grad til at gå frisk over Limfjordens vande i weekenden.
Således bliver både fredag og lørdag særdeles blæsende og til tider våde, mens søndag ser mere tilforladelig ud.
Det fortæller vagthavende meteorolog ved Danmarks Meteorologiske Institut (DMI) Anja Bodholdt tidligt fredag morgen.
- Weekenden kommer til at stå i blæstens tegn, siger hun kort efter klokken 05.
30.
- Vinden tiltager de kommende timer, men det er heldigvis nogenlunde hurtigt overstået.
Fra omkring klokken syv-otte stykker vil vi opleve den værste vind imellem to og fire timer.
Den kraftigste vind vil man opleve i Nordvestjylland, siger hun.
25 meter i sekundetDMI forventer en hård vind til kuling over hele landet og ved kysterne op til hård kuling.
Samtidig vil de fleste kunne mærke vindstød af stormstyrke, hvilket vil sige op til 25 meter i sekundet.
Tidligt i morges har DMI desuden udsendt et varsel om middelvind af stormende kuling for Nordvestjylland.
- Først på dagen vil der være vådt flere steder med byger og mange skyer.
I løbet af formiddagen vil der dog brede sig en opklaring, så vi efterhånden får tørt vejr og plads til nogen sol, siger Anja Bodholdt.
- Egentlig får vi en ganske pæn aften med roligt og mest tørt og klart vejr, tilføjer hun.
Det seneste varsel fra DMI.
Slud og tøsneTemperaturerne fredag vil ligge på mellem fem og otte graders varme.
Men natten til lørdag kommer der en ny front med regn og blæst ind over landet, hvorfor lørdag stort set bliver en gentagelse af fredag.
- Det bliver måske en tand mindre blæsende lørdag, men ellers kommer de to dage til at ligne hinanden meget.
I Nordjylland kan der dog lokalt komme noget slud og tøsne lørdag, siger den vagthavende meteorolog.
Til gengæld aftager vinden natten til søndag, således at søndag vil ligge på en jævn til hård vind.
- Og i løbet af dagen aftager vinden yderligere.
Vi får heller ikke besøg af nogen fronter søndag.
Dog kan der komme nogle byger, som lokalt kan være med slud, siger Anja Bodholdt.
Ifølge DMI's prognoser bliver der skruet en smule ned for temperaturerne søndag, så de kommer til at ligge på mellem tre og seks grader.
/ritzau/FacebookTwitterKopier linkEmner:Vejret|Danmarks Meteorologiske Institut|Jylland




https://www.dr.dk/musik/dansk-rockband-er-ustoppeligt-nu-vinder-de-endnu-flere-priser

MusikDansk rockband er ustoppeligt: Nu vinder de endnu flere priser The Minds of 99 blev de helt store vindere ved torsdagens Gaffa Prisen.
The Minds of 99 ryddede bordet ved Gaffa Prisen torsdag aften.
Af Christian Ellegaard08.
mar.
2019 kl.
07.
30Bemærk: artiklen er mere end 30 dage gammelLæs opMan må håbe, at den danske gruppe The Minds of 99 havde den helt store weekendtaske med til Odense, hvor Gaffa Prisen tordag aften blev uddelt.
Bandet kunne nemlig tage hjem fra musikprisfesten med hele fem statuetter i bagagen, og dermed blev de aftenens helt store vindere.
Gruppen, der tidligere i år også blev hædret med 'P3 Prisen' ved P3 Guld 2019, vandt priserne i kategorierne 'Årets Danske Band', 'Årets Danske Udgivelse' og 'Årets Danske Rockudgivelse' - begge for albummet 'Solkongen', 'Årets Danske Hit' for sangen 'Alle skuffer over tid' samt prisen som 'Årets Danske Livenavn'.
Dermed vandt The Minds of 99 samtlige af de kategorier, de var nomineret i.
Hør 'Alle skuffer over tid', mens du læser videre:The Minds of 99 - Alle Skuffer Over TidSådan findes vinderne af Gaffa PrisenLæserne af musikbladet Gaffa har i perioden 1.
januar - 31.
januar haft mulighed for at stemme på årets musiknavne fra ind- og udland.
I alt har 13.
000 læsere afgivet deres personlige stemmer i 16 kategorier.
De nominerede i hver kategori var de fem kunstnere, der havde fået flest læserstemmer blandt kandidaterne, som var indstillet af Gaffas redaktion på baggrund af deres præstationer i 2018.
De endelige vindere var de navne, der havde fået flest læserstemmer i de enkelte kategorier.
Kilde: GaffaPopulære navne som Lukas Graham, Benal og Hjalmer kan nu også pryde kaminhylden med en Gaffa-statuette, mens Ariana Grande og det sydkoreanske boyband BTS var de store vindere i de udenlandske kategorier.
Læs også:'Ingen andre end P3 ville spille vores lortesange': The Minds of 99 vinder hovedprisen til P3 GuldEn prisvinder, der også er værd at bide mærke i, er den danske metalgruppe Bæst.
De vandt nemlig ikke blot prisen for 'Årets Danske Hardrock/Metaludgivelse', men snuppede også prisen for 'Årets Nye Danske Navne' - og det er faktisk første gang i Gaffa Prisens 28 år lange levetid, at et dødsmetalband har vundet en pris uden for metalkategorien.
Læs også:Metalbandet Bæst synger om død og had: Det er bare ord, men vreden er ægte nokGaffa Prisen uddeles af læserne af musikbladet Gaffa og er blevet delt ud siden 1991.
Du kan se alle vinderne ved Gaffa Prisen 2019 herunder:De vandt ved Gaffa Prisen 2019•Årets Danske Udgivelse: The Minds of 99 - 'Solkongen'•Årets Danske Band: The Minds of 99•Årets Danske Solist: Hjalmer•Årets Nye Danske Navn: Bæst•Årets Danske Hit: The Minds of 99 - 'Alle skuffer over tid'•Årets Danske Rockudgivelse: The Minds of 99 - 'Solkongen'•Årets Danske Popudgivelse: Lukas Graham - '3 (The Purple Album)'•Årets Danske Hiphop-udgivelse: Benal - 'Benjamin og Albert'•Årets Danske Hardrock/Metaludgivelse: Bæst - 'Dance Macabre'•Årets Danske Elektroniske Udgivelse: When Saints Go Machine - 'It's a Mad Love'•Årets Danske Livenavn: The Minds of 99•Årets Internationale Udgivelse: BTS - 'Love Yourself: Answer'•Årets Internationale Band: BTS•Årets Internationale Solist: Ariana Grande•Årets Nye Internationale Navn: Cardi B•Årets Internationale Hit: Ariana Grande - 'Thank U, Next'•Tak Rock Prisen: Poul Martin Bonde, talsmand for SmukfestFacebookTwitterKopier linkEmner:Cardi B (musiker)|Lukas Graham (musiker)|The Minds of 99|Pop og rock|Odense




https://www.dr.dk/nyheder/regionale/sjaelland/sjaellands-universitetshospital-sender-60-patienter-om-dagen-paa

SundhedsplatformenSe temaSjællandSjællands Universitetshospital sender 60 patienter om dagen på privathospitalUniversitetshospitalet kan ikke overholde behandlingsfristen på anden vis.
Fællestillidsmand for sygeplejerskerne og radiograferne på Køge Sygehus frygter en ny fyringsrunde i efteråret.
Af Henny Mortensen og Julie Würtz08.
mar.
2019 kl.
08.
00Bemærk: artiklen er mere end 30 dage gammelLæs opMere end 300 patienter møder gennemsnitligt om ugen en lukket dør, når de søger behandling på Sjællands Universitetshospital i Roskilde og Køge.
I stedet får de tilbud om at komme på privathospital på det offentliges regning.
Hver eneste dag i ugens fem første dage sender Sjællands Universitetshospital i Roskilde og Køge 60 patienter videre til privathospitaler, fordi de ikke kan blive behandlet inden for behandlingsfristen på fire uger.
Det er en konsekvens af, at Sjællands Universitetshospital har fyret mange medarbejdere, men samtidig får afdelingerne flere opgaver, siger professor i sundhedsøkonomi Jes Søgaard:- Jeg synes, den politiske og administrative ledelse i Region Sjælland skylder en forklaring på, hvordan de vil bryde den onde cirkel, siger Jes Søgaard.
Jeg synes, den politiske og administrative ledelse i Region Sjælland skylder en forklaring på, hvordan de vil bryde den onde cirkel.
Jes Søgaard, professor i sundhedsøkonomiVicedirektør på Sjællands Universitetshospital, Beth Lilja, siger, at trods indskrænkninger sender man cirka 20 procent færre patienter på privathospitaler nu sammenlignet med sidste år.
Læs også:Flere patienter i Region Sjælland bliver sendt på privathospital efter SundhedsplatformenHun erkender dog, at manglen på speciallæger og opgradering af it-systemet Sundhedsplatformen har presset hospitalerne:- Vi er på rette vej.
Forbruget på privathospitaler er, hvad vi har regnet med.
Vi har lige været igennem en opgradering af Sundhedsplatformen, og på trods af det ligger vi 20 procent lavere end sidste år.
Vi skal jo huske, at patienterne har rettigheder, som vi skal overholde.
Når vi ikke selv kan nå dem, har de ret til at komme på privathospital, siger Beth Lilja.
Hun fastslår, at en samling af hjertepatienterne i Roskilde og flere operationslejer til ortopædkirurgerne vil nedbringe henvisningerne til privathospitaler i løbet af i år.
Fællestillidsmand: Frygter ny fyringsrundeFællestillidsmand for sygeplejerskerne og radiograferne på Køge Sygehus, Susann Carlsen, frygter en ny fyringsrunde i efteråret.
Susann Carlsen er fællestillidsmand for sygeplejerskerne og radiograferne på Køge Sygehus.
Hun frygter en ny fyringsrunde i efteråret.
 privatfoto)- Jeg tror også, vi er inde i en dødsspiral, hvor vi skal igennem endnu en fyringsrunde i efteråret, fordi de enkelte afdelinger skal betale for patienternes henvisning til privathospitaler.
Til efteråret kan vi stå i samme situation som sidste år, hvor endnu færre skal lave endnu mere, siger fællestillidsmanden.
Siden sidste fyringsrunde har regionsrådet besluttet at overføre endnu flere patienter til Sjællands Universitetshospital.
Det gælder blandt andet brystkræftpatienter, der midlertidigt skal opereres i Roskilde, indtil det nye supersygehus i Køge står færdigt.
Samtidig har politikerne planer om at lukke kræftafdelingen i Næstved og overføre patienterne til Roskilde.
I 2017 brugte Region Sjællands sygehuse 162 millioner kroner på privathospitaler, viser en aktindsigt.
Forventingen var, at det tal ville stige til 225 millioner i 2018.
FacebookTwitterKopier linkEmner:Hospitaler|Sjællands Universitetshospital|Sundhedsvirksomhed|Roskilde|Beth Lilja (læge)




https://www.dr.dk/nyheder/indland/dansker-er-blandt-verdens-mest-lovende-kvindelige-forskere

IndlandDansker er blandt verdens mest lovende kvindelige forskere33-årige nanoforsker modtager international pris som en af verdens mest lovende kvindelige forskere.
33-årige Kirsten Marie Ørnsbjerg Jensen, adjunkt på Københavns Universitet, modtager international pris som en af verdens mest lovende kvindelige forskere.
(Akirvfoto.
) 08.
mar.
2019 kl.
07.
09Bemærk: artiklen er mere end 30 dage gammelLæs op33-årig dansk kemiker og nanoforsker bliver udråbt som en af verdens mest lovende kvindelige forskere.
Det skriver Det Natur- og Biovidenskabelige Fakultet på Københavns Universitet i en pressemeddelelse.
Kirsten Marie Ørnsbjerg Jensen modtager den internationale pris "International Rising Talent" som en af de 15 mest lovende kvindelige forskere inden for naturvidenskab på verdensplan.
Prisen uddeles under titlen "For Women in Science" af Unesco, der er FN's organ for blandt andet forskning, kultur og verdensarv, og den franske kosmetikkoncern L´Oréal.
Glad og stoltDommerkomitéen har udvalgt de 15 prismodtagere til den internationale pris blandt deltagere i 115 forskellige lande, som i forvejen har vundet prisen på nationalt plan.
At være naturvidenskabelig forsker og få en dyb indsigt i verden kræver, at man tænker logisk, men også kreativt.
Kirsten Marie Ørnsbjerg Jensen, nanoforskerKirsten Marie Ørnsbjerg Jensen får overrakt prisen på 15.
000 euro, svarende til knap 112.
000 kroner, den 14.
marts i Unescos hovedkvarter i Paris.
- Jeg er glad og meget stolt over prisen.
Det er en stor opmuntring i min hverdag som forsker, siger hun i pressemeddelelsen.
Som nanoforsker beskæftiger hun sig med nogle af verdens mindste enheder.
- Mit arbejde er at dykke ned i de atomare strukturer af nye nanomaterialer.
At være naturvidenskabelig forsker og få en dyb indsigt i verden kræver, at man tænker logisk, men også kreativt, siger hun i pressemeddelelsen.
- Vi skal altid tænke over, hvordan vi kan se verden fra nye vinkler.
På den måde ser jeg ikke den store forskel på kunst og naturvidenskab, hvad angår at tænke nyt og anderledes.
Ifølge Det Natur- og Biovidenskabelige Fakultet er Kirsten Marie Ørnsbjerg Jensen et godt eksempel på en forsker, der bruger kreativitet og innovation i naturvidenskaben.
/ritzau/FacebookTwitterKopier linkEmner:Københavns Universitet|Videnskab|UNESCO|Forenede Nationer|Paris




https://www.dr.dk/nyheder/politik/flere-kvinder-vil-i-folketinget-men-stadig-langt-fra-lige-fordeling

PolitikFlere kvinder vil i Folketinget - men stadig langt fra lige fordeling- Jeg tror ikke, at vi har været gode nok til at finde kvinder, erkender S-ordfører.
Helle Thorning-Schmidt (S) er den eneste kvinde, som har været statsminister.
I partiet - hun tidligere var formand for - er der en klar overvægt af mænd på stemmesedlerne til det kommende folketingsvalg.
Af Emil Søndergård Ingvorsen og Peter Boier08.
mar.
2019 kl.
06.
58Bemærk: artiklen er mere end 30 dage gammelLæs opI dag strømmer hundredtusindvis ud på gaderne verden over for at markere, at det er Kvindernes internationale kampdag.
I forbindelse med, at kampdagen i år falder lige op til et folketingsvalg, har DR Nyheder taget temperaturen på, hvordan det ser ud med ligestillingen, når det kommer til de forskellige partiers kandidatlister.
DR Nyheder har gennemgået samtlige partiers nuværende kandidatlister, hvor der dog godt kan ske få yderligere tilføjelser, inden danskerne går til stemmeurnerne.
Og her viser tallene, at der stadig er langt færre kvinder end mænd, som har en drøm om at komme i Folketinget.
Vi har ikke nogen særskilt strategi for at tiltrække kvindelige kandidater.
Vi har en strategi om at tiltrække dygtige liberale kandidater, men vi tillægger ikke kønnet en særlig vægt.
Laura Lindahl, Liberal AllianceDer er nemlig indtil nu 294 kvinder på kandidatlisterne, mens vælgerne samlet set kan sætte kryds ud for 461 mænd.
Det svarer til, at lige knap to ud af fem kandidater er kvinder.
Rent faktisk er det dog en betydelig stigning sammenlignet med seneste folketingsvalg i 2015, hvor godt tre ud af 10 kandidater var kvinder.
Kasper Møller Hansen, der er valgforsker og professor ved Institut for Statskundskab på Københavns Universitet, vurderer, at uddannelse er et af de parametre, der gør, at andelen af kvinder nærmer sig mændene hos flere partier.
- Det har en stor betydning, at kvinder i dag uddanner sig hurtigere og længere end mændene.
Uddannelse er noget af det, som hjælper med til det politiske engagement, og vi ser faktisk også, at der er flere kvinder end mænd, der stemmer, siger han.
Og de forskellige partier vil faktisk rigtig gerne have flere kvinder på deres opstillingslister, og mange af dem gør en stor indsats for at tiltrække dygtige kvindelige kandidater, fortæller valgforskeren.
- Der er stadig nogle strukturer i vores samfund, der gør, at nogle kvinder ikke mener, at de har tiden til at stille op til Folketinget.
I kommunalpolitik får man lidt flere penge, hvis man har hjemmeboende børn - man kunne måske overveje at gøre noget lignende i Folketinget, siger Kasper Møller Hansen fra Københavns Universitet.
Under hver femte kandidat hos LA er kvindeHvis man ser på de forskellige kandidatlister, er der store forskelle på hvor mange kvinder, der er på valg.
I regeringspartiet Liberal Alliance har man 44 mænd og 10 kvinder på kandidatlisten.
Hermed er de det parti med den laveste andel kvinder, hvis man ser bort fra partiet Klaus Riskær Pedersen, som stadig mangler at præsentere en stor del af sit valghold.
Vi har både nogle vanvittigt stærke kvinder og mænd som kandidater, men det er klart, at jeg synes, at det er en alt for skæv kønsfordeling.
Rasmus Horn Langhoff, SocialdemokratietLigestillingsordfører Laura Lindahl (LA) så gerne, at der var flere kvinder, som stillede op for partiet- Vi hilser gerne kvindelige kandidater såvel som vælgere velkomne, men antallet af kvindelige kandidater afspejler meget godt, at der er flest mænd, der stemmer på os, siger hunHvad gør I for at tiltrække kvindelige kandidater?
- Vi har ikke nogen særskilt strategi for at tiltrække kvindelige kandidater.
Vi har en strategi om at tiltrække dygtige liberale kandidater, men vi tillægger ikke kønnet en særlig vægt, siger ligestillingsordføreren.
Der er dog ikke kun partierne i blå blok, som har en skæv kønsfordeling.
Flere partier i oppositionen har også langt flere mænd end kvinder som kandidater.
Socialdemokratiet har blandt andet 26 kvinder ud af 94 kandidater.
Det betyder, at knap tre ud af fire på deres opstillingsliste er af hankøn, hvilket gør dem til det parti med den mindste andel kvinder i oppositionen.
Og det giver røde ører hos Folketingets største parti, fortæller ligestillingsordfører Rasmus Horn Langhoff.
- Vi har både nogle vanvittigt stærke kvinder og mænd som kandidater, men det er klart, at jeg synes, at det er en alt for skæv kønsfordeling.
Jeg har en klar ambition om, at vi skal have flere kvindelige kandidater - særligt når jeg ved, hvor mange dygtige kvindelige medlemmer vi har, siger han.
Skal man se denne her fordeling som et udtryk for, at I ikke har gjort noget i Socialdemokratiet for at tiltrække kvindelige kandidater?
- Vi gør meget, men jeg tror ikke, at vi har gjort nok.
Det her er et udtryk for, at der stadig er lang vej før, vi har ligestilling i dansk politik.
SF har den største andel kvinderDer er dog også partier i Folketinget, som er snublende nær en ligelig fordeling mellem kønnene.
Socialistisk Folkeparti har den største andel kvinder - 37 kvinder mod 38 mænd.
Ordføreren på området, Trine Torp, mener langt fra, at tallene er en tilfældighed.
Det er nemlig noget, som de arbejder intenst på i partiet.
- Generelt har vi haft et stort fokus på ligestilling i vores parti og er også utrolig opmærksomme på, at der er kvinder, som kommer til at stå på opstillingslisterne og også bliver valgt, siger Trine Torp.
Hvorfor er det vigtigt, at der er en mere ligelig fordeling mellem mænd og kvinder i Folketinget.
Det handler vel først og fremmest om at finde de bedste kandidater?
- Et folkestyre handler også om at have en så god repræsentation som muligt.
Det er lidt grotesk, at vi har rundet 100-året for kvinders valgret, og at vi stadig roder rundt på nogle og 30 procent på stemmesedlerne og i Folketinget, siger hun.
Det er senest 17.
juni, at vælgerne skal beslutte, om de vil sætte deres kryds ud for en kvinde eller en mand.
Der er nemlig på denne dato, at Folketingsvalget senest skal afholdes.
Rettelse: Tidligere fremgik der forkerte tal om Enhedslisten i grafikken og fordelingen.
Det er nu rettet.
FacebookTwitterKopier linkEmner:Folketinget|Klaus Riskær Pedersen (erhvervsleder)|Laura Lindahl (politiker)|Liberal Alliance|Valg og folkeafstemninger




https://www.dr.dk/nyheder/indland/forskning-bekraefter-hpv-piger-var-oftere-pa-hospitalet-vaccinen

Hpv-vaccineSe temaIndlandForskning bekræfter: Hpv-piger var oftere på hospitalet før vaccinenEt nyt studie har undersøgt data fra 1.
496 henviste hpv-piger.
Det bekræfter tidligere forskning på området.
I 2015 blev 1496 piger henvist til hpv-centre.
En del af dem var oftere på hospitalet, allerede før de blev hpv-vaccineret.
(Arkivfoto).
08.
mar.
2019 kl.
05.
58 | opdateret 08.
mar.
2019 kl.
06.
17Bemærk: artiklen er mere end 30 dage gammelLæs opAllerede inden de fik hpv-vaccinen, var de piger, der i 2015 blev henvist til et af landets hpv-centre, oftere på hospitalet.
Det viser et nyt studie, som forskere fra Aarhus Universitet står bag.
I studiet har forskerne undersøgt data fra de 1.
496 piger og kvinder, som i 2015 blev henvist til et hpv-center.
Hpv-centrene blev i 2015 oprettet i kølvandet på, at flere piger fortalte om symptomer efter at være blevet vaccineret.
Hpv og vaccinen Hpv-vaccination forebygger livmoderhalskræft, som skyldes hpv (human papilloma virus).
Hpv kan angribe cellerne i livmoderhalsen og give celleforandringer, som kan udvikle sig til kræft.
Omkring fire ud af ti danskere under 30 år er smittet med hpv lige nu.
Der findes ingen behandling mod hpv, men hpv-vaccination kan forebygge infektion.
Danmark har den højeste forekomst af livmoderhalskræft i Norden.
Hvert år dør 100 danske kvinder af sygdommen.
Hpv-vaccination kan forebygge 90 procent af alle tilfælde af livmoderhalskræft.
Omkring 40.
000 piger blev vaccineret mod hpv sidste år.
Det er en stigning på 20 procent i forhold til 2017.
Kilder: Sundhedsstyrelsen og Kræftens Bekæmpelse.
/ritzau/En af forskerne bag studiet er ph.
h.
-studerende Lene Wulff Krogsgaard fra Institut for Folkesundhed på Aarhus Universitet.
- De piger, der er henvist til hpv-centrene, var hyppigere på hospitalet i en periode på fem år, inden de blev henvist til hpv-centrene, siger Lene Wulff Krogsgaard.
Flere hospitalsbesøg end kontrolgruppe80 procent af de henviste i 2015 havde i årene op til vaccinen haft kontakt til et hospital mindst en gang, mens 24 procent havde seks eller endnu flere gange.
Forskerne har sammenlignet med en kontrolgruppe på 7.
480 jævnaldrende vaccinerede piger, som ikke var blevet henvist til et hpv-center.
Det er klart, at det her studie er kun en brik i et større puslespil.
Lene Wulff Krogsgaard, Institut for Folkesundhed, Aarhus UniversitetBlandt dem havde 65 procent kontakt med et hospital mindst en gang, og 12 procent havde seks eller flere kontakter med hospitalet.
Fik oftere psykiatrisk hjælpDet nye studie har også fundet, at nogle af pigernes diagnoser harmonerer med de mest udbredte rapporterede bivirkninger efter hpv-vaccinen.
Det er blandt andet hovedpine, uspecifikke muskelsygdomme og mave-tarm-problemer.
Det nye studie bekræfter tidligere forskning på området.
Forskning fra Statens Serum Institut har vist, at mange af de piger, der har indberettet alvorlige bivirkninger til myndighederne, gik til psykolog, fysioterapeut eller havde diffuse symptomer, inden de blev vaccineret.
Desuden har forskere fra Aarhus Universitet i et andet studie vist, at piger, der blev henvist, oftere havde været i psykiatrisk behandling forud for vaccinen, end de piger, der ikke var blevet henvist.
- Det er klart, at det her studie er kun en brik i et større puslespil, der skal prøve at finde ud af, hvilke andre årsager der kan være til, at de her piger blev syge, siger Lene Wulff Krogsgaard.
Udviklingen vendtHpv-vaccinen blev genstand for kritik i 2015, da der kom meldinger om svære bivirkninger blandt piger, der havde fået vaccinen.
Det betød dengang et fald i antallet af piger, der blev vaccineret.
I dag er udviklingen i forhold til vaccinen vendt.
Omkring 40.
000 piger valgte i det forgangne år at lade sig vaccinere mod hpv.
Piger blev i stor stil henvist til hpv-centrene, umiddelbart efter at de blev oprettet i 2015.
I dag får centrene dog kun meget få henvisninger.
- Hvor vi tidligere fik flere hundrede henvisninger, får vi nu mindre end én henvendelse om måneden, fortæller Ulrich Fredberg, der er ledende overlæge på Diagnostisk Center i Silkeborgi Region Midtjylland.
/ritzau/FacebookTwitterKopier linkEmner:Vaccinationer|Aarhus Universitet|Videnskab|Region Midtjylland|Jylland




https://www.dr.dk/nyheder/udland/trumps-tidligere-kampagnechef-skal-fire-aar-i-faengsel-skattefusk-og-bedrageri

Trump-folk anklaget i Rusland-sagSe temaUdlandTrumps tidligere kampagnechef skal fire år i fængsel for skattefusk og bedrageriPaul Manafort er dømt i en udløber af Robert Muellers undersøgelse.
Paul Manafort (th.
) var kampagnechef for Donald Trump fra juni til august 2016.
Af Sean Coogan08.
mar.
2019 kl.
06.
03Bemærk: artiklen er mere end 30 dage gammelLæs opPræsident Trumps tidligere kampagnechef Paul Manafort er natten til fredag blevet idømt fængsel i 47 måneder.
For syv måneder siden fandt en føderal domstol i staten Virginia ham skyldig i en sag, der blandt andet handler om bedrageri, skatteunddragelse og hvidvaskning af penge.
Nu har retten så også fastlagt en straf.
Inden faldet fra tinderne havde Manafort i årtier tjent millioner af dollars på lobbyarbejde i Washington samt som rådgiver for udenlandske ledere.
Herunder for den tidligere pro-russiske præsident for Ukraine, Viktor Janukovitj.
Det var blandt andet hans tætte forbindelse til den tidligere ukrainske præsident, som i august 2016 kostede ham jobbet som Trumps kampagnechef.
Samme forbindelse bragte ham i søgelyset hos den særlige anklager Robert Mueller, der undersøger det mulige samarbejde mellem Rusland og Donald Trumps valgkampagne i 2016.
Manafort har tilbragt de seneste ni måneder bag tremmer, efter han fik omstødt sin kautionsaftale efter beskyldninger om, at han forsøgte at påvirke vidner, skriver CNN.
Nu står den 69-årige over for knap fire års fængsel og en bødestraf på 50.
000 dollar - 331.
000 kr.
Læs også:FEM SPØRGSMÅL OG SVAR: Derfor kan retssagen mod Manafort blive afgørende for TrumpEt resultat af Rusland-undersøgelseSagen mod Manafort er den første - og hidtil eneste - der har ført til en retssag som følge af Robert Muellers undersøgelse for det amerikanske justitsministerium.
Sagen har dog ikke umiddelbart noget med Rusland-undersøgelsen at gøre - bortset fra, at beviserne er dukket op i forbindelse med Muellers efterforskning.
Paul Manafort (til højre) inden et retsmøde sidste år i byen Alexandria i Virginia.
Manafort har siddet fængslet, siden en dommer omstødte hans kaution i juni sidste år.
Trods en risiko for sammenlagt 320 års fængsel i to særskilte retssager har præsident Trumps tidligere kampagneleder valgt ikke at samarbejde med Robert Mueller.
I hvert fald ikke helhjertet.
I september oplyste Manafort, at han ville samarbejde med Mueller i anklagerens efterforskning af mulig russisk indblanding i præsidentvalget i 2016, men aftalen kollapsede, da den tidligere FBI-chef beskyldte Manafort for at lyve.
I sidste måned slog en føderal dommer i Washington ligeledes fast, at Manafort bevidst havde løjet over for efterforskerne og en føderal storjury i forbindelse med Rusland-undersøgelsen.
FacebookTwitterKopier linkEmner:Donald Trump (politiker)|Paul Manafort (politiker)|Rusland|Kriminalitet|CNN




https://www.dr.dk/nyheder/udland/dommer-afviser-pornostjernes-sogsmal-om-tys-penge-mod-trump

UdlandDommer afviser pornostjernes søgsmål om tys-penge mod TrumpStormy Daniels sagsøgte sidste år Trump i et forsøg på at ophæve en såkaldt tys-tys-aftale med præsidenten.
(Arkiv) Pornoskuespillerinden Stormy Daniels har to gange forgæves sagsøgt USA's præsident, Donald Trump.
)08.
mar.
2019 kl.
05.
43Bemærk: artiklen er mere end 30 dage gammelLæs opEn føderal dommer i Los Angeles afviser pornoskuespillerinden Stephanie Cliffords søgsmål mod USA's præsident, Donald Trump.
Det skriver nyhedsbureauet AP på baggrund af retsdokumenter natten til fredag dansk tid.
Gennem søgsmålet ville Clifford, der er kendt som Stormy Daniels, have ophævet en fortrolighedsaftale, som hun har indgået med præsident Trump.
Aftalen blev indgået kort før præsidentvalgkampen i 2016.
Den skulle forhindre Stormy Daniels i at tale højt om, at hun angiveligt har haft et seksuelt forhold til Trump i 2006 og 2007.
Trump har nægtet alle anklager om, at han skulle have haft en affære med Daniels.
Skrev det i bogIfølge Trumps tidligere rådgiver Michael Cohen skulle aftalen, hvor Daniels er blevet betalt 130.
000 dollar for at tie, hjælpe Trump i præsidentvalgkampen.
Det svarer til cirka 800.
000 kroner.
På trods af aftalen har Daniels dog flere gange fortalt om affæren i pressen.
Blandt andet i programmet "60 Minutes" på tv-kanalen CBS og i den selvbiografiske bog "Full Disclorure".
I marts 2018 lagde Daniels sag an mod Trump for at få ophævet den såkaldte tys-tys-aftale.
Læs også:Dommer afviser pornostjernes søgsmål mod Donald TrumpMen ifølge dommer James Otero er søgsmålet irrelevant, efter at Trump og Cohen er gået med til ikke at kræve kompensation fra Daniels for at have brudt aftalen.
'Glad for at jeg stod fast'Daniels er på trods af dommerens beslutning glad for at have taget kampen op.
Det skriver nyhedsbureauet Reuters.
- For mere end et år siden, da jeg blev truet med et søgsmål på 20 millioner dollar, bad jeg en dommer om at ophæve denne ulovlige aftale, skriver Daniels på Twitter.
- Jeg er glad for, at jeg har stået fast på mit og er blevet ved med at kæmpe.
I oktober 2018 afviste en føderal dommer et andet søgsmål fra Daniels mod præsident Trump, som omhandlede æreskrænkelser begået af præsidenten.
Her blev Daniels pålagt at betale Trumps sagsomkostninger.
/ritzau/FacebookTwitterKopier linkEmner:Donald Trump (politiker)|CBS Corporation|Twitter|Los Angeles|USA




https://www.dr.dk/nyheder/udland/trump-vil-indkvartere-5000-illegale-uledsagede-migrantborn

UdlandTrump vil indkvartere 5.
000 illegale uledsagede migrantbørnEt stigende antal uledsagede børn, der illegalt krydser grænsen til USA, kan fremover blive huset af Pentagon.
Antallet af uledsagede mindreårige, der illegalt krydser grænsen til USA, er stigende.
(Arkivfoto).
08.
mar.
2019 kl.
05.
49Bemærk: artiklen er mere end 30 dage gammelLæs opTrump-administrationen har anmodet det amerikanske forsvarsministerium om at gøre klar til at indkvartere op til 5.
000 illegale uledsagede migrantbørn.
Det sker på et tidspunkt, hvor der er rapporter om en tiltagende krise på grænsen til Mexico.
Det oplyser Jamie Davis, der er talsmand for forsvarsministeriet, Pentagon.
- Departementet for sundhed og menneskelige tjenesteydelser har anmodet forsvarsministeriet om at finde indkvarteringsmuligheder for op til 5000 uledsagede børn fra udlandet, hvis det bliver nødvendigt, siger han.
Antallet stigerDet skal ske i forsvarsministeriets bygninger.
Ministeriet vil arbejde sammen med militæret for at finde frem til mulige lokaler.
Der er tale om præventive forberedelser.
Det er således endnu ikke sikkert, at indkvarteringsmulighederne vil blive taget i brug, understreger talsmanden.
Læs også:6 spørgsmål og svar: Derfor skiller USA familier ad ved grænsenForberedelserne skyldes et stigende antal familier og uledsagede mindreårige, som krydser grænsen fra Mexico til USA ulovligt.
De fleste af dem flygter fra fattigdom og vold i Centralamerika.
Og størstedelen søger asyl i USA.
Forsøger at finde familieIfølge de amerikanske grænsemyndigheder er antallet af illegale, uledsagede mindreårige, som bliver pågrebet i USA, støt stigende.
I februar blev 6825 pågrebet.
I januar var tallet 5119, og i oktober var det 4.
968.
Børnene bliver udleveret til den amerikanske administration for børn og familier.
Den forsøger at anbringe dem hos familiemedlemmer i USA, mens deres asylansøgninger behandles.
Der er i begyndelsen af marts omkring 11.
500 børn i administrationens varetægt.
Men antallet ændres dagligt.
Ifølge Kirstjen Nielsen, der er USA's minister for indenlandsk sikkerhed, ventes antallet af børn at stige de kommende måneder.
/ritzau/AFPFacebookTwitterKopier linkEmner:USA|Forsvarsministeriet|Mexico|Socialdemokraterne|Kriminalitet




https://www.dr.dk/nyheder/udland/trumps-tidligere-kampagnechef-skal-i-faengsel-knap-fire-ar

Trump-folk anklaget i Rusland-sagSe temaUdlandTrumps tidligere kampagnechef skal i fængsel knap fire årPaul Manafort har fået en straf på 47 måneders fængsel for skattesnyd.
Paul Manafort er med Donald Trump på scenen under en partikongres i 2016.
08.
mar.
2019 kl.
01.
15 | opdateret 08.
mar.
2019 kl.
01.
35Bemærk: artiklen er mere end 30 dage gammelLæs opEn føderal dommer i delstaten Virginia har natten til fredag dansk tid idømt præsident Trumps tidligere kampagnechef Paul Manafort 47 måneders fængsel og en bøde på 50.
000 dollar.
Det svarer til knap fire års fængsel og cirka 331.
000 kroner i bøde.
Den særlige anklager Robert Muellers kontor havde anbefalet mellem 19 og 24 års fængsel samt en bøde på mellem 50.
000 dollar og 24 millioner dollar.
69-årige Manafort blev i august 2018 kendt skyldig i fem anklager om skattesnyd, to tilfælde af banksvindel og for ikke at have oplyst om sin udenlandske bankkonto.
Risikerer ti års fængselI september 2018 indgik Manafort en aftale med anklagemyndigheden og erklærede sig skyldig i yderligere to anklager.
Manafort risikerer op til ti års fængsel for disse to anklagepunkter.
Her ventes strafudmålingen den 13.
marts, skriver nyhedsbureauet AP.
Paul Manaført blev i marts 2016 hyret af Donald Trumps kampagnestab, hvor han i juni samme år blev kampagneleder.
I august 2016 forlod han sin post.
Manafort er en af de første personer i kredsen om Donald Trump, der er blevet dømt for kriminelle anklager som følge af Muellers Rusland-undersøgelse.
Robert Mueller undersøger mulig russisk indblanding i den amerikanske præsidentvalgkamp i 2016.
Sagerne mod Manafort har egentlig ikke noget med undersøgelsen at gøre, men er dukket op under Muellers efterforskning.
/ritzau/ReutersFacebookTwitterKopier linkEmner:Donald Trump (politiker)|Paul Manafort (politiker)|Anklagemyndigheden|Kriminalitet|Rusland




