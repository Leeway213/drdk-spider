https://www.dr.dk/sporten/tennis/video-wozniacki-inden-skaebnekamp-jeg-skal-finde-en-bedre-rytme

TennisVIDEO Wozniacki inden skæbnekamp: 'Jeg skal finde en bedre rytme'Caroline Wozniacki spiller tirsdag mod Petra Kvitova i Singapore ved WTA Finals.
Af Michael Sten Jensen i Lyon og indslag: Anders Rud22.
okt.
2018 kl.
22.
57 | opdateret 23.
okt.
2018 kl.
08.
59Bemærk: artiklen er mere end 30 dage gammelLæs opCaroline Wozniackis titelforsvar ved sæsonfinalen i Singapore fik en skidt start, da danskeren søndag tabte i to sæt til tjekken Karolína Plísková.
Derfor skal det blive til en sejr tirsdag, hvis drømmen om at løfte trofæet for andet år i træk skal holdes i live.
Venstrehåndede Petra Kvitova står på den anden side af nettet, og det kræver en smule justering, fortæller Caroline Wozniacki til DR Sporten.
Læs også:Forstå WTA-sæsonfinalen inden Wozniacki åbner titelforsvaret- Det er ikke så ofte, man møder venstrehåndsspillere, og det skal man lige vænne sig til.
- Når hun er varm er hun en rigtig dygtig spiller, så det handler for mig om at bryde hendes rytme, siger Caroline Wozniacki.
Petra Kvitova har som Caroline Wozniacki heller ikke fået en drømmestart på sæsonfinalen.
Søndag tabte hun i to sæt til ukrainske Elina Svitolina, så der er nok at spille om, når kampen begynder klokken 13.
30.
FacebookTwitterKopier linkEmner:Caroline Wozniacki (tennisspiller)|Singapore|Tennis




https://www.dr.dk/nyheder/udland/danmark-deltager-ikke-i-okonomisk-topmode-i-saudi-arabien

Khashoggi-sagenSe temaUdlandDanmark deltager ikke i økonomisk topmøde i Saudi-ArabienNæste uges store investeringskonference i Saudi-Arabien får ikke dansk deltagelse.
Hverken udenrigsminister Anders Samuelsen (LA) eller andre fra det officielle Danmark deltager i investeringskonferencen i Saudi-Arabien.
22.
okt.
2018 kl.
22.
16Bemærk: artiklen er mere end 30 dage gammelLæs opIngen fra hverken Udenrigsministeriet eller den danske ambassade i Saudi-Arabien deltager, når Future Investement Initiative-konferencen åbner i næste uge, oplyser Udenrigsministeriet.
Konferencen kaldes også 'ørkenens Davos med henvisning til verdens økonomiske forum, der hvert år afholdes i den schweiziske by Davos.
Her mødes mange af verdens økonomisk mest magtfulde mennesker.
På samme måde stod højtstående erhvervsfolk og politikere i kø for at møde Saudi-Arabiens kronprins, Mohammed bil Salman, i Saudi-Arabien sidste år.
Den magtfulde kronprins i oliestaten var klar med investeringer i milliardklassen til eksempelvis talende robotter og storbyer, der skal bygges fra bunden.
I år er det afbuddene, der står i kø, formentlig på grund af sagen om den saudiske journalist Jamal Khashoggi, der er dræbt på det saudiske konsulat i Istanbul i Tyrkiet.
Læs også:Udenrigspolitisk Nævn aflyser besøg til Saudi-ArabienMinistre fra USA, Frankrig og Australien har meldt afbud.
Det samme har topchefer fra investeringsbanken JPMorgan, bilfabrikanten Ford, industrikoncernen Siemens og kørselsappen Uber.
Der er ikke tale om et afbud fra Danmark, da der ikke var truffet beslutning om, hvorvidt Danmark ville sende en officiel delegation.
Tidligere på aftenen kom det frem, at Udenrigspolitisk Nævn har aflyst en såkaldt studietur til Saudi-Arabien.
/ritzau/FacebookTwitterKopier linkEmner:Saudi-Arabien|Uber|Udenrigsministeriet|Tyrkiet|Udenrigspolitik




https://www.dr.dk/nyheder/udland/museum-i-washington-fem-vaerdifulde-doedehavsruller-er-falske

UdlandMuseum i Washington: Fem værdifulde Dødehavsruller er falskeDe fem fragmenter fra de historiske Dødehavsruller vil ikke længere blive vist på museet.
Fem fragmenter fra de historiske Dødehavsruller som denne er falske, viser undersøgelse.
(© Museum of the Bible)Af Emil Søndergård Ingvorsen22.
okt.
2018 kl.
22.
59Bemærk: artiklen er mere end 30 dage gammelLæs op16 værdifulde fragmenter fra de historiske dødehavsruller var en af de absolut største attraktioner, da The Museum of the Bible i Washington DC sidste år åbnede.
Der viste sig dog hurtigt at være et stort problem.
Allerede før åbningen blev der nemlig slået tvivl om, hvorvidt nogle af de værdifulde ruller var falske.
Nu har en ekstern undersøgelse så slået fast, at der var noget om snakken.
Fem af de værdifulde fragmenter er nemlig rene skære forfalskninger og vil ikke længere blive vist på museet.
Det skriver The Museum of the Bible i en pressemeddelelse.
Læs også:Museer udstiller falske malerier helt med vilje: Gæsterne er vilde med det- Selv om vi havde håbet, at testen vil have nået frem til et andet resultat, så er det her en mulighed for at uddanne offentligheden i vigtigheden af at verificere autenciteten af sjældne effekter fra Bibelen, siger Jeffrey Kloha, der er chefkurator på museet.
Museet ønsker ikke at fortælle, hvad de har betalt for de 16 effekter.
Ifølge CNN går lignende genstande for priser på over en million dollars stykket.
Det er ikke første gang, at der bliver sået tvivl om ægtheden af de historiske ruller.
Sidste år kunne et forskerhold fra Norge afsløre, at der var falske Dødehavsruller i omløb, og at de bliver afsat for enorme summer.
Siden 2002 er der nemlig dukket 70 nye fragmenter fra rullerne op, hvoraf 90 procent af disse er falske lød det fra forskerholdet.
Dødehavsrullerne•Dødehavsrullerne er en samling af omkring 900 religiøse tekster fra jødisk tro og kultur, nedskrevet mellem 200 f.
Kr.
og 70 e.
Kr•Indholdet er blandt andet bibelske tekster fra det gamle testamente.
•Rullerne blev fundet mellem 1947 og 1956 i i 11 grotter i Qumran-området ved Det Døde Hav.
•Rullerne har haft en stor betydning for studiet af den ældste jødedom og Bibelen.
De er skrevet på hebraisk og aramæisk, men nogle ting står også på græsk.
FacebookTwitterKopier linkEmner:Museer|Kristendom|CNN|Mellemøsten|Norge




https://www.dr.dk/nyheder/udland/usa-skaerer-i-hjaelp-til-mellemamerika-efter-migrantkaravane

Migrantkaravane Se temaUdlandUSA skærer i hjælp til Mellemamerika efter migrantkaravaneGruppe på flere tusind er nu nået til Mexico efter at have krydset grænsen fra Guatemala.
Ifølge CNN tæller den såkaldte migrantkaravane nu omkring 7.
000 mennesker.
Af Andreas Lindqvist22.
okt.
2018 kl.
22.
50Bemærk: artiklen er mere end 30 dage gammelLæs opUSA's præsident Trump vil skære betragteligt i eller helt annullere hjælpen til flere mellemamerikanske stater, efter at en stor gruppe migranter er vandret til Mexico.
Det skriver han på Twitter, hvor han med pisk og gulerod har forsøgt at påvirke regionens ledere til at sikre, at mennesker på flugt fra vold og fattigdom ikke når USA's sydlige grænse.
- Guatemala, Honduras og El Salvador har ikke formået at udføre opgaven med at stoppe mennesker fra at forlade deres land og komme illegalt til USA, skriver han.
- Vi vil nu begynde at standse eller skære betragteligt i den massive udenlandske hjælp, som de rutinemæssigt modtager, lyder det fra Trump.
Tidligere i dag skrev han, at han beklagede, at mexicansk politi ikke havde stoppet karavanen, som "kriminelle og ukendte folk fra Mellemøsten" ifølge ham har tilsluttet sig.
- Jeg har givet grænsepatruljerne og militæret besked om, at det er en national nødsituation.
Må ændre lovene!
, skrev han på det sociale medie.
Er nået til SydmexicoDen amerikanske præsidents Twitter-skriverier kommer, efter at den såkaldte migrantkaravane, som i starten af weekenden blev holdt tilbage af mexicansk politi ved landets sydlige grænse til Guatemala, i går kom ind i Mexico.
Læs også:Politi stopper desperate migranter på grænsen til MexicoNogle stormede grænsen, og andre formåede at krydse den flod som adskiller de to lande.
Migranter krydser Suchiate mellem Guatemala og Mexico tidligere i dag.
Ifølge nyhedsbureauet AP er antallet af mennesker i gruppen tilsyneladende steget til 5.
000 efter ankomsten til Mexico.
CNN skriver 7.
000 mennesker.
Tidligere har gruppen været anslået til at bestå af 2-3.
000 mennesker.
I nat overnattede de i parker, på bænke og på pladser i den sydmexicanske by Tapachula.
Og i dag er de begyndt at gå nordpå igen for at nå dagsmålet Huixtla.
Ifølge mediernes interview med deltagere i marchen, og dem der organiserer den, er karavanens erklærede mål at nå grænsen til USA.
Dermed har de, som går hele vejen, omkring 1.
600 kilometer igen, hvilket vil tage dem uger at tilbagelægge.
Har vandret i ni dageMigrantkaravanen startede, da omkring 1.
000 mennesker begyndte at vandre fra San Pedro Sula i det nordlige Honduras 13.
oktober.
De ville ifølge dem selv væk fra arbejdsløshed og vold.
Siden fik de følgeskab af migranter fra El Salvador, Guatemala og Nicaragua på deres færd nordover.
Tidligere i år vandrede en anden gruppe mennesker 3.
500 kilometer til den amerikanske grænse - dengang var marchen organiseret af en menneskeretsorganisation.
Læs også:Menneskekaravanen er nået til USA’s grænse: ’Nu vil vi søge asyl’Honduras præsident Juan Orlando Hernández har offentligt opfordret folk til ikke at gå med, imens Mexico har meldt ud, at det ville stoppe migranter uden pas.
En familie slapper af efter dagens vandring ved et telt sat op af en ngo.
Det lykkedes dog ikke, da gruppen stormede grænsen søndag, og politiet pakkede sammen og kørte hjem i stedet for at hente migranterne, hvoraf mange er kvinder og børn, tilbage.
Det er uklart, hvilke skridt Donald Trump har taget i retning af at stoppe støtten til Mellemamerika.
USA's bistand til Honduras, El Savador og Guatemala var i 2017 på mere end 3,2 milliarder kroner.
FacebookTwitterKopier linkEmner:Donald Trump (politiker)|USA|Guatemala|Twitter|Flygtninge og asylansøgere




https://www.dr.dk/nyheder/udland/ni-aars-udskaeldt-milliardbyggeri-er-slut-praesident-indvier-verdens-laengste-hav-bro

UdlandNi års udskældt milliardbyggeri er slut: Præsident indvier verdens længste hav-bro I Hongkong frygter man, at broen til Kina giver endnu flere turister.
Hongkong-Zhuhai-Macau broen set fra Hongkong.
 Broen, der har seks kørebaner, en undersøisk tunnel og fire kunstige øer, er bygget af 420.
000 tons stål.
 Broen er 55 kilometer lang.
1 / 3Hongkong-Zhuhai-Macau broen set fra Hongkong.
1 / 3Broen, der har seks kørebaner, en undersøisk tunnel og fire kunstige øer, er bygget af 420.
000 tons stål.
2 / 3Broen er 55 kilometer lang.
3 / 3Af Mette Richardt22.
okt.
2018 kl.
20.
55Bemærk: artiklen er mere end 30 dage gammelLæs opI morgen bliver verdens længste hav-bro indviet.
Den 55 kilometer lange bro forbinder Hongkong med Macao og videre til det kinesiske fastland og byen Zhuhai.
Projektet har kostet 20 milliarder dollars (130 milliarder kroner) at bygge.
Til sammenligning er Storebæltsforbindelsen cirka 17 kilometer lang og kostede omkring 26,44 milliarder kroner, da den stod færdig i 1998.
Læs også:55 kilometer lang: Kina åbner snart verdens længste hav-broBrobyggeriet begyndte tilbage i 2009 og skulle have stået færdigt i 2016, men det er blevet forsinket adskillige gange.
I morgen vil den kinesiske præsident Xi Jinpeng så endelig klippe snoren, mens broen vil åbne for trafik på onsdag.
Det skriver CNN.
I Hongkong frygter man, at Hongkong-Zhuhai-Macau boen vil trække endnu flere turister.
Havneområdet, som broen forbinder, bebos af godt 68 millioner mennesker og besøges af masser af turister.
De kan se frem til, at rejsetiden mellem Hongkong og fastlandet bliver reduceret fra tre timer til bare en halv time.
Det er dog ikke alle private bilister, der får lov til at køre over broen i egen bil, da det kræver en særlig tilladelse.
De fleste skal parkere bilen og betale for at hoppe på en shuttlebus.
Det kræver en særlig tilladelse at køre over broen.
De fleste privatbilister skal stille bilen og tage en shuttlebus over.
Projektet har været mødt af massiv kritik i Hongkong, hvor man frygter for en massiv tilgang af turister.
I forvejen havde Hongkong i 2016 besøg af hele 56,7 millioner turister.
Byggeprojektet har også mødt kritik for manglende sikkerhed undervejs.
Ni broarbejdere har ifølge BBC mistet livet, mens 275 er kommet til skade i arbejdsulykker.
Broen, der har seks kørebaner, en undersøisk tunnel og fire kunstige øer, er bygget af 420.
000 tons stål og skulle kunne modstå større jordskælv, der måler op til 8 på richterskalaen, voldsomme orkaner og påsejling af store fragtskibe.
Mens broen fra Hongkong til Zhuhai er verdens længste havbro, så er Danyang–Kunshan Grand Bridge, der også ligger i Kina, verdens længste bro.
Den 165 kilometer lange bro er kun farbar for tog og slanger sig over kanaler, floder, søer og rismarker.
FacebookTwitterKopier linkEmner:Hong Kong|Kina|Turisme|A/S Storebælt|BBC




https://www.dr.dk/sporten/fodbold/lyngby-vil-ophaeve-kontrakt-med-nicki-bille-efter-anholdelse

FodboldLyngby vil ophæve kontrakt med Nicki Bille efter anholdelse1.
divisionsklubben har fået nok af den omdiskuterede angriber, der ikke greb den chance, som klubben gav ham.
Lyngby siger mandag, at de vil ophæve Nicki Billes kontrakt.
22.
okt.
2018 kl.
21.
48 | opdateret 23.
okt.
2018 kl.
14.
08Bemærk: artiklen er mere end 30 dage gammelLæs opFodboldklubben Lyngby vil ophæve kontrakten med angriberen Nicki Bille.
Det meddeler 1.
divisionsklubben mandag aften på sin hjemmeside.
Læs også:Glen Riddersholm overtager Mogens Kroghs job i VendsysselMeldingen kommer, efter at TV3 Sport kunne fortælle, at den tidligere landsholdsspiller mandag ved middagstid var blevet anholdt på Strøget i København.
- Vi kan på nuværende tidspunkt konstatere, at Nicki Bille har forbrudt sig mod klubbens værdier, etik og moral i en sådan grad, at det er uforeneligt med at repræsentere Lyngby Boldklub.
- Grænsen er langt overskredet – og det får naturligvis en konsekvens.
Læs også:Bendtner løb forgæves i comeback- Lyngby Boldklub vil derfor hurtigst muligt tage initiativ til at mødes med Nicki Bille og hans agent med henblik på at ophæve aftalen, meddeler Lyngby.
Sidste chanceKlubben valgte for tre måneder siden at indgå en etårig kontrakt med spilleren, der har repræsenteret mange klubber både i Danmark og i udlandet.
Ansættelsen skete, efter at 30-årige Nicki Bille i sommer var blevet dømt for at have begået vold mod en kvinde.
For fire et halvt år siden modsatte angriberen sig en anholdelse og bed en politibetjent.
Det kostede dengang Nicki Bille en betinget fængselsstraf.
Lyngby understreger, at klubben endnu ikke kender alle detaljer i sagen om mandagens anholdelse.
Læs også:Menneskerettighedsdomstol afviser tre danske fodboldfansDet, der er kommet frem, har altså dog været nok til, at klubben vil fyre Nicki Bille.
Lyngby oplyser, at angriberen er blevet varetægtsfængslet og er sigtet i sagen.
Københavns Politi oplyste tidligere mandag, at en person var blevet anholdt for uorden.
I samme forbindelse blev en luftpistol fundet.
- Lyngby Boldklub og staben omkring klubbens førstehold har kæmpet hårdt for at hjælpe Nicki Bille tilbage i både fysisk og mental form.
Lyngby Boldklub gav Nicki Bille en chance til.
- Alle har ret til en mulighed mere, men desværre greb han den ikke.
- Sagen er særlig ærgerlig for alle de folk i klubben, holdkammerater og trænere, der i bedste tro og efter bedste evne har forsøgt at hjælpe Nicki i den seneste tid, skriver Lyngby.
/ritzau/FacebookTwitterKopier linkEmner:Nicki Bille (fodboldspiller)|Lyngby|Lyngby Boldklub|København|Fodbold




https://www.dr.dk/nyheder/regionale/oestjylland/fra-spildevand-til-stoerste-indtaegtskilde-vallen-er-arlas-svar-paa

ØstjyllandFra spildevand til største indtægtskilde: Vallen er Arlas svar på Den grimme ællingVallen er nu blevet det, som mejerigiganten Arla Foods tjener suverænt flest penge på.
© drAf Tina Vestergaard Andersen og Emma Lichscheidt22.
okt.
2018 kl.
21.
05Læs opPå få år er væsken, der bliver til overs fra osteproduktion, gået fra at blive brugt til svinefoder til at være mere værdifuldt end mælk for mejerigiganten Arla Foods med hovedsæde i Aarhus.
Faktisk er vallen nu det, mejerigiganten tjener suverænt flest penge på.
Ved at lave vallen om til forskellige slags protein-pulvere, står det gamle biprodukt nu for over 20 procent af Arlas samlede indtjening og har dermed overhalet almindelige mejeriprodukter som ost, mælk og yoghurt.
Det er en helt eventyrlig forvandling, siger direktør i Arla Foods Ingredients, Henrik Andersen- Vi plejer at tale om det som historien om den grimme ælling.
For 30-40 år siden var valle noget, vi smed væk som dyrefoder, og mange steder smed man det ud på marken.
Nu er det så gået hen og er blevet det mest værdifulde, vi har i Arla Foods.
Bruges både til modermælkserstatning og i isproduktionProteinpulveret er både langtidsholdbart, let at transportere og kan bruges som ingrediens i et hav af forskellige fødevarer, forklarer Henrik Andersen.
- Hvis du vil lave en yoghurt med forhøjet proteinindhold, kan man tilsætte valleproteiner, og så vil du stadig have en rigtig lækker, creamet yoghurt.
Valleproteiner bliver også brugt i isproduktion, det kan også erstatte æg inden for bageri, siger han.
- Men frem for alt bliver valleproteiner brugt meget inden for det, man kalder ”modermælkserstatning”.
Det er især kinesiske forældre, der er ved at få øjnene op for Arlas modermælkserstatning.
Som det hurtigst voksende marked eksporteres 20-30 procent af alle Arlas valleprotein-produkter til Kina.
Det giver også flere penge i kassen hos mælkebønderne, forklarer Morten Christiansen, der er fabrikschef og mejeriingeniør for Them Mejeri.
- Når man er et andelsselskab, er der kun en ting, der betyder noget, og det er, hvor mange penge du kan betale for mælken.
Når vi kan forædle vores valle, kan vi betale mere ud til vores bønder og har gjort en god forretning over for dem, siger han.
Kan valle bruges som energidrik?
Få svaret fra Morten Christiansen, der er fabrikschef og mejeriingeniør på Them Mejeri.
Det danske marked kan ikke følge medGroft regnet ender ni ud af de 10 liter mælk, der skal bruges til at lave et kilo ost, som valle.
Men de danske mejerier laver slet ikke nok ost til at stille Arlas store appetit på valle.
Derfor importerer Arla valle fra udlandet.
- Vores forretning kan vokse med et sted mellem 10-12 procent om året.
Derfor samarbejder vi med andre virksomheder eksempelvis i Europa, så vi kan hente vallen fra deres ostemejerier og bringe det op til Danmark, hvor vi kan forarbejde og lave de her gode valleproteiner og laktoseprodukter, vi sælger.
Da Arla er verdensførende i teknikken, der omdanner valle til proteinpulver og til modermælkserstatning, ser de nu mod mejerierne i USA.
- Vi er i dag tætte på at kunne indgå en aftale med en stor amerikansk producent af ost.
Det er det mest konkrete, vi har, og det er et meget stort skridt frem, hvis det lykkes for os, siger han.
Arla er i gang med at udvide produktionen i Vestjylland med op til 90 arbejdspladser.
FacebookTwitterKopier link




https://www.dr.dk/sporten/fodbold/superliga/video-ob-forlaenger-broendbys-daarlige-hjemmebanestatistik

SuperligaVIDEO OB forlænger Brøndbys dårlige hjemmebanestatistikBrøndby har ikke vundet på hjemmebane i to og en halv måned i Superligaen.
Mandag blev det 1-1 mod OB.
22.
okt.
2018 kl.
21.
15Bemærk: artiklen er mere end 30 dage gammelLæs opBrøndby har i denne sæson umådeligt svært ved at vinde på eget græs i Superligaen.
Mandag aften måtte cheftræner Alexander Zorniger se sit hold spille 1-1 mod OB.
Alt tydede ellers på, at Hany Mukthar skulle ende som matchvinder, da tyskeren syv minutter før slutfløjt inde i tæt befolket OB-felt fik prikket bolden i mål til 1-0.
Læs også:VIDEO AaB's ti mand kæmper sig til vigtigt point i AarhusMen bare tre minutter senere udlignede hollandske Ramon Leeuwin efter et hjørnespark, hvor forsvareren helt umarkeret kunne sparke bolden i mål til 1-1.
Kampen livede gevaldigt op efter en taktisk stram første halvleg med få højdepunkter.
For OB fik den blot 19-årige målmand Oliver Christensen debut i Superligaen, efter at førstevalget Sten Grytebust før kampen måtte trække sig med en skade.
Læs også:VIDEO FC København snyder Vejle for overraskelsenTeenageren kom på sin første opgave efter et kvarter, da han stormede ud ad feltet og fik tacklet bolden fra Brøndbys ligatopscorer Kamil Wilczek.
Dermed fik han afværget en stor målchance til værterne.
Efter pausen blev Oliver Christensen sat endnu mere under pres.
Kort ind i anden halvleg fik Kamil Wilczek hamret bolden på stolpen, så den sprang ind i en OB-forsvarer og i mål.
Dommer Michael Tykgaard valgte dog at annullere scoringen for offside trods Brøndby-protester.
Læs også:VIDEO Randers og Sønderjyske spiller uafgjort i hård kampKort efter så offside-kendelsen mere korrekt ud, da indskiftede Ante Erceg rundede Oliver Christensen og lagde bolden forbi den unge OB-keeper i det tomme mål.
Nu trykkede Brøndby på, og det førte til en række misforståelser i OB-defensiven, hvor Jeppe Tverskov ville lægge bolden bagud til målmanden, men i stedet spillede Kamil Wilczek helt fri.
Denne gange tordnede polakken på stolpen.
Læs også:VIDEO Tre Onuachu-mål sikrer FCM-træner første sejrBedst som alt tydede på, at kampen skulle ende uden scoringer, så fik Hany Mukhtar skabt forløsning på Brøndby Stadion, da han i det 82.
minut bragte hjemmeholdet foran.
Jublen på Brøndbys tribuner forstummede dog kort efter, da Ramon Leeuwin udlignede i den modsatte ende.
Resultatet betyder, at Brøndby har 18 point på Superligaens syvendeplads.
OB har fire point færre på 11.
-pladsen.
/ritzau/FacebookTwitterKopier linkEmner:Ante Erceg (fodboldspiller)|Hany Mukhtar (fodboldspiller)|Odense Boldklub|Brøndby|Fodbold




https://www.dr.dk/nyheder/vejret/voldsom-orkan-har-kurs-mod-mexicos-vestkyst

VejretVoldsom orkan har kurs mod Mexicos vestkystDen tropiske cyklon Willa har her til aften nået højeste trin på orkanskalenDen tropiske cyklon Willa Af Søren Vallentin Jacobsen22.
okt.
2018 kl.
20.
37Bemærk: artiklen er mere end 30 dage gammelLæs opDen mexikanske vestkyst, syd for halvøen Baja California, står til at blive ramt af en potentielt katastrofal orkan sent tirsdag aften - dansk tid.
Den tropiske cyklon Willa blev dannet for kun 60 timer siden, men er i løbet af i dag tiltaget nærmest ufattelig hurtigt i styrke, og er her til aften nået styrke fem - højeste trin på den tropiske orkanskala.
Det betyder at området med orkanvarsel - markeret med rødt på nedenstående grafik - kan forvente vinde på kysten der overstiger 70 m/s - svarende til mere end 250 km/t.
Varslingsgrafik Hurricane Willa Den amerikanske vejrtjeneste advarer mod en ekstrem farlig - og potentielt katastrofal stormflod på kysten.
"Willa" forventes at smide mellem 150-300 mm regn - lokalt op til 450 mm.
Efter kontakt med kysten aftager vinden lidt i styrke, men der advares mod de farlige flash floods - hurtige oversvømmelser i bjergerige områder, langt ind i provinserne Zacateca, Durango, og sydøstlige Chihuahua.
FacebookTwitterKopier linkEmner:Orkaner|Vejret|Mexico




https://www.dr.dk/nyheder/udland/eksperter-smaastatspolitik-og-handelsinteresser-bag-dansk-tavshed-i-khashoggi-sag

Khashoggi-sagenSe temaUdlandEksperter: Småstatspolitik og handelsinteresser bag dansk tavshed i Khashoggi-sagDanmark eksporterer for over syv milliarder kroner årligt til Saudi-Arabien.
Størstedelen er fødevarer og medicin.
I 2016 var kronprinsparret i Saudi-Arabien sammen med flere borgerlige ministre i anledning af et dansk handelsfremstød.
Danmark eksporterer varer for fem milliarder kroner om året til landet.
Af Andreas Lindqvist22.
okt.
2018 kl.
20.
35Bemærk: artiklen er mere end 30 dage gammelLæs opI dag er det 20 dage siden, at den saudiarabiske journalist Jamal Khashoggi blev dræbt på Saudi-Arabiens konsulat i Istanbul.
Men trods de mange gruopvækkende forlydender, som der den seneste tid er kommet frem om det formodede drab på journalisten, har det været småt med officielle reaktioner fra den danske regering.
Udenrigsminister Anders Samuelsen (LA) kaldte fredag sagen bekymrende og uacceptabel, og statsminister Lars Løkke Rasmussen (V) sagde lørdag, at vi næppe har fået den fulde sandhed endnu.
Læs også:Løkke om Saudi-Arabien: Vi har ikke fået den fulde sandhedMen hidtil har den saudiarabiske ambassadør tilsyneladende ikke været indkaldt til samtale i Udenrigsministeriet, og Danmark har heller ikke som Tyskland ladet det gå ud over samhandlen.
Læs også:Tyskland stopper våbeneksport til Saudi-ArabienOg det kan der være en god forklaring på, lyder det fra Martin Hvidt, lektor ved Center for Mellemøststudier på Syddansk Universitet.
Eksporterer for syv milliarder kronerSidste år importerede Danmark varer og først og fremmest tjenesteydelser for lige over en milliard kroner fra Saudi-Arabien.
Til gengæld eksporterede vi varer for fem milliarder kroner og tjenesteydelser for over to milliarder kroner den anden vej.
I alt over syv milliarder kroner, viser tal fra Dansk Erhverv og Danmarks Statistik.
- Jeg udtaler mig ikke om politik.
Men det kan godt være, det hænger sammen med eksporten.
Vi har lige set, at Trump ikke vil opgive en stor militærkontrakt med Saudi-Arabien og har stillet sig tilfreds med den saudiske forklaring, siger Martin Hvidt.
Læs også:Her er Saudi-Arabiens tre forklaringer på, hvad der er sket med forsvundet journalistDe selskaber, som har allermest ud af handlen med Saudi-Arabien er fødevarevirksomheder og medicinalselskaber.
Danske virksomheder havde via datterselskaber over 2.
000 ansatte i landet i 2016.
Handlen med Saudi-Arabien er stabil og i vækst - vareeksporten er steget med en milliard kroner siden 2014.
Lige nu er landet på 22.
pladsen over danske markeder - lidt mindre end Canada og Tyrkiet - men lidt større end Sydkorea og Østrig.
Eksporten er vigtig nok til at landet blev valgt som destination for et større dansk handelsfremstød med kronprinsparret i front i 2016.
- Det saudiske marked er vigtigt, fordi det er i vækst - de har penge til det og efterspørger de højkvalitetsprodukter, som vi kan lave.
Så selvfølgelig er det et vigtigt marked, som vi meget nødigt vil tabe, siger Martin Hvidt.
Saudi-Arabien svarer hårdt igenSeniorforsker ved Danmarks Institut for Internationale Studier Helle Malmvig er enig i, at eksporten spiller en rolle i den danske tavshed.
Men den udgør kun en del af forklaringen.
- Danmark lægger sig, ligesom en del andre lande i den her sag, ret meget i ly af USA.
Man venter hele tiden på, hvad tonen er fra USA og vil ikke gå ud selvstændigt, siger Helle Malmvig.
Den tilgang skyldes ikke mindst, at Saudi-Arabien er notorisk nem at tirre.
Og Danmark er trods alt et meget lille land i den store sammenhæng.
Læs også:Ekspert: Journalistdrab får ikke konsekvenser for Saudi-Arabien- Vi har set, at Saudi-Arabien farer frem med bål og brand over meget lidt, når det angår officielle meldinger fra vesten.
Vi har set det i forhold til Canada, Tyskland og tidligere også med Sverige.
Så som et lille land er man lidt mere påpasselig med sine udtalelser, siger hun.
- Indbygget i det ligger der noget med, at man kan være urolig for sin eksport.
Men det drejer sig om mere end eksport - det gælder også politiske og diplomatiske relationer.
Saudi-Arabien er et særligt land at lægge sig ud med, siger seniorforskeren.
Allierede kan blive inddragetHun vurderer ikke, at den såkaldte tegningekrise, da Jyllands-Posten offentliggjorde karikaturer af profeten Muhammed i 2005, bringer Danmark i særlig risiko for repressalier.
- Men det er en historie, som Danmark bærer med sig i forhold til hvor alene man kan stå, hvis man kommer med udmeldinger eller positioner, som ikke er bakket op af store allierede som EU eller USA, siger Helle Malmvig.
Ud over at rage uklar med Saudi-Arabien, som eksempelvis svarede igen med sanktioner, da Canada kritiserede fængslingen af to menneskerettighedsaktivister, kan Danmark også risikere, at landets venner deltager i en strafaktion.
Læs også:Saudi Arabiens stærke mand er åben for reformer - men ikke kritik- Man skal træde absurd meget på listefødder omkring Saudi-Arabien.
Og de har jo stadig deres tætte allierede for eksempel Egypten, De Forenede Arabiske Emirater og Bahrain, siger hun.
Helle Malmvig vurderer derfor heller ikke, at den danske regering kan gå meget længere, end den har gjort nu.
Det skulle være - i tråd med tyskernes stop for eksport af våben til landet - at standse salg af masseovervågningssoftware, som Information afslørede at et dansk-engelsk firma fik lov til at eksportere til det saudiarabiske regime i 2016.
Men selv det ville være at stikke næsen langt frem.
- Vi kan ikke gøre meget mere, end det vi har gjort.
Det næste, der bliver kigget på, er en eller anden form for sanktioner mod specifikke individer i den saudiske kongefamilie.
Men det er jo slet ikke noget vi vil skride til på bilateralt niveau, siger seniorforskeren.
Tidligere udenrigsminister vil have handlingEn af dem, som tidligere har været kritisk over for den vestlige linje, når det angår Saudi-Arabien, som kan slippe afsted med langt mere end eksempelvis Iran, er tidligere SF-formand og udenrigsminister Holger K.
Nielsen.
- Det er en dobbeltmoral, der præger hele Vestens politik.
Som det kommer til udtryk, når den danske kongefamilie aflægger den saudiske officielle besøg (kronprinseparret var på officielt besøg i 2016, red.
), eller når vi giver en dansk virksomhed tilladelse til at sælge overvågningsudstyr til saudierne, skrev han i Jyllands-Posten sidste år.
Han mener Danmark burde tale med væsentligt større bogstaver end vi gør, i lyset af Khashoggi-sagen.
Læs også:TIDSLINJE Få overblik over Jamal Khashoggis mystiske forsvinden- Jeg mener man skal tage kraftig afstand fra det og ytre sig i en officiel protest og også indkalde den saudiske ambassadør til samtale med udenrigsministeren, siger Holger K.
Nielsen.
Udenrigspolitisk Nævn aflyserHan anerkender, at kritikken først for alvor vil gøre indtryk, hvis et samlet EU står bag.
Men i mellemtiden skal Danmark sige fra.
Også selv om danske virksomheder tjener gode penge på at eksportere til Saudi-Arabien.
- Det er en diskussion, der foregår i mange lande.
Tyskland overvejer at stoppe våbeneksporten, andre lande aflyser møder, og i det amerikanske senat er det en stor diskussion lige nu.
Jeg mener, at vi skal være hårdere, siger Holger K.
Nielsen.
Noget tyder på at han ikke er alene med sit ønske om en klarere linje over for Saudi-Arabien.
Her til aften skriver Berlingske, at Udenrigspolitisk Nævn har aflyst en rejse til landet i næste uge, hvor blandt andet Holger K.
Nielsen skulle have været med.
- Jeg støtter 100 procent op om aflysningen.
Hvis vi pludselig dukkede op i Saudi-Arabien, ville det sende et helt forkert signal, siger Venstres Marcus Knuth, som også er medlem af Udenrigspolitisk Nævn.
FacebookTwitterKopier linkEmner:Saudi-Arabien|Canada|Tyskland|Udenrigspolitik|Videnskab




https://www.dr.dk/nyheder/regionale/nordjylland/ny-trend-i-traeningscentrene-hele-familier-gaar-til-fitness-sammen

NordjyllandNy trend i træningscentrene: Hele familier går til fitness sammenStadigt flere fitnesscentre tilbyder familietræning, så særligt småbørnsforældre har mulighed for at holde formen ved lige.
Af Simon Brix Frederiksen og Klaus Videbæk og Søren K.
Nielsen22.
okt.
2018 kl.
20.
30Bemærk: artiklen er mere end 30 dage gammelLæs opStore, mindre og meget små kondisko står side om side, når der præsenteres øvelser i cirkeltræning i fitness-centret i Nibe ved Aalborg.
Det er ikke længere en voksenting at gå til fitness.
Nu gør far, mor og børn det sammen.
For når man er småbørnsforældre, kan det være svært at finde tid til vægtstængerne og løbebåndet.
Det har fitnesscentre landet over fået øjnene op for.
En stigende tendensDe begynder nu i stigende grad at tilbyde træning for hele familien, så mor, far og børn kan være sammen om at få motion, hvis det skal foregå indendøre.
Marina Aagaard, der er master i fitness ved Syddansk Universitet, siger, at det er en tendens i stigning.
Mange holder op med at træne, når de får børn.
Nu kan alle træne sammen og på samme tid.
MARINA AAGAARD, MASTER I FITNESS- Mange holder op med at træne, når de får børn.
Enten bliver begge hjemme, eller også er det kun den ene forælder, der tager afsted.
Nu kan alle træne sammen og på samme tid.
Familien Poulsen fra Nibe ved Aalborg dyrker fitness sammen.
Mor Louise, far Peter, sønnen Gustav på ti år og datteren Signe på syv.
Louise Poulsen er glad for muligheden.
- Det betyder, at vi alle får bevæget os samtidig og får puttet det ind i en hverdag med mange andre gøremål.
Sønnen Gustav er også begejstret for at dyrke motion sammen med far, mor og søster.
- Jeg synes, det er sjovt, for det er lidt anderledes end at spille fodbold, siger han.
Jeg synes, det er sjovt at være her sammen med mor, far og Signe, forddet er lidt anderledes end at spille fodbold, siger Gustav.
DGI-centrene flere steder i landet, den landsdækkende kæde Fitness.
dk og den landsdækkende kæde Loop Fitness tilbyder alle træning for hele familien.
- Vi har mærket en øget efterspørgsel fra forældrene, som ønsker flere tilbud, hvor de kan træne sammen med deres børn, lyder det fra Brian Schneider, der er administrerende direktør i Loop Fitness.
FacebookTwitterKopier link




https://www.dr.dk/nyheder/kultur/gaming/glem-astronauter-og-fodboldspillere-nu-kan-du-blive-influencer-i-legendarisk

GamingGlem astronauter og fodboldspillere: Nu kan du blive influencer i legendarisk computer-spilDe nye karrieremuligheder kommer næppe til at redde spilserien 'Sims', vurderer spilekspert.
Tidligere har du kunne blive både astronaut og superhelt, og i den kommende udgave af 'The Sims' kan du nu blive influencer.
(© EA Games)Af Christian Mejdahl Buhl22.
okt.
2018 kl.
20.
29Bemærk: artiklen er mere end 30 dage gammelLæs opFor femten år siden var computerspillet 'The Sims' en af tidens største trends.
I 2018 har spillet dog måtte vige pladsen til fordel for Instagram og influencers.
Derfor er det heller ikke overraskende, at EA Games med deres kommende udvidelsespakke, 'Get Famous', til 'Sims 4' nu vil tilbyde spillere en mulighed for at forfølge drømmen om at blive en vaskeægte simsfluencer på Simstagram.
- Simmere kan sole sig i rampelyset som inspirerende influencers, der livestreamer ethvert overdådigt øjeblik, som giver de andre simmere maksimal #FOMO, står der i pressemeddelelsen fra EA Games, der vil have del i den popularitetskage, de moderne internet-stjerner udgør.
Det er kun naturligt, at livet som influencer bliver en del af spillet i takt med, at det er noget, spillerne drømmer om i deres egne liv.
Magnus Groth-AndersenLæs også:Spilfans er ved at eksplodere af forventning: Her er årets absolut største spilMagnus Groth-Andersen er chefredaktør på Gamereactor, der er et af Nordens største spilmedier, og han siger, at idéen er god og egentlig meget typisk for spilserien.
- Jeg kan godt se, hvad pointen er.
'The Sims' har et helt unikt formål i at skulle afspejle deres forbrugere på en særlig måde.
Det er jo en life simulator, så underholdningsværdien kommer i nøjagtigheden af simulationen af livet.
Det hele skal ikke være realistisk, men håb, drømme og ønsker skal komme fra det rigtige liv.
Så det er kun naturligt, at livet som influencer bliver en del af spillet i takt med, at det er noget, spillerne drømmer om i deres egne liv, siger han.
Der skal naturligvis skrives autografer og tages selfies med de hungrende fans, når du indtager rollen som influencer i 'The Sims 4: Get Famous'.
(© EA Games)En ubetydelig tilføjelseBeslutningen om at kigge ungdommen over skulderen for at aflure tendenser, man kan vende til profit er dog ikke helt usammenlignelig, med, hvad man ellers ser i spilbranchen, hvor 'Fortnite', der selv er en kopi af 'PlayerUnknown's Battlegrounds', nu bliver kopieret i stor stil.
- Der vil altid være nogen, der plagierer en succesfuld tendens.
Hvis nogen laver et godt album, bliver lyden kopieret.
Og det er det samme med spil.
Der dealer vi lige nu med den dille, at alle spil har en battle royale-mode, i kølvandet på succesen med konceptet i 'Fortnite', siger Magnus Groth-Andersen.
Der er for stor forskel på at sidde og spille en langsom livssimulator, kontra det pludselige sus i 'Fortnite'.
Magnus Groth-AndersenSkal man tro ham, skal man dog ikke forvente, at udvidelsespakken pludseligt vil sælge det dobbelte af, hvad et sims-spil normalt ville gøre blot fordi, der er tilføjet populære elementer fra ungdomskulturen.
Læs også:Populær YouTuber sagsøgt af Fortnite- Det er mit indtryk, at serien toppede med 3'eren.
4'eren var rigtig mange år under udvikling og tiderne er skiftet.
Jeg tror ikke på og kan ikke se et marked, hvor de unge gamere tager hjem til hinanden for at spille.
Det er tiden simpelthen løbet fra, siger Magnus Groth-Andersen.
Og apropos det populære 'Fortnite', så er det også hér, man finder svaret på, hvor tiden for 'The Sims' ifølge Magnus Gorth-Andersen er løbet hen.
- Der er for stor forskel på at sidde og spille en langsom livssimulator, kontra det pludselige sus i 'Fortnite'.
Den adrenalin, som alle børn nu er vandt til, er ikke forenelig med 'The Sims'.
Og selvom der er influencers med, som rigtigt nok stemmer overens med det børn og unge går op i i dag, så tror jeg, de er vant til noget andet, siger Magnus Groth-Andersen.
FacebookTwitterKopier link




https://www.dr.dk/sporten/fodbold/superliga/glen-riddersholm-overtager-mogens-kroghs-job-i-vendsyssel

SuperligaGlen Riddersholm overtager Mogens Kroghs job i VendsysselDen tidligere AGF- og FC Midtjylland-træner skal være sportsdirektør i Superligaklubben fra Nordjylland.
Glen Riddersholm er ny sportsdirektør i Vendsyssel FF.
22.
okt.
2018 kl.
19.
54Bemærk: artiklen er mere end 30 dage gammelLæs opSuperligaklubben Vendsyssel FF har ansat Glen Riddersholm som sportsdirektør.
Det meddeler fodboldklubben fra Nordjylland på sin hjemmeside.
Mogens Krogh stopper i jobbet ved udgangen af oktober.
Læs også:Landsholdsangriber forlænger med AjaxGlen Riddersholm var i 2015 cheftræner for FC Midtjylland, da klubben vandt sit første DM-guld.
Siden var han træner for AGF, hvor han endte med at blive fyret.
- Det er et scoop, at vi i Vendsyssel FF kan tiltrække så stor en kapacitet som Glen Riddersholm, og vi er stolte af, at han har valgt os, siger Vendsyssels bestyrelsesformand, Jacob Andersen.
- Valget faldt på Glen, fordi han er en stor fodboldkapacitet og har vist, at han kan føre et hold til tops.
Læs også:VIDEO AaB's ti mand kæmper sig til vigtigt point i Aarhus- Han kender gamet indefra qua sin tid som cheftræner i både FC Midtjylland og AGF, og vi ser ham som en god sparringspartner for vores unge trænerteam.
- Samtidig har Glen et godt kendskab til talentnetværket i Danmark, da han tidligere har været U17-landstræner for Danmark, siger formanden.
/ritzau/FacebookTwitterKopier link




https://www.dr.dk/sporten/haandbold/herrelandsholdet/tometermanden-markussen-skal-jagte-sin-vm-chance

HerrelandsholdetTometermanden Markussen skal jagte sin VM-chanceNikolaj Markussen er tilbage for landsholdet efter 17 måneders fravær.
Af Michael Sten Jensen i Lyon og interview: Anders Rud22.
okt.
2018 kl.
21.
32Bemærk: artiklen er mere end 30 dage gammelLæs opDet er ved at være seks år siden, at Nikolaj Markussen senest var på holdkortet for Danmark til en slutrunde.
Det er dog ikke fordi, at den 211 centimeter høje back fra BSV ikke har fået buddet fra landstræneren, det har han skam, men hver eneste gang, der er tikket en udtagelse ind, så har skarpskytten været forhindret.
Småskader af den ene og den anden art har pillet fjerene af de vinger, der normalt sender ham godt op over forsvarets parader.
Læs også:Håndboldlandsholdets superjoker skal have spilletid for at blive VM-klarMen til EM-kvalifikationskampene mod Ukraine og Færøerne får Markussen igen muligheden for at bombe fra distancen, og det glæder den 30-årige BSV-spiller.
- Jeg var meget glad, da jeg blev udtaget, og jeg er glad for, at der bliver lagt mærke til at jeg præsterer godt.
Det er en kæmpe ære at være med på landsholdet, og nu er jeg i hvert fald tæt på.
Læs også:Mestrene fra Skjern stoppede Sønderjyskes stime- Jeg synes, at vi præsterer godt i BSV, og det har jeg gennem flere sæsoner været en stor del af, så det er nok det, der har fået mig med omkring landsholdet igen.
Det går godt, og det kan man forhåbentligt aflæse i mit spil, siger Nikolaj Markussen.
Størrelse kan hjælpeSom altid, når man har med Nikolaj Markussen at gøre, er der et specielt fortrin, som han kan gøre nytte af.
Højden og svævet giver nemlig landstræner Nikolaj Jacobsen et giftigt våben at spille ud med, hvis Mikkel Hansen skal have en pause.
- Nikolaj er med, fordi han gennem en længere periode i BSV har været stabil uden skader, og så har han spillet på et højt niveau.
Hans størrelse gør, at han kan blive et stort aktiv for os, og så kan han nogle ting, som vi håber at kunne få gavn af.
Vi tror på, at hans kvaliteter kan gøres os fem til ti procenter bedre til VM-slutrunden, siger Nikolaj Jacobsen.
Læs også:Stor odenseansk glæde over første CL-sejr: ’Betyder meget for vores selvtillid'Det samme siger landsholdets helt store profil, Mikkel Hansen, der nok ikke skal frygte, at han ryger en tur på bænken - medmindre det for at give ham en pause.
- At Nikolaj er med gør vel, at jeg engang imellem kan sidde ude, siger Mikkel Hansen med et smil.
- Han giver os nogle andre muligheder, fordi hans højde gør ham svær at blokere, så forhåbentlig kan han bidrage med nogle skud udefra.
Jeg spillede mod ham i opstarten, og der så det fornuftigt ud.
Han har været god i en længere periode, så det er meget fortjent, at han får muligheden for at bevise sig selv, siger Mikkel Hansen.
Danmark møder i EM-kvalifikationen Ukraine i Aarhus den 24.
oktober inden det gælder Færøerne den 27.
oktober.
FacebookTwitterKopier linkEmner:Bjerringbro-Silkeborg Elitehåndbold|Færøerne|Ukraine|Bjerringbro|Silkeborg




https://www.dr.dk/sporten/tennis/kiki-bertens-besejrer-kerber-efter-flot-comeback

TennisKiki Bertens besejrer Kerber efter flot comebackKiki Bertens vandt over Wimbledon-mesteren Angelique Kerber i rød gruppe ved WTA Finals i Singapore.
Kiki Bertens jubler efter sin sejr over Angelique Kerber.
22.
okt.
2018 kl.
19.
44Bemærk: artiklen er mere end 30 dage gammelLæs opEn tilsyneladende ublid debut blev vekslet til en overraskende sejr, da Kiki Bertens mandag for første gang i karrieren spillede med ved kvindernes sæsonfinale i tennis, WTA Finals.
Den 26-årige hollænder var bagud med et sæt og et servegennembrud, men vandt alligevel 1-6, 6-3, 6-4 over Angelique Kerber i Singapore.
Det skete i de to spilleres første kamp i rød gruppe.
Læs også:Legender spår Wozniacki gylden grand slam-fremtidDen tyske Wimbledon-mester, som på mandagens verdensrangliste overhalede danske Caroline Wozniacki og indtager andenpladsen, førte 2-0 i andet sæt, men tabte alligevel kampen.
Tidligere mandag vandt amerikaneren Sloane Stephens i tre sæt over japanske Naomi Osaka i samme gruppe.
Kiki Bertens er nummer ni på verdensranglisten, og hun skulle egentlig slet ikke have været med ved WTA Finals.
Verdensetteren, Simona Halep, måtte imidlertid trække sig på grund af en rygskade, og dermed blev der plads til hollænderen.
I første sæt formåede Kiki Bertens ikke at gribe mulighederne, når hun havde breakbolde i Angelique Kerbers serv.
Læs også:VIDEO Caroline Wozniacki har haft sit bedste tennis-år i 2018Det var tyskeren bedre til, og med to servegennembrud sikrede hun sejren i første sæt.
Det så ud til at blive en nem dag på kontoret for Angelique Kerber, da hun kom foran 2-0 i andet sæt.
Så viste Kiki Bertens prøver på det spil, der har bragt hende op i top-10 i verden.
Hollænderen brød tilbage til stillingen 2-2, og senere i sættet brød hun Kerbers serv til 5-3.
Herefter servede Kiki Bertens sættet hjem.
Tredje sæt blev en festival i servegennembrud, og ingen af spillerne formåede at holde serv i de syv første partier i sættet.
Læs også:VIDEO Wozniacki om nederlag: 'Jeg spillede ikke op til mit bedste'Så skete der noget, da Kiki Bertens servede foran 4-3.
Hollænderen kom ganske vist bagud 0-40, og det lignede det ottende servegennembrud i træk i sættet.
Det lykkedes imidlertid for Kiki Bertens at afværge de tre breakbolde og senere vinde partiet.
Efter et rent serveparti til Angelique Kerber sikrede hollænderen sejren ved at holde sin serv i kampens afsluttende parti.
/ritzau/FacebookTwitterKopier link




https://www.dr.dk/mitliv/troels-elsker-det-frie-liv-med-et-hjem-paa-hjul-iskolde-morgenbade-og-mad-fra

Hvor kan jeg bo?
Se temaMit LivTroels elsker det frie liv med et hjem på hjul, iskolde morgenbade og mad fra skraldecontainereFire års vekslen mellem et værelse og en Volkswagen bragte den 26-årige midtjyde tæt på naturen.
Kunne du bo i en bil?
© Foto: Anki GrøtheAf Palle Herløv og coverfoto af Anki Grøthe22.
okt.
2018 kl.
19.
14Læs opDer var tale om ren kærlighed mellem mand og maskine, da Troels Rosenkrantz betalte 15.
000 danske kroner for et lyseblåt VW-rugbrød på norske plader i 2013.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
Der er bare noget smukt ved sådan en årgang '86, mener han.
De runde forlygter.
De på én gang både skarpe og rundede kanter.
Følelsen, når man kører i den, og den hakker og sprutter afsted hen over asfalten.
Faktisk hele pakken - selv om det da er blevet til et par hårde nætter i den.
- Ind imellem tænkte jeg: Hvad fanden har jeg gang i.
Det er jo pissekoldt, og det regner og blæser.
Når jeg så lå og kiggede op på en nattehimmel med stjerner, glædede jeg mig over ikke at kigge op i et loft med hvid plastikmaling eller ind i et tv.
- Det giver vildt meget mening for mig.
Jeg har den tilgang til livet, at jeg skal have det maksimale ud af det hele tiden, siger Troels Rosenkrantz.
Han byggede VW'en om, så han med sine 194 centimeter kunne bo i den med madras i midten, køkken bagi og et telt, der kunne hægtes på siden, som man kender det fra campingvogne.
Sådan har den gennem årene on and off fungeret som den i dag 26-årige midtjydes hjem, og han har overnattet i alt fra skove til p-pladser, rastepladser, oppe i bjergene, ved søer og på havne.
- Den har fulgt mig trofast uden de store skavanker.
Jeg er vokset op i et lille samfund, hvor man lærte at klare sig selv, og derfor har jeg også lært, hvordan man fikser en gammel bil, hvis den går i stykker, siger Troels Rosenkrantz.
Alting står omhyggeligt og sikkert placeret i skabene, så det ikke vælter rundt, når bilen kører.
Foto: Troels Rosenkrantz.
Troels har selv bygget bilen om fra tomt bagagerum til et lille hjem med køkken, opbevaring og soveplads.
Foto: Troels Rosenkrantz.
Det er ikke de værste udsigter, Troels er vågnet op til!
Foto: Troels Rosenkrantz.
Bilen gik i stykker i forbindelse med et bryllup, han skulle til hjemme i Danmark, og det glædede ham.
Han kan gode lide tanken om, at han ikke kan komme videre, før han har præsteret noget med værktøj i hænderne.
Han elsker den slags uventede udfordringer.
Foto: Troels Rosenkrantz.
1 / 4Alting står omhyggeligt og sikkert placeret i skabene, så det ikke vælter rundt, når bilen kører.
Foto: Troels Rosenkrantz.
1 / 4Troels har selv bygget bilen om fra tomt bagagerum til et lille hjem med køkken, opbevaring og soveplads.
Foto: Troels Rosenkrantz.
2 / 4Det er ikke de værste udsigter, Troels er vågnet op til!
Foto: Troels Rosenkrantz.
3 / 4Bilen gik i stykker i forbindelse med et bryllup, han skulle til hjemme i Danmark, og det glædede ham.
Han kan gode lide tanken om, at han ikke kan komme videre, før han har præsteret noget med værktøj i hænderne.
Han elsker den slags uventede udfordringer.
Foto: Troels Rosenkrantz.
4 / 4Levede af rødspætter og mad fra skraldecontainereHans første tur i bilen gik til øgruppen Lofoten i det nordlige Atlanterhav sammen med tre kammerater.
Jeg vaskede mit tøj en gang om måneden.
Det er 12 gange om året og lige til at overkomme.
Troels RosenkrantzDe havde besluttet sig for at være der i en måned uden at bruge penge, og det lykkedes dem at leve for 70 kroner.
En 50'er fundet på gaden og 20 kroner fra pant på flasker efterladt på stranden.
Maden fangede de selv i søer og elve, og de "skraldede", som det hedder, når man tager mad i butikkernes affaldscontainere.
- Jeg mener stadig i dag, at skraldemaden er noget af det bedste, jeg nogensinde har fået, og så var det altid hyggeligt at tilberede den over bål, siger Troels Rosenkrantz.
Deroppe i Lofoten gik det for alvor op for ham, hvor fedt det er at leve tæt på naturen, som altid er lige uden for døren, når man vågner om morgenen.
Også selvom gassen på komfuret brænder dårligt i lave temperaturer, så han skulle vente tålmodigt på sin kaffe og havregrød.
Og selvom han ikke altid havde et toilet i nærheden, men måtte sætte sig i en skov eller en vejside.
Den slags bliver nemmere med tiden, er hans erfaring.
En del af maden kom fra butikkernes affaldscontainere.
- Jeg har aldrig spist så meget god mad og i så store mængder, som jeg gjorde på den her tur, siger Troels.
Foto: Troels Rosenkrantz.
Der blev spist masser af rødspætter og torsk under opholdet i Lofoten.
Foto: Troels Rosenkrantz.
Troels samler ofte skrald i naturen.
Her er 'gevinsten' desværre en del plastikflasker.
Foto: Troels Rosenkrantz.
Troels og tre venner boede i Lofoten i Norge i en måned, hvor de kun brugte 70 kroner tilsammen: En 50’er, de fandt på jorden, og en 20’er i pant fra flasker efterladt på stranden.
Foto: Troels Rosenkrantz.
1 / 4En del af maden kom fra butikkernes affaldscontainere.
- Jeg har aldrig spist så meget god mad og i så store mængder, som jeg gjorde på den her tur, siger Troels.
Foto: Troels Rosenkrantz.
1 / 4Der blev spist masser af rødspætter og torsk under opholdet i Lofoten.
Foto: Troels Rosenkrantz.
2 / 4Troels samler ofte skrald i naturen.
Her er 'gevinsten' desværre en del plastikflasker.
Foto: Troels Rosenkrantz.
3 / 4Troels og tre venner boede i Lofoten i Norge i en måned, hvor de kun brugte 70 kroner tilsammen: En 50’er, de fandt på jorden, og en 20’er i pant fra flasker efterladt på stranden.
Foto: Troels Rosenkrantz.
4 / 4Det var ekskærestens idéTroels var 20 år, da han i 2012 flyttede til Hemsedal i Norge for at arbejde.
Han lejede sig ind på et værelse over en gammel garagebygning, og pengene tjente han på at fotografere og lave film for en række kunder.
Det gør han stadig.
Ved siden af arbejdede han som guide på vandreture i fjeldene og med småjob i byggebranchen - det var i denne periode, han fandt det lyseblå VW-rugbrød.
Et billigt hjemBilen kostede 15.
000 kroner i 2013.
Troels mener, den er det tredobbelte værd i dag på grund af efterspørgslen.
Han købte nye dæk for 4000 kroner.
De seneste fem år har han brugt 20.
000 kroner på service og reparationer.
Han har lavet det hele selv.
Teltet, som hægtes på siden, kostede 1.
000 kroner.
Det har kostet cirka 2000 kroner at opbygge køkkenet med opbevaringsbokse, redskaber og et Primus-gasblus.
Troels havde sammen med en tidligere kæreste snakket meget om at bo i en bil, men de gik fra hinanden, før drømmen blev til alvor - men nu havde han muligheden.
- Det var før, Instagram eksploderede med hashtagget "vanlife", hvor folk deler polerede billeder af deres liv som van-ejer.
Det er blevet trendy at eje én, men jeg kan garantere, at det ikke altid er så rosenrødt, som det tager sig ud på billederne.
De glemmer at vise de dårlige sider, som når det er fugtigt, klamt og koldt om natten, siger Troels Rosenkrantz.
Værelset i Hemsedal beholdt han, da han købte bilen, mens han begyndte at overnatte mere og mere i den rundt omkring.
Lugter jeg egentlig?
- Når man bor i en bil, gælder det om at finde et system, som gør, at man ikke lugter grimt.
Jeg har altid bedt folk omkring mig sige til, hvis det var tilfældet, men ingen har heldigvis sagt noget, siger Troels Rosenkrantz.
Når det var muligt, gik han uden fodtøj og overtøj for at minimere behovet for at vaske, og af samme grund havde han primært tøj af uld, der har en evne til at rense sig selv.
- Jeg vaskede mit tøj en gang om måneden.
Det er 12 gange om året og lige til at overkomme.
Om morgenen badede jeg i elven uden at bruge shampoo for ikke at skade miljøet.
Det var koldt og forfriskende.
Mit lange hår har aldrig været blødere og renere, siger han.
Troels arbejder selvstændigt og selvlært med fotografi og film.
Billedet her og de følgende er eksempler på indtryk, han har indfanget gennem linsen.
Foto: Troels Rosenkrantz Troels har alt i det lille hjem til at kunne klare sig.
Selv en mountainbike er der plads til.
Foto: Troels Rosenkrantz Og gæster kan han også have med på sine ture.
Skulle vejret være dårligt, så kan man jo altid hygge indenfor.
Foto: Troels Rosenkrantz Naturen har været hans hjem et utal af gange.
Udsigterne fra hjemmet har været mange - og ofte helt unikke.
Foto: Troels Rosenkrantz Troels har ofte badet i det fri.
Foto: Troels Rosenkrantz Naturen har mange ansigter og kan bruges til meget.
Vigtigst er dog, at man har respekt for den og passer på den ifølge Troels.
Foto: Troels Rosenkrantz1 / 6Troels arbejder selvstændigt og selvlært med fotografi og film.
Billedet her og de følgende er eksempler på indtryk, han har indfanget gennem linsen.
Foto: Troels Rosenkrantz1 / 6Troels har alt i det lille hjem til at kunne klare sig.
Selv en mountainbike er der plads til.
Foto: Troels Rosenkrantz2 / 6Og gæster kan han også have med på sine ture.
Skulle vejret være dårligt, så kan man jo altid hygge indenfor.
Foto: Troels Rosenkrantz3 / 6Naturen har været hans hjem et utal af gange.
Udsigterne fra hjemmet har været mange - og ofte helt unikke.
Foto: Troels Rosenkrantz4 / 6Troels har ofte badet i det fri.
Foto: Troels Rosenkrantz5 / 6Naturen har mange ansigter og kan bruges til meget.
Vigtigst er dog, at man har respekt for den og passer på den ifølge Troels.
Foto: Troels Rosenkrantz6 / 6Der er bare ét problem.
.
.
Forældrene kigger lidt, når Troels kommer hjem til landsbyen Idom nær Holstebro og vælger at slå telt op i deres have frem for at sove i en seng.
Det var dét med plastikmalingen i loftet.
De undrer sig også stadig lidt, når han afslår at spise det kød, de selv nyder.
Det passer ikke rigtigt sammen med deres måde at leve på.
Men de forstår og respekterer sønnens valg af livsstil.
Han har dog besluttet, at det snart skal være slut, og årsagen er ret simpel: Han går meget op i bæredygtighed og alt, hvad der hedder selvforsyning.
- Jeg fortryder ikke den tid, jeg boede i bilen.
Jeg har bare indset, at mine holdninger ikke harmonerer med et liv i en bil, der bruger benzin hele tiden, og hvor jeg køber al min mad, fordi jeg ikke kan opbevare noget i længere tid.
Det føles forkert at forbruge så meget, siger Troels Rosenkrantz.
Værelset i Hemsedalen bliver derfor hans base fremover.
Bilen beholder han dog, så han en gang imellem stadig kan tage på ture og overnatte i den rundt omkring - selv om han må gå på kompromis med sine værdier.
Tryk dig rundt på kortet herunder for at læse om flere boformer:FacebookTwitterKopier linkEmner:Volkswagen|Norge|Instagram|Tøj|Forbrug




https://www.dr.dk/nyheder/udland/fakta-danmark-eksporterer-syv-milliarder-til-saudi-arabien

Khashoggi-sagenSe temaUdlandFakta: Danmark eksporterer for syv milliarder til Saudi-ArabienFødevarer og medicin er blandt de største varegrupper, som Danmark sender til det arabiske land.
Saudi-Arabien er glad for at købe danske produkter.
Af Andreas Lindqvist22.
okt.
2018 kl.
20.
35Bemærk: artiklen er mere end 30 dage gammelLæs opDet var ikke tilfældigt, da Saudi-Arabien blev udvalgt til destination for et stort handelsfremstød med kronprinsparret i front i februar 2016.
Landet, som nu beskyldes for at have sendt agenter til Istanbul for at likvidere den saudiarabiske journalist Jamal Khashoggi, er i stigende grad glad for danske varer.
Til en markedsrapport fra juni i år har Dansk Erhverv hentet tal fra Danmarks Statistik, som viser, at Saudi-Arabien er på en 22.
plads, når det gælder de største danske eksportmarkeder.
Det er kun lidt mindre end eksporten til Canada og Tyrkiet.
Sidste år solgte danske virksomheder for 7,2 milliarder til landet.
Lidt mere end to milliarder kroner var tjenesteydelser, og de fem milliarder kroner var for varehandel.
Dermed er vareeksporten til Saudi-Arabien steget med en milliard kroner siden 2014.
Omvendt solgte saudiaraberne kun for lidt over en milliard til Danmark i 2017.
Dansk Erhverv har lavet denne liste over værdien af de største varegrupper, som Saudi-Arabien købte fra Danmark:1.
Diverse næringsmidler: 1,7 milliarder kroner 2.
Medicinske og pharmaceutiske produkter: 1,6 milliarder kroner 3.
Mejeriprodukter og fugleæg: 300 millioner kroner 4.
Maskiner og -tilbehør til industrien: 255 millioner kroner 5.
Kemiske materialer og produkter: 213 millioner kroner 6.
Specialmaskiner til forskellige industrier: 158 millioner kroner 7.
Uorganiske kemikalier: 96 millioner kroner 8.
Korn og kornvarer: 80 millioner kroner 9.
Organiske kemikalier: 63 millioner kroner 10.
Elektriske maskiner og apparater og tilbehør: 58 millioner kronerIfølge Dansk Erhvervs markedsrapport har danske selskaber samlet 12 datterselskaber i Saudi-Arabien med i alt 2.
071 ansatte.
Det hidtil mest kontroversielle salg til Saudi-Arabien var i 2016, da det dansk-engelske selskab BAE Systems, som har til huse i Nørresundby i Nordjylland, solgte et IT-system til landet.
Læs også:Stor eksport af dansk masseovervågning til mellemøstlige regimerIfølge en journalistisk kulegravning, som Information lavede sammen med britiske BBC, var der tale om avanceret udstyr til at overvåge al internettrafik og mobiltelefoni i et land.
Teknologien er så kontroversiel, at den krævede særlig tilladelse fra de danske myndigheder.
FacebookTwitterKopier linkEmner:Saudi-Arabien|Dansk Erhverv|Økonomi|Erhverv|BAE Systems




https://www.dr.dk/sporten/haandbold/herrelandsholdet/haandboldlandsholdets-superjoker-skal-have-spilletid-blive-vm

HerrelandsholdetHåndboldlandsholdets superjoker skal have spilletid for at blive VM-klarMichael Damgaard skal have mere spilletid i Bundesligaen, hvis han skal tilbage på landsholdet.
Danmarks Michael Damgaard under EM kampen mellem Danmark-Makedonien tilbage i januar.
22.
okt.
2018 kl.
18.
48Bemærk: artiklen er mere end 30 dage gammelLæs opDet bliver et kapløb med tiden for håndboldspilleren Michael Damgaard, hvis han skal nå at presse sig ind på det danske landshold, der spiller VM på hjemmebane i januar.
Venstrebacken har deltaget i de seneste fire slutrunder og var med til at vinde OL-guld i Rio som en værdifuld joker med skydelyst og kort aftræk.
Læs også:Efter kaotisk opgør: GOG kræver omkamp mod KIF KoldingMen han har det meste af året været plaget af skader og får lige nu ikke meget spilletid i sin klub, Magdeburg.
- Han har i en længere periode ikke kunnet træne fuldt ud, fordi hans knæ har generet ham.
Derfor har han ikke spillet nok.
Specielt ikke i topkampene.
- Han skal kunne træne for fuld knald – også med landsholdet – ellers er der dygtige folk, der er klar til at tage hans plads, siger landstræner Nikolaj Jacobsen.
Han har udeladt Damgaard fra den 16 mand store trup, der er samlet i Aarhus forud for to EM-kvalifikationskampe senere på ugen.
Læs også:Mestrene fra Skjern stoppede Sønderjyskes stimeSom supplement til det selvskrevne førstevalg som venstre back, Mikkel Hansen, udtog landstræneren i første omgang Nikolaj Markussen og Lasse Møller.
Da sidstnævnte blev skadet, gik buddet videre til Jacob Holm.
- Konkurrencen er benhård, men at de andre er udtaget denne gang, betyder ikke at de står foran Michael Damgaard.
- Jeg vurderede, at det var bedst, at han blev hjemme og fik et godt træningsforløb i Magdeburg, så han forhåbentlig får mere spilletid, siger Nikolaj Jacobsen.
Læs også:Landstræner om skadet anfører: 'Hun kan ikke erstattes'Det danske landshold møder Ukraine på onsdag efterfulgt af en kamp mod Færøerne tre dage senere.
Det er de to sidste landskampe, inden Nikolaj Jacobsen skal sammensætte sin VM-trup.
/ritzau/FacebookTwitterKopier link




https://www.dr.dk/nyheder/politik/udenrigspolitisk-naevn-aflyser-besog-til-saudi-arabien

Khashoggi-sagenSe temaPolitikUdenrigspolitisk Nævn aflyser besøg til Saudi-ArabienSagen om den afdøde saudiske journalist Jamal Khashoggi har ført til aflysning af besøg.
Et billede fra videooptagelser af den saudiske journalist Jamal Khashoggi på vej ind i Saudi-Arabiens konsulat i Istanbul i Tyrkiet.
22.
okt.
2018 kl.
19.
08Bemærk: artiklen er mere end 30 dage gammelLæs opEn planlagt tur for Udenrigspolitisk Nævn til Saudi-Arabien i næste uge er aflyst som følge af journalisten Jamal Khashoggis dødsfald på landets konsulat i Istanbul.
SPØRG KORRESPONDENTENKlokken 20-21 sidder DR's mellemøstkorrespondent Michael S.
Lund klar til at svare på dine spørgsmål om sagen.
Du kan allerede nu stille dit spørgsmål til ham her.
Det oplyser to politikere fra nævnet, Holger K.
Nielsen (SF) og Marcus Knuth (V), til Berlingske.
Nævnet skulle blandt andet møde den magtfulde kronprins Mohammed bin Salman.
Ifølge avisen frygtede nævnet at blive brugt til propaganda af kongefamilien i Saudi-Arabien.
Læs også:Her er Saudi-Arabiens tre forklaringer på, hvad der er sket med forsvundet journalist- Timingen for vores besøg var problemet, siger Holger K.
Nielsen.
- Hvis vi pludselig dukkede op i Saudi-Arabien, ville det sende et helt forkert signal, siger Marcus Knuth.
Jamal Khashoggi gik ind på konsulatet i den tyrkiske by Istanbul 2.
oktober og kom efter alt at dømme aldrig ud.
I mange dage påstod Saudi-Arabien det modsatte.
Kongefamilien i Saudi-Arabien har dog skiftet historie, og der er nu enighed om, at han døde på konsulatet.
Tyrkiet og andre har anklaget Saudi-Arabien for at planlægge og udføre et koldblodigt drab på journalisten, der var en kritiker af Saudi-Arabiens kongefamilie.
/ritzau/FacebookTwitterKopier linkEmner:Holger K.
Nielsen (politiker)|Marcus Knuth (politiker)|Saudi-Arabien|Socialistisk Folkeparti|Udenrigspolitik




https://www.dr.dk/nyheder/udland/michael-s-lund-forklarer-hvad-er-op-og-ned-i-sagen-om-den-draebte-journalist-fra






https://www.dr.dk/nyheder/regionale/syd/ekspert-om-rasende-landmand-nok-et-spoergsmaal-om-dage-foer-han-maa-fjerne

Syd- og SønderjyllandEkspert om rasende landmand: Nok et spørgsmål om dage før han må fjerne afspærringVejen Kommune har iværksat ny proces, der skal ekspropriere landmands vej.
Af Emil Søndergård Ingvorsen22.
okt.
2018 kl.
18.
40 | opdateret 23.
okt.
2018 kl.
14.
49Bemærk: artiklen er mere end 30 dage gammelLæs opDer er intet til hinder for, at storbonden Martin Lund Madsen kan fortsætte med at spærre Skovgårdsvej i Vejen.
Men det kan blive en stakket frist for landmanden, for kommunen med borgmester Egon Fræhr (V) i spidsen har allerede iværksat en ny ekspropriationsproces, der hermed vil tvinge Martin Lund Madsen til at lade kommunen overtage dele af hans grund mod en økonomisk kompensation.
Læs også:Rasende landmand erklærer krig mod kommune: Spærrer stor vej med halmballer og sandDet vurderer Frederik Waage, der er lektor i offentlig ret på Syddansk Universitet.
- Kommunen har ikke truffet nogen endelig afgørelse endnu om en ny ekspropriation, så landmanden har stadig råderet over det her område.
Jeg kan ikke se, at der p.
t.
er noget til hinder for, at han siger, at man ikke må komme ind på hans ejendom, siger han og fortsætter:- Men det er vel et spørgsmål om dage, før der kan ligge en afgørelse klar i kommunen.
Når den er klar, så rydder politiet vejen.
Ophæves først til januarMandag aften talte DR Syd med chefen for teknik og miljø i Vejen Kommune Peter Hansen.
Han fortæller, at kommunen laver en ny ekspropriation, så vejen kan blive lovlig og afspærringen fjernes.
Men den slags tager tid, fordi kommunen er forpligtet til at give landmanden varsler og svarfrister på sammenlagt seks uger.
Dertil kommer den tid, som det tager kommunens folk at behandle sagerne.
Derfor vil blokaden af Skovgårdsvej ifølge Peter Hansen med al sandsynlighed først blive ophævet til januar.
- Vi skal have styr på tingene, så det går rigtigt for sig.
Det er en grundig proces, vi er i gang med, siger Peter Hansen.
HVAD ER EKSPROPRIATION?
Ekspropriation er i dansk ret tvungen afståelse af ejendomsret eller andre formuerettigheder mod fuld erstatning.
De almindelige betingelser står i Grundlovens§ 73, hvoraf det blandt andet fremgår, at "hvis der f.
eks.
skal anlægges en offentlig vej, bliver projektet ikke standset, fordi en grundejer ikke vil sælge sin jord.
I sådan en situation kan stat og kommune overtage folks ejendom og give erstatning i stedet.
Man kalder det at ekspropriere folks ejendom," og der skal siden ydes "fuldstændig erstatning.
"En kommunalbestyrelse kan foretage ekspropriation af privat ejendom, hvis det er nødvendigt for at realisere en lokalplan eller en byplanvedtægt.
Tvisten om Skovgårdsvej i Vejen har varet i seks år.
I sidste måned fik Martin Lund Madsen, der er Danmarks største svinebonde, medhold i Højesteret i, at Banedanmark handlede ulovligt, da de anlagde en offentlig vej over hans mark.
Politiet har i dag bedt Vejen Kommune om at etablere omkørsel – simpelthen at afspærre Skovgårdsvej – så vi ikke risikerer, at for eksempel ambulancer og brandbiler strander nede ved afspærringen.
Birgit Nielsen, Syd- og Sønderjyllands PolitiDerfor valgte svinebonden for 13 dage siden at varsle, at han i dag ville lukke vejen.
Og som lovet væltede han i formiddags store mængder sand og satte halmballer ud på vejen og gjorde det hermed umuligt for bilister at passere.
Læs også:Vejspærring møder forståelse: Det irriterer mig, at kommunen bare tromler over hamImens storbonden protesterer mod, at kommunen har anlagt en vej på hans grund, så arbejder Vejen Kommune med at starte en ny sag om ekspropriation.
- Højesteret har jo godtgjort, at en halv vej ligger ulovligt, og vi har brug for en hel vej og i det hele taget lovlige veje i Vejen Kommune.
Vi har derfor iværksat en ny ekspropriationsproces efter vejloven, så vi kan få lovliggjort vejen, siger borgmester Egon Fræhr.
Og når den ekspropriationsafgørelse ligger klar, så er landmand Martin Lund Madsen nødt til at makke ret, fortæller lektor Frederik Waage.
- Han kan gå til domstolene, men de har ikke tænkt at give det opsættende virkning.
Og så er vi tilbage til tilstanden før Højesterets afgørelse, og så kommer der givetvis til at gå tre år, før vi får en endelig afgørelse fra Højesteret igen, siger eksperten.
Politiet kan ikke gøre nogetSyd- og Sønderjyllands Politi har for nuværende ikke tænkt sig at fjerne afspærringen.
Det fortæller Birgit Nielsen, der er sekretariatschef i politikredsen.
- Politiet forholder sig egentlig ikke til konflikten om denne her vej.
Der er en tvist mellem Banedanmark, Vejen Kommune og en landmand om noget jord, siger hun og fortsætter:- Politiet kan ikke bare fjerne afspærringen, da den ligger på landmandens jord.
Det er selvfølgelig et problem, der er blevet bygget en offentlig vej, men det er ikke et problem, som politiet kan løse.
Læs også:Vejens borgmester om blokeret vej: Der er lige lidt at tale om, inden vi når en løsningTil gengæld har det været politiets opgave at sikre, at trafikken ikke bliver alt for berørt af den spærrede vej.
- Politiet har i dag bedt Vejen Kommune om at etablere omkørsel – simpelthen at afspærre Skovgårdsvej – så vi ikke risikerer, at for eksempel ambulancer og brandbiler strander nede ved afspærringen, siger sekretariatschefen.
Opdateret med information og citat fra chefen for teknik og miljø i Vejen Kommune, Peter Hansen.
FacebookTwitterKopier linkEmner:Egon Fræhr (politiker)|Syd- og Sønderjyllands Politi|Vejen Kommune|Politi|Vejen




https://www.dr.dk/nyheder/kultur/film/dansk-filmfestival-boykotter-film-hvor-transkoennede-ikke-spiller-transroller

Film og serierDansk filmfestival boykotter film, hvor transkønnede ikke spiller transroller- Vi vil gerne sende et signal, lyder det fra festivalen Mix Copenhagen.
I filmen 'Den danske pige' fra 2015 spiller Eddie Redmayne hovedrollen som Lili Elbe.
Hun var i 1931 den første transkønnede i verden, der fik foretaget  kønsorganoperationer, og filmen er netop et eksempel på, at en ikke-transkønnet spiller rollen som en transkønnet kvinde.
(© Focus Features)Af Malene Koops Grønborg og Marie Ravn Nielsen22.
okt.
2018 kl.
18.
40Bemærk: artiklen er mere end 30 dage gammelLæs opDer bliver ikke vist nogen spillefilm, der handler om transkønnede under filmfestivalen Mix Copenhagen LGBTQ Film Festival.
Det sker, fordi festivalen har besluttet at boykotte film, hvor ikke-transkønnede spiller roller som transkønnede.
Her mener man nemlig, det er et problem, at transskuespillere ikke bliver castet til roller som transkønnede, og festivalen har gennem flere år fået kritik for deres visninger af film, hvor 'ciskønnede' spiller roller som transkønnede.
Hvad betyder cis- og transkønnet?
Ciskønnet er en betegnelse for en person, der identificerer sig med det køn, de biologisk er født med fødslen.
Transkønnet er betegnelser om personer, hvis kønsidentitet ikke stemmer overens med det biologiske køn, de blev født som, og eventuelt har et ønske om at skifte køn.
Definition: WikipediaLæs mere i LGBT Danmarks ordbog- Ved at boykotte film, der caster ciskønnede folk til at spille transkønnede roller, er vi med til at bestemme, hvilke film der får distribution, lyder det fra festivalen i en officiel skrivelse, hvor de forklarer fravalget af den type film.
Læs også:Transkønnet om Den Danske Pige: Endnu en film der fordrejer virkeligheden- Vi er en forholdsvis lille festival, men vi kan stadig sende et signal.
Hvis du gerne vil have din film vist, så må du caste transkønnede personer til at spille deres egne historier, lyder det.
Spænder ben for sin egen dagsordenBeslutningen har betydet, at der ingen spillefilm bliver vist med transkønnede, fordi det simpelthen ikke har været muligt for festivalen at finde frem til nogen nye film, hvor transrollerne spilles af transkønnede skuespillere.
Læs også:56-årige Buck er transseksuel porno-aktivist: Jeg har fået beskeder fra folk, der siger, at jeg ødelægger verdenOg det er en skam, mener Dagbladet Information, der i dagens avisleder skriver, at filmfestivalen dermed spænder ben for sin egen agenda.
- Ønsket om at få flere transkønnede skuespillere på lærredet bør ikke forhindre dem i også at vise film, hvori ciskønnede spiller transkønnede.
På den måde spænder festivalen ben for sin egen agenda og målsætning om at fejre og øge diversiteten på film, skriver avisen.
Hvis den tankegang bliver ført ud i hele kulturverdenen får vi nogle meget, meget kedelige politisk korrekte fortællinger.
Per Juul Carlsen, filmanmelderDet er filmanmelder Per Juul Carlsen fra podcasten 'Filmland' og 'Filmselskabet' på DR K enig i.
- Jeg er fuld af forståelse for, at mange i det transkønnede miljø mener, at deres identitet bliver udnyttet og til tider bevidst fordrejet for dramaets eller underholdningens skyld.
Men jeg tror ikke på, at det nytter noget at lukke ned ved at kræve, at kun transkønnede må fortælle om transkønnede, siger han.
- Hvis den tankegang bliver ført ud i hele kulturverdenen, får vi nogle meget, meget kedelige politisk korrekte fortællinger.
Man mister nogle muligheder for at fortælle om transkønnede ved at lukke ned, siger Per Juul Carlsen.
Den prisvindende amerikanske film 'Tangerine' fra 2015 er en af de få spillefilm, hvor rollerne som transpersoner spilles af transkønnede skuespillere.
Rammer diskriminerende filmskabereMen det er en ’absurd påstand’, at Mix Copenhagen spænder ben for sig selv, mener Laura Mølgaard Tams, der er debattør og foredragsholder.
Hun er selv transkvinde.
Vi er langt bagud i forhold til USA.
Jeg kender kun til én aktiv transkønnet skuespiller i danske film og serier.
Diskriminationen er enorm i Danmark.
Laura Mølgaard Tams, foredragsholder og debattør- Jeg vil gerne opfordre kritikerne til at lytte til, hvad transkønnede skuespillere har sagt mange gange allerede.
Det handler om at give transkønnede skuespillere en chance for at fortælle deres egne historier, siger hun og tilføjer:- Vi har haft den her diskussion i årevis.
Det ville klæde kommentatorerne at forholde sig til, hvad transkønnede selv siger om det her emne.
Hun mener, at en boykot kan være med til at stoppe filmbranchens diskrimination og stereotype fremstilling af transpersoner.
- Ved at boykotte filmene helt, rammer man i praksis de filmselskaber, der har diskrimineret transkønnede, blandt andet ved at søge specifikt efter en ciskønnet skuespiller til rollen som transkønnet, fordi de synes, at de ciskønnede er bedre til at spille rollen.
- Vi er langt bagud i forhold til USA.
Jeg kender kun til én aktiv transkønnet skuespiller i danske film og serier.
Diskriminationen er enorm i Danmark, siger Laura Mølgaard Tams.
Læs også:24-årig kunstner råber op: Du er ikke forkert, selvom du ikke ved, om du er mand eller kvindeNogle ganske få historier om transkønnede kan man dog godt opleve på årets Mix Copenhagen, nemlig de tre fiktionskortfilm, 'The Real Thing', 'For Nonna Anna' og 'Pre-Drink', ligesom der bliver vist nogle små dokumentarfilm om transkønnede.
Spillefilm er der ingen af på grund af boykottet.
Dr.
dk har hele dagen forsøgt at få en kommentar fra Mix Copenhagen, men det har ikke været muligt inden deadline.
Mix Copenhagen LesbianGayBiTransQueer Film Festival starter den 26.
oktober og løber frem til den 4.
november.
FacebookTwitterKopier linkEmner:Seksualitet|København|Teater|USA|Dagbladet Information




https://www.dr.dk/nyheder/udland/polske-dommere-tvunget-pa-pension-nu-er-de-kaldt-pa-job-igen

UdlandPolske dommere tvunget på pension: Nu er de kaldt på job igenPolen har opgivet retsreform, fordi EU-Domstolen har erklæreret den for ulovlig.
Michal Laskowski, talsmand for Polens højesteret fortæller her, at højesteretspræsident Gersdorf har indkaldt dommerne tilbage på arbejde.
22.
okt.
2018 kl.
18.
08Bemærk: artiklen er mere end 30 dage gammelLæs opPolens højesteretsleder har bedt 23 dommere om at vende tilbage til deres arbejde, efter at EU har beordret landet til at omstøde en beslutning om at sænke pensionsalderen for dommere, skriver AP.
Polen har tvunget over 20 dommere på pension.
EU-Domstolen i Luxembourg afgjorde i en dom i sidste uge, at en reform af Polens højesteret var i strid med princippet om domstolenes uafhængighed.
Læs også:EU-domstolen går imod Polens fjernelse af højesteretsdommereLov- og Retfærdighedspartiet (PiS), der sidder på magten i Polen, står bag reformen for at rense retten for korrupte dommere, mens oppositionen taler om en politisk udrensning for at fjerne dommere, man ikke bryder sig om.
Polens regering havde med en lov, der trådte i kraft 3.
april 2018, sænket pensionsalderen for højesteretsdommere fra 70 år til 65 år.
Dermed skete der en betydelig udskiftning af dommerstanden.
Det var EU-Kommissionen, som havde indbragt sagen om Polens omstridte retsreformer for EU-Domstolen.
En lang række EU-lande har udtrykt opbakning til, at Polen må rette ind.
EU-Kommissionen gik til domstolen i slutningen af september og krævede en hurtig sagsbehandling.
/ritzau/FacebookTwitterKopier linkEmner:EU-Domstolen|Europa-Kommissionen|Polen|EU-forhold|Domstole




https://www.dr.dk/nyheder/politik/df-efter-foerste-moede-med-regeringen-der-er-ikke-noget-der-er-nemt-naar-man-laver

Regeringens finanslovsudspilSe temaPolitikDF efter første møde med regeringen: 'Der er ikke noget, der er nemt, når man laver finanslov'Efterårets helt store armlægning mellem regeringen og Dansk Folkeparti er begyndt.
Forhandlingerne om næste års finanslov bliver ikke smertefri, mener finansordfører René Christensen fra Dansk Folkeparti.
Af Line Jenvall22.
okt.
2018 kl.
18.
02Bemærk: artiklen er mere end 30 dage gammelLæs opDansk Folkeparti og regeringen mødtes i dag til den første forhandling om næste års finanslov.
Dermed er efterårets helt store armlægning mellem regeringen og dens parlamentariske grundlag begyndt.
På den anden side venter et folketingsvalg, og for både regeringen og Dansk Folkeparti er det altså sidste mulighed for at vise vælgerne, hvad man kan.
Læs også:Analytiker: Her er tre ting vi allerede ved om finanslovsforhandlingerneKristian Jensen: Ønsker kosterTre repræsentanter fra Dansk Folkeparti og tre ministre fra regeringen gik ind ad glasdøren til Finansministeriet klokken 10.
30, og efter halvanden time var det en optimistisk finansminister Kristian Jensen (V), der kom ud.
Langt hen ad vejen var der opbakning til det, som regeringen har lagt frem, så spørgsmålet er mere, om der er yderligere initiativer fra Dansk Folkeparti, som kan lægges oveni.
Kristian Jensen, FinansministerHan ser ikke nogle store sten på vejen mod en aftale:- Langt hen ad vejen var der opbakning til det, som regeringen har lagt frem, så spørgsmålet er mere, om der er yderligere initiativer fra Dansk Folkeparti, som kan lægges oveni - og det er også et spørgsmål om, hvordan vi får økonomien til at hænge sammen, sagde han.
Læs også:Ny politisk sæson: Her kommer de store slag til at ståÆldre og udlændinge på tværsMen hos Dansk Folkeparti var opfattelsen anderledes.
Set fra finansordfører René Christensens perspektiv, er der to ting, der allerede skærer i øjnene.
- Det er pensionisternes rådighedsbeløb, fordi det er dyrt.
Der skal vi finde mange penge, og det vil vi gerne.
Og så er der selvfølgelig hele det her paradigmeskifte på udlændingeområdet, siger René Christensen.
Læs også:Interne regeringsdokumenter afslører: Disse stramninger overvejer Støjberg at tilbyde DFDet kludetæppe, som med René Christensens ord er det bedste billede på en finanslov, består af rigtig mange - og meget forskellige ting.
Derfor er der meget, der skal bearbejdes, før det hele går op, lyder det.
- Der er ikke noget, der er nemt, når man laver finanslov, siger han.
Både afgifter og erhvervsliv, udlændinge, ældre og pension skal drøftes på møderne mellem regeringen og Dansk Folkeparti i de kommende dage.
I dag stod der social- og sundhedspolitik på dagsordenen.
"Der er rigtig meget politik i det"Allerede her lod René Christensen det være klart, at Dansk Folkeparti ikke har tænkt sig bare at gå med på regeringens planer uden videre.
Læs også:Finansminister skeptisk over for DF-forslag om folkepensionDagplejerordninger blev bragt i spil som en ny brik i regeringens plan for de første 1000 dage af et barns liv, og mens regeringens længe varslede sundhedsudspil lader vente på sig, tog René Christensen sig sine forbehold på det felt.
- På sundhedsområdet ligger en aftale ikke lige til højrebenet, lød det med forklaringen, at "der er rigtig meget politik i det.
"På det helt centrale punkt, når det gælder sundhed, er regeringen og Dansk Folkeparti dog på linje: Regionerne er, som det hedder sig fra begge parter, "noget, vi skal se på.
"Spiller på samme banehalvdelIfølge Kristian Jensen er regeringen ikke nået frem til en endelig konklusion endnu, men én ting er sikkert, siger han:Der fornemmer jeg egentlig, at vi spiller på samme banehalvdel, og der skal vi have fundet nogle løsninger sammenRené Christensen, finansordfører for Dansk Folkeparti- Vi skal tage udgangspunkt i, hvad der er bedst for borgerne i stedet for at sige: Nu er har vi et system, og det må vi leve med uanset om man kunne gøre noget, der var endnu bedre.
Og René Christensen var da også tilfreds med det svar, han fik på spørgsmålet om regionernes fremtid.
- Der fornemmer jeg egentlig, at vi spiller på samme banehalvdel, og der skal vi have fundet nogle løsninger sammen, siger han.
FacebookTwitterKopier linkEmner:Dansk Folkeparti|Kristian Jensen (politiker)|Venstre|Økonomisk politik|René Christensen (politiker)




https://www.dr.dk/sporten/fodbold/superliga/minut-minut-broendby-og-ob-deler-efter-hektisk-slutning






https://www.dr.dk/nyheder/viden/teknologi/spionchips-apple-vil-have-kritisk-artikel-trukket-tilbage

TeknologiSpionchips: Apple vil have kritisk artikel trukket tilbageI stort interview angriber Apples direktør Tim Cook amerikansk medie, der skrev om kinesiske spionchips.
En rapport fra den amerikanske regering viser, at det amerikanske militær er sårbar over for den type angreb, som blandt andre Apple benægter at have været udsat for.
Af Kim Rathcke Jensen22.
okt.
2018 kl.
18.
31Bemærk: artiklen er mere end 30 dage gammelLæs opNej, vi har aldrig haft problemer med kinesiske spionchips.
Det har hele tiden været svaret fra Apple til den artikel, som Bloomberg offentliggjorde i begyndelsen af oktober.
Her fortalte Bloomberg, hvordan små spionchips i hemmelighed er blevet installeret på computerudstyr, der bliver brugt af Apple, Amazon og cirka 30 andre teknologivirksomheder.
Udstyret er produceret i Kina, og det er her, at spionchipsene, der ikke er større end riskorn, skulle været blevet installeret.
De små chips skulle så være i stand til at trække data ud fra de servere, som de er installeret på.
Læs også:Medie: Kina har installeret spionchips i Apples og CIAs computereApple har siden offentliggørelsen benægtet oplysningerne.
Og nu har direktør Tim Cook offentligt forlangt, at Bloomberg trækker artiklen tilbage.
- Der er ingen sandhed i artiklens oplysninger om Apple.
De bør gøre det rigtige og trække historien tilbage, siger Tim Cook i et interview med Buzzfeed.
Hele Apple gennemtrawletIfølge Buzzfeed er det en usædvanlig udmelding fra Apple, der aldrig tidligere har opfordret et medie til at trække en historie tilbage.
- Vi har endevendt hele virksomheden.
Vi har søgt i emails, oplysninger om datacentre, finansielle oplysninger og fortegnelser over leverancer.
Vi har lavet en teknisk gennemgang og gennemtrawlet hele virksomheden og gået grundigt til værks.
Hver gang er vi kommet til den samme konklusion: Det her er ikke sket.
Det passer ikke, siger Tim Cook.
Bloomberg, der er et respekteret og prisvindende nyhedsmedie, holder dog fast i, at artiklen og oplysningerne er korrekte.
- Undersøgelsen er et resultat af mere end et års research, hvor vi har foretaget over 100 interviews, lyder det i en udtalelse fra Bloomberg, som Buzzfeed citerer.
I Bloombergs oprindelige artiklen citeres 17 anonyme kilder, der ifølge mediet er ansat i de berørte virksomheder samt repræsentanter for myndighederne.
Amerikansk forsvar er sårbartArtiklen har skabt enorm debat i computerbranchen og blandt sikkerhedseksperter og analytikere.
Danske analytikere har tidligere sagt til DR, at myndigheder og virksomheder er opmærksomme på den type angreb på forsyningskæden.
Læs også:Analytiker: Danmark også sårbar for teknologisk spionageEt eksempel kan være, at der på en fabrik bliver indsat små chips i servere, der skal leveres til en bank.
Virksomheder og myndigheder kan også være sårbare, når de køber reservedele til computerne.
En ny rapport fra den amerikanske regering, der blev offentliggjort i begyndelsen af oktober, konkluderer, at det amerikanske militær er sårbar over for den type angreb.
Og at eksempelvis infrarødt udstyr, militærværktøj og et utal af andre komponenter bliver fremstillet i udlandet, hvor de amerikanske myndigheder ikke har kontrol med produktionen.
Vores systemer er sårbareUd over Apple har Amazon og flere andre også benægtet de konkrete oplysninger fra Bloomberg.
Det amerikanske Homeland Security skriver i en udtalelse, at de ikke ser nogen grund til at betvivle virksomhedernes benægtelser.
Det samme siger britiske GCHQ, der er Storbritanniens agentur for signaleefterretning.
En kilde, der optrådte med navn som teknisk ekspert i Bloombergs artikel, har også bagefter sat spørgsmålstegn ved oplysningerne.
Noget af kritikken går på, at der er meget få tekniske oplysninger i artiklen, som fagfolk og eksperter kan efterprøve.
Men blandt andre Theodore Markettos, der er sikkerhedseksperter på University of Cambridge, har kigget nærmere på dem og artiklen.
- Så når alt kommer til alt, hvad har vi så lært?
Grundlæggende ser det ud til, at artiklen ved første øjekast holder vand.
Men det er nok nyt for mange, at deres systemer er langt mere komplicerede, end de troede, og at de derfor også kan gemme på flere sårbarheder, skriver Theodore Marketto i et blogindlæg.
FacebookTwitterKopier linkEmner:Amazon.
com|Storbritannien|Erhverv|USA|Tim Cook (erhvervsleder)




https://www.dr.dk/sporten/tennis/legender-spaar-wozniacki-gylden-grand-slam-fremtid

TennisLegender spår Wozniacki gylden grand slam-fremtidBåde Kim Clijsters og Lindsay Davenport føler sig helt sikre på, at Caroline Wozniacki de kommende år vil vinde flere grand slams.
Kim Clijsters og Caroline Wozniacki giver hånd under Australian Open i 2012.
Af Per Colstrup Vinkel22.
okt.
2018 kl.
16.
19Bemærk: artiklen er mere end 30 dage gammelLæs op- Jeg stod ude i køkkenet og lavede mad, da jeg så det.
Pludselig begyndte jeg at græde, ingen havde fortjent den sejr mere end Caroline.
Ordene fra den pensionerede tennisstjerne Kim Clijsters bliver leveret med overbevisning, for belgieren har en særlig relation til den forsvarende mester i turneringen, Caroline Wozniacki.
Læs også:VIDEO Caroline Wozniacki har haft sit bedste tennis-år i 2018Det var Kim Clijsters, der slog Wozniacki i danskerens første grand slam-finale ved US Open i 2009.
Året efter stod belgieren igen i vejen, da hun efter en maratonkamp vandt finalen ved sæsonfinalen i Qatar.
Præcis som Wozniacki måtte også Clijsters igennem flere finalenederlag i de store turneringer, inden den helt store triumf endelig kom.
Caroline har taget hånd om udviklingen med de mangler, hun før havde i sit angrebsspil, men hun skal evne at udvikle de ting endnu mereKim ClijstersLige siden har Clijsters, der i dag driver sit eget tennisakademi, med interesse fulgt danskerens jagt på den helt store triumf.
Læs også:VIDEO Ny kæreste og venneture har hjulpet Wozniacki på banen- Jeg blev så glad, for Caroline er en af de spillere, der arbejder hårdest for den succes, hun har opnået.
Hun har i mange år været den suverænt bedste i verden til at bevæge sig, det har hun vundet mange kampe på.
- I det seneste år har hun udviklet både serv og angrebsspil markant, det er efter min mening årsagen til, at hun både vandt sæsonfinalen sidste år og Australian Open i år, fortæller Kim Cijsters til DR Sporten.
Mere i venteBelgieren nåede i sin aktive karriere at vinde fire grand slam-titler i single, tre gange US Open og én gang Australian Open.
Hun føler sig sikker på, at der er flere store titler i vente for Wozniacki, hvis danskeren kan formå ikke at stille sig tilfreds med tingenes tilstand.
- Caroline har taget hånd om udviklingen med de mangler, hun før havde i sit angrebsspil, men hun skal evne at udvikle de ting endnu mere.
Læs også:VIDEO Wozniacki om nederlag: 'Jeg spillede ikke op til mit bedste'- Vi har at gøre med en global sport, hvor intet står stille, mange nye talenter kommer hele tiden frem.
Men den ro, den første Grand Slam giver, kan jeg selv huske gør, at man tør fokusere på at udvikle og ikke lader sig stresse.
Jeg er slet ikke i tvivl om, at der venter flere store triumfer for hende i fremtiden, forklarer Kim Clijsters.
Naturlig nedtur efter stor triumfMed sejren i Australian Open i januar måned var forventningerne naturligt høje til Caroline Wozniacki ved årets tre resterende grand slam-turneringer.
Caroline er stædig, som kun få er det.
Det har hun understreget via sin enorme fight.
En fight, der giver modstanderne en naturlig respekt.
Lindsay DavenportHer skuffede danskeren med nederlag i de indledende runder.
Skuffende, men ikke overraskende for den pensionerede tennisspiller Lindsay Davenport, der selv oplevede en speciel følelse, efter amerikaneren vandt den første af i alt tre grand slams i karrieren.
- Det var som om, jeg i en tid efter var lidt for glad og tilfreds, hvilket er helt naturligt, når man lige har indfriet en drøm, man har haft hele livet.
Efter en tid fandt jeg mig selv et nyt mål i, at jeg skulle vinde en grand slam mere.
Ambitionen var at fortælle mig selv og alle andre, at den første ikke var vundet ved en tilfældighed, siger 42-årige Lindsay Davenport.
Sikker på flere titlerDavenport arbejder i dag som tennisekspert på flere internationale medier og indrømmede i Singapore, at også hun græd tilbage i januar, da Caroline Wozniacki vandt Australian Open.
Måden danskeren vandt på, efter at have været professionel i mere end ti år, siger for amerikaneren meget om, hvilket potentiale der endnu er i Wozniackis karriere.
- Caroline er stædig, som kun få er det.
Det har hun understreget via sin enorme fight.
En fight, der giver modstanderne en naturlig respekt.
At hun derudover har udviklet sin offensiv, og i højere grad selv bestemmer udfaldet af kampene end tidligere, fortæller historien om en enorm karakterstyrke.
En styrke, jeg er sikker på vil bære hende til flere triumfer i fremtiden, lyder det fra Lindsay Davenport.
Læs også:Forstå WTA-sæsonfinalen inden Wozniacki åbner titelforsvaretI første omgang gælder det tirsdag klokken 13.
30 dansk tid Caroline Wozniackis anden kamp ved sæsonfinalen i Singapore.
Efter nederlaget i åbningskampen mod Karolina Pliskova er danskeren tvunget til at vinde, når hun møder den tidligere dobbelte Wimbledon-mester Petra Kvitova.
Taber Wozniacki, er muligheden for at spille sig videre til semifinalen kun tilstede via hjælp fra en række andre specifikke resul.
FacebookTwitterKopier linkEmner:Caroline Wozniacki (tennisspiller)|Tennis|Australian Open|Wimbledon Championships|Singapore




https://www.dr.dk/nyheder/regionale/nordjylland/amalie-besvimede-fire-aar-siden-under-en-piercing-nu-maa-hun-vente-paa

NordjyllandAmalie besvimede for fire år siden under en piercing: Nu må hun vente på at få kørekortVentetiden er lang for folk med mulige trafik-farlige sygdomme, der kræver godkendelse fra Styrelsen for Patientsikkerhed.
Har du en mulig trafik-farlig sygdom, kan ventetiden på en godkendelse til at tage kørekort vare op mod fem måneder.
Af Amal Guerdali og Søren K.
Nielsen22.
okt.
2018 kl.
17.
28 | opdateret 22.
okt.
2018 kl.
17.
52Bemærk: artiklen er mere end 30 dage gammelLæs op18-årige Amalie Berntsen fra Hasseris Gymnasium i Aalborg har køretime.
Gearskifte, hastighedsgrænser, forbudstavler og vigepligter fylder selvfølgelig meget, mens hun kører.
Men noget lige så vigtigt optager hendes tanker: Hvornår kan jeg tage min køreprøve?
For fire år siden besvimede Amalie Berntsen nemlig, da hun fik en piercing.
Hendes læge måtte derfor skrive en anmærkning i den lovpligtige lægeerklæring.
På grund af anmærkningen skal lægeerklæringen sendes til godkendelse hos politiet, og det tager tid.
Op til fem måneders ventetidOp til fem måneders ventetid er normalt, og det kan være problematisk på mange måder.
Læs også:Ove Klindt Sørensen har mistet sit job på grund af ventetid på kørekort: Det er helt galtDer må eksempelvis maksimalt gå tre måneder, fra man har bestået teorien, til man skal bestå køreprøven.
Ellers må man starte forfra.
Mange mister måske et job eller en læreplads, fordi de ikke kan tage kørekortet så hurtigt, som arbejdsgiveren forventer.
Måske kunne man lade egen læge træffe afgørelse i sådanne sagerJACOB MYRHØJ, KØRELÆRERNæstformanden i Aalborg-Nørresundby Køreskole-Union, Jacob Myrhøj, kalder på flere ressourcer, samt at småskavanker som Amalies kan ordnes udenom Styrelsen for Patientsikkerhed.
- Måske kunne man lade egen læge træffe afgørelse i sådanne sager, siger han.
Hos AMU Nordjylland afvikler man kurser i at køre med lastbiler, busser og vogntog.
Det kræver som bekendt det store kørekort, og for kursister med epilepsi, diabetes, adhd eller lignende sygdomme kan en lægegodkendelse på fem måneder være belastende, forklarer uddannelseschef Morten Lund Dam.
Lang ventetid = intet job, ingen læreplads- Man kan tage et stort kørekort på fire til seks uger.
Men vi får først kontakt til kursisterne kort tid før, de starter, og så løber vi hurtigt ind i problemer, hvis de skal vente længe på at blive lægegodkendt, siger han.
Morten Lund Dam har haft kursister, der ikke har kunnet begynde på en læreplads eller i et job som buschauffør, fordi de måtte vente på at få lægeerklæringen godkendt, siger han.
Læs også:Otte måneders ventetid for nyt kørekort - nu kritiserer ombudsmand politietMorten Lund Dam anerkender, at sikkerheden skal være førsteprioritet, men han efterspørger en hurtigere sagsbehandling og støtter et forslag om, at flere ting skal kunne afgøres af egen læge.
- Før godkendelsen blev lagt ud til to centrale enheder, var arbejdet lagt i hænderne på de lokale kørekorts-kontorer.
Da var sagsbehandlingstiden mellem to og tre uger.
Transporterhvervets Uddannelser vurderer, at hver 10.
af alle kommende lastbilchauffører skal have helbredet godkendt af embedslægerne.
Kalder minister i samrådRasmus Prehn, transportordfører for Socialdemokratiet, har flere gange stillet spørgsmål til skiftende justitsministre for at få bragt ventetiderne ned.
Det vil hjælpe meget derhjemme, hvis jeg selv kan køre til og fra træning.
AMALIE BERNTSEN, GYMNASIEELEVKørekort kræver et tilfredsstillende helbredNår man ansøger om sit første kørekort, skal man være i besiddelse af et tilfredsstillende helbred.
* Helbredskravene omfatter bl.
a.
synet, hørelsen, fysiske og psykiske handicap, hjerte- og nyresygdomme, sukkersyge og epilepsi.
* Vurderer egen læge, at der kan være helbredsproblemer, vil politiet vil i de fleste tilfælde bede Styrelsen for Patientsikkerhed om en sundhedsfaglig vurdering af sagen.
* Styrelsen vurderer derefter, om helbredskravene til kørekort er opfyldt.
Det kan være nødvendigt at bede om yderligere oplysninger.
Hvis det er tilfældet, bliver politiet bedt om at indhente disse oplysninger fra ansøgeren.
* Når de nødvendige oplysninger foreligger, og Styrelsen for Patientsikkerhed har vurderet sagen, sender styrelsen sin vurdering til politiet.
Vurderingen indeholder en anbefaling til politiet, og politiet kan herefter træffe afgørelse om at udstede kørekortet til ansøger, eventuelt med relevante vilkår for kørekortet.
* Denne sagsbehandling foregår ikke digitalt - men per post - og derfor kan det i nogle tilfælde tage mange måneder, før ansøgeren får endelig besked.
I marts 2017 kritiserede Ombudsmanden den urimeligt lange sagsbehandlingstid.
Tilsyneladende forgæves.
Nu kalder Rasmus Prehn justitsminister Søren Pape Poulsen (K) i samråd om sagen.
- Det virker helt urimeligt, at man ikke kan få bragt de her ventetider ned, siger han.
Lederen af Politiets Administrative Center i Holstebro, der behandler kørekortsager i Jylland og på Fyn, politidirektør Jens Kaasgaard f siger, at sagsbehandlingstiderne fortsat er lange på grund af forskellige andre lovændringer sidste år.
Lovændringer kom bag på ledelsen- De kom fuldstændig bag på os og har kostet os langt flere ressourcer, end vi havde regnet med.
Det er vi ved at gøre noget ved, så vi kommer ned på normale forhold igen.
Om et års tid regner vi med at være nede på 45 dage i snit, forudser Jens Kaasgaard.
Indtil videre har Amalie Berntsen fra Hasseris Gymnasium ventet i otte uger på at få sin lægeerklæring godkendt.
Hun risikerer hverken job eller uddannelse men at skulle bruge ekstra tid og penge på teori og køretimer, så hun håber på en snarlig godkendelse.
- Jeg svømmer på eliteniveau, så jeg har en del træninger.
Det vil hjælpe meget derhjemme, hvis jeg selv kan køre til og fra træning.
FacebookTwitterKopier linkEmner:Søren Pape Poulsen (politiker)|Styrelsen for Patientsikkerhed|Aalborg|Jylland|Offentlig forvaltning




https://www.dr.dk/nyheder/penge/nye-anklager-om-hvidvask-i-nordea-i-finland

PengeNye anklager om hvidvask i Nordea i FinlandIfølge Financial Times har amerikaneren William Browder anmeldt hvidvask gennem 527 finske Nordea-konti.
Nordea vil ikke kommentere de nye anklager, før banken har set anmeldelsen (arkivfoto).
22.
okt.
2018 kl.
17.
46Bemærk: artiklen er mere end 30 dage gammelLæs opIfølge erhvervsmediet Financial Times har myndigheder i Finland modtaget en 15 sider lang anmeldelse om hvidvask og mistænkelige overførsler.
Anklagerne går angiveligt på, at ca.
1,5 milliarder kroner skal være sendt gennem 527 finske Nordea-konti.
Afsenderen er amerikaneren William Browder, direktør for hedgefonden Hermitage Capital Management, der har gjort det til en mærkesag at afsløre hvidvask.
- Det fordobler omfanget af anklagerne mod Nordea, siger Browder til Financial Times.
Læs også:Ekspert: Sag om mulig hvidvask i Nordea kan være enestående stor i NordenI sidste uge kom det frem, at bagmandspolitiet i Danmark, Norge og Sverige har fået anmeldelser om hvidvask for 1,1 milliarder kroner i Nordea.
Nordea er opmærksom på Browders anklager, men banken vil ikke kommentere, før den har set indholdet af anmeldelsen.
Dog oplyser Nordea til Financial Times, at den 'arbejder tæt sammen med de relevante myndigheder'.
Hermitage Capital Management led i 2007 store tab fra tyveri af 1,4 milliarder kroner, der var betalt i skat i Rusland.
Bag svindlen stod angiveligt højtstående russiske embedsmænd og organiserede kriminelle.
Svindlen er kendt som Magnitskij-sagen.
/ritzau/FacebookTwitterKopier linkEmner:Nordea|Financial Times|Økonomisk kriminalitet|Finland|Storbritannien




https://www.dr.dk/nyheder/penge/pensionskasser-laegger-storbank-paa-efter-udbytteskandale

Afsløring af skatteskandaleSe temaPengePensionskasser lægger storbank på is efter udbytteskandaleATP, PFA og PKA har købt TDC sammen med storbanken Macquarie, der efterforskes for bedrageri.
Storbanken Macquarie efterforskes for bedrageri med udbytteskat - og så ejer den TDC, sammen med ATP.
Af Emil Eller22.
okt.
2018 kl.
17.
52Bemærk: artiklen er mere end 30 dage gammelLæs opPensionsselskaberne ATP, PFA og PKA vil fremover ikke indgå nye samarbejder med den australske storbank Macquarie.
Det siger ATPs direktør Cristian Hyldahl, efter DR og 18 andre europæiske mediers afsløringer af bankens nøglerolle i skandalen om de mindst 410 milliarder kroner, der er blevet hevet op af statskasserne i flere europæiske lande.
De tre pensionskasser ejer i dag teleselskabet TDC sammen med Macquarie, og derfor har den danske ejerkreds været under pres for at forholde sig til samarbejdspartneren, der blandt andet efterforskes for bedrageri med udbytteskat i Tyskland.
Læs også:TDC's hovedejer førte an i kup mod europæiske statskasser#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"- Den skandale er dybt rystende, hvis det er sådan, som det tilsyneladende er, at mange store finansielle institutioner i ond tro systematisk har tømt europæiske statskasser.
Det tager vi stærk afstand fra, siger ATP's direktør, Christian Hyldahl, nu i et interview med DR Nyheder.
- Vi må grave os ned i det og følge det med stor nidkærhed, siger han på vegne af hele den danske investorkreds i TDC - ATP, PFA og PKA.
Derfor kommer pensionskasserne ikke i fremtiden til at lave investeringer med Macquarie.
- Med hensyn til nye investeringer med Macquire er der en lang række spørgsmål, vi skal have svar på.
Det er svært at forestille sig, at vi kan være en del af nye samarbejder med dem på den korte bane, lyder det fra direktøren.
Fortsætter samarbejde om TDCHan understreger dog, at sagen ikke kommer til at have indflydelse på det nuværende samarbejde med banken i ejerskabet af TDC.
ATP's direktør, Christian hyldahl, vil ikke adbryde selskabets samarbejde med banken Macquarie.
Læs også:Erhvervsordførere tager skarpt afstand fra TDC’s hovedejer: Vanvittig måde at køre forretning påHan vil heller ikke gå så langt som til at sige, at man i pensionskasserne fortryder at have købt TDC sammen med den australske bank.
- Vi fortryder ikke, at vi har købt TDC.
Vi føler, at vi udfylder en rigtig vigtig rolle ved vores ejerskab, og vi har struktureret det sådan, så TDC køres som en ordentlig virksomhed.
Men fortryder du medejeren?
- Jeg ville gerne have partnere, som opererer på ordentlig vis.
Nu må vi se, hvordan de forholder sig til de her spørgsmål.
Hvis de ikke kan det på en god og sober måde, så kan vi fremover ikke have nye samarbejder med dem, siger Christian Hyldahl.
Ledelsen godkendte fifleriI fredags kunne DR afsløre, at Macquarie i årevis har spillet en nøglerolle i et netværk af internationale finansfolk, advokatfirmaer og storbanker, der har været involveret i formodet bedrageri og spekulation mod europæiske statskasser.
Læs også:TDC's hovedejer førte an i kup mod europæiske statskasserDet fulde omfang kendes ikke, men alene i de fem hårdest ramte lande - Danmark, Tyskland, Belgien, Frankrig og Italien - er tabene opgjort til 410 milliarder kroner over en længere årrække.
DR kan i samarbejde med 18 andre europæiske medier dokumentere, hvordan topledelsen i Macquarie personligt godkendte den skattefidus, der gik ud på at trække milliarder af kroner ud af blandt andre den tyske statskasse.
Læs også:Fakta: Sådan er storbanker involveret i formodet bedrageriEn fidus, som banken scorede mindst tre milliarder kroner på, og som nu efterforskes som bedrageri.
I videoen her kan du se en gennemgang af, hvordan svindlen med udbytteskat er foregåetATP-direktøren understreger, at selskabet tager kraftigt afstand fra den måde at hive penge ud af skattevæsenet.
- Jeg har ikke fantasi til at forstå, hvordan man kan være med til den slags, siger Christian Hyldahl.
Kontroversiel investorMacquarie har ad flere omgange haft engagementer i Danmark.
Indtil for nylig ejede Macquarie Københavns Lufthavn, hvor banken ifølge Skat uberettiget trak store udbytter ud af Danmark til skattely i Luxembourg.
Og nu ejer banken altså hovedparten af TDC sammen med de tre pensionspartnere ATP, PKA og PFA.
Læs også:Den blodsugende australske 'vampyrkænguru' er allerede kendt for sit udestående med SkatBanken har over en årrække investeret milliarder i kritisk infrastruktur som for eksempel veje, broer, gas, vindmøller og telekommunikation i 25 lande verden over.
Det har ikke været muligt for DR at få et interview med Macquarie, der i stedet henviser til en skriftlig kommentar.
Banken erkender at have deltaget i den kontroversielle handel fra 2005 til 2009, men nævner, at over 100 andre finansielle virksomheder har ageret på markedet for den kontroversielle handel, som banken trak sig fra i 2012.
Banken forklarer samtidig, at omfattende ekstern juridisk rådgivning har peget på, at banken handlede i overensstemmelse med loven.
AKTIER, UDBYTTE OG SKAT•Når en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af skat.
•Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
FacebookTwitterKopier linkEmner:ATP|Christian Hyldahl (erhvervsleder)|Skatter og afgifter|Økonomisk kriminalitet|Tyskland




https://www.dr.dk/nyheder/regionale/syd/vejspaerring-moeder-forstaaelse-det-irriterer-mig-kommunen-bare-tromler-over

Syd- og SønderjyllandVejspærring møder forståelse: Det irriterer mig, at kommunen bare tromler over hamFlere borgere bakker op om lokal landmands protest mod Vejen Kommune.
Hans Christian Nielsen kom forbi vejspærringen på Skovgårdsvej i Vejen i dag.
Han har fuld forståelse for landmandens protest i sagen.
(© (c) DR)Af Louise Mandrup (interview), Amanda Rokkjær Munksgaard og Kristian Elvstrøm22.
okt.
2018 kl.
17.
00Bemærk: artiklen er mere end 30 dage gammelLæs opDen 1,4 kilometer lange Skovgårdsvej, der er placeret vest for Vejen, har tiltrukket meget opmærksomhed, efter landmand Martin Lund Madsen mandag spærrede vejen af med flere halmballer og sandbunker.
Læs også:Rasende landmand erklærer krig mod kommune: Spærrer stor vej med halmballer og sandDet sker efter, at han for nylig fik Højesterets ord for, at vejen ulovligt er anlagt på hans jord.
Derfor måtte flere bilister vende om, da de nåede bunkerne af sand denne mandag.
Men det har ikke umiddelbart givet anledning til sure miner.
For folk forstår Martin Lund Madsens protest.
Nabo: "Det er kommunen, der laver selvtægt"En af dem, der kom forbi, var Hans Christian Nielsen.
- Det er han i sin fulde ret til.
Det irriterer mig, at kommunen bare tromler over ham og laver en vej, der er ulovlig.
Nu skal vi se, om retten er lige for alle – eller om den lille mand skal holdes nedeHans Christian Nielsen, Vejenborger- Det er som om, at de øverste i samfundet altid skal have ret i forhold til almindelige borgere.
Nu skal vi se, om retten er lige for alle – eller om den lille mand skal holdes nede, siger han.
Læs også:Sådan endte kampen om et stykke vej i afspærringer og grusbunkerSkovgårdsvej blev etableret i 2012 i forbindelse med elektrificering af jernbanen mellem Esbjerg og Lunderskov.
Skovgårdsvej går tværs over jernbanen og leder i dag trafikken mellem Askov og motorvejen samt Vejens industrikvarteret uden om Vejen by.
Gunnar Mortensen var på vej ned til sin søn, der bor på Skovgårdsvej.
Selvom han nu de næste måneder må tage en omvej for at besøge ham, kan han sagtens sætte sig ind i den situation, landmanden står i.
(© (c) DR)Gunnar Mortensen var på vej ned til sin søn, der bor på Skovgårdsvej, da han blev stoppet af vejspærringen.
Selvom han nu skal køre en omvej, har også han fuld forståelse for landmandens handling.
- Jeg synes, det er okay.
Det er kommunen, der i mine øjne har lavet selvtægt.
Vi andre skal følge loven, men det skal kommunen ikke, siger han.
Vejspærring frem til januarDet er kommunen, der i mine øjne har lavet selvtægt.
Gunnar Mortensen, VejenborgerBlokaden af Skovgårdsvej bliver sandsynligvis først ophævet til januar.
I følge chefen for teknik og miljø i Vejen Kommune Peter Hansen vil kommunen lave en ny ekspropriation, så vejen kan blive lovlig og afspærringen fjernes.
Men den slags tager tid, fordi kommunen er forpligtet til at give landmanden varsler og svarfrister på sammenlagt seks uger.
Dertil kommer den tid, som det tager kommunens folk at behandle sagerne.
Læs også:Vejens borgmester om blokeret vej: Der er lige lidt at tale om, inden vi når en løsning- Vi skal have styr på tingene, så det går rigtigt for sig.
Det er en grundig proces, vi er i gang med, siger Peter Hansen.
Martin Lund Madsen har tilbudt, at kommunen kan købe jorden, hvor vejen ligger – hvis de køber resten af jorden omkring Skovgårdsvej.
Det tilbud har Vejen Kommune takket nej til.
En løsning uden kamp havde været bedreUdsigten til i flere måneder at skulle køre en omvej, når Gunnar Mortensen skal besøge sin søn, gør ham ikke noget.
Men han synes, at kommunen kunne have ordnet det på en nemmere måde end med endnu en ekspropriation- Jeg synes, at kommunen skulle tage pengene op af lommen og købe den jord istedet for at bruge pengene på sagførere.
En anden Vejenborger kom også forbi for at se nærmere på Martin Lund Madsens bunker af sand midt på Skovgårdsvej.
Han synes, at en vejspærring er en voldsom handling.
- Den er lidt svær.
Manden er jo nok nødt til at gøre sin kamp færdig.
Men jeg have haft mere forståelse for, at han havde fundet en løsning sammen med Vejen Kommune og Bane Danmark, siger J.
P.
Oksen.
FacebookTwitterKopier linkEmner:Vejen Kommune|Vejen|Landbrug|Banedanmark|Togtrafik




https://www.dr.dk/nyheder/regionale/syd/vejens-borgmester-om-blokeret-vej-der-er-lige-lidt-tale-om-inden-vi-naar-en

Syd- og SønderjyllandVejens borgmester om blokeret vej: Der er lige lidt at tale om, inden vi når en løsningArbejde med at få gjort vejen lovlig er sat i gang, siger borgmesteren.
Striden mellem landmanden og Vejen Kommune har varet siden 2012 og ser ikke ud til at ende foreløbig, fordi de ikke kan blive enige om, hvad der skal ske med vejen.
Af Maja Lærke Maach22.
okt.
2018 kl.
15.
35Bemærk: artiklen er mere end 30 dage gammelLæs opEn trafikeret vej i Vejen står i vejen for en løsning mellem landmand Martin Lund Madsen og borgmester Egon Fræhr (V).
Landmanden har nu med store bunker sand og halmballer lukket Skovgårdsvej, fordi Banedanmark og kommunen ulovligt har anlagt vejen på landmandens jord.
Men kommunen vil have lov til at benytte den to kilometer lange vej, da den er nødvendig for at kunne lede trafikken fra Askov uden om Vejen, når bilisterne skal til og fra Esbjerg-motorvejen E20.
Det siger Egon Fræhr til DR Nyheder.
- Det er ærgerligt og er i det hele taget en træls sag.
Vi har brug for vejen, fordi de gamle broer er væk.
Så det er rigtig ærgerligt for de borgere, som skal passere vejen, siger han.
Læs også:Rasende landmand erklærer krig mod kommune: Spærrer stor vej med halmballer og sandOm Martin Lund Madsens protestlukning af Skovgårdsvej siger borgmesteren:- Det ligner meget selvtægt, men det er jo en opgave, som politiet må tage sig af.
Landmand Martin Lund Madsen har tilbudt, at kommunen kan købe jorden, men det vil Vejen Kommune ikke.
Man skal nemlig ikke bruge hele jorden, lyder det fra borgmesteren.
Syd- og Sønderjyllands Politi oplyste tidligere i dag, at man er til stede på vejen for at regulere trafikken på stedet.
- Da det kan medføre trafikale problemer, hvis kørende bliver stoppet af afspærring inde på vejen, har Syd- og Sønderjyllands Politi anmodet Vejen kommune om at afspærre i hver ende af Skovgårdsvej.
Afspærringen vil være i kraft indtil videre, skriver politiet i en pressemeddelelse.
Fik medhold af HøjesteretTvisten om et stykke af vejen har stået på siden 2012.
Martin Lund Madsen har fået Højesterets ord for, at vejplanlægningen er ulovlig på den strækning af vejen, som han ejer.
Det er godt halvdelen af vejen.
Landmanden kræver, at Vejen Kommune enten nedlægger vejen, der er bygget af Banedanmark, eller betaler ham for at købe jorden.
Men ingen af delene vil kommunen være med til, siger Egon Fræhr.
- Jeg har godt hørt, at vi har fået tilbudt at købe alle 190 hektarer, men vi har kun brug for to, så der er lige lidt at tale om, inden vi når til en løsning, lyder det fra borgmesteren.
Læs også:Sådan endte kampen om et stykke vej i afspærringer og grusbunkerHan fortæller, at kommunen nu vil starte en ny sag om at ekspropriere landmandens jord, så vejen kan blive åbnet for trafik igen.
Det vil sige, at landmanden med denne manøvre kan blive tvunget til at opgive ejendomsretten over sin grund mod en erstatning.
- Højesteret har jo godtgjort, at en halv vej ligger ulovligt, og vi har brug for en hel vej og i det hele taget lovlige veje i Vejen Kommune.
Vi har derfor iværksat en ny ekspropriationsproces efter vejloven, så vi kan få lovliggjort vejen, siger Egon Fræhr.
En kommunalbestyrelse kan foretage ekspropriation af privat ejendom, hvis det er nødvendigt for at realisere en lokalplan eller en byplanvedtægt.
Borgmesteren forudser, at der mindst kommer til at gå et år, før kommunen får klarhed over, om den med loven i hånden kan tvinge Martin Lund Madsen til at opgive jordstykket.
FacebookTwitterKopier linkEmner:Egon Fræhr (politiker)|Venstre|Højesteret|Vejen|Landbrug




https://www.dr.dk/sporten/formel1/efter-magnussen-diskvalifikation-haas-boss-nedsabler-braendstofreglerne

Formel1Efter Magnussen-diskvalifikation: Haas-boss nedsabler brændstofreglerneDet svækker muligheden for at underholde, at Formel 1 har en regel om forbrug af brændstof, mener Haas-boss.
Haas-køreren Kevin Magnussen kørte ind på en niendeplads i USA, men danskeren blev efterfølgende diskvalificeret.
22.
okt.
2018 kl.
14.
31Bemærk: artiklen er mere end 30 dage gammelLæs opKevin Magnussen endte på niendepladsen i søndagens Formel 1-grandprix i USA, og det var det bedste resultat for Haas på hjemmebane nogensinde.
Men efterfølgende blev Magnussen diskvalificeret for at have brugt for meget brændstof.
Læs også:Kevin Magnussen mister VM-point efter diskvalifikationDet betød to tabte VM-point, og det ærgrer Haas-boss Günther Steiner, at Formel 1 har den slags regler.
- I sidste ende er det vores ansvar at kontrollere forbruget af brændstof, men jeg er stadig uenig i, at der skal være sådan en regel i Formel 1, siger Günther Steiner til holdets hjemmeside.
Kørerne må maksimalt bruge 105 kilo brændstof under et grandprix, og Magnussen har oplyst, at han blot var 100 gram over grænsen.
- Jeg håber, at det vil ændre sig til næste år, hvor grænsen sættes op til 110 kilo.
Men en anden regel ændres også, da frontvingen bliver større, så det bliver måske det samme.
Læs også:Magnussen tvunget til at tage foden af gassen- En dag får vi et godt show, men i øjeblikket er det ikke sådan, mener Günther Steiner.
Strabadserne i USA blev ikke bedre for Haas af, at Magnussens teamkollega, Romain Grosjean, er blevet straffet tre placeringer forud for næste weekends grandprix i Mexico.
Den straf er tildelt, efter at Grosjean var involveret i en kollision på første omgang i USA med Sauber-køreren Charles Leclerc.
Grosjean skal nu til at være forsigtig, da han er tæt på at blive udelukket i et grandprix.
Læs også:Magnussen kolliderer og udgår i Hamilton-triumfDet sker, hvis franskmanden når op på 12 strafpoint i en periode på 12 måneder.
Lige nu har Grosjean ti strafpoint.
Det første af de point udløber på mandag - dagen efter grandprixet i Mexico - så Grosjean har grund til at køre med ekstra omtanke på søndag.
- Hvis han får tre strafpoint 28.
oktober, så ville det være fjollet.
Han er nødt til at være meget forsigtig, siger Charlie Whiting, løbsdirektør i Formel 1.
/ritzau/FacebookTwitterKopier linkEmner:Kevin Magnussen (racerkører)|USA|Formel 1|Mexico|Motorsport




https://www.dr.dk/nyheder/regionale/sjaelland/over-300-staar-til-miste-jobbet-paa-sygehuse-i-region-sjaelland

SjællandOver 300 står til at miste jobbet på sygehuse i Region SjællandI alt bliver knap 600 årsværk berørt af besparelser i sparerunde i regionen.
Heino Knudsen har det "rigtig skidt" med de afskedigelser, der i dag er varslet i Region Sjælland.
 DR)Af Ann Smed Madsen22.
okt.
2018 kl.
14.
59 | opdateret 22.
okt.
2018 kl.
17.
56Bemærk: artiklen er mere end 30 dage gammelLæs opOp til 317 medarbejdere - blandt andet læger, sygeplejersker og sosu-assistenter - på sygehusene og personale i administration i Region Sjælland kan risikere at få en fyreseddel.
Regionen mangler penge på både budgettet for i år og for 2019, og den skal derfor spare på personalet.
I alt drejer det sig om knap 600 årsværk, der bliver berørt.
278 stillinger, der i dag ikke er besat, bliver helt nedlagt.
- Jeg har det rigtigt, rigtigt skidt.
Det berører nogle af vores rigtigt dygtige medarbejdere.
Det giver usikkerhed i vores organisation, siger formand for regionsrådet i Region Sjælland, Heino Knudsen (S), til DR Sjælland.
Ifølge regionrådsformanden er at det allerede lykkedes at nedbringe antallet af afskedigelser, da der er en del ubesatte stillinger, som ikke bliver genbesat.
Alligevel har besparelserne store konsekvenser for over 300 medarbejdere, der i forvejen løber meget stærkt:- Hver eneste medarbejder i Region Sjælland knokler hver eneste dag, så selvfølgelig har det konsekvenser.
Vi kigger hele tiden på, hvordan vi kan omstille og gøre tingene bedre og smartere.
Der er ikke nogen lavthængende frugter længere.
Det er de hårde løsninger, siger Heino Knudsen, der lover, at nogle af medarbejderne vil blive tilbudt omplaceringer.
Dyrere medicinDet er blandt andet udgifterne til flere patienter med mere komplicerede sygdomme og dyrere medicin, der har drænet pengekassen.
- Vi har set en eksplosiv stigning i blandt andet kræfttilfælde og kræftbehandlinger, som er nogle af de dyre behandlinger.
Det er rigtigt godt, at vi kan hjælpe borgerne med det, siger Heino Knudsen.
På trods af de mange afskedigelser mener regionrådsformanden godt, at han kan stå inde for sundhedsvæsenet i Region Sjælland på den anden side af fyringer:- Ja, det kan jeg, men det gør ondt.
Det gør ondt på vores medarbejdere, på os i ledelsen, men vi har taget et job på os, som betyder, at vi smøger ærmerne op og knokler det bedste, vi har lært, for at skabe de bedste løsninger.
Sygehusplan rykkes fremFor at få økonomien til at hænge sammen ønsker Region Sjælland også at fremrykke en sygehusplan for at gøre arbejdet mere effektivt.
Det betyder, at kvinder, der skulle opereres for brystkræft på Ringsted Sygehus, fremover skal til Roskilde.
Indlagte kræftpatienter fra Næstved Sygehus kommer også fremover til Roskilde, hvis sygehusplanen vedtages politisk.
De to patientflytninger skulle alligevel ske, men først senere til det nye universitetshospital i Køge, når det står færdigt.
Andre bud på at spare penge lyder på at hjælpe flere patienter tættere på hjemmet, fortæller Heino Knudsen:- Vi ser hele tiden på, hvordan vi kan løse nogle opgaver på andre måder.
Kan vi bedre og billigere hjælpe nogle borgere tættere på, hvor de bor uden at man skal ind på sygehuset?
Er alle de ambulante kontroller nødvendige?
Kan vi bruge digitalisering i højere grad?
Afskedigelser kan betyde flere genindlæggelserForbundssekretær Helena Mikkelsen fra FOA, der er faglig organisation for blandt andet sosu-assistenter og portører, mener, at det vil gå hårdt ud over både medarbejdere og patienter, når så mange stillinger nedlægges.
Hun forventer, at medarbejderne får lagt ”endnu flere opgaver oveni de i forvejen mange opgaver, de har” og at det vil gå ud over den pleje, patienter skal have:- Jeg synes, det er rigtigt problematisk, både for den medarbejder, som gerne vil udføre et stykke arbejde, der sikrer det bedste for patienten, siger Helena Mikkelsen og tilføjer:- Men også for den patient, der kommer på sygehuset og ikke kan få den rette behandling eller måske ikke får den behandling, der skal til, for at kunne blive ordentligt rask.
Helena Mikkelsen frygter, at afskedigelserne kommer til at betyde et stigende antal genindlæggelser, fordi medarbejderne ”får så stort et arbejdspres”.
Forhandlinger tirsdagTirsdag er de faglige organisationer indkaldt til forhandling om afskedigelser efter loven om massenedskæringer.
Region Sjælland forventer, at sygeplejersker, lægesekretærer, sosu-assistenter, administrativt personale, læger, bioanalytikere og andre faggrupper bliver berørt.
Der kommer til at ske afskedigelser blandt både medarbejdere og ledere.
Fakta om afskedigelser:•Afskedigelser: 317 årsværk - heraf er der ledige stillinger til cirka 50 medarbejdere.
•Nedlæggelse af stillinger, som i dag er ubesat: 278 årsværk.
•I alt 595 berørte årsværk.
Kilde: Region SjællandOpdateret kl.
17.
55 med kommentarer fra Heino Knudsen og Helena Mikkelsen til DR Sjælland.
FacebookTwitterKopier linkEmner:Heino Knudsen (politiker)|Region Sjælland|Socialdemokraterne|Hospitaler|Sjælland




https://www.dr.dk/nyheder/regionale/trekanten/faellesjagt-skal-stoppe-vildt-i-oedelaegge-marker-og-skove

TrekantområdetFællesjagt skal stoppe vildt i at ødelægge marker og skoveForeninger går sammen om at samle jagt på kronvildt på enkelte dage.
Det skal forhindre dyrene i at ødelægge afgrøder.
Når jægerne er på jagt, kan det skræmme kron- og dåvildt sammen i store flokke, som kan ødelægge afgrøderne på markerne.
Nu vil flere organisationer samle jagterne på få dage, så skaderne bliver begrænset.
Af Jeppe Liegaard Nielsen og Annette Jespersen22.
okt.
2018 kl.
14.
32Bemærk: artiklen er mere end 30 dage gammelLæs opLandmændene taber penge, hver gang kronvildt og råvildt samler sig i store flokke spiser af afgrøderne eller tramper dem i stykker.
Det sker ofte under jagt, når dyrene samler sig i flokke for at forsvare sig.
Resultatet er, at flokkene bliver så store, at de skaber ekstra mange skader på markerne og i skove.
Så i stedet for at have mange jagter i sæsonen, så skal de samles på få dage, mener en række organisationer samlet i Hjortevildsgruppen for Region Syddanmark.
Fællesjagterne skal begrænse skaderne på afgrøder, mens jagten er i gang, fortæller formanden for gruppen Ole Holm.
Landmand: Der er alt for meget vildtDet lyder umiddelbart som et udmærket forslag, siger landmand Anders Sørensen fra Randbøl ved Vejle.
Men han påpeger, at det generelle problem er, at der er for mange dyr.
Så han kan godt tvivle på, om det virker.
For hvis antallet af dyr er det samme, så gør det ikke den store forskel om det er små eller store grupper.
- Om der kommer to flokke på 50 dyr eller en stor på 100 dyr, det kan være det samme, mener han.
Læs også:Krondyrbestand under lup: Nu skal der skydes flere kalve og hinderInspirationen til den her form for jagt kommer fra de centraleuropæiske lande.
Især Tyskland har praktiseret store jagter på kron- og råvildt.
Efterfølgende er der en længere periode med fred på arealet, fortæller formanden for Hjortevildtsgruppen Ole Holm.
- Så får man et lavere jagttryk med et stort udbytte.
Og det er egentlig det, vi prøver at teste, fortæller han.
Landmand Anders Sørensen håber, at den form for jagt også betyder, at der bliver færre dyr.
- Hvis det kan hjælpe med at afskyde (regulere bestanden, red), så vil det være en fordel, siger han.
Der er i øjeblikket ikke overblik over, hvor meget vildet koster landmændene i tabte afgrøder.
Men Seges, det tidligere videnscenter for Landbrug, er netop nu ved at få et overblik ved at sende spørgeskemaer ud til landmændene.
Med i Hjortevildtgruppen for Region Syddanmark er blandt andet Danmarks Jægerforbund, Landbrug & Fødevarer, Dansk Skovforening, Danmarks Naturfredningsforening og Friluftsrådet.
Den første fælles jagtdag i Syddanmark bliver den 13.
januar 2019.
FacebookTwitterKopier linkEmner:Jylland|Region Syddanmark|Vejle|Landbrug|Jagt




https://www.dr.dk/nyheder/penge/dansk-tip-stoppede-snyd-med-udbytteskat-i-norge

Afsløring af skatteskandaleSe temaPengeDansk tip stoppede snyd med udbytteskat i NorgeTyske myndigheder kunne have advaret Danmark om mulig skattesvindel.
Det skete ikke.
Danske myndigheder hjalp Norge med at stoppe svindel med udbytteskat for millioner.
Tyske myndigheder valgte ikke at advare Danmark længe inden.
Af Emil Eller22.
okt.
2018 kl.
15.
02Bemærk: artiklen er mere end 30 dage gammelLæs opI Norge kan myndighederne ånde nogenlunde lettede op.
For mens flere europæiske lande er blevet plyndret for milliarder af kroner i den omfattende sag om formodet svindel med udbytteskat, slap nordmændene med at blive snydt for "kun" 580.
000 norske kroner - lige under en halv million danske kroner.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Læs også:Netværk af finansfolk og storbanker har plyndret Danmark og store dele af Europa for milliarderAt beløbet ikke blev større skyldes ifølge den norske skattedirektør, Hans Christian Holte, at Norge fik hjælp af de danske myndigheder i 2015.
- Det, vi afdækkede, da vi gik ind i sagen i 2015, var et tilfælde af vellykket svindel for 580.
000 norske kroner, siger han til det norske medie NRK.
Det lykkedes i den forbindelse at stoppe andre svindelforsøg for 350 millioner norske kroner.
- Det er faktisk en historie om effekten af internationalt samarbejde mellem stater.
Norge har tidligt været informeret om den potentielle trussel, og derfor har vi kunnet sætte ind over for det, lyder det fra skattedirektøren.
Danmark blev ikke advaretMen hvor de norske myndigheder kunne gribe tidligt ind på baggrund af hjælp fra Danmark, var vi her hjemme ikke nær så heldige.
For i perioden fra 2012 til 2015 blev der flået 12,7 milliarder kroner op af den danske statskasse som del af den store udbytteskatteskandale, der i flere lande efterforskes som bedrageri.
Pengene gik til et netværk af finansfolk, der gennem en smart fidus med refusion af udbytteskat på aktier lykkedes med sammenlagt at hente 410 milliarder kroner i flere europæiske lande.
Læs også:Fem lande har mistet 410 milliarder: Sådan når DR frem til talletOg som DR i dag har afsløret, var de tyske myndigheder allerede i 2012 i besiddelse af en masterplan for svindlen med udbytteskat på europæisk plan, hvor Danmark nævnes som et muligt mål for skattesvindel.
Danmark står nævnt i dette dokument, som eksperter beskriver som en "masterplan" for spekulation i udbytteskat.
Tysk statsanklager beslaglagde planen, men gav den aldrig videre til andre lande.
Udbetalingen af de 12,7 milliarder kroner kunne altså muligvis være stoppet, inden det for alvor gik galt.
Men de tyske myndigheder advarede aldrig Danmark, og dermed kunne netværket af finansfolk med britiske Sanjay Shah i spidsen fortsætte med at suge penge ud af den danske statskasse.
Læs også:Tyskland kendte til mulige planer om skattesvindel mod Danmark i tre år"Meget, meget uheldigt"Den tyske skatteprofessor Christoph Spengel fra Mannheim Universitet, der har gennemgået sagen, er chokeret over, at tyske myndigheder ikke delte deres oplysninger med med de lande, som netværket af finansfolk overvejede at prøve deres fidus af i.
- Hvis det dokument var blevet sendt til Danmark i 2012, kunne spekulationen med udbytteskat være blevet stoppet før 2015, siger han.
I videoen her kan du se en gennemgang af, hvordan svindlen med udbytteskat er foregåetSkatteminister Karsten Lauritzen (V) kalder det "meget, meget uheldigt", at oplysningerne fra Tyskland ikke er nået frem til Danmark for mange år siden.
Læs også:Udbytteskandale: Skatteminister vil snakke alvor med Tyskland- Hvad der præcist er sket i den her sag, og hvad tyskerne har gjort, det skal de have mulighed for at forklare, siger han til DR.
Han vil nu kontakte den tyske regering for at lave en aftale om at udveksle oplysninger om mulig skattesvindel.
Alexander Badle, der er talsmand for statsanklageren i Frankfurt, forklarer i en mail til DR Nyheder, at man ikke valgte at dele oplysningerne med Danmark eller andre lande, fordi vurderingen var, at den spekulation, der foregik i Tyskland, ikke ville fungere i Danmark.
FacebookTwitterKopier link




https://www.dr.dk/sporten/fodbold/landsholdsangriber-forlaenger-med-ajax

FodboldLandsholdsangriber forlænger med Ajax Angriberen Kasper Dolberg forlænger med sin klub, Ajax, så kontrakten gælder til sommeren 2022.
Kasper Dolberg var en del af truppen ved den de to seneste landskampe mod Irland og Østrig.
22.
okt.
2018 kl.
14.
20 | opdateret 22.
okt.
2018 kl.
14.
34Bemærk: artiklen er mere end 30 dage gammelLæs opAngriberen Kasper Dolberg har mandag forlænget sin kontrakt med den hollandske storklub Ajax.
Den gælder nu til sommeren 2022, skriver fodboldklubben på sin hjemmeside.
Læs også:Danske Dolberg viser målform inden landskampe21-årige Dolberg var i forvejen på kontrakt indtil sommeren 2021, men har altså lagt endnu et år på aftalen.
- Vi har talt om en ny kontrakt i et stykke tid, og jeg er glad for, at den nu er i hus.
Jeg er meget glad her i Ajax, siger Kasper Dolberg.
Han fik sit store gennembrud i klubben i sæsonen 2016/17, hvor den nåede Europa League-finalen.
Læs også:Dolberg: Jeg fik ikke sat et stort nok aftrykDen forgangne sæson var svær for Dolberg, som dog nu er ved at finde sin gamle målform.
Så sent som i lørdags kom han på tavlen for Ajax og fremtvang også et straffespark i udesejren på 4-0 over Heerenveen.
Han har i alt spillet 85 kampe for Ajax og har scoret 36 mål.
Dolberg var med til sommerens VM for Danmark og var også en del af landsholdet, der tidligere i oktober var samlet for at møde Irland og Østrig.
/ritzau/FacebookTwitterKopier linkEmner:Kasper Dolberg (fodboldspiller)|Europa League|Fodbold|Holland




https://www.dr.dk/sporten/haandbold/herreligaen/efter-kaotisk-opgoer-gog-kraever-omkamp-mod-kif-kolding

HerreligaenEfter kaotisk opgør: GOG kræver omkamp mod KIF KoldingUdvisning af træner og annullering af mål var afgørende for lørdagens kamp mellem GOG og KIF Kolding, mener fynboerne, der nu kræver ny kamp.
GOGs træner Nicolej Krickau valgte ikke at lægge sit time out-kort, da i lørdags og det kostede ham en udvisning og en annullering af et mål.
Helt galt, mener GOG, der nu kræver omkamp.
(Arkivfoto: Henning Bagger/Scanpix 2018) Af Kirsten Nepper-Rasmussen og Kristian Østerby Jepsen22.
okt.
2018 kl.
13.
53 | opdateret 22.
okt.
2018 kl.
14.
36Bemærk: artiklen er mere end 30 dage gammelLæs opKampen mellem KIF Kolding og GOG i håndboldens herreliga bør gå om.
Det mener sydfynboerne efter en række kontroversielle kendelser i slutningen af lørdagens møde mellem de to klubber.
- Vi er nået frem til, at vi gerne vil køre en protestsag, siger GOG-direktør Kasper Jørgensen.
Fynboerne er vrede over en episode i slutningen af kampen.
Her var GOG-træner Nicolej Krickau på vej til at tage en timeout, da han kunne se GOG-spiller Niclas Kirkeløkke score.
Derfor undlod træneren at lægge time out-kortet, men gik tilbage til sin plads.
Det takserede dommerne til en udvisning af Krickau samt annullering af målet.
- For det første mener vi ikke, målet skal underkendes, fordi hændelsen sker, efter målet var scoret.
Det er tydeligt at se på videooptagelserne.
Derudover mener vi udvisningen af vores træner er forkert, for idet vi scorer, skal han gå tilbage fra det tekniske felt og kan ikke tage time out, siger Kasper Jørgensen.
Kræver omkampKampen endte 23-23, og derfor mener GOG, at hændelsen var kampafgørende, og at der skal en ny kamp til.
- Vi håber på og appellerer til, at vi får en ny kamp.
Vi synes, vi har en god sag, siger Kasper Jørgensen.
Ifølge chef for turnering og it i DHF, Frank Smith, tager det typisk mellem halvanden og to uger at afgøre protestsager, som den GOG har indgivet.
I forbindelse med protesten vil modstanderen, dommerne og observatøren under kampen blive hørt.
Derefter træffer Disciplinærinstansen sin afgørelse.
FacebookTwitterKopier linkEmner:GOG Håndbold|KIF Kolding København|Håndbold|Dansk Håndbold Forbund|Fyn




https://www.dr.dk/nyheder/regionale/hovedstadsomraadet/henriette-var-udsat-vold-og-svigt-i-hjemmet-som-barn-regner-du

KøbenhavnHenriette var udsat for vold og svigt i hjemmet: Som barn regner du med, at der er nogle voksne, der passer på digVoldelige og seksuelle overgreb mod børn og unge bliver i dag opdaget i højere grad end tidligere.
Børn og unge, der bliver udsat for vold eller seksuelle overgreb, har forskellige måder at råbe de voksne op, mener Henriette Karlsen, der selv har været udsat for vold i sin barndom.
Af Kristoffer Poulsen22.
okt.
2018 kl.
14.
30 | opdateret 22.
okt.
2018 kl.
13.
05Bemærk: artiklen er mere end 30 dage gammelLæs opFra 2014 til 2017 er antallet af afsluttede sager om overgreb, kaldet børnehussager, steget med 89 procent, viser tal fra Socialstyrelsen.
I Københavns Kommune er antallet af børnehussager, der er afsluttet, steget med 56 procent de seneste tre år.
En børnehussag bliver sat i gang, når en kommune får viden om, at et barn er udsat for vold eller seksuelle overgreb, og at der er behov for at inddrage sygehusvæsenet eller politiet.
Selvom antallet af børnehussager er steget, er det ikke nødvendigvis et udtryk for en negativ udvikling.
Det viser måske nærmere, at flere børn bliver fundet og hjulpet.
Læs også:Sager om voldelige og seksuelle overgreb på børn er stigendeEn af dem der ikke fik den nødvendige hjælp, er Henriette Karlsen.
Hun er i dag en voksen kvinde og er selv blevet mor.
Men i sin egen barndom oplevede hun både vold og svigt i hjemmet.
- Det er enormt svært at leve i noget, som du ude i den virkelig verden godt kan se, ikke er den rigtige måde at leve på, siger hun.
Og hvis ikke man får den nødvendige hjælp fra systemet, så bliver det ikke lige frem nemmere, mener Henriette Karlsen.
- Som barn ved du ikke helt, hvad livet handler om, så man regner bare med, at der er nogle voksne mennesker, der passer på dig, siger hun.
Fandt et frirumHenriette Karlsen begyndte at ryge hash for at flygte fra problemerne i hverdagen og få dagene til at gå.
Men hun fandt også et andet frirum på Kløvermarkens fodboldbaner.
- Når jeg havde en lortedag, og var skide gal, så gik jeg ned på Kløvermarken og sparkede helt vildt meget til boldene, inden træneren dukkede op, siger hun.
Læs også:Børnehus får flere henvendelser om børn i problemerAt sparke hårdt til fodbolde på banerne, var dog ikke nok til at råbe hjælpen op.
Og når Henriette Karlsen var alene, kom alle tankerne snigende igen.
- Hvis jeg var alene spurgte jeg tit mig selv; Hvorfor er der ikke nogen, der hører på mig, når der er så mange voksne mennesker i den her verden?
Så hvordan kan det være, at jeg skal råbe igen og igen', siger Henriette Karlsen.
Tog initiativ til at hjælpe andreHenriette Karlsen har selv oplevet, hvordan børn, der har været udsat for svigt, overgreb og vold kan blive rigtig svære for samfundet at håndtere.
Og netop fordi hun kender konsekvenserne, har hun også selv gjort en ekstra indsats for at hjælpe.
I en periode arbejde hun som pædagogmedhjælper i et kommunalt projekt.
Her erfarede hun dog, at hun havde svært ved at holde sig til de rammer, kommunen havde sat op for at hjælp de udsatte børn.
Hun ville gerne hjælpe mere.
Derfor startede hun sin egen forening, De Stærke Børn.
Sammen med andre professionelle på området, vil Henriette Karlsen skabe et alternativ til de kommunale tilbud, der er målrettet de svigtede børn.
- Der bliver nødt til at være en mellemvej, og der bliver nødt til at være nogle foranstaltninger, der tager børnene seriøst, siger hun.
FacebookTwitterKopier linkEmner:Vold|Socialstyrelsen|Københavns Kommune|Socialforhold




https://www.dr.dk/nyheder/politik/v-profil-vil-have-flere-kobenhavnere-i-folketinget

PolitikV-profil vil have flere københavnere i FolketingetValgloven skal ændres, så politikere fra hele landet får lige adgang til Folketinget, mener Jan E.
Jørgensen.
Venstre-politiker Jan E.
Jørgensen vil ændre valgloven.
22.
okt.
2018 kl.
14.
18Bemærk: artiklen er mere end 30 dage gammelLæs opI dag er det nemmere at få en plads i Folketinget, hvis man er fra eksempelvis Vestjylland end København.
Men det skal der laves om på, hvis det står til Venstres Jan E.
Jørgensen.
Det fortæller han til TV2 Lorry.
- Det er urimeligt, og der er ikke rigtig nogen, der er opmærksomme på det, siger han til tv-mediet.
Urimeligheden består ifølge folketingsmedlemmet, der selv er valgt i Københavns Storkreds, i, at mandaterne koster flere stemmer i hovedstaden end i eksempelvis Vestjylland.
- I Vestjylland er mandater billigst, og i Københavns Omegn er mandater dyrest.
I Vestjylland skal der omkring 25.
000 stemmer til et mandat, mens der skal omkring 35.
000 mandater til et mandat i Københavns omegn, uddyber Jan E.
Jørgensen over for Ritzau.
Han understreger, at ændringen ikke vil få betydning for, hvor mange mandater hvert parti får.
Forsker: Partierne bestemmer alligevelPartiforsker på Københavns Universitet, Karina Kosiara-Pedersen, har svært ved at se, at det vil gøre den store forskel på den førte politik på Christiansborg.
- Selv om mandaterne er billigere i Jylland eller i de tyndt befolkede områder, så er det partierne, der bestemmer politikken, siger hun til TV2 Lorry.
Jan E.
Jørgensen tror dog, at en ændring vil få betydning.
- Når der kommer flere i Folketinget, som er valgt i hovedstaden, vil der også være flere, som fremfører synspunkter, som vores vælgere lægger vægt på.
- Er en motorvej vigtig i Holstebro eller Frederikssund?
Det er klart, at det har man et forskelligt syn på, siger han til Ritzau.
Ministeriet undersøger forslagVenstre-politikeren fortæller, at han endnu ikke ved, om han får opbakning til forslaget fra sine partikolleger i Venstre.
- Jeg tror også, at holdningerne hos os vil være delt efter, hvor man selv er valgt henne, siger Jan E.
Jørgensen.
Økonomi- og Indenrigsministeriet oplyser, at det undersøger V-politikerens forslag om at ændre valgloven.
/ritzau/FacebookTwitterKopier linkEmner:Økonomi- og indenrigsministeriet|Venstre|Jylland|Valg og folkeafstemninger|Jan E.
Jørgensen (politiker)




https://www.dr.dk/nyheder/viden/kroppen/din-hund-proever-maaske-forstaa-dig-naar-du-vroevler

KroppenDin hund prøver måske at forstå dig, når du vrøvlerHundens hjerne kører på højtryk, når dens ejer siger nye ord eller volapyk til den, viser forskning.
Hunde vil gerne gøre deres ejere tilfredse.
Derfor prøver de måske at forstå, hvad du siger, når du vrøvler til dem, mener forskere.
(© Unsplash.
com)Af Allan Nisgaard22.
okt.
2018 kl.
13.
30Bemærk: artiklen er mere end 30 dage gammelLæs opSIT, FY, DÆK… PLADS.
De fleste hundeejere bruger nogle faste kommandoer, når deres firbenede ven skal adlyde.
Men forstår hunden rent faktisk ordene, eller handler det mere om toneleje og dine kropsbevægelser?
Noget tyder på, at vovserne kan registrere begge dele – i hvert fald til en vis grad.
Det viser en tidligere undersøgelse fra Ungarn.
Læs også:Ny forskning: Hunden kan 'se' med sin næseVi skal som hundeejere passe på med ikke at pakke de ord, som hundene kender, ind i en helt masse snak.
Iben Meyer, ph.
d.
, dyrlæge og adfærdskonsulentNu har forskere fra blandt andet Emory University i USA lavet et nyt forsøg med hunde og ord, hvor de har scannet hundenes hjerner.
Forskerne er blandt andet kommet frem til, at hunde har større hjerneaktivitet, når deres ejer siger nye ord eller volapyk til dem, end når deres ejer siger ord, hundene allerede er trænet til at forstå.
Og det har muligvis noget at gøre med hundens vilje til at gøre sin ejer tilfreds, siger ph.
d.
-kandidat på Emory University, Ashley Prichard til DR Viden.
Hun er en af forfatterne til undersøgelsen:- Din hund prøver måske at finde ud af, hvad det er, du siger, fordi den før hen har fået opmærksomhed eller en godbid, når den har forstået dig.
OM UNDERSØGELSEN:•12 hunde af forskellige racer blev over flere måneder trænet til at skelne mellem to stykker legetøj baseret på legetøjets navne.
•Herefter blev hundene sat ind i en såkaldt fMRI-skanner og fik scannet hjernen under diverse øvelser.
Hundenes ejere blev for eksempel bedt om at sige navnene på legetøjet, som hundene havde lært.
De blev også bedt om at sige opdigtede ord, som hundene ikke havde hørt før.
•Hver gang ejerne sagde et ord, skulle de vise hundene et objekt.
Enten det legetøj, som hunden var blevet bekendt med eller noget helt andet.
For eksempel en hat eller en dukke.
•Undersøgelsen viste blandt andet, at hundene havde større aktivitet i hjernen, når de hørte opdigtet volapyk, end når de hørte ord, de var bekendt med.
Der kan være flere forklaringerIfølge forskerne bag undersøgelsen er det lige modsat med mennesker.
Vi har større aktivitet i hjernen, når vi hører ord, vi kender, end når vi hører volapyk.
- Men tidligere forskning med mennesker og hjerneskanning viser til gengæld, at mennesker har vist større hjerneaktivitet, når de har forsøgt at skabe mening med ordet.
Måske gør hunde det samme, siger Ashley Prichard.
Ifølge ph.
d.
, dyrlæge og adfærdskonsulent Iben Meyer, kan der også være andre årsager til, at hunde har større hjerneaktivitet, når de hører nye ord.
Læs også:Sådan ser verden ud med en babys øjne- At hunde gerne vil gøre deres ejer tilfredse, kan være en af årsagerne.
Men det kan også være fordi, at hunde er vilde med alt, hvad der er nyt.
De har en tendens til at vælge det, som er nyt og spændende, siger hun.
- Men det er stadig kun noget, vi kan gætte på ud fra vores erfaringer.
Man skal også huske på med sådan nogle studier her, at vores viden kan ændre sig.
Der bliver lavet ny forskning hele tiden på det her område, fortsætter Iben Meyer.
Vær mere præcis overfor din hundSom hundeejer kan vi, ifølge Iben Meyer, tage viden med os fra undersøgelser som denne.
- Hunde kan skelne mellem ord, de forstår og ikke forstår.
Men efter som deres hjerner reagerer mere på ord, de ikke kender, så skal vi som hundeejere passe på med ikke at pakke de ord, som hundene kender, ind i en helt masse snak.
Læs også:Vi udrydder pattedyr med rekordhast: Naturen er syv millioner år om at komme sig- Og det er også det, jeg oplever på mit arbejde: At hundeejere generelt snakker for meget til deres hunde.
Det er ok at snakke til hunden, men hvis vi vil gøre os forståelige, så er det godt at være meget præcise, fortsætter Iben Meyer.
FacebookTwitterKopier linkEmner:Kæledyr|Dyr|Emory University|USA|Ungarn




https://www.dr.dk/nyheder/regionale/nordjylland/signalsystem-fra-aar-1912-takker-af-nu-bliver-der-faerre

NordjyllandSignalsystem fra år 1912 takker af: Nu bliver der færre togforsinkelser i NordjyllandSom det første sted i landet kører togene i Vendsyssel nu via et nyt digitalt signalsystem.
Fremover vil togsignalsystemet i Vendsyssel blive styret fra et moderne anlæg i Aalborg - mod det man hidtil har brug i Hjørring.
(© Banedanmark / DR Nordjylland)Af Klaus Videbæk og Frederik Holst22.
okt.
2018 kl.
13.
13Bemærk: artiklen er mere end 30 dage gammelLæs opDet blev taget i brug før første verdenskrig og fik sin seneste store opdatering i 1946.
Men nu afløses det gamle togsignalsystem fra 1912 som det første sted i landet i Vendsyssel af et nyt og moderne digitalt signalsystem.
Læs også:Ny forsinkelse: Letbanen til Grenaa åbner først i det nye årDet gamle signalanlæg er mekanisk og styres ved at trække i gule og røde håndtag, der tænder for lyssignaler ved skinnerne og giver lokomotivføreren besked om, at sporet er frit.
Med det nye system ERTMS, European Rail Traffic Management System, får lokomotivføreren automatisk besked om kør og stop via et elektronisk panel i førerhuset.
Grafik: Signe Heiredal.
Grafik: Signe Heiredal.
Det skal give en mere fleksibel togtrafik og betydeligt færre forsinkelser for passagererne, fortæller områdechef for signalprogrammet i Banedanmark, Janus Steen Møller.
- Vi får færre komponenter, der kan gå i stykker, og færre kabler der kan blive revet over, og det gør, at vi vil få et nyt system, som er mere robust og har færre fejl, siger han.
Faktisk mener Banedanmark, at man kan undgå omkring 50 procent af de fejl, der i dag giver forsinkelser i togene.
Lang ventetid for resten af landetFor trafikleder Lars Klitlund Jensen er det både glædeligt og en smule vemodigt, at det gamle signalsystem nu går på pension.
Han har været på stationen i Hjørring siden sidst i 70'erne, men fremover skal togtrafikken overvejende ledes fra Aalborg, hvor han også selv skal oplæres i det nye signalsystem.
- Det har været et hyggeligt sted at være, og man kan stole på, at det virker, og at sikkerheden er i orden, siger Lars Klitlund Jensen.
Læs også:Efter brud på DSBs monopol: Flere togpendlere i NordjyllandDa der i løbet af årene er kommet computerteknik og nyt kommunikationsgrej til, mener han, at man har gjort, hvad man kunne, for at holde systemet kørende.
- Et museum vil jeg ikke kalde det.
Det har været en blanding af nyt og gammelt, siger han.
Der skal da også holdes liv i de gamle signalsystemer mange år endnu.
Oprindeligt var det planen, at signalsystemet skulle være taget i brug af i hele landet i 2023, men det er blevet syv år forsinket og ventes først at været etableret alle steder i 2030.
I Nordjylland betyder den forskudte indfasning, at man i en lang periode ikke vil kunne køre direkte fra eksempelvis Aarhus eller København til Frederikshavn.
Men er derimod nødt til at skifte tog i Aalborg.
I de kommende dage vil nordjyderne desuden opleve små forsinkelser og færre tog, da man lige skal finde sig til rette med systemet, inden det er fuldt ud funktionelt, siger Janus Steen Møller.
- Vi skal lige have det nye system ind under huden, så her i den første periode kan vi godt risikere, at passagererne kommer til at mærke lidt huller.
Men vi har et stort hold til at overvåge systemet, og det sikrer, at vi hurtigt kan sætte ind, hvis der er nogle børnesygdomme, så vi kan finde en kur.
Også på strækningen Roskilde-Køge-Næstved vil man inden for kort tid tage det nye digitale system i brug.
Læs også:DSB vil give gamle tog ansigtsløft til en kvart milliardFacebookTwitterKopier linkEmner:Jylland|Banedanmark|Togtrafik|Togselskaber|Aalborg




https://www.dr.dk/nyheder/regionale/syd/saadan-endte-kampen-om-et-stykke-vej-i-afspaerringer-og-grusbunker

Syd- og SønderjyllandSådan endte kampen om et stykke vej i afspærringer og grusbunkerTIDSLINJE En stor svineavler fik mod sin vilje ført en vej gennem sin mark - så gik han til Højesteret.
Tvisten om et stykke vej i Vejen Kommune har stået på siden 2012.
Nu er den foreløbig endt med en dom i Højesteret og en afspærret vej.
Af Flemming Brandt22.
okt.
2018 kl.
13.
27Bemærk: artiklen er mere end 30 dage gammelLæs opDanmarks største svinebonde, Martin Lund Madsen, vil ikke acceptere, at han har fået eksproprieret et stykke af sin mark i forbindelse med anlæg af en ny vej og en ny jernbanebro i Vejen.
Han er endt med at anke sagen til Højesteret, hvor han sidste måned fik medhold efter seks års strid.
I dag har han taget sagen i egen hånd og har afspærret vejen.
Læs også:Rasende landmand erklærer krig mod kommune: Spærrer stor vej med halmballer og sandTidslinje:2012:Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune laver en løsning, hvor der anlægges en ny 1,4 km lang vej, Skovgårdsvej, i forbindelse med en nye jernbanebro.
Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
2015:Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kr.
samt yderligere 100.
000 kr.
for sagkyndig bistand under sagens behandling.
Hvad er ekspropriation?
Ekspropriation er i dansk ret tvungen afståelse af ejendomsret eller andre formuerettigheder mod fuld erstatning.
De almindelige betingelser står i Grundlovens§ 73, hvoraf det blandt andet fremgår, at "hvis der f.
eks.
skal anlægges en offentlig vej, bliver projektet ikke standset, fordi en grundejer ikke vil sælge sin jord.
I sådan en situation kan stat og kommune overtage folks ejendom og give erstatning i stedet.
Man kalder det at ekspropriere folks ejendom," og der skal siden ydes "fuldstændig erstatning.
"En kommunalbestyrelse kan foretage ekspropriation af privat ejendom, hvis det er nødvendigt for at realisere en lokalplan eller en byplanvedtægt.
I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
2017: I juni vinder Banedanmark sagen i landsretten, men Martin Lund Madsen er ikke tilfreds.
Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
2018: I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
Landmanden har tilbudt kommunen at købe hans mark, men han siger, at kommunen har afvist at forhandle med ham.
Så nu forventer han, at kommunen fjerner vejen.
Borgmester Egon Fræhr (V) bekræfter, at man ikke vil forhandle med landmanden om køb af hans mark.
9.
oktober 2018: Martin Lund Madsen sætter en høballe op med en plakat, hvor han bebuder, at han lukker vejen 22.
oktober.
Et næsten enigt byråd undtaget et medlem fra Liberal Alliance beslutter at sætte gang i en ny ekspropriationssag, som skal lovliggøre Skovgårdsvej.
- Vejen ligger der nu, og lodsejeren har fået erstatning, siger borgmester Egon Fræhr (V) til Jydske Vestkysten om beslutningen.
22.
oktober 2018: Mandag formiddag har Martin Lund Madsen afspærret vejen med store grusbunker, så den er umuligt at benytte.
Økonomi:Ifølge Banedanmark har det kostet omkring 20 millioner kroner at bygge den nye bro.
Derudover har det kostet Vejen Kommune 19,4 millioner kroner at anlægge den nye vej og få revet tre broer ned samt renovere yderligere tre broer i forbindelse med projektet.
Kilde: Jydske VestkystenKom tæt på Danmarks største svineavler, Martin Lund Madsen, i Anders Aggers portrætprogram 'Indefra'.
FacebookTwitterKopier linkEmner:Anders Agger (journalist)|Egon Fræhr (politiker)|Venstre|Vejen|Svineproduktion




https://www.dr.dk/nyheder/kultur/film/populaer-true-crime-er-tilbage-selvsikker-advokat-vil-have-drabsdoemt-frifundet

Film og serierPopulær true-crime er tilbage: Selvsikker advokat vil have drabsdømt frifundetNy advokat vender op og ned på den verdenskendte Avery-sag fra Netflix-serien ‘Making A Murderer’.
Kathleen Zellner (th) kæmper i en ny sæson af 'Making A Murderer' for at få Steven Avery (tv) frifundet for drab.
(© Netflix)Af Rasmus Meldgaard Harboe – London22.
okt.
2018 kl.
13.
04Bemærk: artiklen er mere end 30 dage gammelLæs opSPOILER ALERT: Denne artikel indeholder afsløringer om handlingen i første sæson af ‘Making A Murderer’.
Nu er du advaret.
En ny sæson af ‘Making A Murderer’ har netop haft premiere på Netflix – og der er kommet helt nye boller på suppen.
I true-crime-serien om amerikanske Steven Avery og Brendan Dassey, som begge er dømt til livstid i fængsel for voldtægt og mord, er der nemlig sendt bud efter en ny advokat.
Hun hedder Kathleen Zellner, og hun er ikke, som advokater er flest.
Kathleen Zellner kravler sig gennem beviser og udfører grundige rekonstruktioner for at understøtte påstanden om at Steven Avery, og dermed også Brendan Dassey, er uskyldige.
At det lokale politi i Manitowoc, hvor de to mænd kommer fra, simpelthen plantede beviser og spor, og at grundlaget for livstidsdommene ikke holder vand.
© NetflixMaking A MurdererEn true-crime-serie skabt af dokumentaristerne Laura Ricciardi og Moira Demos.
Handlingen følger drabs- og voldtægtssagerne mod Steven Avery og nevøen Brendan Dassey, som begge nægter sig skyldige.
Serien har blandt andet modtaget fire Emmy-priser.
Første sæson tog 10 år at producere og udkom i 2015.
Anden sæson havde premiere 19.
oktober 2018 på Netflix.
Kathleen Zellner beskæftiger sig udelukkende med klienter, som allerede er blevet dømt, og arbejder på at tale deres sag.
Hvis der altså er en sag at tale, og det mener hun, at der er i dette tilfælde.
Det forklarer seriens skabere Laura Ricciardi og Moira Demos.
- Hun har fået 17 mennesker frikendt fra forkerte domfældelser.
Når vi har filmet med hende gennem de sidste to år, tror jeg, at hun har hjulpet to andre mennesker med at blive frikendt.
Hun er utrolig succesfuld, fortæller Moira Demos.
- Det der fascinerer os er måden, hun går til en sag.
Hun er ikke som nogen anden advokat, vi har mødt.
Hun arbejder ikke på sine sager fra skrivebordet.
Avery og DasseyVi tager den lige fra begyndelsen.
I den amerikanske Wisconsin, nærmere betegnet byen Manitowoc, bliver Penny Beerntsen overfaldet, slæbt ind i en nærliggende skov og brutalt voldtaget.
Da hun senere samme dag går til politiet, udpeger hun gerningsmanden: Steven Avery.
Steven Avery er indehaver af et lokalt autoophug, og på en eller anden måde er han blevet en torn i Manitowoc-politiets øjne.
Det påstår han i hvert fald selv og mener, at politiet har framet ham for en forbrydelse, han ikke har begået.
Han bliver dømt, men efter 18 år i fængsel dukker der nye beviser op i sagen, og Steven Avery bliver løsladt.
Han vender tilbage til livet og sin familie – men kun for en kort stund.
Tre uger efter løsladelsen forsvinder den 25-årige Teresa Halbach, og der går kun få dage, før hendes bil bliver fundet på Steven Averys grund.
Endnu en gang bliver Steven Avery bliver slæbt for retten.
Denne gang er Steven Avery ikke den eneste mistænkte.
Hans nevø, den småt begavede teenager Brendan Dassey, er nemlig også på anklagebænken.
Anklaget for, sammen med sin onkel Steven, at have misbrugt og dræbt Teresa Halbach.
Steven Avery er dømt på livstid for at have voldtaget og myrdet Teresa Halbach.
(© Netflix) Et screenshot fra Brendan Dasseys filmoptagede tilståelse, som ifølge ham selv blev manipuleret frem af politiet.
(© Netflix)1 / 2Steven Avery er dømt på livstid for at have voldtaget og myrdet Teresa Halbach.
(© Netflix)1 / 2Et screenshot fra Brendan Dasseys filmoptagede tilståelse, som ifølge ham selv blev manipuleret frem af politiet.
(© Netflix)2 / 2Efter dommenMen har de gjort den forfærdelige forbrydelse, eller er politiet virkelig ude på at få en uskyldig mand ned med nakken?
Steven Avery påstår, at han er uskyldig, mens Drendan Dassey siger, at politiet manipulerede ham til at tilstå.
Det er her, Kathleen Zellners arbejde begynder.
Steven Averys nye advokat svarer på spørgsmål fra pressen.
(© Netflix)Det er ikke bare som advokat, men i høj grad også som karakter, at Kathleen Zellner er en stor gave for ‘Making A Murderer’-serien, fortæller Laura Ricciardi.
- Hun er selvsikker, kompetent, proaktiv.
Men det er også enormt interessant, hvad der får hende til at tage specifikke sager.
Hun kan vælge frit, og hun får mange anmodninger hvert år.
Men hun vil kun repræsentere folk, som hun tror er uskyldige, siger Laura Ricciardi og fortsætter:- For hende handler det om at korrekse de fejl, der er begået.
Kritik fra KratzDa første sæson af ‘Making A Murderer’ fik premiere på Netflix, mødte den en blandet modtagelse.
Mens nogle jublede, gik andre serieskaberne på klingen og kaldte den for manipulerende og partisk.
En af seriens mest fremtrædende kritikere er Ken Kratz, der som statsanklager i Avery-sagen har en fremtrædende rolle, både i retssalen og i serien.
Han hævder, at Laura Ricciardi og Moira Demos overlagt undviger nogle af de vigtigste beviser, og at seerne derfor får et misvisende billede af sagens helhed og ham som anklager.
Til det har dokumentaristerne svaret, at Kratz er 'velkommen til at lave sin egen dokumentar' og pointerer desuden, at han flere gange har afslået at blive interviewet til serien.
- Vi står ved vores projekt.
Det er gennemarbejdet.
Det er nøjagtigt.
Det er fair.
Det er derfor, det tog os ti år at producere det, sagde Laura Ricciardi i et interview med The Wrap.
Laura Ricciardi og Moira Demos modtog fire Emmy-priser for 'Making A Murderer' i 2016.
Blandt andet for 'bedste dokumentar' og 'bedste instruktion'.
Seks kamera-teamsDe første omtrent otte år, mens Laura Ricciardi og Moira Demos filmede det, der endte med at blive til første sæson af ‘Making A Murderer’, var de på egen hånd.
Pludselig blev Netflix kæmpestort og har givet de to dokumentarister en større økonomi i ryggen til deres nye sæson.
- Vi kunne hyre crew og ikke bare være os to.
Det har åbnet for nogle flere kreative muligheder, end vi havde i første del, forklarer Moira Demos.
- Vi havde seks kamera-teams, som kunne dække flere karakterer på én gang.
Det var spændende.
Men hovedsageligt var forskellen tid.
Nu er det jo blevet en historie, som hele verden følger og læser om hver dag online.
FacebookTwitterKopier linkEmner:Netflix|Kriminalitet|Politi|Retsvæsen|USA




https://www.dr.dk/nyheder/indland/scharfs-forsvarer-griller-pet-chef-er-det-hemmeligt-pet-aflytter-folk

PET-bogSe temaIndlandScharfs forsvarer griller PET-chef: Er det hemmeligt, at PET aflytter folk?
PET har ifølge forsvarer for Jakob Scharf strammet kursen for, hvad der er tavshedsbelagt.
- Det forhold, at en arbejdsmetode eller en kildeoplysning har været gengivet i for eksempel retten, betyder ikke, at medarbejdere kan fortælle om dem.
Det er fortsat fortroligt, siger nuværende PET-chef Finn Borch Andersen.
Af Louise Dalsgaard22.
okt.
2018 kl.
14.
15Bemærk: artiklen er mere end 30 dage gammelLæs op”Åbenhed og fortrolighed.
”Det var i flere år et selvstændigt punkt på Politiets Efterretningstjenestes hjemmeside.
Her kunne offentligheden læse, hvad PET gjorde sig af overvejelser om, hvad man åbent kunne fortælle til offentligheden, og hvad der var fortroligt.
Nu er punktet væk og erstattet med en passage et andet sted på hjemmesiden, hvor de to ord er byttet om, så ordet fortrolighed står først.
Samtidig er ordlyden i beskrivelsen ændret.
Det kom frem i dag i Københavns Byret i sagen mod tidligere PET-chef Jakob Scharf.
Her havde forsvareren ordet og afhørte den nuværende chef for efterretningstjenesten, Finn Borch Andersen.
Læs også:PET-chef har brugt timer på at berolige andre efterretningstjenester efter Scharf-bogFrem til 2016 stod der ifølge en sammenligning af den nuværende hjemmeside med tidligere udgaver, at ”der er fortrolighed om dele af PET’s virksomhed.
Det gælder bl.
a.
hensyn til beskyttelse af PET’s kilder, særlige arbejdsmetoder, samarbejdspartnere og konkrete operationer.
”Nu er det strammet op, så der står, at der er ”fortrolighed om store dele af PET’s virksomhed.
”Samtidig står der ikke længere, at det er for at beskytte særlige arbejdsmetoder.
Den sætning er nemlig erstattet med en vending om ikke af afsløre ”PET’s og samarbejdspartneres arbejdsmetoder, kapacitet, konkrete operationer og kilder.
”Læs også:Tidligere jura-chef i PET: Scharf har videregivet fortrolige oplysninger- Har du en forklaring på, hvorfor man ændrer teksten?
ville Jakob Scharfs forsvarer, Lars Kjeldsen, vide.
- Man kan altid diskutere den åbenhedspolitik, som en efterretningstjeneste skal have.
Og vi gør alt for at være så åbne som mulige, sagde Finn Borch Andersen fra vidneskranken.
- Men det har ikke rigtigt noget at gøre med, hvorvidt oplysninger er fortrolige eller ikke.
PET-chef: Offentlige oplysninger er også fortroligeForsvarer Lars Kjeldsen ville også vide, hvordan en oplysning stadig kan være fortrolig, når politiet eller PET for eksempel har fortalt om det i en konkret retssag eller i en årsberetning.
- Det forhold, at en arbejdsmetode eller en kildeoplysning har været gengivet i for eksempel retten, betyder ikke, at medarbejdere kan fortælle om dem.
Det er fortsat fortroligt.
- Men når den indgår i en straffesag, vil den oplysning vel være afklassificeret for at kunne bruges i retten?
spurgte Lars Kjeldsen.
- Ja, i retten, men det vil stadig være en fortrolig oplysning at fortælle om som medarbejder, lød det fra PET-chefen.
Ifølge den nuværende PET-chef vil sådanne oplysninger nemlig tillægges større værdi, hvis de kommer fra en medarbejder hos PET, end hvis medierne for eksempel beskriver dem.
Læs også:Forsvarer for PET-chef: Ansatte i efterretningstjenesten må gerne ytre sigForsvarer Lars Kjeldsen ville så vide, om det virkelig er fortroligt, at PET bruger aflytningsudstyr, eller at PET forsøger at for eksempel få kilder i terrornetværk.
Det er nemlig noget, PET selv beskriver i gamle årsrapporter.
- Jeg medgiver, at der er noget, der er så åbenbart og så offentligt, at det må man acceptere.
Men udgangspunktet er, at vi ikke må udtale os.
Jo flere tal, vores modstandere får, som de kan lægge sammen, jo lettere vil man have ved at imødegå vores arbejde, sagde Finn Borch Andersen.
På onsdag får Jakob Scharf selv ordet i byretten.
Sagen mod Jakob Scharf•52-årige Jakob Scharf var chef for PET fra 2007 til 2013.
Nu er han direktør i efterretningsvirksomheden Certa.
•I 2016 lod han sig interviewe til bogen ”Syv år for PET” om sit arbejde i efterretningstjenesten.
•På grund af bogen er han tiltalt for brud på sin tavshedspligt.
Det kan give op til to års fængsel.
•Der forventes dom i sagen den 28.
november.
•I løbet af sagen skal den nuværende chef for PET, Finn Borch Andersen, og to andre PET-ansatte vidne.
Det samme skal Jakob Scharf, journalist Morten Skjoldager, forlagsdirektør Jakob Kvist fra People's Press og endnu en forfatter.
FacebookTwitterKopier linkEmner:Finn Borch Andersen (politichef)|Jakob Scharf (jurist)|Politiets Efterretningstjeneste|Efterretningstjenester|Politi




https://www.dr.dk/sporten/cykling/michael-moerkoev-droemmer-om-ol-baneguld-efter-supercomeback

CyklingMichael Mørkøv drømmer om OL-baneguld efter supercomeback Sammen med Lasse Norman vandt Mørkøv søndag World Cup-guld i parløb, og det har sat gang de olympiske medaljeforhåbninger.
Michael Mørkøv (forrest) og Lasse Norman vandt seksdagesløbet i Ballerup Super Arena i 2017.
Af Kasper Heide Lund22.
okt.
2018 kl.
12.
31 | opdateret 22.
okt.
2018 kl.
12.
44Bemærk: artiklen er mere end 30 dage gammelLæs opHan er blevet dansk mester på landevejen for anden gang og har været en sublim hjælperytter på sit hold, Quick-Step Floor.
Det kan roligt konkluderes, at det har været en god sæson for den danske cykelrytter Michael Mørkøv, og søndag fik hans cykelår den perfekte afslutning.
I den 33-årige rytters internationale comeback til banecykling blev det til guld i parløb sammen med Lasse Norman i sæsonens første World Cup.
Læs også:Mørkøv og Norman vinder sæsonens første World Cup-baneløb- Det var superfedt.
Banesporten og parløb ligger virkelig mit hjerte nær.
Jeg elsker at køre det, og til et World Cup er der en helt speciel stemning.
Det var helt nostalgisk for mig at køre World Cup igen, siger Michael Mørkøv til DR Sporten.
- Selvom det er ti år siden, jeg sidst har kørt den slags parløb, så var Lasse (Norman, red.
) og jeg dominerende.
Det var over al forventning.
Og der er sandhed bag danskerens ord.
På velodromen i Saint Quentin-en-Yvelines i Paris vandt Mørkøv og Norman World Cup-guld med 39 point foran et polsk par, der fik 19 point.
Det var en total overlegen præstation, vi leverede i søndag, og vi satte virkelig en tyk streg under, at vi kommer til at byde hårdt ind på et OL i parløb, og forhåbentlig også på medaljerne.
Michael Mørkøv, CykelrytterDen suveræne danske sejr demonstrer samtidig, at Quick-Step-rytteren stadig kan gøre sig gældende i banecykling, selvom han i nu en årrække har byttet velodromen ud med landevejen.
- Det bekræfter over for mig selv, at jeg stadig har et højt niveau internationalt, når vi snakker baneparløb, lyder det fra Mørkøv.
Læs også:Danmarks banelandshold tager World Cup-guld foran OL-mestreHar vundet to seksdagesløb sammenSelvom han ikke har satset på baneløb i flere år, så er makkerskabet med Lasse Norman ikke nyt.
Som par nummer 7 vandt de to det københavnske seksdagesløb i Ballerup Super Arena i både 2013 og 2017.
Hver for sig har de også haft stor succes på banen – Michael Mørkøv selv har vundet VM-guld i parløb og OL-sølv i 4 kilometers holdforfølgelsesløb, mens Norman har sikret tre danske olympiske medaljer, hvoraf den ene er af guld.
Ved OL i Beijing i 2008 vandt Danmark sølv i holdforfølgelsesløbet på cykelbanen med Michael Mørkøv på holdet.
- I bund og grund er Lasse (Norman, red.
) og jeg bare nogle af verdens bedste parløbsryttere overhovedet, og så supplerer vi hinanden rigtig godt.
- Han er fantastisk cykelrytter, specielt på banen, hvor han har vundet flere OL-medaljer.
Så i ham har jeg den nok stærkeste makker, jeg overhovedet kan få, siger Michael Mørkøv.
Målet er OL-guldMed genindførelsen af parløbet ved OL i Tokyo i 2020 er Mørkøvs håb nu at makkerparrets triumf ved World Cuppen i Paris kun skal være starten på et succesfyldt partnerskab som skal kulminere ved de Olympiske Lege i Japan.
Læs også:Flyvende dansk banelandshold sætter ny rekord- Det var en total overlegen præstation, vi leverede i søndag, og vi satte virkelig en tyk streg under, at vi kommer til at byde hårdt ind på et OL i parløb, og forhåbentlig også på medaljerne.
Den danske landevejsmester erkender også, at søndags sejr er med at skabe guldforventninger fra omverdenen.
Det bekræfter over for mig selv, at jeg stadig har et højt niveau internationalt, når vi snakker baneparløb.
Michael Mørkøv- Det tror jeg ikke, vi kan løbe fra med den præstation i Paris.
Det er et af de første løb i kvalifikationen til OL i Tokyo, og vi ved fra tidligere år, at det er i starten af kvalifikationen at kvaliteten er høj.
Derfor går jeg også ud fra, at det var nogle af de bedste, der stillede til start, siger han og fortsætter:- Så det var et vigtigt signal for os selv og omverdenen at levere så god en præstation.
Mens resten af banelandsholdet efter løbet i Paris er rejst til Canada forud for den næste afdeling af World Cuppen, så er Michael Mørkøv i stedet rejst hjem til Danmark.
Her skal han koble af efter en lang cykelsæsonen, som snart begynder på ny – og trods succes på banen, så er fokus fortsat primært på asfalten.
Michael Mørkøv vandt herrernes linjeløb ved DM i Guldborgsund i år.
- Jeg satser stadig på landevejen.
Det er der, jeg har min daglig hverdag, og jeg skal holde fast i noget af det, der fungerer for mig.
Men med løbet i går og mit generelle niveau på banen, så er det endnu mere interessant næste gang, jeg skal forhandle kontrakt, også at få forhandlet ind at jeg kan få lov til både at satse på OL og køre det i 2020.
Noget som han drømmer om at kunne køre sammen med ”den nok stærkeste makker, han kan få.
”Læs også:Michael Mørkøv vinder DM-guld i cykling- Jeg håber rigtig meget, at jeg kan fortsætte samarbejdet med Lasse (Norman, red.
), fordi jeg tror nærmeste kun, vi har vundet, når vi har kørt sammen, siger han.
Ved World Cuppen i Paris blev det også til guld til Lasse Norman Hansen, Julius Johansen, Rasmus Lund og Casper Folsach i fire kilometers holdforfølgelsesløb samt guldmeldaljer til Julie Leth og Amalie Didriksen i kvindernes parløb.
FacebookTwitterKopier linkEmner:Cykelsport|Julie Leth (cykelrytter)|Lasse Norman Hansen (cykelrytter)|Quick-Step Team|Paris




https://www.dr.dk/nyheder/regionale/trekanten/18-aarig-kvinde-voldtaget-af-falsk-taxachauffoer-efter-bytur-politiet

Trekantområdet18-årig kvinde voldtaget af falsk taxachauffør efter bytur: Politiet søger vidnerSydøstjyllands Politi søger vidner til opklaringen af en voldtægt i Vejle natten til søndag.
Sydøstjyllands Politi søger hjælp til at opklare en voldtægtssag fra Vejle natten til søndag.
Af Jesper Bak og Rasmus Dyrberg Hansen22.
okt.
2018 kl.
12.
06Bemærk: artiklen er mere end 30 dage gammelLæs opEn 18-årig kvinde tog efter en bytur i Vejle turen hjemad i det, hun troede var en almindelig taxa.
Hun prajede ’taxaen’ i Vejle midtby klokken cirka 2.
40 i området omkring Dæmningen og Havnegade og bad om at blive kørt hjem.
Da bilen var kommet ud af byen mod syd, kørte chaufføren ind til siden og voldtog den 18-årige kvinde, lyder det fra Sydøstjyllands Politi.
Læs også:Nyt supervåben i politiet: Mand pågrebet for to voldtægter- Efter voldtægten bliver hun skubbet ud af bilen og sat af, og hun går så hjem til sin bopæl og sine forældre og anmelder det til politiet, siger Carsten Thostrup, der er vicepolitiinspektør og leder af efterforskningscenter Midt under Sydøstjyllands Politi.
Formodentlig en pirattaxaPolitiets afdækning af sagen har vist, at det, som kvinden formodede var en almindelig taxa, sandsynligvis var en såkaldt ’pirattaxa’, som er en privatperson, der tilbyder kørsel i nattelivet mod betaling.
- Umiddelbart er der ingen officielle taxaselskaber, der har biler eller chauffører, der passer til pigens beskrivelser, men hun var i den tro, at det var en ganske almindelig taxa, hun stiger ind i, siger Carsten Thostrup.
Læs også:Politi: 40-årig overfaldt kvinde med økse i GreveNu leder Sydøstjyllands Politi efter alt, hvad der kan bringe dem på sporet af gerningsmanden, og der henstilles til, at man ringer til politiet på telefon 1-1-4, hvis man har kendskab til sagen eller til pirattaxaen.
- Der er rigtig mange mennesker på det sted i Vejle om natten, så vi håber, at nogle har set noget, eller at der er andre, der har været ude og køre med en lignende bil, siger Carsten Thostrup.
Bilen beskrives som en mørk stationcar, og chaufføren beskrives som en cirka 40-årig mand på omkring 180 centimeter og almindelig af bygning.
Han talte dansk, men beskrives som mellemøstlig af udseende og iført mørkt tøj.
FacebookTwitterKopier link




https://www.dr.dk/nyheder/vejret/efteraarsvejr-med-vindstoed-af-stormstyrke-i-nat-og-i-morgen

VejretEfterårsvejr med vindstød af stormstyrke i nat og i morgenSensommervejret er slut, og vindstød af stormstyrke og regn kommer væltende.
I aften blæser det op, og vinden vil suse ind over landet fra vest.
Det starter i Nordvestjylland, og i løbet af natten tager vinden til.
Arkivfoto Af Christine Hyldal22.
okt.
2018 kl.
12.
05Bemærk: artiklen er mere end 30 dage gammelLæs opRiv, rusk, regn og vindstød af stormstyrke.
Det kan vi se frem til i morgen, hvor efteråret for alvor vil vælte ind over os.
- Når man skal op og i skole og på arbejde i morgen tidlig, bliver det rigtigt øv, siger Mikael Jarnvig, der er meteorolog i DR.
I aften blæser det op, og vinden vil suse ind over landet fra vest.
Det starter i Nordvestjylland, og i løbet af natten tager vinden til.
Ved de vestvendte kyster kan den komme op på kulingstyrke med 15 meter i sekundet.
I løbet af i morgen fortsætter det blæsende vejr, og vindstødene kan blive med stormstyrke – det vil sige, at de kan nå op på 25 meter i sekundet.
Regn til alleMed efterårsblæsten følger regn.
Og det skal ikke bare regne over dele af landet – ifølge Mikael Jarnvig kan vi alle forvente at få en skylle i hovedet i morgen.
Det vil nemlig regne otte til 10 millimeter, siger han.
Regnen bevæger sig ind over landet fra vest, men ved middagstid tirsdag vil det være slut.
- Regnen starter i Thy, og den slutter over Lolland-Falster og Bornholm ved 12-tiden, siger Mikael Jarnvig.
Blæsten fortsætter til gengæld hele dagen i morgen, lover han.
Temperaturen vil ligge på 10-13 grader.
FacebookTwitterKopier linkEmner:Vejret|Jylland|Lolland-Falster|Bornholm




https://www.dr.dk/nyheder/regionale/fyn/i-dag-er-aarets-sureste-mandag-vingummier-skal-faa-smilet-frem-hos

FynI dag er "Årets sureste mandag": Vingummier skal få smilet frem hos buspassagererFynbus uddeler vingummier og opfordrer til flere smil og bedre hensyn, når du kører med bus, i en ny kampagne.
Krestina Lauridsen, kundeambassadør hos Fynbus, uddeler vingummier og gode råd for at give passagererne en mindre sur dag.
Af Anne Mette Dam Thrane og Tonny Schnoor22.
okt.
2018 kl.
12.
00Bemærk: artiklen er mere end 30 dage gammelLæs opDet er mandag efter ferien.
Vi går mod koldere, vådere og mørkere tider, og der er to måneder til den næste ferie.
For mange er denne mandag måske en særlig hård dag at komme igennem, og derfor har Fynbus døbt mandag i uge 43 til "Årets sureste dag" i forbindelse med startskuddet til en kampagne, der skal give folk en bedre bustur.
For at vende en sur dag til en lidt sødere, uddelte kundeambassadører for Fynbus smiley-vingummier mandag morgen sammen med en opfordring om at smile noget mere.
Kundeambassadør Krestina Lauridsen på busstationen i Svendborg mandag morgen.
Krestina Lauridsen var en af de fremmødte kundeambassadører, der gerne ville sende passagererne i Svendborg afsted med et smil.
- Det er ligesom en reminder på, at vi alle sammen kan blive gode til at tænke over, hvordan vi agerer i bussen, og den gode bustur starter med et smil, siger hun.
Buspassager Håkon Helleland synes, det er positivt med en lille reminder.
- Som udgangspunkt synes jeg, at alle hilser på hinanden, når man stiger på bussen.
Man kunne måske godt blive lidt bedre til at sige farvel, når man stiger af igen, siger han.
Læs også:Psykologens bedste råd: Sådan kommer du godt i gang med arbejdet efter ferienSammen med smiley-vingummien fik bus-passagererne en flyer med på rejsen med ti bud om god opførsel i bussen, for der er plads til lidt flere smil, forklarer Krestina Lauridsen.
- Man skal huske at hilse på chaufføren og stikke ham et smil.
Både når man stiger af og på bussen, tale pænt og vise hensyn til hinanden og hjælpe med at gøre plads til hinanden, flytte tasken fra sædet og rykke lidt ned i bussen, så der er plads til os alle sammen, siger hun.
De ti bud er udarbejdet på baggrund af en undersøgelse, som 441 kunder og 226 chauffører har deltaget i.
De ti bud om den gode bustur1Gør dig klar til rejsen, så du ikke forsinker bussen.
2Smil til chaufføren.
3Gør plads til andre.
4Hjælp med at holde bussen ren.
5Bidrag til god ro og orden.
6Vis hensyn til dine medpassagerer.
7Hav respekt for chaufførens arbejde.
8Gør dig klar til at stige på bussen.
9Afslut turen godt og sikkert.
10Ris og ros.
Kilde: Fynbus.
FacebookTwitterKopier linkEmner:FynBus|Kollektiv trafik|Busselskaber|Trafik|Svendborg




https://www.dr.dk/nyheder/indland/menneskerettighedsdomstol-afviser-tre-danske-fodboldfans

IndlandMenneskerettighedsdomstol afviser tre danske fodboldfansTre fodboldfans sad frihedsberøvet i over de seks timer, som normalt er hovedreglen for sådanne hændelser.
(Arkiv) Tre danske fodbolfans har fået afvist deres sag ved Den Europæiske Menneskerettighedsdomstol.
De blev anholdt præventivt, da Danmark mødte Sverige lørdag 10.
oktober i Parken.
22.
okt.
2018 kl.
11.
35 | opdateret 22.
okt.
2018 kl.
13.
30Bemærk: artiklen er mere end 30 dage gammelLæs opDet var helt i overensstemmelse med menneskerettighederne, at tre aarhusianske fodboldfans i 2009 blev frihedsberøvet.
Det skete, mens Danmark mødte Sverige til landskamp i fodbold.
Den Europæiske Menneskerettighedsdomstol har i dag afvist en klage fra de tre, som blev anholdt præventivt i over syv timer.
Kampen, der var et skæbneopgør om at komme med til VM i fodbold, blev spillet 10.
oktober 2009.
Jakob Poulsen scorede kampens eneste mål.
Seks timer er normalt grænsenDe tre aarhusianere mener, at frihedsberøvelsen var i strid med den europæiske menneskerettighedskonventions artikel 5 om frihedsrettigheder og sikkerhed.
Et centralt spørgsmål i sagen var, om politiet kunne begrunde en anholdelse - uden en sigtelse for lovovertrædelser - på over seks timer.
Seks timer er normalt den maksimale længde.
Men det er muligt ifølge loven at forlænge anholdelsen, hvis det skønnes nødvendigt.
Forsøgte at dæmpe gemytterneMenneskerettighedsdomstolen mener, at disse lange frihedsberøvelser var begrundede.
Det samme er Retten i Aarhus og Vestre Landsret tidligere nået frem til.
- Domstolen fandt det godtgjort, at danske retter ramte den rette balance mellem klagernes frihedsrettigheder og vigtigheden af at undgå hooliganisme, hedder det i dommen fra Strasbourg.
Desuden lægger domstolen i Frankrig vægt på, at politiet, før der blev truffet beslutning om frihedsberøvelser, havde forsøgt at dæmpe gemytterne via dialog.
Politiet var 10.
oktober forberedt på, at der kunne opstå uroligheder under den vigtige kamp.
186 betjente var sendt på gaden, blev det nævnt under en høring i Strasbourg tidligere på året.
En af de tre klagere havde ifølge politiet ingen billet til kampen.
Da sagen blev indledt ved Retten i Aarhus, var det den første om politiets præventive anholdelser af fodboldfans.
/ritzau/FacebookTwitterKopier linkEmner:Den Europæiske Menneskerettighedsdomstol|Kriminalitet|København|Fodbold|Retten i Århus




https://www.dr.dk/nyheder/kultur/boeger/filosof-sad-i-et-moerkt-hul-i-paris-romanserie-hjalp-mig-ud-af-depressionen

BøgerFilosof sad i et mørkt hul i Paris: Romanserie hjalp mig ud af depressionenFilosoffen Anders Fogh Jensen var langt nede, men fik luft mentalt, da han læste en norsk trilogi.
Af Diana Bach22.
okt.
2018 kl.
10.
44Bemærk: artiklen er mere end 30 dage gammelLæs op- Jeg havde i mange år en ide om, at jeg fandme skulle være en filosof, der kunne klare mig i Frankrig.
Derfor har jeg ad flere omgange taget nogle livtag med landet, som jeg desværre har tabt.
Sådan forklarer filosoffen Anders Fogh Jensen, at han som 29-årig i 2002 for anden gang flyttede til Paris og hamrede lige lukt ind i en lang og dyb depression.
- Jeg kunne ikke koncentrere mig om noget.
Havde det forfærdeligt.
Hvis jeg var inde at se en film, gik jeg, før den var færdig, for jeg kunne ikke koncentrere mig om den, fortæller han.
I manges øjne er Frankrig hjemsted for verdens filosofiske superliga.
Det forjættede land.
Men Anders Fogh Jensen kunne ikke få sit liv til at hænge sammen i den franske hovedstad.
Dog var der lige præcis en norsk roman-serie, han var i stand til at tygge sig igennem under sygdommen.
Og bøgerne fik ham til at se anderledes på sin sygdom.
For måske var der noget, han skulle bruge depressionen til.
Her er hans anbefaling til den og andre fortællinger, der siger filosoffen noget om det at være et menneske.
1En mening med meningsløshedenDet var norske Jan Kjærstads trilogi om 'Forføreren', 'Opdageren' og 'Erobreren' Jonas Wergeland, som blev et lys i mørket for Anders Fogh Jensen i tiden i Paris.
Forfatteren arbejder i roman-serien med det, som den græske filosof Aristoteles kalder 'causa formalis'.
Læs også:Carsten Jensen elsker at kaste sten: Her er 4 bøger der har ramt ham selv - og en sang han hader- Vi er vant til at arbejde med årsag og virkning.
At ting sker, fordi der skete noget før det.
Men i Aristoteles' verden kan ting ske, fordi det skal noget.
Hvorfor spirer agernet?
Ikke bare fordi det fik jord og vand, men fordi det skal blive til et egetræ, forklarer Anders Fogh Jensen.
Hvem er Anders Fogh JensenFødt i 1973, uddannet filosof fra Københavns Universitet og Sorbonne i Paris.
Foredragsholder, forfatter, dramatiker og filosofisk kommentator på politiske og eksistentielle emner.
Udgav i foråret 2018 debatbogen 'Pseudoarbejde' sammen med kommentator Dennis Nørmark.
Flyttede i august måned til Ringkøbing for at blive forstander på Vestjyllands Højskole.
- Romanen siger, at når man bliver ramt af meningsløshed, så har man brug for at tænke: 'Hvad er det, jeg skal med det her?
'.
Ikke, at der er en gud, der har bestemt det, men det må ville noget med mig.
- Der var også grunde til, at jeg skulle bryde sammen.
Der var et verdensbillede hos mig, der skulle gå i stykker, siger Anders Fogh Jensen.
2Myten er det, som sker hele tiden- For nogle år siden læste jeg henover to somre en bog af den franske filosof Luc Ferry.
Bogen hedder 'La sagesse des mythes' (på engelsk 'The wisdom of the myths', red).
- I bogen prøver Luc Ferry at grave ned i, hvad de gamle ville give os af visdom med myterne.
Anders Fogh Jensen giver eksemplet med myten om Sisyfos, der for evigt ruller stenen mod toppen af bjerget.
Han er blevet straffet, fordi han har forsøgt at snyde sig fra at dø.
Han vil leve uendeligt.
- I de græske myter bliver man ofte straffet på netop det, som forbrydelsen går på.
I denne fortælling får Sisyfos det, han stræber efter.
Men på en grusom måde.
Der kan ligge en visdom i det.
Vi får slået fast, at der er ting, du er nødt til at acceptere som menneske.
Som døden.
Anders Fogh Jensen kan genkende sig selv i myten om Odysseus, der forsøger at komme hjem til Ithaca og sin elskede Penelope.
Men krigshelten farer hele tiden vild.
- I København og især i Paris har jeg haft en følelse af at være kommet for langt væk hjemmefra.
Jeg har lidt af provinslængsel, men det har taget mig ti år at flytte til Jylland, indrømmer Anders Fogh Jensen.
3Hævntørst og social indignationAnders Fogh Jensen betegner sig selv som en 'meget langsom læser'.
Derfor nyder han også, at en af de helt store klassikere findes som film.
Jeg kan virkelig tune ind på Hamlets vrede.
Når jeg mærker hans indignation, tænker jeg over, hvad det mon er for fadermord, jeg selv går rundt med.
- En gang om året ser jeg Kenneth Branaghs fire timer lange film Hamlet.
Den har alle replikkerne fra Shakespeare's originale stykke med, tilstår Anders Fogh Jensen.
- Hamlet har et vanvid, som jeg holder af og kan genkende.
På nogle måder er han også filosof, fordi han har et fuldstændigt kompromisløst forhold til sandheden.
Han er ligeglad med konsekvenserne, sandheden skal frem.
Hamlet bliver fyldt af hævntørst, da han finder ud af, at hans far, Kongen, er blevet myrdet.
Morderen er farbror Claudius, der har hældt gift i øret på kongen og giftet sig med enken, Hamlets mor.
- Jeg kan virkelig tune ind på Hamlets vrede.
Når jeg mærker hans indignation, tænker jeg over, hvad det mon er for fadermord, jeg går rundt med, siger Anders Fogh Jensen.
Nogle af filosoffens negative følelser har fået afløb i bogen 'Pseudoarbejde', som han skrev sammen med debattøren Dennis Nørmark først på året.
- Jeg bliver vred, når jeg tænker på djøf'ere, politikere og uduelige konsulenter, der får en kæmpehyre for at vise nogle powerpoints.
Samtidig er det en social indignation over, at dem, der laver det vigtigste arbejde i vores samfund får den laveste løn.
FacebookTwitterKopier linkEmner:Dennis Nørmark (antropolog)|Paris|Filosofi|Frankrig|DJØF




https://www.dr.dk/nyheder/regionale/hovedstadsomraadet/antallet-af-sager-om-voldelige-og-seksuelle-overgreb-paa-boern

KøbenhavnAntallet af sager om voldelige og seksuelle overgreb på børn er stigendeStigningen er ikke et udtryk for, at flere børn bliver udsat for vold og overgreb.
Fra 2014 til 2017 har Børnehus Hovedstaden haft en stigning i antallet af afsluttede børnehussager på 56 procent.
Af Ida Zander, Kamilla Mærsk og Karoline Kert22.
okt.
2018 kl.
09.
01Bemærk: artiklen er mere end 30 dage gammelLæs opSker der et voldelige eller seksuelt overgreb på et barn, og en kommune får vished om det, så bliver en såkaldt børnehussag sat i gang.
Og antallet af den slags sager er steget markant de seneste år.
Fra 2014 til 2017 er antallet af afsluttede sager om overgreb, kaldet børnehussager, steget med 89 procent, viser tal fra Socialstyrelsen.
Læs også:Kvinde får 300.
000 kr.
i erstatning for svigt i misbrugssagI hovedstadsområdet er der på tre år sket en stigning på 56 procent.
Og det skyldes, at kommunerne har fået større kendskab til Børnehusene, hvor sagerne bliver behandlet, mener Pernille Spitz, som er leder i Børnehus Hovedstaden.
- Kommunerne har skulle vænne sig til, at der findes børnehuse og også vænne sig til, hvordan man skal bruge dem.
Artikel fortsætter under grafikken.
For Pernille Spitz er den stigende udvikling derfor ikke nødvendigvis negativ.
Hun mener at overgreb på børn i dag bliver opdaget i langt højere grad.
- Stigningen er ikke et udtryk for, at flere børn bliver udsat for vold og overgreb.
Derfor er det positivt med flere sager, så børnene bliver fundet og hjulpet, siger hun.
Flest sager per 1000 børnEt af de steder, hvor flere og flere børnehussager bliver indberettet, er i Halsnæs Kommune.
Det er en af de kommuner i regionen, der har flest indberetninger per 1000 børn.
Og det er fordi, kommunen gennem flere år har fokuseret på at opdage overgrebene, siger Michael Thomsen, som er udvalgsformand for Sundhed og Forebyggelse i Halsnæs.
- Medarbejderne er rigtig dygtige til finde de børn, der er udsat for overgreb.
Og derfor er der naturligt flere sager, siger han.
Derfor har kommunen sat sig for, med 21 initiativer, at forebygge overgreb på børn og unge.
Læs også:Sara blev udsat for seksuelt overgreb som 13-årig, men sagen kunne ikke bevises: Jeg føler stadig skamEt af de initiativer der bliver arbejdet på, er en hjemmekonsulent-ordning, hvor en medarbejder i kommunen som enten er pædagog eller socialrådgiver tager ud til familier for at forebygge voldelige og seksuelle overgreb, siger Jakob Jensen, chef for social, service og familier i Halsnæs.
- Medarbejderen er til stede i familien i løbet af en periode og snakker med dem om, hvem barnet kan ringe til, hvis moren for eksempel drikker sig fuld.
For det er ofte i lidt socialt belastede familier, at overgrebene sker, siger han og fortsætter:- Så laver de en sikkerhedsplan sammen med barnet og familien, så barnet føler sig tryg.
Artikel fortsætter under grafikken.
Skadet for livetPer Frederiksen, som er psykolog hos Red Barnet, mener også, at udviklingen er positiv, fordi flere børn bliver hjulpet.
Det kan nemlig have store konsekvenser, hvis et barn går alene med sådan en stor og følsom ting og ikke får hjælp, siger han.
- Barnet går ofte med det selv, fordi barnet bliver manipuleret til ikke at sige noget.
Og det kan give meget stor skyldfølelse, siger han og fortsætter:- Det resulterer i et negativt selvbillede og selvhad, som kan påvirke ens intime relationer og lyst til socialisering langt ud i fremtiden, siger han.
FacebookTwitterKopier linkEmner:Socialstyrelsen|Vold|Halsnæs Kommune|Socialforhold|Michael Thomsen (politiker)




https://www.dr.dk/nyheder/regionale/syd/rasende-landmand-erklaerer-krig-mod-kommune-spaerrer-stor-vej-med-halmballer

Syd- og SønderjyllandRasende landmand erklærer krig mod kommune: Spærrer stor vej med halmballer og sandVejen Kommune har ulovligt anlagt en vej på en landmands jord.
Nu spærrer han vejen, til den er fjernet.
Landmand Martin Lund Madsen har mandag formiddag spærret en stor og trafikeret vej i Vejen, efter Højesteret har givet ham medhold i, at vejen er anlagt ulovligt.
Af Louise Mandrup (interview), Sofie Lewring og Simon Brix22.
okt.
2018 kl.
11.
15 | opdateret 05.
nov.
2018 kl.
11.
36Bemærk: artiklen er mere end 30 dage gammelLæs opRettet den 5.
november 2018Halmballer og store bunker af sand spærrer lige nu en trafikeret vej i Vejen.
Spærringen er sat op af storbonden Martin Lund Madsen i protest, og Skovgårdsvej bliver ved med at være spærret, til kommunen enten nedlægger vejen eller betaler for jorden, fortæller Martin Lund Madsen.
Læs også:Vejspærring møder forståelse: Det irriterer mig, at kommunen bare tromler over hamProblemet med Skovgårdsvej er, at Vejen Kommune ikke har haft lov til at anlægge den pågældende vej på landmandens jord.
- Det er helt uacceptabelt, at det kan finde sted.
Derfor bliver vi nødt til at fastholde den private ejendomsret.
Kommunen bliver nødt til at erkende, at den har tabt, siger Martin Lund Madsen.
Landmand Martin Lund Madsen har i flere dage varslet bilister, at han ville spærre Skovgårdsvej mandag formiddag.
 DR)Vejen Kommune har overtaget jorden fra BaneDanmark, der har eksproprieret området efter elektrificeringsloven.
Men ifølge Højesteret er det ikke et gældende lovgrundlag til at ekspropriere i denne sag.
Dermed er vejen ulovligt anlagt.
Afgørelsen fra Højesteret har derfor fået landmanden til at køre halmballer og store mængder sand ud på vejbanen for at stoppe trafikken.
- Jeg forventer da egentlig, at man må sætte sig tilbage på borgmesterkontoret, og at de folkevalgte i Vejen Byråd skal tænke lidt over, om det er den rigtige ageren, man har, når Højesteret har talt her.
Nu bliver man nødt til at erkende, at retssamfundet også skal nå til Vejen, siger Martin Lund Madsen.
Skovgårdsvej er kun få år gammel og skal lede trafikken fra Askov, der ligger vest for Vejen, udenom byen, når man skal på motorvejen.
Vejen er omkring to kilometer lang - spærringen er omkring midt på strækningen.
Skovgårdsvej er knap to kilometer lang og leder trafikken fra Askov uden om Vejen, når bilisterne skal til og fra Esbjerg-motorvejen E20.
Skovgårdsvej er knap to kilometer lang og leder trafikken fra Askov uden om Vejen, når bilisterne skal til og fra Esbjerg-motorvejen E20.
Kommunen erkender fejlenVejen Kommune anerkender, at vejen er ulovligt anlagt på landmandens jord, og det er nødvendigt, at der bliver fundet en løsning, siger borgmester Egon Fræhr (V).
- Vi står med en bro, der er lovlig, og en halv vej, der er lovlig.
Nu skal vi så have løst opgaven med at få den anden halvdel af vejen gjort lovlig.
Det tager bare lidt tid, siger han og anslår, at det juridiske efterspil vil tage over et år.
Jorden, som Skovgårdsvej er anlagt på, er ejet af landmand Martin Lund Madsen.
Men Vejen Kommune havde slet ikke lov til at bygge vejen, og derfor har landmanden nu lukket vejen af - rent juridisk har han ret til spærringen.
 DR)Vejen Kommune har ifølge Egon Fræhr ikke mulighed for at købe den afspærrede jord omkring Skovgårdsvej.
Læs også:Vejens borgmester om blokeret vej: Der er lige lidt at tale om, inden vi når en løsningLandmanden har ret til afspærringenIfølge Frederik Waage, der er ekspert i offentlig ret på Syddansk Universitet, er landmanden i sin gode ret til at spærre vejen.
I hvert fald indtil Vejen Kommune beslutter sig for at starte en ny eksproprieringssag.
Hvis kommunen træffer en ny beslutning, mister landmanden ejendomsretten over sin jord.
Han kan indbringe det for domstolene, men indtil der kommer en endelig dom, skal han efterleve kommunens beslutning, siger han.
Læs også:Sådan endte kampen om et stykke vej i afspærringer og grusbunkerLandmand Martin Lund Madsen har på forhånd varslet politi og beredskab om, at han ville spærre vejen mandag formiddag, så Syd- og Sønderjyllands Politi er til stede ved vejspærringen for at holde orden på trafikken, siger kommunikationsrådgiver Helle Lundberg.
- Vi er i dialog med parterne, som her er landmanden, der ejer jorden, og Vejen Kommune.
Vi håber på, at man kan finde en mindelig løsning på problemet, siger hun.
Indtil der er fundet en løsning, vil landmanden sørge for, at vejen er spærret.
Læs også:Landmænd har i 15 år ulovligt fjernet diger: Vi vidste ikke de var frededeDR havde lavet en fejl i artiklen, som nu er blevet rettet.
Vi havde skrevet, at ”Vejen Kommune har eksproprieret efter elektrificeringsloven".
Dette er ikke korrekt.
Det er Banedanmark, der har stået for eksproprieringen, hvorefter Vejen Kommune har overtaget vejen og også betalt Banedanmark for den.
DR beklager.
FacebookTwitterKopier linkEmner:Egon Fræhr (politiker)|Vejen Kommune|Venstre|Landbrug|Vejen




https://www.dr.dk/nyheder/udland/hvad-skete-der-med-jamal-khashoggi-her-er-saudi-arabiens-tre-forklaringer-indtil

Khashoggi-sagenSe temaUdlandHvad skete der med Jamal Khashoggi: Her er Saudi-Arabiens tre forklaringer - indtil videreJournalisten Jamal Khashoggi har været forsvundet, siden han gik ind på det saudiarabiske konsulat den 2.
oktober.
Den 60-årige journalist, Jamal Khashoggi, gik ind på konsulatet i Istanbul den 2.
oktober og er ikke set siden.
(© Scanpix)Af Maya Nissen22.
okt.
2018 kl.
11.
16 | opdateret 22.
okt.
2018 kl.
14.
50Bemærk: artiklen er mere end 30 dage gammelLæs opDer er stadig mange uafklarede spørgsmål, om hvad der skete den 2.
oktober, da journalisten Jamal Khashoggi tidligt på eftermiddagen gik ind på det saudiarabiske konsulat i Istanbul i Tyrkiet.
SPØRG KORRESPONDENTENKlokken 20-21 sidder DR's mellemøstkorrespondent Michael S.
Lund klar til at svare på dine spørgsmål om sagen.
Du kan allerede nu stille dit spørgsmål til ham her.
Ifølge de tyrkiske myndigheder blev journalisten, som var en kendt kritiker af det saudiske styre, dræbt på konsulatet af 15 saudiske sikkerhedsagenter.
Saudi-Arabien selv har haft flere forskellige forklaringer på Khashoggis forsvinden - men nu er den så småt ved at nærme sig den, der kommer fra de tyrkiske myndigheder.
1.
Gik ud i liveOvervågningskameraerne ved det saudi-arabiske konsulat i Istanbul.
I første omgang afviste Saudi-Arabien anklagerne om, at Jamal Khashoggi var blevet dræbt på konsulatet.
Faktisk fastholdt myndighederne, at journalisten havde forladt konsulatet i live, og at han - af uvisse årsager - måtte være forsvundet et sted mellem udgangen og der, hvor hans forlovede stod og ventede på ham, ganske få meter fra konsulatet.
Læs også:Saudi-Arabien afviser anklager om drab på journalistHelt tilfældigt filmede konsulatets overvågningskameraer ikke den 2.
oktober, og derfor var det ikke muligt at dokumentere Saudi-Arabiens påstand, om at journalisten var gået levende derfra.
2.
Døde i et slagsmålSent fredag nat - altså over to uger efter Khashoggis forsvinden - ændrede den forklaring sig dog.
Her bekræftede Saudi-Arabien for første gang, at Jamal Khashoggi faktisk blev dræbt på konsulatet i Istanbul.
Læs også:Saudi-Arabien: Journalist blev dræbt på konsulatIfølge en offentlig anklager var det et slagsmål mellem journalisten og folk på konsulatet, der førte til hans død.
Der kom ingen yderligere oplysninger ud om, hvad der er efterfølgende var sket med Khashoggis lig.
Først natten mellem den 15.
og 16.
oktober får de tyrkiske myndigheder adgang til det saudi-arabiske konsulat.
3.
Der skete en fejlDet blev ikke sidste gang, at forklaringen om Jamal Khashoggis forsvinden skulle ændre sig.
Sent i går aftes kom den første officielle udtalelse fra en højtstående, saudisk embedsmand, nemlig udenrigsminister Adel al-Jubeir.
Nu ved man ikke længere, hvad der virkelig skete med Khashoggi - udover at han blev dræbt af et "saudisk sikkerhedsteam", da han gik ind på konsulatet den 2.
oktober.
- Han blev dræbt på konsulatet.
Vi ved ikke i detaljer hvordan.
Vi ved ikke, hvor liget er, forklarer Jubeir.
Læs også:Saudi-Arabien: Vi ved ikke hvordan Khashoggi blev dræbtUdenrigsministeren betegnede samtidig drabet som en "forfærdelig fejl" og kondolerede overfor Khashoggis familie.
Han tilføjede, at Saudi-Arabien har udsendt arrestordrer på 18 mistænkte i sagen.
Demonstranter foran Det Hvide Hus i Washington DC, USA.
FacebookTwitterKopier linkEmner:Saudi-Arabien|Udenrigspolitik|Istanbul|Anklagemyndigheden|Tyrkiet




https://www.dr.dk/nyheder/penge/udbytteskandale-skatteminister-vil-snakke-alvor-med-tyskland

Afsløring af skatteskandaleSe temaPengeUdbytteskandale: Skatteminister vil snakke alvor med TysklandTyske myndigheder undlod at advare Danmark, selvom dokumenter viste, at vi var et mål for svindel med udbytteskat.
Af Klaus Buster Jensen, >Thomas G.
Svaneborg og Niels Fastrup22.
okt.
2018 kl.
10.
00Bemærk: artiklen er mere end 30 dage gammelLæs opDer er vrede hos flere politikere, efter DR har afsløret, at Tyskland i tre år kendte til plan om mulig skattesvindel mod Danmark.
Allerede i 2012 beslaglagde tysk politi en detaljeret plan hos en af de formodede bagmænd.
Planen nævner Danmark som muligt mål.
Men den information blev aldrig delt med myndigheder i andre lande, bekræfter statsanklageren i Frankfurt.
Læs også:Tyskland kendte til mistanke om skattesvindel mod Danmark i tre årEksperter vurderer, at var mistanken blevet sendt videre til Skat i Danmark, kunne det have forhindret den formodede svindel for 12,7 milliarder kroner.
- Det er meget, meget uheldigt.
Hvad der præcist er sket i den her sag, og hvad tyskerne har gjort, det skal de have mulighed for at forklare, siger den danske skatteminister Karsten Lauritzen (V).
"EU-regler virker ikke"EU-regler om samarbejde fejledeIfølge flere eksperter har reglerne om samarbejde på tværs af grænser i EU svigtet.
Her er reglerne:EU har flere grupper som EUROFISC og FISCALLIS, hvor skattemyndigheder i medlemslandene deler oplysninger på tværs af EU.
”Grundloven” i EU, traktaten, forpligter EU’s medlemslande til ” loyalt samarbejde” og til at bistå hinanden.
Ifølge eksperter betyder det, at hvert land har pligt til at advare om mistanke om skattesnyd.
I et direktiv fra 2011 skal et medlemsland informere andre lande i EU, hvis de ”har grund til at formode, at der kan blive tale om et tab af skatteindtægter i den anden medlemsstat”.
Men oplysningerne om sagen om udbyttesvindel blev aldrig delt i EU, og svindlen kunne dermed fortsætte.
EU’s økonomikommissær Pierre Moscovici siger, at EU i dag er blevet bedre til at samarbejde, men at der er behov for at styrke udveksling af oplysninger mere for at forhindre en lignende sag.
DR har sammen med medier i hele Europa afsløret, hvordan et netværk af finansfolk, advokater og storbanker har foretaget spekulation med udbytteskat for 410 milliarder kroner i 10 forskellige lande.
Efter afsløringerne vil skatteminister Karsten Lauritzen (V) nu kontakte den tyske regering for at lave en aftale om at udveksle oplysninger om mulig skattesvindel.
- De her fora i EU fungerer ikke voldsomt effektivt.
Derfor skal vi have dem til at fungere, men det tager år med europæisk bureaukrati, siger ministeren.
- Hvis vi på den korte bane skal have noget, der fungerer, skal vi lave land-til-land aftaler.
Det vil jeg tage initiativ til, at vi gør, startende med Tyskland, siger Karsten Lauritzen.
Finansielt "FBI"EU har ellers regler, der skal sikre, at medlemslandene advarer hinanden, hvis de får mistanke om skattesvindel mod et andet land.
Men EU’s regler virker slet ikke i praksis, mener Jeppe Kofod, der er medlem af EU Parlamentet og ordfører for Socialdemokraterne indenfor skattesnyd og økonomisk kriminalitet.
- Tyskland har klokkeklart overtrådt EU-traktaten.
Der står helt klart og tydeligt, at alle lande er forpligtet til loyalt at samarbejde omkring ting, der kan skade andre lande, mener Jeppe Kofod.
I erkendelse af at reglerne ikke har virket, foreslår Jeppe Kofod (S) at man opretter et slags finansielt ”FBI” i EU, som de har de i USA.
- Vi skal have central koordination på EU-niveau, altså en slags finansiel efterretningstjeneste, som hurtigt deler oplysninger med vores myndigheder nationalt, foreslår Jeppe Kofod.
Læs også:Netværk af finansfolk og storbanker har plyndret Danmark og store dele af Europa for milliarderEU’s økonomikommissær Pierre Moscovici siger, han er chokeret over skandalens omfang.
- Vi skal tage ved lære af denne skandale, fastslår kommissæren.
- Folk vil ikke finde sig i det længere, og derfor har vi brug for bedre regler.
Vi har brug for at forstærke den automatiske udveksling af informationer og bedre administrativt samarbejde mellem medlemslandene, mener Pierre Moscovici.
Tysk anklager afviser kritikDet var statsanklageren i Frankfurt, der under en stor politiaktion beslaglagde planen hos en af de mistænkte bagmænd.
Planen blev udarbejdet, fordi gruppen ønskede at udvide deres spekulation i udbytteskat i Tyskland til andre lande i Europa.
Danmark står nævnt i dette dokument, som eksperter beskriver som en "masterplan" for spekulation i udbytteskat.
Tysk statsanklager beslaglagde planen, men gav den aldrig videre til andre lande.
I Tyskland bekræfter talsmand Alexander Badle fra statsanklageren i Frankfurt, at de ikke delte de beslaglagte informationer med Danmark eller de andre lande, som blev omtalt i planen.
I en mail til DR Nyheder skriver han, at det var vurderingen, at den spekulation der foregik i Tyskland ikke fungerede i Danmark.
Derfor var der intet grundlag for at dele informationerne med de danske myndigheder.
Den tyske professor i international skatteret Christoph Spengel har gennemgået sagen og fastlår, at Tyskland havde grund til at advare Danmark.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"- Hvis det dokument, var blevet sendt til Danmark i 2012, kunne spekulationen med udbytteskat være blevet stoppet før 2015, siger Christoph Spengel, der forsker ved Mannheim Universitet.
EU’s kommissæren med ansvar for skat, Pierre Moscovici, lover, at han vil arbejde for strammere regler.
- Det er kapitalismens etik, de prøver at maksimere deres profitter og tiltrække kunder, og derfor tænker de måske, at det er klogt at udbytte huller og fejl i skattesystemet.
Det er ikke sådan det bør være, mener EU’s kommissær for økonomi, siger Pierre Moscovici.
FacebookTwitterKopier link




https://www.dr.dk/nyheder/regionale/oestjylland/motorvejsudvidelse-virker-pendlere-sparer-et-doegn-om-aaret

ØstjyllandMotorvejsudvidelse virker: Pendlere sparer et døgn om åretKører man hver dag mellem Aarhus og Skanderborg i myldretiden, betyder det ekstra spor på motorvejen en stor tidsbesparelse.
Trafikanterne kan køre i tre spor på motorvej E45 hele vejen mellem Skanderborg og Aarhus Syd.
Af Flemming Nielsen, Rasmus Kynde Bruun og Emma Lichscheidt22.
okt.
2018 kl.
07.
31Bemærk: artiklen er mere end 30 dage gammelLæs opPendlere, der skal mellem Aarhus og Skanderborg hver dag i myldretiden, sparer på et år et helt døgn i trafikken efter udvidelsen med et ekstra spor.
Det viser beregninger, som Vejdirektoratet har lavet af effekten af udvidelsen til en sekssporet motorvej mellem Skanderborg Syd og Aarhus Syd, fortæller afdelingsleder Andreas Egense.
Trafikken vil stige på strækningen, og på et tidspunkt vil besparelsen være spist op af den stigende trafik.
Andreas Egense, afdelingsleder, Vejdirektoratet- Vi har regnet os frem til, at en pendler vil spare 24 timer årligt på den strækning, der er udvidet, siger han.
- Det er beregnet for en pendler, der før udvidelsen kørte fra Skanderborg til Aarhus i den travleste time om morgenen og retur i den travleste time om eftermiddagen.
Det er baseret på 220 dage om året, forklarer han.
Én af dem, der allerede kan mærke en forskel på sin første tur, er Jesper Bøgh Sørensen.
- Det virker fantastisk!
Vi har lastbilerne helt inde til højre, så vi også har mulighed for at komme forbi dem, siger han.
Selvom Jesper Bøgh Sørensen ikke er fast inventar på strækningen mellem Skanderborg og Aarhus, glæder han sig over tidsbesparelsen.
- Jeg kører på landevejene og motorvejen hver dag, så jo mere tid, jeg sparer, jo bedre er det, siger han.
Læs også:Pendlere begejstrede over ekstra østjysk spor på E45: 'Simpelthen fantastisk'Selv hvis der kommer mere trafik, vil gevinsten være derMen mere trafik på motorvejen kan ende med at påvirke bilisternes tidsbesparelse, erkender Andreas Egense.
- Trafikken vil stige på strækningen, og på et tidspunkt vil besparelsen være spist op af den stigende trafik.
Men vi forventer, at der fortsat vil være ledig kapacitet på den strækning de næste 10 år, siger han.
- Men selv hvis der kommer mere trafik, vil gevinsten være der.
For havde vi ikke udvidet strækningen, ville trængslen være endnu større.
Vejdirektoratet har beregnet en samfundsmæssig gevinst på mere end en halv milliard kroner over 10 år.
523 millioner helt præcist.
Det svarer nogenlunde til, hvad det har kostet at udvide E45 fra Skanderborg til Aarhus med et ekstra spor i hver retning.
Læs også:Lastbilchauffør jubler over ekstra E45-spor: Nu er der plads til, at bilister kan overhalePolitikere håber på flere udvidelserØstjyske Folketingspolitikere håber, at erfaringerne fra denne udvidelse vil føre til flere.
Det glæder Venstres politiske ordfører, Britt Bager, at trafikanterne sparer tid på turen.
- Det er jo tid, man kan bruge sammen med familien i stedet, så det er jeg meget glad for, siger hun.
Den radikale trafikordfører Andreas Steenberg mener, at erfaringerne med udvidelsen kan bruges til at argumentere for flere trafikinvesteringer.
- Det er da fantastisk for os, som kører.
Og det er også fantastisk for én som mig, der elsker transportpolitik, at sådan et projekt virkelig flytter noget, siger han.
- Det er et godt argument for at få overbevist flere politikere om at sætte penge af til veje og baner, mener Andreas Steenberg.
Britt Bager frygter ikke, at bedre motorveje blot vil give endnu mere trafik.
- Vi skal i høj grad sikre os, at bilerne kan komme frem, og at folk ikke bruger unødvendigt meget tid på at holde i kø.
Er der noget, der forurener, så er det, når bilerne holder i tomgang på vejene, siger hun.
FacebookTwitterKopier link




