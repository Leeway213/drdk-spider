https://www.dr.dk/nyheder/indland/oestergaard-til-v-og-s-drop-valgkampsretorikken-om-pension-og-lav-aftale-med-os

Længere til pensionSe temaIndlandØstergaard til V og S: Drop valgkampsretorikken om pension - og lav aftale med osDe Radikales Morten Østergaard aner en lille åbning for et pensions-kompromis i Løkkes udmelding.
Morten Østergaard synes, der er gået for meget valgkamp i pensionsdebatten.
Af Sally Frydenlund Larsen28.
apr.
2019 kl.
23.
06Bemærk: artiklen er mere end 30 dage gammelLæs opForårets valgkamp bliver formentlig snart skudt i gang.
Og inden da vil Radikale Venstres formand, Morten Østergaard, gerne nå at have indgået en aftale om danskernes pension med Venstre, Socialdemokratiet og Dansk Folkeparti.
Men han frygter, at pensionsforhandlingerne mellem partierne drukner i valgkamp - før den overhovedet er begyndt.
Pensionsforhandlingernes fire hovedpersoner: Socialdemokratiets formand, Mette Frederiksen, statsminister Lars Løkke Rasmussen (V), Dansk Folkepartis Kristian Thulesen Dahl og Radikale Venstres Morten Østergaard.
- Jeg opfordrer Lars Løkke og Mette Frederiksen til at gemme valgkampsretorikken, indtil valget faktisk bliver skudt i gang, og at vi så til gengæld mødes og laver en løsning, der konkret kan hjælpe dem, der er nedslidt på arbejdsmarkedet nu og her, siger han.
Han mener, at der allerede nu er gang i et velkendt, politisk spil.
- Jeg frygter, at både S og V har gang i det, vi godt ved, de plejer.
Nemlig kampen om magten, og ikke kampen om virkeligheden.
Læs også:Lars Løkke vil justere pensionaftale fra 2040: S kalder det panik før lukketidLøkke vil justere fra 2040Opsangen fra Morten Østergaard kommer, efter Lars Løkke tidligere i dag meldte ud, at han er klar til at justere den planlagte stigning i pensionsalder - men først fra år 2040.
Jeg ved godt, at klokken er fem minutter i folketingsvalg, men jeg synes, det ville klæde os alle sammen, hvis vi gjorde forsøget.
Morten Østergaard, politisk leder, Radikale VenstreStatsministerens udspil følger Socialdemokratiets forslag om at afsætte tre milliarder til at "starte på at lave et mere retfærdigt pensionssystem".
- Jeg bliver nervøs, når først Socialdemokratiet spiller ud med noget, der ikke er så konkret, at det kan forhandles på den her side af et folketingsvalg, og så statsministeren i dag gør sig tanker om, hvad der skal ske på den anden side af det valg, han ikke har udskrevet endnu.
- Så virker det jo, som om det hele handler om valgkampen og spillet om magten, siger Morten Østergaard.
Han ser dog statsministerens udmelding som en udstrakt hånd.
- Jeg synes, at med de signaler, der er kommet fra statsministeren i dag, så tegner der sig en mulighed for at opnå enighed.
Jeg ved godt, at klokken er fem minutter i folketingsvalg, men jeg synes, det ville klæde os alle sammen, hvis vi gjorde forsøget.
FacebookTwitterKopier linkEmner:Lars Løkke Rasmussen (politiker)|Morten Østergaard (politiker)|Radikale Venstre|Valg og folkeafstemninger|Venstre




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-5

SuperligaSÅ' DER MÅL!
Se alle weekendens superligamål på 99 sekunderHorsens endte med sorteper i kampen om overlevelse, mens FC København er millimeter fra mesterskabet.
Af Niklas Brandt Pedersen28.
apr.
2019 kl.
20.
47Bemærk: artiklen er mere end 30 dage gammelLæs opDe jubler i Sønderjyske, mens de ærgrer sig i Horsens.
Sådan er konklusionen på denne superligaweekend, hvor AC Horsens misbrugte chancen for at sikre sig overlevelse, mens Sønderjyske til gengæld kan glæde sig over endnu en sæson i det fine selskab.
Helt oppe i toppen er FC København stukket af fra konkurrenterne og kan allerede mandag vinde det danske mesterskab, hvis FC Midtjylland ikke vinder over FC Nordsjælland mandag aften.
I videoen øverst i artiklen kan du se alle målene fra den dramatiske weekend i Superligaen.
FacebookTwitterKopier linkEmner:FC København|FC Midtjylland|FC Nordsjælland|Fodbold|Horsens




https://www.dr.dk/sporten/tennis/wozniacki-kaemper-med-sin-gigt-sygdom-jeg-foelte-smerter-overalt

TennisWozniacki kæmper med sin gigt-sygdom: 'Jeg følte smerter overalt'Caroline Wozniacki har døjet med hævede hænder og led.
Caroline Wozniacki kæmper med sin gigtsygdom og spørger efter hjælp.
28.
apr.
2019 kl.
20.
32Bemærk: artiklen er mere end 30 dage gammelLæs opTennisstjernen Caroline Wozniacki døjer i denne tid meget med den leddegigtsygdom, som hun fik konstateret sidste sommer.
Det oplyser hun på Twitter.
- De seneste dage har jeg fået en opblussen af min RA (reumatoid artritis).
Mine hænder og led var hævede, og jeg følte smerter overalt.
Men jeg var fast besluttet på ikke at lade det holde mig nede, skriver Wozniacki.
Dulmer smerterneHun fortæller, at hvile, gåture udenfor, sauna og massage har hjulpet hende til at få det bedre.
I samme forbindelse spørger hun, hvad andre i samme situation gør for at dulme smerterne.
- RA-mennesker derude, hvad får jer til at føle jer bedre tilpas?
Læs også:Wozniacki taber årets første finale: Fandt aldrig nøglen til at nedbryde amerikanerWozniacki var senest i kamp i begyndelsen af april, hvor hun nåede finalen på gruset i Charleston.
Planen er, at hun i maj skal spille de store grusturneringer i Madrid og Rom, inden grussæsonen kulminerer med French Open fra 26.
maj.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Twitter|Sygdomme og lidelser|Madrid




https://www.dr.dk/nyheder/udland/spaniens-premierminister-skal-laegge-puslespil-undgaa-catalanske-separatister

UdlandSpaniens premierminister skal lægge puslespil for at undgå catalanske separatisterSocialistpartiet har fået flest stemmer ved Spaniens parlamentsvalg, men ikke nok til et flertal.
Premierminister Pedro Sanchez kan glæde sig over, at hans socialistparti gik fra 85 til 123 mandater.
Af Anna Sol Jørgensen og Sean Coogan28.
apr.
2019 kl.
20.
14 | opdateret 29.
apr.
2019 kl.
07.
23Bemærk: artiklen er mere end 30 dage gammelLæs opSocialistpartiet PSOE og premierminister Pedro Sanchez har sikret sig størstedelen af stemmerne ved søndagens spanske parlamentsvalg.
Dermed har Sanchez de bedste kort på hånden i de kommende regeringsforhandlinger.
De spanske socialdemokrater oplevede fremgang og kom ud af valget med 28,7 procent af stemmerne, mens rivalerne i det konservative parti Partido Popular måtte nøjes med 16,7 procent efter stor tilbagegang.
Valg i SpanienMed samtlige stemmer talt op, er det de spanske socialdemokrater, PSOE, der løber med sejren.
Dermed sidder den siddende premierminister, Pedro Sanchez, med de bedste kort på hånden i de kommende regeringsforhandlinger.
Valgdeltagelsen steg fra 66,5 procent i 2016 til hele 75,8 procent.
Sådan fordelte stemmerne sig ved søndagens valg:* PSOE: 28,7 procent (123 sæder)* Partido Popular: 16,7 procent (66 sæder)* Ciudadanos: 15,9 procent (57 sæder)* Unidos Podemos: 14,3 procent (42 sæder)* Vox: 10,3 procent (24 sæder)* Resterende partier: 10,1 procent (38 sæder)Kilder: El Pais, Ritzau- Isoleret set et godt valg til de spanske socialdemokrater i PSOE og premierminister Pedro Sanchez.
Deres oplagte samarbejdspartnere i Unidas Podemos har fået et mindre katastrofalt valg end ventet, siger DR's Europa-korrespondent, Anna Gaarslev.
Dramaet står nu ved, om Pedro Sanchez kan skaffe sig et flertal udenom de catalanske separatister, der har voldt ham så uendeligt meget besvær.
Anna Gaarslev, Europa-korrespondentMen der skal 176 mandater til for at danne et flertal i parlamentet, og det kan Pedro Sanchez altså ikke mønstre alene.
Derfor skal premierministeren nu forsøge at danne regering med nogle af parlamentets øvrige partier.
- Dramaet står nu ved, om Pedro Sanchez kan skaffe sig et flertal udenom de catalanske separatister, der har voldt ham så uendeligt meget besvær, siger Anna Gaarslev.
- Det var jo dem, der sørgede for, at han kom til magten i juni sidste år.
Men det var så sandelig også dem, der afsatte ham i februar, fordi han ikke ville anerkende det catalanske krav om ret til selvbestemmelse, fortsætter hun.
Læs også:Abortrettigheder, arbejdsløshed og catalansk uafhængighed: Bliv klogere på, hvem spanierne kan stemme påStørre puslespil for en stabil regeringDet er tredje gang på bare fire år, at der bliver afholdt parlamentsvalg i Spanien.
Han skal ud og hente støtte fra en masse andre bittesmå regionale partiet.
På den måde skal han lave noget af et puslespil.
Anna Gaarslev, Europa-korrespondentI juni sidste år sørgede catalanske separatistpartier for, at Pedro Sanchez kom til magten som premierminister.
Men i februar nedstemte de samme partier den siddende etpartiregerings finanslov for året.
Hvis Pedro Sanchez skal skabe en nogenlunde stabil regering, skal han derfor undgå at skulle hente støtte fra de catalanske separatistpartier, der kæmper for et selvstændigt Catalonien.
- Han skal ud og hente støtte fra en masse andre bittesmå regionale partier.
På den måde skal han lave noget af et puslespil.
- Hvis han bliver tvunget til at lave et samarbejde og hente støtte fra separatistpartierne i Catalonien, er det i hvert fald ikke opskriften på noget, der bare minder om noget stabilt, siger Anna Gaarslev.
Der var jubelscener foran socialisternes hovedkvarter i Madrid i aftes.
Valgresultatet betyder, at Sanchez kommer til at mangle et enkelt mandat på venstrefløjen for at kunne have et sikkert flertal, påpeger Carsten Humlebæk, lektor i spanske samfundsforhold ved CBS.
- Det er trist for den politiske stabilitet i Spanien, for hjælpen fra separatisterne er besværlig i disse år, fordi der samtidig er en retssag kørende mod catalanske separatistledere, siger han.
- Derfor er det rigtig svært for de partier at støtte en spansk regering i næsten noget som helst.
- Det ser ikke frygteligt stabilt ud, med mindre der opstår splittelser i separatistfløjen, siger lektoren, der dog påpeger, at Sanchez med gårsdagens resultat får mere ro end før, fordi han er tættere på et flertal.
Nyt parti i parlamentetDet højreorienterede parti Vox er kommet ind i parlamentet for første gang og får 24 sæder takket være 10,3 procent af stemmerne.
- Indtil for ganske få måneder siden var der ingen, der regnede dem for noget.
Det er ikke lang tid siden, at lederen stod på en ølkasse og talte til duerne på tomme pladser rundt omkring i Spanien.
Nu samler han tusindvis af mennesker til sine møder og henter omkring 10 procent af stemmerne, siger Anna Gaarslev.
Det umiddelbart flotte valgresultat for Vox er dog ikke nok til at skabe glæde i partiet, fortæller korrespondenten.
- I Vox havde man regnet med mere.
Man havde troet, at meningsmålinger, som gav partiet 10-12 procent af stemmerne ville vise sig at undervurdere partiet, som det så ofte sker med protestpartier rundt omkring i europæiske lande.
Ved gårsdagens valg skrumpede det konservative Partido Popular betydeligt og gik fra 137 mandater til blot 66.
Det dårlige valg for højrefløjen betyder, at populisterne hos Vox må nøjes med en meget mindre rolle, end de havde drømt om, påpeger Carsten Humlebæk.
- De får den rolle, som vi kender fra den slags partier rundt omkring i Europa, hvor de ikke sidder i regeringen, nemlig som et parti, der råber op ude på fløjen uden at få den store praktiske betydning.
Lektoren forventer ikke, at der sker meget i forhold til den spanske regeringsdannelse foreløbigt.
Der er nemlig kommunal- og regionalvalg om fire uger.
- Alle vil vente på også at få resultatet fra det valg, siger han.
FacebookTwitterKopier linkEmner:Catalonien|Pedro Sánchez (politiker)|Spanien|Valg og folkeafstemninger|Partido Popular




https://www.dr.dk/sporten/cykling/fuglsangs-solosejr-lukker-munden-paa-kritikere-det-roerer-mig-ikke-en-hoestblomst

CyklingFuglsangs solosejr lukker munden på kritikere: ’Det rører mig ikke en høstblomst’Jakob Fuglsang har indtil i dag måttet nøjes med sekundære placeringer i endagsløbene i foråret.
Jakob Fuglsang har haft et stort forår kronet med en sejr i Liège-Bastogne-Liège.
Af Frederik Palle og Henrik Liniger28.
apr.
2019 kl.
19.
38Bemærk: artiklen er mere end 30 dage gammelLæs opMange gange bliver cykelløb afgjort på små detaljer, men sådan var det ikke i dagens Liège-Bastogne-Liège.
Der var Jakob Fuglsang bare den bedste.
Læs også:Fuglsang vinder forårsklassiker: Smadrer konkurrenterne i karrierens største sejrDermed får han lukket foråret på den perfekte måde med en sejr i et af verdens største cykelløb og får samtidig vist sine største kritikere, at han godt kan vinde endagsløb.
De seneste ti vindere af Liège-Bastogne-Liège2019 – Jakob Fuglsang, Astana2018 – Bob Jungels, Quick-Step Floors2017 – Alejandro Valverde, Movistar Team2016 – Wout Pouls, Team Sky2015 – Alejandro Valverde, Movistar Team2014 – Simon Gerrans, Orica-GreenEDGE2013 – Daniel Martin, Garmin-Sharp2012 – Maxim Iglinsky, Astana2011 – Philippe Gilbert, Omega Pharma-Lotto2010 – Alexandre Vinokourov, Astana- Det rører mig ikke en høstblomst, hvad de siger, forklarer Jakob Fuglsang til DR Sporten efter løbet.
- I ny og næ vinder jeg et cykelløb, og jeg ved, at den måde, jeg skal vinde cykelløb på, er at køre alene.
Men når benene er der, så kan det også godt lade sig gøre på andre måder.
Jeg skal bare tro på mig selv, siger danskeren.
Jakob Fuglsang viste sin klasse og kørte fra alle konkurrenterne på den sidste alvorlige stigning, Roche-aux-Faucont, og det havde været planen hele tiden.
- Det er selvfølgelig virkelig fedt og måske endda lidt uvirkeligt.
Dagen gik mere eller mindre, som jeg havde planlagt.
Mit mål var toppen af Roche-aux-Faucont.
Vi havde snakket om, at jeg skulle spare på kræfterne indtil da, siger Fuglsang.
Jakob Fuglsang jubler over sin sejr.
Først fik han to ryttere med sig i Michael Woods og Davide Formolo.
Det var ikke noget, der fik ham til at tænke, at sejren var hjemme.
- Jeg tænkte, at podiet var hjemme, men det er to stærke ryttere, og det var Woods, der startede det hele.
Så jeg tænkte, at det måske var ham, som var bedst kørende.
Da han så sprang over sin føring på den sidste del af stigningen, tænkte jeg, at jeg var nødt til at forsøge, forklarer danskeren.
Touren er noget helt andetAstana-danskeren lagde alt i sit sidste forsøg lige før toppen på Roche-aux-Faucont, og det gav pote.
Først røg Woods af, og dernæst var det Formolo, som slap danskeren.
De næste ti kilometer kørte han derfor alene til målstregen.
- Det er selvfølgelig en kæmpe tilfredsstillelse og en kæmpe motivation fremadrettet.
Forhåbentlig gør det bare, at der er flere sejre i vente, forklarer Jakob Fuglsang, der godt ved, at han nu vil få masser af opmærksomhed i Tour de France.
- Det her er et endagsløb, og Touren er noget helt andet.
Der er andre ryttere at kæmpe med.
Men det er klart, at med den form, jeg har vist indtil videre, er der nok nogle, som begynder at holde ekstra øje med mig.
Nu skal jeg have en lille pause, og så begynder jeg at kigge frem mod Touren, siger han.
Tre gange i dette forårs klassikere har Jakob Fuglsang kæmpet til det sidste med franske Julian Alaphilippe.
Det var på forhånd også lagt op til et opgør mellem de to, men før de sidste alvorlige stigninger fik danskeren et tegn om det modsatte.
- Jeg vidste godt, at han formentlig ville få problemer i dag, og at det ikke drejede sig om ham og mig.
Inden vi kom til La Redoute, var vi på siden af hinanden, og han kigger op på mig og siger, at han håber, at jeg vinder, siger Jakob Fuglsang.
Læs også:Hør kommentator gå amok over Fuglsang: ’De siger, han ikke kan vinde cykelløb!
’- Det viser også bare, at han også er en mester, og han kender også sine egne grænser og har en respekt for den måde, jeg har kørt de her klassikere på, lyder det fra danskeren.
Davide Formolo blev nummer to i løbet, mens Maximillian Schachmann blev nummer tre.
FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Cykelsport|Liège|Frankrig




https://www.dr.dk/nyheder/indland/exclusive-danish-bunker-company-involved-case-jet-fuel-air-strikes-syria

IndlandExclusive: Danish bunker company involved in case of jet fuel for air strikes in SyriaDanish police are looking into possible sanctions violations by the company Dan-Bunkering.
Af Mathias Friis, Astrid Fischer og Line Gertsen28.
apr.
2019 kl.
20.
50Bemærk: artiklen er mere end 30 dage gammelLæs opThe Danish company Dan-Bunkering plays a key role in a case involving illegal supplies of at least 30,000 metrics tons of jet fuel for the civil war in Syria, the Danish Broadcasting Corporation (DR) reports based on U.
S.
Court Records and confidential information possessed by Danish Authorities.
Dan-Bunkering is part of Bunker Holding A/S, which is the world’s second-largest bunker company.
According to the information, Dan-Bunkering has supplied jet fuel for the Russian shipping company Sovfracht which in turn has supplied Russian fighter planes in Syria; fighter planes that have carried out air strikes in support of Syrian President Bashar al-Assad.
The deliveries allegedly took place from January 2016 to May 2017.
Breach of sanctionsThe jet fuel transactions contravene EU Sanctions, according to several experts who have reviewed the information.
EU Council Regulation 1323/2014 prohibits the sale, supply, transfer or export of jet fuel for use in Syria.
It was implemented to stop Bashar al-Assad’s conduct and prevent attacks on civilians in Syria.
Senior Researcher Flemming Splidsboel Hansen of the Danish Institute for International Studies (DIIS), who is specialized in Russian politics and sanctions, said the jet fuel supplies contravene the EU ban.
- Based on the material presented to me, it seems clear that the company (Dan-Bunkering, editor’s note) has violated the imposed ban, he stated.
Thomas Elholm, Professor of Criminal Law at the University of Copenhagen, agreed.
- Basically, the ban has been violated.
And if they knew it was destined for Syria, there is no doubt it is punishable by law, he said.
Police examines Dan-BunkeringDanish police confirmed they are currently looking into possible violations of EU’s Syria sanctions by Dan-Bunkering.
Chief superintendent Johnny Schou from Funen Police described the case as ‘very complex’ but declined further comment.
Several authority sources told DR that the Danish Business Authority, which oversees export controls, had reported Dan-Bunkering to the State Prosecutor for Serious Economic and International Crime.
The Danish Business Authority and the State Prosecutor declined to comment.
Dan-Bunkering is not identified by name in the U.
S.
Court Records which describe the company’s involvement in deliveries of 30,000 metric tons of jet fuel.
Three Syrians and five Russians have been charged in the case for violations of the U.
S.
economic sanctions against Syria.
DR has independently confirmed Dan-Bunkering’s identity as well as additional information about the company’s role in the jet fuel deliveries based on key sources and confidential information possessed by Danish Authorities.
Dan-Bunkering has not been charged, indicted or convicted for violation of sanctions in the United States nor in Denmark.
In an e-mail to DR, Dan-Bunkering denied having violated EU rules.
Ship-to-ship transfersThe information in the case show that Dan-Bunkering played a part in at least six deliveries of jet fuel for use in Syria and that the company had been involved in jet fuel transactions amounting to more than 16 million US dollars.
On several occasions, a front company for Russian Sovfracht paid Dan-Bunkering for ship-to-ship transfers of jet fuel.
The fuel was transferred from petroleum tankers to the Russian tankers Yaz and Mukhalatka which subsequently sailed to Assad-controlled Port Banias in Syria, according to descriptions in the U.
S.
Court Records.
Ship location data collected by DR shows that the transshipments took place in the Mediterranean.
In a press release from May 2018, the Russian foreign ministry confirmed that Sovfracht had supplied jet fuel for Russian jet fighters conducting air raids in Syria.
Jet fuel which, according to the U.
S.
Court Records and confidential information possessed by Danish Authorities, was obtained through Dan-Bunkering.
- The company (Dan-Bunkering, editor’s note) has thus literally helped fuel the conflict raging there.
They helped enable the Russian air force to continue its operations, because it is obviously dependent on fuel supplies, said Flemming Splidsboel Hansen, DIIS.
A potential 6,000 air strikesThe 30,000 tons of jet fuel has enabled the Russian military to carry out around 6,000 air strikes in support of President Bashar al-Assad in 2016 and 2017, according to an estimate by Mikkel Storm Jensen who is a Military Analyst at the Royal Danish Defence College.
- 6,000 missions are a lot of missions.
We’re talking about war supplies which have supported a vital element of Assad’s recapture of Syria at a time when he was about to lose the war.
The Russian jet fighters enabled Assad to stop losing and start winning, said Mikkel Storm Jensen.
Payments from the Russian militaryBesides information about jet fuel deliveries, the U.
S.
Court records also contain details about Dan-Bunkering’s communication with Sovfract.
In September 2016, Dan-Bunkering received an email in which a front company for Sovfracht introduced itself as the “General Agent of the Russian Navy Fleet for managing all calls to Worldwide Ports.
" The Russian Navy Fleet is part of the Russian military which at the time was carrying out daily air strikes in Syria.
- This is a clear element that ought to have indicated to them (Dan-Bunkering, editor’s note) that the jet fuel could go to Syria.
It could even prove that they did it knowingly, said Professor of Criminal Law Thomas Elholm.
Violation of EU Sanctions is punishable by imprisonment of up to four years under the Danish Criminal Code.
Thomas Elholm stressed it is up to the courts to decide whether any criminal acts have been committed.
Flemming Splidsboel Hansen also took note that Dan-Bunkering was paid by a company representing the Russian military.
- This indicates that they may have knowingly acted as suppliers to the acts of war in Syria.
It also confirms the suspicion that they have violated a ban.
It is my immediate opinion that it will be hard for them to hide behind a claim of ignorance, he said.
Dan-Bunkering denies EU violationDan-Bunkering turned down a request for interview.
In an e-mail to DR, the company’s lawyer denied that Dan-Bunkering had violated EU Regulation and stated that Dan-Bunkering had not delivered jet fuel to Syria or to a company on the EU sanctions list.
Despite repeated inquiries over several weeks, the company has not answered DR’s questions about whether Dan-Bunkering has been involved in supplying jet fuel for use in Syria which was transshipped to Russian tankers and subsequently delivered to Syria.
In response to the statement from the Danish police obtained by DR, Dan-Bunkering’s lawyer stated that since Dan-Bunkering has not been charged with anything, “it is difficult to imagine that there is a case pending with the police.
”A representative for Russian Sovfracht confirmed the company had done business with Dan-Bunkering but declined further comment when asked about jet fuel deliveries to Syria.
The owner of the Russian tankers Yaz and Mukhalatka did not respond to request for comment.
FacebookTwitterKopier linkEmner:Bashar al-Assad (politiker)|Dan-Bunkering|EU|Syrien|Handel og service




https://www.dr.dk/nyheder/penge/undersoegelse-finanstilsynet-broed-eu-lov-i-hvidvasksag

PengeUndersøgelse: Finanstilsynet brød EU-lov i hvidvasksagEU's bankmyndighed fandt fire brud på EU-retten, da den undersøgte tilsynet med Danske Bank.
EU's bankmyndighed har fundet flere brud på EU-retten i dens undersøgelse af tilsynet med Danske Bank.
28.
apr.
2019 kl.
20.
02 | opdateret 28.
apr.
2019 kl.
20.
37Bemærk: artiklen er mere end 30 dage gammelLæs opDet danske og estiske finanstilsyn har tilsammen begået fire brud på EU-lovgivningen i forbindelse med håndteringen af Danske Banks hvidvasksag.
Det er konklusionen på en rapport, som en undersøgelseskomité fra EU's bankmyndighed, EBA, udarbejdede efter at have undersøgt tilsynet med banken.
Det skriver avisen Information, der har fået rapporten af et tysk EU-Parlamentsmedlem.
Rapporten blev sendt til EBA's bestyrelse, der på et møde 16.
april alligevel valgte at frifinde de to tilsyn.
Både Finanstilsynets direktør, Jesper Berg, og direktøren for det estiske finanstilsyn deltog i afstemningen ved det møde.
En presseansvarlig fra EBA bekræfter over for Information, at begge undlod at erklære sig inhabile ved afstemningen.
Ifølge undersøgelseskomitéen har det danske finanstilsyn ansvaret for to af de fire brud på EU-retten.
Det estiske tilsyn har ansvaret for et af bruddene, mens begge tilsyn er ansvarligt for et fjerde.
EBA har undersøgt tilsynet med aktiviteterne i Danske Banks estiske filial.
Her har udenlandske kunder ifølge bankens egen undersøgelse ført store milliardbeløb gennem banken.
Et hav af mistænkelige kunderUndersøgelsen fandt 6.
200 mistænkelige kunder.
Den samlede strøm af penge fra de udenlandske kunder gennem den estiske filial i perioden 2007-2015 udgjorde 200 milliarder euro.
Det svarer til knap 1.
500 milliarder kroner.
Undersøgelsen har ikke kunnet fastslå, hvor stor en del af beløbet, der er "mistænkeligt".
Men det er formentligt "en meget stor del" af de 1.
500 milliarder kroner.
Over for Information kalder Niels Skovmand Rasmussen, der er lektor i finansiel regulering ved Syddansk Universitet, rapporten overbevisende.
Han siger til avisen, at det er "overraskende og bekymrende", at bestyrelsen valgte at gå imod rapportens konklusioner.
Jakob Dedenroth Bernhoft, der er direktør for revisorjura.
dk, kalder undersøgelsen "solid" og "grundig".
- Når man ser på indholdet af rapporten og den efterfølgende afvisning i EBA's bestyrelse, kan man sætte spørgsmålstegn ved, om frifindelsen hviler på et reelt grundlag, siger han til Information.
I forbindelse med EBA-bestyrelsens frifindelse sendte EBA et brev til EU-Kommissionen.
Udover frifindelsen blev der fra EBA-bestyrelsens side sat spørgsmålstegn ved, om en undersøgelse af lovbrud var det rigtige "værktøj" i sager af ældre dato.
/ritzau/FacebookTwitterKopier linkEmner:EU|Europa-Kommissionen|EU-forhold|Danske Bank|Pengeinstitutter




https://www.dr.dk/nyheder/udland/billedserie-tusinder-demonstrerer-i-hong-kong-mod-lovforslag-om-udlevering-til-kina

Protester i HongkongSe temaUdlandBilledserie: Tusinder demonstrerer i Hong Kong mod lovforslag om udlevering til KinaDet er de største protester i fem år.
Af Cecilie Rosenkvist Dam28.
apr.
2019 kl.
21.
21Bemærk: artiklen er mere end 30 dage gammelLæs opBevæbnede med paraplyer er tusinder gået på gaden i Hong Kong i protest mod et forslag, der skal gøre det muligt at udlevere personer mistænkt for kriminalitet til fastlandet i Kina.
Det skriver BBC.
Kinas forfatning bygger på et system, der hedder 'et land, to systemer'.
Det betyder, at nogle regioner - herunder Hong Kong - har deres eget statslige og juridiske system.
Loven vil betyde, at de kan udlevere mistænkte til fastlandet Kina, Macao eller Taiwan, så de stilles for retten dér i stedet for i Hong Kong.
Se billeder fra demonstrationerne i dag i billedserien her.
Politiet mener, 22.
000 deltog i demonstrationen.
Arrangørerne mener, 130.
000 deltog.
Lige meget hvilke tal der er korrekte, er det den største demonstration i Hong Kong siden 2014.
1 / 6Demonstranter klædt ud i politiuniformen fra fastlandet Kina, som gentagne gange er kritiseret for brud på menneskerettighederne.
Myndighederne i Hong Kong har lovet, at ingen, der er i risiko for at modtage dødsstraf, blive tortureret eller med politiske anklager, vil blive udleveret.
2 / 6"Ingen udlevering til Kina".
Demonstranterne frygter, at Beijing prøver at få mere magt over Hong Kong-området, men myndighederne fastholder, at de føler sig nødsaget til at ændre loven før juli måned, så de kan udlevere en mordmistænkt til Taiwan.
3 / 6"Træd af, Carrie Lam," blev der råbt på gaden, ifølge Reuters.
Carrie Lam er leder af Hong Kongs regering og er pro-Beijing.
4 / 6Demonstranter holder masker af fængslede aktivister, blandt andre fra bevægelsen Occupy Central with Love and Peace, der arbejder for mere demokrati.
5 / 6Mange demonstranter havde medbragt paraplyer, der under protester i 2014 blev et symbol på modstand.
6 / 6FacebookTwitterKopier linkEmner:Kina|Hong Kong|BBC|Taiwan




https://www.dr.dk/sporten/fodbold/superliga/fc-koebenhavn-er-meget-taet-paa-guldet-efter-ny-storsejr

SuperligaFC København er meget tæt på guldet efter ny storsejrFC København kan efter 4-0 over OB blive dansk mester mandag aften, hvis FCM ikke slår FCN.
28.
apr.
2019 kl.
20.
13 | opdateret 28.
apr.
2019 kl.
22.
18Bemærk: artiklen er mere end 30 dage gammelLæs opFC København er snublende tæt på klubbens 13.
mesterskab efter en sikker 4-0-sejr over OB i Superligaens mesterskabsspil søndag aften.
Dame N'Doye scorede to gange i sejren over et afbudsramt OB-hold uden flere normale forsvarsprofiler, mens Robert Skov og Nicolaj Thomsen hver nettede en gang.
FCK mangler dermed kun to point for matematisk at være sikker på mesterskabet, og titlen kan komme i hus allerede mandag aften, hvis FC Midtjylland ikke vinder sin udekamp mod FC Nordsjælland.
Hvis FCM vinder mandag, kan FCK i stedet selv afgøre det, når rivalerne fra Brøndby kommer på besøg i Telia Parken næste søndag.
Læs også:Esbjerg rækker ud efter bronze med sejr i BrøndbyOB leverede en lovende indledning på søndagens opgør og havde en kæmpe mulighed for at komme foran i første halvleg, men FCK-keeper Jesse Joronon var på plads.
I stedet kom FCK foran efter en halv time, da Robert Skov i en god skudposition uselvisk spillede bolden videre til Dame N'Doye, der kvitterede med en sikker scoring til 1-0 fra noget, der dog lignede en offsideposition.
Dame N'Doye har netop scoret til 1-0 mod OB.
Skov sørgede med sin 26.
ligascoring selv for 2-0 i starten af anden halvleg efter flot FCK-opspil.
Og efter knap en times spil øgede N'Doye til 3-0 med sit 21.
ligamål i sæsonen, da han rundede en ellers velspillende OB-keeper Sten Grytebust, som flere gange forhindrede et større nederlag.
I overtiden slog indskiftede Nicolaj Thomsen sejren fast med sit 4-0-mål efter en kontra og et oplæg af den snarlige fodboldpensionist William Kvist.
Læs også:Kraul: 'FCK vil gerne udskyde mesterskabsfejringen'Søndagens sikre sejr over OB er endnu en streg under FCK's suveræne sæson, der også underbygges af statistikken.
FCK har således nu 79 point efter 32 kampe, og aldrig tidligere i Superligaens historie har et hold samlet så mange point på dette tidspunkt af sæsonen.
For OB var søndagens nederlag omvendt et tabt skridt i kampen om bronzen.
OB indledte mesterskabsspillet på tredjepladsen med et pænt hul ned til forfølgerne, men efter seks kampe i mesterskabsspillet uden sejr indtager holdet fjerdepladsen med fire point op til Esbjerg på tredjepladsen.
/ritzau/FacebookTwitterKopier linkEmner:Dame N'Doye (fodboldspiller)|FC København|Odense Boldklub|Fodbold|Brøndby




https://www.dr.dk/nyheder/penge/euforisk-stemning-blandt-sas-piloter-der-er-enorm-opbakning

PengeEuforisk stemning blandt SAS-piloter: 'Der er enorm opbakning'Dansk pilotforening mødtes i dag for at orientere om forhandlingerne med SAS, der har resulteret i strejke.
René Arpe, formand for Dansk Pilotforening og SAS Pilot Group, har i dag orienteret medlemmerne om forhandlingerne med SAS.
(© dr)Af Anna Sol Jørgensen28.
apr.
2019 kl.
19.
27Bemærk: artiklen er mere end 30 dage gammelLæs opKlapsalverne ville nærmest ingen ende tage, da René Arpe, formand for Dansk Pilotforening og SAS Pilot Group, trådte væk fra talerstolen i København.
Fra talerstolen gav han medlemmerne af foreningen en status på forhandlingerne med SAS, der er endt i hårdknude og har medført strejke fra piloternes side, hvilket har resulteret i aflysninger af hundredvis af SAS-afgange.
- Det har været fantastisk i dag, lyder det fra SAS-pilot Agnete Schrøder.
(© dr)- Stemningen på mødet har været euforisk med hundrede procent opbakning.
I de 22 år, jeg har været i SAS, har der ikke været mere sammenhold.
Alle står bag det her.
Det viser bare, hvor langt selskabet har kørt os ud, siger Ulrich Østergaard, der er en af de SAS-piloter, der var mødt op til mødet.
Den følelse står Ulrich Østergaard ikke alene med, og hans kollega Agnete Schrøder kalder mødet i dag for 'fantastisk'.
- Jeg må sige, at jeg er meget stolt over at være SAS-pilot, og jeg er også meget rørt.
Man bliver glad på sin professions vegne og på sine kollegaers vegne.
Stor dag, siger hun.
Det er ikke lovligt for parterne i forhandlingerne at gå i detaljer med, hvad der sker i selve mæglingen, men René Arpe har givet sine medlemmer en overordnet status.
Fast weekendturnusPå mødet fremhævede han blandt andet, at han står fast på piloternes krav i forhold til deres viden om vagtplaner.
1.
213 aflysninger mandag og tirsdagSAS har aflyst 1.
213 flyvninger mandag og tirsdag som følge af pilotstrejken.
Det er de afgange, hvor der skulle have været en dansk, svensk eller norsk pilot i cockpittet, der bliver aflyst.
I alt bliver 110.
000 passagerer ramt af strejken.
Forhandlingerne mellem piloterne og SAS brød sammen natten til fredag, og siden har SAS aflyst 2.
802 afgange.
Kilde: SASLæs også:Forstå pilotstrejken: Derfor har SAS aflyst 1.
000 flyafgangeSom det er i dag, får piloterne senest deres vagtplaner 14 dage, før den træder i kraft.
Det vil sige, at de som oftest først får vagtplanen for den forestående måned den 16.
i måneden.
Men piloterne kræver, at de får en såkaldt fast turnus, så de altid ved, hvilke weekender de skal arbejde.
- Vi ønsker en forudsigelighed.
Vi ønsker den her faste turnus, så man ved, hvilke weekender, man skal arbejde, så man kan planlægge sit privatliv.
Der møder vi altså ikke særlig stor forståelse fra SAS for, at piloterne også skal have mulighed for at planlægge et privatliv, siger René Arpe.
- I SAS' eget datterselskab SAS Ireland har alle fast turnus.
Norwegian har fast turnus.
EasyJet har fast turnus.
RyanAir har fast turnus.
Så i vores optik er fast turnus branchestandard, og vi kan simpelthen ikke forstå, hvorfor vi ikke skal have branchestandard, fortsætter han.
Og det er altså et krav, som der er bred opbakning til fra piloterne.
I Danmark og også i Norge og Sverige, hvor pilotforeningen har afholdt medlemsmøder de seneste dage.
- På de medlemsmøder, vi allerede har afholdt i Oslo og Stockholm, er opbakningen enorm.
Vi får stående bifald, så der er noget, der tyder på, at opbakningen til de krav, vi har fremsat, er helt i top, siger René Arpe.
Løn under markedsniveauEt af pilotforeningens andre krav til SAS handler om lønforhold.
Gennemsnitslønnen for en pilot i SAS ligger ifølge selskabet på 995.
000 danske kroner om året.
Dertil kommer forskellige tillæg og pension.
Det gør ifølge Danmarks Statistisk piloter til en af de absolut højest lønnede faggrupper i Danmark.
- Stemningen har været helt kanon.
Man kan mærke, at der er enorm opbakning til vores ledelse i pilotforeningerne og på tværs af alle de tre lande.
Det er helt fænomenalt, siger SAS-pilot Hans Henrik Haagensen efter dagens møde.
(© dr)Startlønnnen for SAS-piloterne er dog noget lavere og ligger omkring 400.
000 kroner årligt før tillæg og pension.
Og heller ikke på det parameter lever SAS ifølge René Arpe op til branchens standarder - og den kompenserer ingenlunde for de uforudsigelige vagtplaner.
- Mange tænker ikke over, at mange unge piloter starter i SAS med en gæld på omkring en million kroner, fordi de selv har betalt deres uddannelse.
Det er en ganske, ganske høj gæld at starte med og skulle betale af på, når man er ung.
- Derfor mener vi faktisk, at den løn, der tilbydes, skal være på markedsstandard og ikke under, fortsætter René Arpe.
SAS' holdning er helt generelt, at piloternes krav er "skyhøje" og "uansvarlige" i et konkurrencepræget marked.
- Vi er parate til at sætte os til forhandlingsbordet, ligeså snart SAS ringer.
Men det kræver, at de ændrer deres indstilling til de krav, vi har, siger René Arpe.
FacebookTwitterKopier linkEmner:SAS Group|Dansk Pilotforening|København|Flyselskaber|Norge




https://www.dr.dk/nyheder/indland/rapport-punkterer-myte-om-oeget-graensehandel-minister-afviser-haeve-cigaretpriser

SundhedsreformSe temaIndlandRapport punkterer myte om øget grænsehandel: Minister afviser at hæve cigaretpriserEn ny rapport slår fast, at det ikke vil slå hul i statskassen at hæve prisen på cigaretter.
Selv med en pris på 100 kroner per pakke, vil der i 2030 være en gevinst på 1,2 milliarder til statskassen.
Af Sally Frydenlund Larsen28.
apr.
2019 kl.
18.
41Bemærk: artiklen er mere end 30 dage gammelLæs opEt af argumenterne mod prisstigninger på cigaretter er lige blevet svækket gevaldigt.
En ny rapport viser nemlig, at det ikke vil gå ud over statskassen eller skræmme alle rygerne ned i grænsehandlen, hvis prisen på en pakke smøger her og nu blev sat op til mellem 60 og 70 kroner.
Hvis prisen gradvist hæves til 100 kroner frem mod 2030 vil der stadig være et provenu til statskassen på 1,2 milliarder, idet prisstigningen ville udligne en stigning i grænsehandel, konkluderer rapporten.
Hvis man lader priserne stige på den måde, vil andelen af danskere, der ryger dagligt være faldet fra 16,9 procent i dag til mellem 12,9 og 14,0 procent i 2030, konkluderer rapporten.
Blandt unge vil andelen af daglige rygere falde til under 10 procent, da de er mere følsomme over for prisstigninger, konkluderer rapporten.
Jesper Fisker, direktør i Kræftens Bekæmpelse, håber, at rapportens konklusioner vil overbevise regeringen om at hæve priserne på tobak.
Rapporten, som er bestilt af Sundhedsstyrelsen og udarbejdet af analysebureauet Incentive, punkterer dermed argumentet om, at højere tobaksafgifter vil få så mange danskere til at købe cigaretter syd for grænsen, at statskassen i sidste ende vil lide under prisstigningen - et argument som flere blå partier har fremført.
Rapporten er endnu ikke offentliggjort, men DR Nyheder har haft adgang til den.
Dens resultater glæder Kræftens Bekæmpelse.
- Nu kan der simpelthen ikke være flere argumenter tilbage mod at hæve prisen.
Vi synes, man skulle hæve prisen under alle omstændigheder, men med den her rapport, så er der da slet ikke flere argumenter tilbage, siger Jesper Fisker, der er direktør i Kræftens Bekæmpelse.
'Fuldstændig amputeret'Og det er Kjeld Møller Petersen enig i.
Han er professor i sundhedspolitik ved SDU, og som han ser det, er alle argumenter mod at sætte tobakspriserne op hermed døde.
- Det er fuldstændig amputeret.
I de her diskussioner har man ofte interesseret sig mere for statskassen end for sundheden, og her har vi så den lykkelige situation, at det både bliver bedre for sundheden og faktisk heller ikke skader statskassen, siger han og konstaterer:- Så er det svært at holde fast i ikke at ville ændre på noget, som i virkeligheden er et af vores største sundhedsproblemer i Danmark.
Kjeld Møller Petersen tilføjer desuden, at priserne for en pakke cigaretter lige nu er dyrere i Tyskland end i Danmark.
De seneste to år er mængden af rygere steget:I Skatteministeriet har man lavet sin egen undersøgelse af forholdet mellem grænsehandel og øgede afgifter på tobak.
Her fremgår det også, at en pris for en 20 styks cigaretpakke på mellem 60 og 70 kroner stadig ville give penge i statskassen.
Selv om de to undersøgelser har enslydende konklusioner, er skatteminister Karsten Lauritzen (V) afvisende over for at sætte priserne op til trods for, at der efter hans eget udsagn er "stærke kræfter i mit eget parti Venstre, som synes, at det er en god ide at kigge på tobaksafgifter".
- Det er ikke regeringens politik at sætte tobaksafgifterne op for at få danskerne til at ryge mindre, siger han.
Der er 14.
000 mennesker, der dør hvert år af at ryge.
Alene det er jo argument nok til at sige, at vi skal gøre alt, hvad vi overhovedet kan.
Jesper Fisker, direktør i Kræftens Bekæmpelse.
Penge over sundhed?
Ministeren har en række indvendinger mod rapporten fra Incentive.
En af dem er, at rapporten regner med, at op til 45 procent vil køre til grænsen for at købe cigaretter, hvis prisen stiger.
Karsten Lauritzen tror, at det antal vil være højere.
- Det kan være godt for folkesundheden, men skidt for samfundsøkonomien, hvis man øger tobaksafgifterne så meget, siger han.
Men tror du, at folk fra hele landet ville køre til grænsen?
- Altså, hvis man kan spare 40 kroner eller 60 kroner på en pakke cigaretter, ja så tror jeg, at der er rigtig mange, der vil køre syd for grænsen eller købe de 800 cigaretter, man må tage med lovligt til Danmark, når man har været på charterferie.
Professor Kjeld Møller kalder højere cigaretpriser win-win:Men både direktøren i Kræftens Bekæmpelse og professor Kjeld Møller er faktisk trætte af al den snak om penge.
- Vi har hele tiden ment i Kræftens Bekæmpelse, at det her med rygning er så farligt at sundhedsargumentet er det væsentligste.
Så selv om man mistede penge - også i statskassen - så ville vi argumentere for, at prisen skulle sættes op, siger Jesper Fisker fra Kræftens Bekæmpelse og fortsætter:- Der er 14.
000 mennesker, der dør hvert år af at ryge.
Alene det er jo argument nok til at sige, at vi skal gøre alt, hvad vi overhovedet kan.
Professor Kjeld Møller er enig, og det kan siges kort:- Kernen er, at vi ved at sætte cigaretprisen op, får folk til at holde op med at ryge.
FacebookTwitterKopier linkEmner:Karsten Lauritzen (politiker)|Kræftens Bekæmpelse|Venstre|Rygning|Tyskland




https://www.dr.dk/nyheder/udland/spanierne-stroemmer-til-stemmeboksene-det-er-vigtigere-end-nogensinde-foer

UdlandSpanierne strømmer til stemmeboksene: 'Det er vigtigere end nogensinde før'Den foreløbige valgdeltagelse er højere end ved valget i 2016.
Det er tredje gang på blot fire år, at spanierne stemmer til parlamentsvalg.
Af Cecilie Rosenkvist Dam28.
apr.
2019 kl.
19.
02Bemærk: artiklen er mere end 30 dage gammelLæs op36,8 millioner spaniere kan sætte kryds på stemmesedlen ved parlamentsvalget i dag - og det er der en del flere, der har gjort brug af ved valget i dag end for tre år siden.
Klokken 18 har spanske myndigheder meldt ud, at der foreløbigt har været 60,75 procent forbi et valgsted.
Det er en stigning i valgdeltagelsen på 9,5 procent fra 2016 målt på samme tidspunkt af dagen, skriver spanske El Pais.
- Man skal komme og stemme, for Spanien har brug for det, siger en kvindelig vælger ude foran valgstedet i Guadelajara, der ligger nordøst for Madrid.
Catalonien og regionens mulige løsrivelse fra Spanien har været et afgørende emne i valgkampen.
I den omstridte region er valgdeltagelsen 17,8 procent højere end ved 2016-valget, skriver nyhedsberauet AP.
Hvem gavner det?
Ved valget kæmper fem partier om stemmerne, hvor det traditionelt set har været to større partier, der har forsøgt at vinde magten.
Og de mener alle, at den høje valgdeltagelse er godt for dem, fortæller DR's Europa-korrespondent Anna Gaarslev.
Læs også:Abortrettigheder, arbejdsløshed og catalansk uafhængighed: Bliv klogere på, hvem spanierne kan stemme på- De foreløbige udmeldinger fra nærmest samtlige partier er, at de er sikre på, at den høje valgdeltagelse gavner lige netop deres parti.
En pige med sine forældre inde i stemmeboksen i byen Pola de Siero.
Den sidste meningsmåling inden valget har spået en smal sejr til den siddende, socialistiske premierminister Pedro Sanchez.
Men det bliver også interessant at se, hvordan valget går for højrefløjspartiet VOX, der ikke tidligere har siddet i parlamentet, men altså står til at få et godt valg med cirka 10 procent af stemmerne.
- Spændingen samler sig om, om højrefløjspartiet VOX bliver så store, som meningsmålingerne antyder, eller om de bliver endnu større, siger Europa-korrespondenten.
Svære forhandlinger i venteDe første exit polls forventes at komme klokken 20, men først sidst på aftenen vil man have en idé om et resultat.
© Type 1DR’s Europa-korrespondent Anna GaarslevDR’s Europa-korrespondent Anna Gaarslev dækker blandt andet europæiske valg og topmøder.
Læs mereSelvom den siddende, socialistiske regeringsparti står til sejren, så kan de ikke danne regering alene.
Derfor skal de ud og finde flertal hos de andre partier, hvis de vinder.
- Hvis det bliver, som det ser ud lige nu, at ingen af parterne er i stand til at danne eget flertal, så kan det blive nogle rigtig svære regeringsforhandlinger, der venter, siger Anna Gaarslev.
Det er det tredje valg på fire år.
I februar nedstemte catalanske separatister den siddende enpartiregerings finanslov for året.
I valgkampen har højrefløjspartierne sat immigration på dagsordenen, og så har økonomi, ligestilling og Cataloniens selvstændighed fyldt meget.
- Folk bør være meget villige til at stemme, for jeg tror, det er vigtigere end nogensinde før, siger en mandlig vælger.
Valgstederne på fastlandet lukker klokken 20 - og en time senere på De Kanariske Øer.
FacebookTwitterKopier linkEmner:Pedro Sánchez (politiker)|Valg og folkeafstemninger|Spanien|Catalonien|El Pais




https://www.dr.dk/nyheder/regionale/syd/24-danskere-bor-og-arbejder-70-meter-oppe-over-nordsoeen-faa-et-smugkig-ind-i

Syd- og Sønderjylland24 danskere bor og arbejder 70 meter oppe over Nordsøen: Få et smugkig ind i en lukket verdenHavvindmølleparken Horns Rev 2 fylder ti år.
© ØrstedAf Louise Mandrup (interview), Susanne Kristine Terman Pedersen og Mai von Guionneau Jessen28.
apr.
2019 kl.
18.
28Læs op- Det er så her, jeg bor og skal være de næste syv dage, siger Brian Sørensen.
Han er vindtekniker på Horns Rev 2, hvor han bor og arbejder én uge ad gangen.
- Man får jo ikke en bedre udsigt ud over vandet.
Herude – cirka 30 kilometer fra land – bor 24 vindteknikere side om side på verdens første beboelsesplatform mellem 91 kæmpestore havvindmøller.
Brian Sørensen og hans kollegaer arbejder 12 timer i træk, når de er på Horns Rev 2.
Brian Sørensen og de andre ansatte har hver sit værelse på platformen.
Cheferne og kokken har et lidt større værelser end de andre.
De 91 vindmøller er næsten 70 meter høje og har et vingefang på 93 diameter.
De ansatte kommer til beboelsesplatformen med båd fra Esbjerg.
Når de ankommer, tager man det sidste stykke ad en stige - eller leideren, som det kaldes her.
Alle 91 vindmøller bliver serviceret én gang om året.
Det tager cirka en uge at servicere en enkelt mølle, men det afhænger meget af vejret.
Er vejret dårligt eller blæsten for kraftig, bliver medarbejderne ikke sendt ud til møllerne.
I år er det ti år siden, at den danske havvindmøllepark Horns Rev 2 begyndte at sende strøm til de danske stikkontakter.
Siden da har hele verden trukket på Danmarks vind-erfaringer, og i år vurderer den europæiske vindbranche Wind Europe, at vindenergi formentlig bliver den største energiform i hele EU - målt på kapacitet.
Se med her, når Johnny Andresen servicerer en vindmølle 70 meter over havet.
GoPro video: ØrstedBrian Sørensen og kollegernes job er at servicere vindmøllerne, og de arbejder 12 timer ad gangen – syv dage i træk.
- Selvfølgelig savner jeg min familie.
Men det er nok hende derhjemme, der har det hårdest.
Det er hende, der tager slæbet.
Men jobbet på Nordsøen er nu heller ikke let.
Brian Sørensen ifører sig sele og hjelm, inden han kravler 70 meter op i vindmøllens top.
- Det blæser lidt i dag.
Man kan ikke undgå, at det er hårdt.
Du skal kravle mange steder.
Se reportagen fra TV Avisen:41 procent af den danske strøm kommer fra vindmøller som dem på Horns Rev 2.
Det sender Danmark helt i front i Europa som det land, hvor allermest strøm kommer fra vindmøller.
De danske vindmølleparker har haft stor betydning for den europæiske interesse for vindenergi, siger Frede Blaabjerg, der er professor i energiteknik ved Aalborg Universitet.
- De har vist, at det kan lade sig gøre både at have vindmøller på havet, men det har også kunnet overbevise andre nationer om, at man er i stand til at køre et el-system, hvor så stor en grad af elektriciteten kommer fra vind.
Transitturen ud til platformen er lang, så her er der tid til afslapning.
Men ude ved møllerne er det med at holde tungen lige i munden for at få katamaranen til at ramme helt præcis, så mandskabet kan sættes sikkert af.
I dagligstuen tager vindtekniker Claus Schmidt sig en pause.
Han har en kæreste og seks børn hjemme i Esbjerg.
Han ser det som et frirum, når han er på platformen hver anden uge.
På den måde kan han være 100 procent på, når han er hjemme.
Han har lige haft ti års jubilæum på platformen.
Når man arbejder en hel uge ad gangen, skal man have det godt.
Derfor har medarbejderne blandt andet deres egen isbar med syv forskellige slags is.
For at holde beboelsesplatformen ren går alle ansatte rundt i strømpesokker eller klipklapper, når de er indenfor.
Ud over maden tager kokken sig også af rengøring og mandskabets tøjvask, mens de er på platformen.
Selvom jobbet på Horns Rev 2 er hårdt, og familien er langt væk, så er Brian Sørensen glad for sit arbejde – især når han står på toppen af platformen.
- Det er en udsigt, der vil noget.
Verdens bedste arbejdsplads med verdens bedste udsigt.
Beboelsesplatformen bliver kaldt Poseidon og er åben fra april til september eller oktober.
FacebookTwitterKopier linkEmner:Horns Rev 2|Vindmølleindustri|Vindkraft|Aalborg Universitet|Frede Blaabjerg (professor)




https://www.dr.dk/sporten/cykling/hoer-kommentator-gaa-amok-over-fuglsang-de-siger-han-ikke-kan-vinde-cykelloeb

CyklingHør kommentator gå amok over Fuglsang: ’De siger, han ikke kan vinde cykelløb!
’DR Sportens kommentator Henrik Liniger kunne ikke skjule glæden, da han kommenterede Jakob Fuglsangs sejr i hus.
Af Frederik Palle28.
apr.
2019 kl.
18.
22Bemærk: artiklen er mere end 30 dage gammelLæs opJakob Fuglsang kørte i dag karrierens største triumf i hus, da han vandt endagsklassikeren og Liége-Bastogne-Liége ved at køre alene i mål.
Læs også:Fuglsang vinder forårsklassiker: Smadrer konkurrenterne i karrierens største sejrDerfor var det selvfølgelig også svært for DR Sportens kommentator i Liége, Henrik Liniger, at skjule glæden.
Du kan høre ham kommentere Fuglsang i mål i videoen øverst i artiklen.
FacebookTwitterKopier linkEmner:Jakob Fuglsang (cykelrytter)|Cykelsport




https://www.dr.dk/sporten/fodbold/superliga/esbjerg-raekker-ud-efter-bronze-med-sejr-i-broendby

SuperligaEsbjerg rækker ud efter bronze med sejr i BrøndbyEsbjerg besejrede Brøndby for fjerde gang i sæsonen og øger afstanden til forfølgerne i bronzekampen.
28.
apr.
2019 kl.
18.
18 | opdateret 28.
apr.
2019 kl.
21.
46Bemærk: artiklen er mere end 30 dage gammelLæs opEsbjerg lægger afstand til Brøndby i kampen om bronze i Superligaen, efter at holdet søndag vandt med 1-0 på Brøndby Stadion.
Sejren betyder, at Esbjerg ligger nummer tre med seks point ned til Brøndby på femtepladsen.
Begge hold mangler at spille fire kampe i mesterskabsspillet.
Sejren kom i hus efter et livligt opgør, hvor Brøndby blandt andet kunne ærgre sig over et brændt straffespark.
Det er ikke nogen uvant fornemmelse for Esbjerg at slå Brøndby.
Alle fire indbyrdes superligaopgør mellem de to klubber i denne sæson er endt med Esbjerg-sejre.
Læs også:Kraul: 'FCK vil gerne udskyde mesterskabsfejringen'Brøndby forsøgte at tage initiativet fra kampens start, men Esbjerg stod godt imod og kom selv frem til et par halve chancer.
Efter 25 minutters spil fik Kamil Wilczek to gode muligheder for at bringe Brøndby foran, men i begge tilfælde sendte han bolden forbi.
Begge hold gik efter sejrenTi minutter senere var polakken igen uskarp.
Her ramte han ikke målet på et straffespark, der var blevet begået mod holdkammeraten Simon Hedlund.
Selv om hjemmeholdet sluttede første halvleg stærkt af og skabte flere chancer, blev der ikke scoret før pausen.
I anden halvleg forsøgte begge hold at gå efter sejren.
Efter 50 minutters spil var Esbjergs Yuri Yakovenko tæt på at bringe udeholdet i front, mens Hany Mukhtar tolv minutter senere misbrugte en stor chance for hjemmeholdet.
Det så længe ud til, at det livlige opgør skulle ende uafgjort, men syv minutter før tid slog Esbjerg til.
Her dukkede den indskiftede Adrian Petre op og prikkede et indlæg i mål til 1-0.
Det fik Brøndby aldrig svaret tilbage på, og Esbjerg løb derfor med sejren og ligger godt til i kampen om bronze.
/ritzau/FacebookTwitterKopier linkEmner:Adrian Petre (fodboldspiller)|Brøndby|Esbjerg|Fodbold|Brøndby Stadion




https://www.dr.dk/nyheder/indland/afsloering-dansk-milliardfirma-indblandet-i-sag-om-braendstof-til-bombetogter-i






https://www.dr.dk/nyheder/kultur/film/ladies-are-we-strong-ny-netflix-dokumentar-beviser-beyonce-er-meget-mere-end

BingeSe temaFilm og serier'Ladies!
Are we strong?
': Ny Netflix-dokumentar beviser, at Beyoncé er meget mere end musikBeyoncés nye film 'Homecoming' er en blanding af hendes kæmpe Coachella-koncert og personlige historier.
- Beyoncé har været på en rejse med konstant kunstnerisk forandrig - fra at være en del af en sammensat pigegruppe til at blive et afroamerikansk og feministisk ikon for millioner verden over, skriver Frederik Dirks Gottlieb.
Af Frederik Dirks Gottlieb28.
apr.
2019 kl.
18.
32Bemærk: artiklen er mere end 30 dage gammelLæs opBeyoncé er mere end blot musiker.
Siden hun bragede frem på scenen i 1997 som en del af gruppen Destiny's Child, har hun gang på gang formået at forny sig selv - ikke kun som kunstner, men også som brand og forretningskvinde.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Der er ikke mange, der ligesom Beyoncé har formået at holde en karriere kørende i popkulturens absolutte elite henover tre årtier.
Det har været en rejse med konstant kunstnerisk forandring - fra at være en del af en sammensat pigegruppe til at blive et afroamerikansk og feministisk ikon for millioner verden over.
I sidste uge udkom hendes koncertfilm 'Homecoming: A film by Beyoncé', der, som titlen afslører, er en film produceret og konceptueret af Beyoncé selv, og som endnu engang positionerer Queen B som nyere tids største popfænomen.
'Homecoming' er ikke kun en koncertfilm, der dokumenterer Beyoncés vanvittigt anmelderroste koncerter på den amerikanske musikfestival Coachella, det er også en boullion-terning af alt, hvad der gør Beyoncé til verdens største nulevende sangerinde.
Her er alt, hvad du bør vide, inden du sætter dig til rette i sofaen og sætter 'Homecoming' på.
1En af de mest ambitiøse popkoncerter i nyere tid- Det føltes dermed som et statement, da Beyonce, det første kvindelige, sorte hovednavn på festivalen, gav sin koncert navnet Beychella, skriver Frederik Dirks Gottlieb.
(© Netflix)Da Beyoncé sidste april trådte ind på scenen i Coachella Valley var det sammen med i omegnen af 200 dansere og musikere, der sammen skulle skabe den største koncertoplevelse, man kan forestille sig.
Koncerten blev set af mere end 43 millioner på YouTube i de efterfølgende måneder og hyldet af musikanmelderne i USA.
Det var også et statement, at Beyoncés milepæl af en koncert blev afholdt på Coachella.
Musikfestivalen, der ligger i ørkenen i det sydlige Californien, er normalt kendt for at have et stort hvidt publikum og lægge scene til hovedsageligt rock- og indie-bands.
Det føltes dermed som et statement, da Beyonce, det første kvindelige sorte hovednavn på festivalen, gav sin koncert navnet Beychella.
For det var i sandhed hende, der løb med alle overskrifterne.
Igen viste Beyoncé, hvor dygtig en forretningskvinde hun er.
Hun fik koncerten filmet og indgik i et eksklusivt samarbejde med Netflix om at udgive denne film.
Om filmen er et resultat af koncerten, eller om filmen med det tilhørende livealbum hele tiden var målet i sig selv, ved jeg ikke.
Men Queen B er endnu engang forgangskvinde og viser nye måder både at skabe kunst og tjene penge på i disse konfuse streamingtider.
2Blod, sved og en uventet graviditetI filmen fortæller Beyoncé blandt andet om en uventet graviditet, svangerskabsforgiftning og et akut kejsersnit.
(© Netflix)Koncerten er hele vejen igennem brudt op af små personlige historier fortalt af Beyoncé selv.
Stemmen er en smule forvrænget som et memoir efterladt på en telefonsvarer tyve år fra nu.
Beyoncé fortæller om de vanvittigt mange timer og hårde dage, hvor hun øver sig til en koncert som denne, og i filmens midte begynder hun for alvor at åbne for posen.
Hun beskriver en uventet graviditet, som satte stop for alle hendes planer, og om at gå igennem et alvorligt tilfælde af svangerskabsforgiftning, som gav hende forhøjet blodtryk, og som endte i et akut kejsersnit.
3Beyoncé glemmer aldrig budskabet om den stærke sorte kvinde- Ladies!
Are we smart?
Are we strong?
Have we had enough of the bullshit?
Show us.
Suck on my balls!
, råber Beyoncé til sit publikum under Coachella-koncerten.
(© Netflix)- Ladies!
Are we smart?
Are we strong?
Have we had enough of the bullshit?
Show us.
Suck on my balls!
, råber Beyonce til det skrigende publikum, og de unge kvinder, som med åbne munde og polypper kigger forelsket på deres musikheltinde, råber med i kor inden overgangen til nummeret 'Sorry' går i gang.
Beyoncé har aldrig været bange for at blive hørt, når det kommer til et samfundskritisk blik på ligestillingen i USA.
Det kunne man allerede høre i hendes tidlige sange, men med tiden er hendes budskab blevet mere raffineret og mere ægte.
Det kulminerede omkring udgivelsen af 'Beyoncé', da hun tog ejerskab over begrebet 'feminisme' og gjorde det mainstream.
Da hun i 2016 optrådte i Parken, stod der også 'Feminism' med kæmpestore lyserøde bogstaver.
4Hjemkomst på scenen- Spekulationerne om Jay-Z's utroskab forvandlede Beyoncé til guld – eller lemonade –, da hun på nummeret 'Don't Hurt Yourself' bruger parforholds-frustrationerne som brændstof til et af sine mest bombastiske numre, skriver Frederik Dirks Gottlieb.
(© Netflix)Det er i sandhed en hjemkomst for Beyonce, der har besøg af store dele af sin familie på scenen.
Både manden Jay-Z, søsteren Solange og de to resterende Destiny's Child-medlemmer Michelle Williams og Kelly Rowland optræder alle side om side med Beyoncé.
Vi møder også Jay-Z bag scenen, når han besøger Beyoncé i øvelserne til showet.
Han har deres børn med og virker enormt tilfreds i rollen som den hjemmegående far.
Selvom vi selvfølgelig godt ved, at han også har en helt sindssyg karriere på sidelinjen, så er han ikke bange for at bøje sig i sin kones støv og udelukkende være en støtte.
Beyoncé og Jay-Z's parforhold er en genistreg i sig selv.
Ikke kun fordi de er det ultimative power couple, men fordi de gennem et flere år lang narrativ har fortalt historien om et ægte, kærligt og til tider fejlslagent forhold mellem to ligestillede individer.
Spekulationerne om Jay-Z's utroskab forvandlede Beyoncé til guld – eller lemonade –, da hun på nummeret 'Don't Hurt Yourself' bruger parforholds-frustrationerne som brændstof til et af sine mest bombastiske numre.
5College-trøjer og blæseinstrumenterBeyoncé kalder de unge sorte kvinder i USA for landets mindst værdsatte demografi.
(© Netflix)Gennem næsten hele koncerten er Beyoncé og de hundredevis af dansere og musikere iført college-lignende uniformer som en støtte til de sorte universiteter i USA.
Der bruges kraftige blæseinstrumenter, som giver Beyoncés bagkatalog nyt liv, og som får det hele til at ligne en rullende optog af afroamerikansk kunstnerisk rigdom.
Så vidt jeg kunne se, er der ingen hvide personer på scenen, hvilket i sig selv er et stærkt statement.
Det er svært ikke at blive rørt, når man ser billeder af de skrigende fans - specielt de unge sorte kvinder, som Beyoncé kalder USA's mindst værdsatte demografi, når de kigger på Beyoncé som en superheltinde.
Og de tager ikke fejl – Beyoncé kan ikke træde forkert i disse år, hvilket 'Homecoming' er det perfekte bevis på.
Læs også:Er Jorden i virkeligheden flad?
Ny film får os til at føle med kontroversielle fladjords-tilhængereFacebookTwitterKopier linkEmner:Jay Z (musiker)|USA|Netflix|Parforhold|Beyoncé (musiker)




https://www.dr.dk/nyheder/udland/abortrettigheder-arbejdsloeshed-og-catalansk-uafhaengighed-bliv-klogere-paa-hvem

UdlandAbortrettigheder, arbejdsløshed og catalansk uafhængighed: Bliv klogere på, hvem spanierne kan stemme påDer er i dag valg i Spanien for tredje gang på fire år.
Valgstederne lukker klokken 20.
Her ses to nonner stemme i Barcelona.
Af Cecilie Rosenkvist Dam28.
apr.
2019 kl.
16.
45 | opdateret 28.
apr.
2019 kl.
16.
49Bemærk: artiklen er mere end 30 dage gammelLæs opDet er under et år siden, at Spanien fik en ny premierminister, men i dag stemmer spanierne igen om, hvem der skal sidde på pladserne i parlamentet.
Det er tredje gang på blot fire år, at der er parlamentsvalg i landet, men der er nye spillere med i år.
Spanien i tal47 millioner indbyggere.
3,6 millioner er arbejdsløse.
Det er to millioner færre end for fem år siden.
10 millioner lever under fattigdomsgrænsen.
I 2017 kom 60.
000 bådflygtninge til landet - og sejlede over til de spanske kyster.
Der er fem millioner registrerede flygtninge.
Det er 700.
000 færre end for ti år siden.
Kilde: BBC, El PaisNormalt kæmper socialisterne og de konservative om magten, men den her gang er der fem partier, der skal deles om stemmerne - blandt andet et yderligtgående højrefløjsparti, der står til storme ind i parlamentet.
De seneste meningsmålinger spår en smal sejr til den siddende socialistiske premierminister Pedro Sanchez, men han har ikke et flertal at danne en regering med.
Valgets hotte emner er Cataloniens uafhængighed, arbejdsløshed, illegal invandring og lighed.
Det er de fem partier PSOE, Podemos, Partido Popular, Ciudanos og Vox, der kæmper om de 350 spanske mandater.
Her kan du læse om, hvad de lover de spanske vælgere, ifølge BBC.
1PSOESpaniens premierminister Pedro Sanchez.
Det socialistiske midterparti på stemmesedlen.
De vil have de rige spaniere til at betale mere i skat, og så vil de have hævet minimumslønnen gradvist.
Grænsekontrollen skal blive mere 'fair', mener de, ligesom de også vil styrke ligestillingen samt Cataloniens handlefrihed.
Står til 30 procent af stemmerne.
2Unidas PodemosSpidskandidaten Pablo Iglesias for det meget venstreorienterede Podemos.
Et venstrefløjsparti med et stort fokus på ligestilling.
De kæmper blandt andet for LGTB-rettigheder, og at der skal feminisme på skoleskemaerne.
Derudover vil de have flytninges rettigheder optimeret og lempet reglerne for familiesammenføring.
De vil have hævet minimumslønnen, indføre en 34 timers arbejdsuge og lave et program, der skal beskytte unge mod arbejdsløshed.
De går ind for at styrke catalansk autonomi.
Står til 13 procent af stemmerne.
3Partido PopularDen konservative kandidat Pablo Casado fra det, der på dansk hedder Folkets Parti.
Det konservative parti vil sætte hårdere ind for illegal immigration, og så vil de forbedre integrationen for efterkommerne af immigranter, så anden generation 'kan føle sig 100 procent som spanske statsborgere'.
De vil have sænket minimumslønnen, indføre store skattelettelser og forbedre forholdene for innovation.
Abortrettigheder skal mindskes.
Der skal blandt andet oprettes rådgivningscentre og være mere støtte til gravide kvinder med det formål, at færre gør brug af abortretten.
Cataloniens autonomitet skal indskrænkes ifølge dem.
Står til 20 procent af stemmerne.
4VoxSantiago Abascal er leder for højrefløjspartiet VOX.
Alleryderst på højrefløjen ligger Vox.
De nationalistiske værdier er kernen i partiet, der går mod et fremragende valg med mottoet 'Spanien frem for alt'.
Deres mærkesager tæller afskaffelse af fri abort samt indskrænkelse af Cataloniens autonomitet, hjemsendelse af illegale immigranter, styrkelse af de spanske grænser, hævede krav for statsborgerskab og skattelettelser.
Du kan læse mere om dem her.
De har ikke siddet i parlamentet før, men står til 11 procent af stemmerne.
5CiudadanosAlbert Rivera er kandidat for højrefløjspartiet Ciudadanos.
Højreorienterede Ciudandanos vil indføre topskattelettelser, men også indføre særlige undtagelser for dem, som arbejder, men stadig ligger under fattigdomsgrænsen.
De vil også gerne have mere grænsekontrol.
Beskyttelse af LGTB-rettigheder og kamp mod diskrimination er også på partiets program.
De vil afskaffe Cataloniens autonomitet.
Står til 15 procent af stemmerne.
6Hvad nu?
Her stemmes der i en by nær Malaga.
En meningsmåling fra starten af ugen viste, at fire ud ti vælgere endnu ikke havde besluttet sig for, hvem de skulle stemme på.
Når valgstederne lukker klokken 20, kommer den første exit poll.
Som det ser ud lige nu, står Pedro Sanchez til sejren, men ikke til at få nok stemmer til at lave en etpartisregering.
Dermed skal han formentlig ud og finde et flertal hos de andre partier - hvis de altså vinder.
FacebookTwitterKopier linkEmner:Pedro Sánchez (politiker)|Spanien|Catalonien|Valg og folkeafstemninger|Partido Popular




https://www.dr.dk/nyheder/udland/apartheid-lever-stadig-det-foeles-som-en-forbrydelse-vaere-sort

UdlandApartheid lever stadig: 'Det føles som en forbrydelse at være sort'25 år efter apartheids afskaffelse lever systemet til raceadskillelse stadig i bedste velgående.
Af Afrika-korrespondent Søren Bendixen28.
apr.
2019 kl.
17.
31Bemærk: artiklen er mere end 30 dage gammelLæs opDet sorte flertal har fået den politiske magt, men det hvide mindretal sidder stadig på de fleste penge og store dele af jorden.
Sådan er den sydafrikanske virkelighed et kvart århundrede efter afskaffelsen af landets mangeårige system til raceadskillelse, apartheid.
- Forskellen mellem at være hvid og være sort i Sydafrika?
At være sort føles som en forbrydelse, at vi har gjort noget forkert ved at blive født sorte, siger Siyanda Wanana.
(© DR Nyheder)Han er tyve år gammel og har derfor aldrig selv oplevet det apartheid, som fra 1948 og frem til 1994 betød, at et hvidt mindretal havde frataget det sorte flertal alle rettigheder.
"Born Free"-generationenUnder apartheid kunne sorte ikke stemme, måtte ikke bo sammen med de hvide og kunne ikke eje jorden.
De levede i vid udstrækning en slavetilværelse.
Læs også:Dansk Sydafrika-aktivist ser tilbage: For de fattige har de seneste 25 år været en katastrofeSiyanda Wanana tilhører det, man i Sydafrika kalder "Born Free"-generationen.
I hans verden burde alle være lige, sorte, hvide og farvede, men det er ikke sådan, han oplever Sydafrika.
Han bor i en fattig township ved Stellenbosch.
Her bor tusindvis af fattige sorte.
Mange er arbejdsløse, og de, der ikke er, arbejder typisk for velhavende hvide, i et af landets mest berømte turistområder.
(© DR Nyheder)Turisterne kommer for at nyde solen, bjergene og den gode vin.
Få ser det liv, som leves her.
- Født fri er IKKE at bo her.
Født fri betyder at have en ret til livet.
Født fri er ikke at skulle gå tre dage uden vand, fordi kommunen har slukket for det.
Født fri betyder, at man har adgang til ordentlig uddannelse.
Verden skal se vores fattigdomSiyanda Wanana bruger det meste af sin tid på at fotografere i Kayamandi, townshippen, hvor han bor.
Han vil dokumentere livet her og vise folk udenfor, hvordan det er at være fattig og sort i dagens Sydafrika.
Hvordan det er at bo i et blikskur og leve et liv uden muligheder og rettigheder.
Læs også:Ekspert 25 år efter apartheids afskaffelse: Det var et helt vildt dødsdømt projektSamtidig kan han se rige hvide mennesker med store rigdomme, lige rundt om hjørnet.
For ham eksisterer apartheid stadig.
(© DR Nyheder)Ifølge Ruth Hall, der professor på University of the Western Cape og en af Sydafrikas førende eksperter i fattigdom, så er Siyanda Wananas liv ganske typisk.
- Omkring 60 procent af sydafrikanerne har ingen juridiske rettigheder til den jord, hvor de bor.
De har ikke et skøde, ingen lejekontrakt eller dokumenter, der giver dem rettigheder til det sted, de bor, siger hun.
Arbejdsløsheden er enorm, omkring 27 procent, og selvom ophøret af apartheid har givet landets sorte befolkning nye muligheder, så er det kun en mindre del, der nu kan kalde sig velhavende eller tilhører middelklassen.
- Den ulighed, som blev etableret under apartheid, er der ikke blevet gjort op med, og et kvart århundrede senere, ser vi derfor stadig, at strukturerne fra apartheid lever i bedste velgående, siger Ruth Hall.
Mangel på jordreformerDa Nelson Mandela for 25 år siden blev valgt som landets første demokratiske præsident, havde den sorte befolkning store forventninger.
De blev stillet i udsigt, at den rigdom, som det hvide mindretal havde opnået, ville blive fordelt ud på hele befolkningen.
For eksempel skulle 30 procent af de hvides jordbesiddelser føres tilbage til de sorte, men i dag er mindre end ti procent fordelt ud til det sorte flertal.
I erkendelse af fiaskoen arbejdes der nu på at ændre landets forfatning, så man i fremtiden kan ekspropriere jord uden at betale for den.
Professor Ruth Hall mener, at det drastiske skridt er unødvendigt, at det er regeringens fejlslagne implementering, der er årsagen til fiaskoen.
Det folkelige krav er til gengæld nu så stort, at der formentlig ikke er andre muligheder.
- Jeg tror, at man ved have undladt at omfordele velstand på en meningsfuld måde i både by- og landområder har gjort, at jorden er nu et symbol på svigt af demokratiet.
Fattige sorte: Vi tager selv jordenOveralt i Sydafrika er fattige sorte begyndt selv at indtage både statens og private jordejeres jord.
I Kayamandi ved Stellenbosch har flere tusinde invaderet den nærmeste vingård.
I ly af natten har de bygget 1.
500 blikskure, og de har ikke tænkt sig at forlade jorden igen.
- Vi tog jorden, fordi vi har brug for det.
Vi føler, at alt er imod os, så vi følte behov for at tage, hvad der tilhørte folket, siger Siyanda Wanana, den unge fotograf i Kayamandi.
Det er hans far, der har organiseret land-invasionen.
Og for far og søn er det kun starten.
Det er vejen til den frihed, de troede kom til landet for 25 år siden.
- Det hele starter med jorden, og det er her, det ender.
Hvis de returnerer de aktiver, der blev stjålet fra folket, returnerer jorden, så kan vi genskabe vores værdighed, siger Siyanda Wanana.
Mød Siyanda Wanana i videoen øverst.
FacebookTwitterKopier linkEmner:Sydafrika|Ligebehandling|Kriminalitet|Arbejdsløshed|Nelson Mandela (politiker)




https://www.dr.dk/sporten/fodbold/england/schmeichel-laegger-op-til-maal-i-nedsabling-af-arsenal

EnglandSchmeichel lægger op til mål i nedsabling af ArsenalKasper Schmeichel og co.
slog Arsenal 3-0.
London-klubben har nu tabt tre kampe i træk.
Schmeichel og Leicester slog Arsenal 3-0 i Premier League.
28.
apr.
2019 kl.
15.
14Bemærk: artiklen er mere end 30 dage gammelLæs opArsenals stime af dårlige resultater i Premier League fortsætter.
Søndag tabte London-klubben for tredje kamp i træk, da det ude mod Leicester blev til et 0-3-nederlag.
Det er samtidig Arsenals fjerde nederlag i de seneste fem ligakampe.
Dermed taber klubben et skridt i jagten på den vigtige fjerdeplads, der giver adgang til næste sæsons Champions League-gruppespil.
Unai Emerys tropper har på femtepladsen ét point færre end nummer fire, Chelsea, der senere søndag møder Manchester United.
Afhængig af resultatet i den kamp kan Chelsea enten øge forspringet til Arsenal, eller også kan United overhale Arsenal i tabellen.
Læs også:Kæmpe fodboldsponsorat til Arsenal skaber forargelse og balladeLeicester hopper med sejren op på ottendepladsen i Premier League med 51 point efter 36 kampe.
Schmeichel lagde op til VardyDet var ikke til at se, at Arsenal var det bedst placerede hold i ligaen af de to hold søndag.
Leicester viste sig bedst frem og spillede sig til flere muligheder foran mål.
Bolden kom dog ikke i mål i første halvleg.
Til gengæld fik Leicester en fordel, da Arsenals Ainsley Maitland-Niles ti minutter før pausen efter en klodset tackling fik sit andet gule kort og blev vist ud.
Et lille kvarter inde i anden halvleg fik Leicester så prikket hul på målbylden.
James Maddison sendte et hårdt indlæg ind i feltet, og belgiske Youri Tielemans headede bolden i mål.
Jamie Vardy scorer til 3-0 mod Arsenal.
Scoringen fik Arsenal til at satse mere fremadrettet, men gæsterne fik ikke udlignet.
I stedet blev det 2-0 med cirka fem minutter tilbage, da Kasper Schmeichel med et langt udspark sendte Jamie Vardy i dybden.
Den hurtige angriber sendte i første omgang bolden på overliggeren, men fik headet returbolden i mål.
Det var også Vardy, der i overtiden gjorde det til 3-0 efter et flot opspil.
/ritzau/FacebookTwitterKopier linkEmner:Jamie Vardy (fodboldspiller)|Kasper Schmeichel (fodboldspiller)|Arsenal FC|England|Fodbold




https://www.dr.dk/sporten/fodbold/kvindelandsholdet/danskerklubben-arsenal-vinder-det-engelske-mesterskab

KvindelandsholdetDanskerklubben Arsenal vinder det engelske mesterskabKatrine Veje og Janni Arnth vandt i dag det engelske mesterskab med Arsenal.
Katrine Veje vandt sammen med Janni Arnth det engelske mesterskab med Arsenal.
(Arkivfoto.
) Af Frederik Palle28.
apr.
2019 kl.
15.
37Bemærk: artiklen er mere end 30 dage gammelLæs opMed Katrine Veje på banen spillede Arsenal i dag det engelske mesterskab hjem med en sikker 4-0-sejr over Brighton.
Med sejren er Arsenal dermed mindst fire point foran Manchester City på andenpladsen med kun en enkelt kamp tilbage i sæsonen.
Læs også:For første gang nogensinde skal en kvinde dømme i den bedste franske ligaDet er det første mesterskab til Arsenal, siden de vandt to gange i træk i 2012 og 2011.
De seneste engelske mestre2017-2018 Chelsea2016 Manchester City2015 Chelsea2014 Liverpool2013 Liverpool2012 Arsenal2011 ArsenalDer var aldrig rigtig nogen tvivl om, at Arsenal skulle fejre mesterskabet i dag.
Allerede efter seks minutter bragte hollandske Vivianne Miedema holdet foran, og derfra var de i fuld kontrol.
Danielle van de Donk lukkede til resultatet 4-0 13 minutter før tid.
Janni Arnth sad på bænken hele kampen.
Begge danskere skiftede til London-holdet i løbet af den forgangne vinter.
FacebookTwitterKopier linkEmner:Arsenal FC|Manchester City FC|Fodbold|England|Holland




https://www.dr.dk/sporten/formel1/kevin-magnussen-er-igen-langt-fra-vinde-point

Formel1Kevin Magnussen er igen langt fra at vinde pointKevin Magnussen endte på en 13.
-plads i Formel 1-grandprixet i Baku.
Mercedes-køreren Valtteri Bottas vandt.
Kevin Magnussen er endnu engang et stykke fra pointene i Formel 1.
28.
apr.
2019 kl.
15.
48Bemærk: artiklen er mere end 30 dage gammelLæs opFor tredje Formel 1-grandprix i træk måtte den danske racerkører Kevin Magnussen nøjes med en placering i den bageste del af feltet.
Søndagens grandprix i Baku i Aserbajdsjan endte således med en 13.
-plads for danskeren.
Samlet set blev det også en skuffende dag for Haas-teamet, da franske Romain Grosjean igen udgik.
Det skete efter 40 af de 51 omgange.
Det var tredje gang i sæsonen i fire grandprixer, at han udgik, og han har stadig ikke formået at hente point i indeværende sæson, mens Magnussen har otte point fra det første løb i Australien.
I den interne Haas-duel fører Magnussen nu med 3-1 mod Grosjean.
Helt fremme dominerede Mercedes igen og snuppede den fjerde sejr ud af lige så mange mulige i sæsonen.
I Baku vandt finnen Valtteri Bottas foran Lewis Hamilton, og dermed har de delt de fire sejre imellem sig.
Magnussen faldt en enkelt plads tilbageFerraris Charles Leclerc førte løbet undervejs, men Mercedes sørgede alligevel for den ventede dobbeltsejr, som også var den fjerde på stribe.
Bottas startede i poleposition, men Hamilton pressede ham hårdt fra start, og de kørte side om side igennem de første sving, inden Bottas trak lidt fra.
Det skulle dog blive et yderst tæt løb imellem dem, og Bottas kørte i mål med bare lidt mere end et sekund ned til teamkammeraten.
Magnussen startede som nummer 12, men faldt i starten en plads tilbage, og han skulle komme til at ligge omkring 13.
-pladsen i stort set hele løbet.
Danskeren kæmpede godt for at vinde placeringer, men måtte som i de seneste løb sande, at der ikke var nok fart i Haas-raceren.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Baku|Formel 1|Ferrari




https://www.dr.dk/musik/mathis-er-16-aar-gymnasieelev-og-dansktopstjerne-jeg-anede-ikke-hvad-dansktop-var

MusikMathis er 16 år, gymnasieelev - og dansktopstjerne: 'Jeg anede ikke, hvad dansktop var'Eksperterne har høje forventninger til det unge musiktalent.
Den 23.
marts i år vandt Mathis Vincent Davidsen sammen med Lotte Riisholt talentkonkurrencen 'Mig og min mentor' ved Dansktop Prisen i Boxen i Herning.
Foto er fra coveret på hans debut-single 'Da singlerne blev støvet af'.
Af Henriette Stisen28.
apr.
2019 kl.
15.
00Bemærk: artiklen er mere end 30 dage gammelLæs op- Du kan hurtigt blive sat i bås, hvis du siger, du spiller dansktopmusik.
Men det er jeg ikke bange for.
Mathis Vincent Davidsen er 16 år, går i 1.
g.
og bor i Holbæk.
Og så har han for nylig vundet en musiktalentpris i Boxen i Herning ved det årlige 'Dansktop Prisen'-show, hvor han optrådte med sin debutsingle 'Da singlerne blev støvet af'.
Men selvom han har imponeret med sine musikalske talenter inden for dansktoppen, så er genren faktisk helt ny for ham.
Og dog.
Lyt til Mathis Vincent Davidsens debutsingle her:Mathis Vincent Davidsen - Da singlerne blev støvet afHører dansktop til festerne- Alle unge til alle ungdomsfester hører altså dansktopsange.
Det gør man bare.
Ligesom mig ved de ved bare ikke, at det er dansktop, forklarer Mathis Vincent Davidsen.
For før sin dansktopdebut anede han ikke, at mange af de gamle danske festklassikere kan betegnes som dansktopmusik.
Så da dansktopstjernen Lotte Riisholt, som fik kenskab til Mathis Vincent Davidsen gennem hans tidligere musiklærer, i januar spurgte, om han kunne tænke sig at stille op i dansktop-talentkonkurrencen 'Mig og min mentor' sammen med hende, anede han faktisk ikke, hvad dansktopmusik var.
Men han takkede med det samme ja til at komme under den garvede musikers vinger.
Mathis skriver også selv sange.
Men modsat dansktoppen foregår det både på dansk og engelsk.
(© (c) privatfoto)- Jeg vidste faktisk ikke engang, at dansktop var en reel musikgenre.
Jeg tænkte bare, at det var dansk musik - og dansk musik er jo fedt, griner han.
Hits som 'Pas på den knaldrøde gummibåd'og 'Himmelhunden' er ellers fast inventar på playlisterne, når festerne med vennerne når klimaks, og alle på dansegulvet skråler med.
Dansktop er ikke kun for ældre folkMen selvom hitsene kan sætte fut i et dansegulv, så er det ikke de sange, du støder på, når du tænder for radiokanaler som eksempelvis P3.
Du skal i stedet over på P5, der henvender sig til et mere 'modent' publikum.
Det er synd, mener 16-årige Mathis Vincent Davidsen.
- Det er ærgerligt, at dansktopmusik bliver set ned på og bliver sat i bås som noget, kun ældre folk hører.
For musikerne i dansktop er jo dem, der laver den bedste sceneperformance og giver folk et smil på læben.
Det er jo dét, man gerne vil opleve, når man er til koncert.
Sådan har jeg det i hvert fald.
Lyt til Birthe Kjærs evergreen her:Birthe Kjær - Pas på den knaldrøde gummibåd- Når jeg hører dansktopmusik, bliver jeg glad.
Man kan slå hjernen fra og ikke tænke så meget, for det er nemme tekster, der er nemme at synge med på og nemme melodier.
Det hele er nemt.
Men det er dog alligevel ikke dansktoppen, der oftest kommer ud af højtalerne, når Mathis Vincent Davidsen spiller musik hjemme på drengeværelset i Holbæk.
- Hvis man bare sidder alene derhjemme, er der nok ikke mange, der vil sætte 'Pas på den knaldrøde gummibåd' på.
Der er der nok flere, der vil sætte eksempelvis en Mads Langer-sang på, hvor man skal bruge lidt tid på at tænke over teksten.
Netop Mads Langer er et stort musikalsk forbillede for Mathis Vincent Davidsen.
For selvom dansktoppen nu også har fået en helt særlig plads i hans hjerte, så er det stadig popmusikken, han brænder allermest for.
- Jeg synes, dansktop er rigtig fedt og god dansemusik, men jeg er en popdreng, og det kan jeg ikke komme udenom.
Ingen plan b - kun musikSpørger man til den unge musikers fremtidsdrømme, er der ingen slinger i valsen.
- Jeg har ingen plan b.
Jeg vil leve af at lave musik.
Min største drøm er, at et pladeselskab ringer til mig og spørger, om vi skal lave en popplade sammen, siger han med lige dele drenget optimisme og professionel selvtillid.
Spørger man nogle af de garvede folk i dansktop-branchen, lader hans selvtillid til at være velfunderet.
Lotte Riisholt og Mathis Vincent Davidsen til Dansktop Prisen 2019.
- Jeg har ikke før oplevet, at nogen kunne gøre det, som Mathis gjorde, da han trådte ind på scenen i Boxen i Herning, fortæller hans nu tidligere mentor, Lotte Riisholt, der stod for oplæringen af den unge musiker i månederne op til talentkonkurrencen.
Mod på ung dansktopmusik?
Begynd her:Peter Sten, radiovært på 'Dansktoppen' på P5, anbefaler, at du giver disse unge dansktop-musikere et lyt:Louise Espersen:Louise Espersen, 26 år, er også kendt som Lille frøken Louise.
I 2005 deltog hun i TV2s musikprogram 'Scenen er din' og i 2008 deltog hun i DRs talentprogram 'Talent'.
- Hun er en meget dygtig sangerinde, som brød igennem, da hun parodierede dansktopstjernen Gitte Hænning.
Hun har siden optrådt gentagende gange på 'Dansktoppen'-hitlisten med sine sange.
Michelle Nielsen:Michelle Nielsen, 28 år, sikrede sig en førsteplads på 'Dansktoppen'-listen, da hun udgav sin debut-single 'Husker du' tilbage i 2012.
- Hun er en rigtig dygtig sangerinde, som helt klart er et lyt værd.
The Grandfætters:Musikgruppen består af de fire musikere Christian Toft Bro, Anders Toft Bro, Christian Stausholm Holm og Allan Toft Josephsen, som alle deler samme oldeforældre - deraf navnet.
Gruppen er desuden relateret til Thyborøn-gruppen 'Tørfisk', der siden 1981 har gjort en dyd ud af at tilføre humør til dansktoppen.
- De er et ret nyt navn i dansktoppen.
'The Grandfætters' går i deres forfædres fodspor – og er også lige så sjove.
Jeg havde dem på besøg i et juleshow, jeg lavede i december sidste år, og de var helt forrygende.
- Han indtog simpelthen scenen og ligende en gammel rotte i faget, selvom det var første gang, han stod over for så stort et publikum.
Det var virkelig imponerende.
Også radiovært Peter Sten er imponeret.
P5-programmet 'Dansktoppen' offentliggør hver uge en hitliste af samme navn.
En liste, der afspeljer den dansksprogede popscene, og som afgøres af lytternes sms-stemmer.
At Mathis Vincent Davidsens debutsingle 'Da singlerne blev støvet af' har ligget i top ti på hitlisten de seneste seks uger er en ret imponerende præstation, hvis man spørger programmets vært, Peter Sten:- Det er virkelig flot.
Der er hamrende hård konkurrence på 'Dansktoppen' for tiden, så det er imponerende, at han har kunnet blive på listen i seks uger.
Peter Sten er heller ikke i tvivl om, at Mathis Vincent Davidsen kan noget særligt.
Radioværten sad nemlig også i Boxen den 23.
marts, da Mathis Vincent Davidsen trådte ind på scenen foran rullende tv-kameraer og 6.
300 publikummer for første gang og fik hele salen til at klappe med i ren og skær begejstring.
- Jeg var vildt benovet over ham.
Det var første gang, han stod på så stor en scene, og han virkede fuldstændig uimponeret, mens han med et stort smil til både kamera og publikum udførte sin sang fuldstændigt perfekt.
Om det bliver dansktoppen eller popmusikken, der tegner Mathis Vincent Davidsens fremtid, må tiden vise.
Men musik vil uanset hvad være førsteprioritet hos den unge stjerne.
- Når jeg afslutter gymnasiet, så går jeg 100 procent efter at blive musiker.
Punktum.
FacebookTwitterKopier linkEmner:Jyske Bank Boxen|Mads Langer (musiker)|Pop og rock|Holbæk|Birthe Kjær (musiker)




https://www.dr.dk/nyheder/viden/teknologi/tesla-vores-biler-bliver-snart-selvkoerende-robottaxaer

TeknologiTesla: Vores biler bliver snart selvkørende robottaxaerMed en opgradering af bilens computer forudser Tesla selv, at alle virksomhedens biler snart kan køre selv.
Tesla-chef, Elon Musk, lover kommende og nuværende Tesla-ejere, at deres biler kan blive til selvkørende robottaxaer allerede næste år.
Af Chris Lehmann28.
apr.
2019 kl.
15.
00Bemærk: artiklen er mere end 30 dage gammelLæs opDrømmen om en selvkørende bil, der klarer al din transport, mens du sover, løser krydsord eller skriver arbejdsmails, er her måske lige om lidt.
El-bil-virksomheden Tesla er nemlig begyndt at lave fuldt selvkørende biler.
De kan ikke køre helt selv endnu, men ifølge virksomheden kommer alle Tesla-biler fra nu af til at kunne opgraderes til at blive fuldt ud selvkørende.
På Tesla Autonomy Day løftede virksomheden på selskabets motorhjelm og afslørede, hvad deres selvkørende planer går ud på, og hvilke teknologier og metoder de vil bruge.
Læs også:Storbyer tester løs: Her er selvkørende biler på vejene lige nuI løbet af eventet fortale Tesla-chef, Elon Musk, og de andre ledere i virksomheden om det, de mener, er deres to es i ærmet.
Specialdesignet computerDet ene er en helt ny specialdesignet computer, som bliver installeret i alle nye Teslaer.
Den computer har efter sigende regnekraft nok til at køre bilen helt uden input fra mennesker.
Computeren kan også installeres i ældre modeller, så de også bliver selvkørende.
Det er teknologi, som de fleste store bilvirksomheder i verden arbejder på, men det er ikke så let at gøre biler i stand til at køre sig selv.
Data i gigantiske mængderTeslas andet es i ærmet er, ifølge virksomheden selv, at de har over en halv million biler på vejene rundt om i verden.
Og hver enkelt bil indsamler hele tiden data om, hvordan trafikken bevæger sig omkring den, og hvad bilens fører gør.
Læs også:Forskere snyder Tesla til at køre mod færdselsretningenDet betyder, at Tesla får utrolig mange data om, hvilke situationer en selvkørende bil skal kunne håndtere - og virksomheden kan også se, hvordan de menneskelige chauffører håndterer alle situationerne.
Det er data, som ifølge Tesla kan gøre deres kunstige intelligens klogere på, hvordan man kører bil.
Og den påstand bakker lektor på Datalogisk Institut på Københavns Universitet Søren Ingvor Olsen op om:- Det er helt afgørende, at Tesla har så mange data.
De kan nærmest få lige så mange, som de har brug for, siger han til DR Viden.
Men en computer lærer ikke at køre bil ved bare at se på, hvad menneskelige Tesla-ejere foretager sig det meste af tiden.
Det sværeste er at lære computeren, hvad den skal gøre i sjældne situationer, som f.
eks hvis et barn pludselig løber ud foran bilen.
Snyd på vægten og få en klogere bilHertil har Tesla indrettet et system, hvor de kan indsamle eksempler fra biler på gaden på lige præcis de typer situationer, som deres biler skal håndtere bedre.
Og fordi de har mange biler, der indsamler de data, kan de få flere eksempler - og dermed træne den selvkørende hjerne bedre.
De førerløse bilerSAE International, der laver standarder for bilindustrien, har inddelt autonom kørsel i seks niveauer.
Niveau 0Føreren laver det hele.
Styrer, accelererer, bremser og så videre.
Niveau 1Bilen har for eksempel adaptiv fartpilot, der bremser ned for forankørende på motorvejen.
Men føreren klarer de fleste funktioner.
Niveau 2Bilen kan klare det meste som eksempelvis at styre og accellerere, så føreren kan tage hænderne af rattet.
Men føreren skal altid være parat til at overtage kontrollen og skal holde øje med omgivelserne.
Niveau 3Som niveau 2.
Men bilen har sensorer, der holder øje med omgivelserne, og selvom føreren stadig skal kunne træde til, er bilen langt mere selvkørende.
Især ved lave hastigheder.
Niveau 4Bilen kan selv styre, dreje, bremse, accelerere, skifte vejbane, stoppe ved lyskryds og holde øje med omgivelserne og reagere i kritiske situationer.
Kun i visse situationer, som trafikkøer og indfletning, er der brug for en fører.
Niveau 5Bilen klarer det hele.
Der er ingen pedaler eller rat.
- De meget sjældne begivenheder kan være meget vigtige - derfor skal de matematisk vægtes højt i algoritmen, når der er menneskeliv på spil, siger Søren Ingvor Olsen.
- Tesla har så en teknik, hvor de kan bede bilerne om at sende data tilbage om situationer, hvor bilen er i tvivl.
Det gør, at Tesla kan træne deres biler meget effektivt til at handle i de her sjældne tilfælde.
Det kan lyde kontraintuitivt, at Teslas computere bliver klogere af kun at træne på nogle få situationer ad gangen, som er nøje udvalgt af virksomhedens ingeniører.
Men det giver faktisk mening, siger Søren Ingvor Olsen:- Det ville være uoverkommeligt at træne på alle deres data samtidig - det ville også skævvride deres køreprogram, fordi det så ville antage, at alt er godt, selv hvis der løb et barn ud på vejen, siger han.
- De kritiske sjældne situationer vil den ikke regne med og vægte højt.
Der er det vigtigt at vride på algoritmen.
Robottaxaerne kommerAlle de indviklede beregninger om, hvad bilen skal gøre og ikke skal gøre, kommer til at køre på den nyudviklede kørecomputer, som Tesla har designet fra bunden.
Indtil videre kræver Tesla stadig, at mennesker selv kører deres biler og holder hænderne på rattet og opmærksomheden mod trafikken.
Men med den kommende opgradering lover Tesla, at deres biler får nogle ret bemærkelsesværdige evner i fremtiden.
Læs også:VIDEO TV-vært sætter (igen) livet på spil i selvkørende bil-testVirksomheden lover nemlig også, at alle Tesla-ejere i fremtiden kan omdanne deres biler til selvkørende taxaer.
Altså at din Tesla kan køre rundt og tjene penge til dig, mens du sidder på arbejdet eller ligger og sover.
Selvkørende allerede næste år?
Faktisk lover Elon Musk, at bilerne er klar til at blive helt selvkørende i starten af næste år, og at det selvkørende taxa-program vil begynde et eller andet sted på kloden, hvor lovgiverne tillader det, inden 2020 er omme.
Hvor i verden robottaxerne først får lov at dukke op, og hvornår de mere præcist gør det, har Tesla ikke afsløret endnu.
Ifølge eksperter som det amerikanske medie Recode har talt med, er den tidslinje ekstremt optimistisk.
Tesla-ejeren, Elon Musk, sagde da også selv til eventet, at han og virksomheden ikke har den bedste historik, når det kommer til at ramme sine egne deadlines:- Jeg når det ikke altid til tiden.
Men jeg når i mål.
FacebookTwitterKopier linkEmner:Elon Musk (erhvervsleder)|Tesla Motors|Biler|Erhverv|Københavns Universitet




https://www.dr.dk/sporten/fodbold/superliga/minut-minut-fc-koebenhavn-vinder-sikkert-over-ob






https://www.dr.dk/nyheder/penge/aktieanalytiker-sas-vil-give-underskud-pa-fa-kvartaler

PengeAktieanalytiker: SAS vil give underskud på få kvartalerFår piloterne deres vilje, vil det meget hurtigt gøre SAS til en dårlig forretning, mener aktieanalytiker.
SAS meddelte søndag, at selskabet aflyser over 1200 flyafgange mandag og tirsdag på grund af pilotstrejken.
(Arkivfoto) 28.
apr.
2019 kl.
14.
33Bemærk: artiklen er mere end 30 dage gammelLæs opSAS sidder i lidt af en knibe.
På den ene side risikerer selskabet at sætte hele årets overskud over styr på få dages strejke.
Omvendt vil selskabet på ganske kort tid sandsynligvis få røde tal på bundlinjen, hvis de giver efter for de strejkende piloters krav.
Det vurderer aktieanalysechef i Sydbank, Jacob Pedersen, der har stor indsigt i flybranchen.
- Med de nye aflysninger, så er vi oppe på fem dage uden fly i luften.
Og hvis det koster mellem 60 og 80 millioner svenske kroner om dagen, så er vi allerede oppe på et anseligt trecifret millionbeløb, det har kostet SAS.
- Inden strejken brød ud, havde jeg en forventning om, at SAS i 2019 ville tjene omkring 1,2 milliarder svenske kroner før skat.
Så hvis strejken varer i omtrent 14 dage, så er det overskud vekslet til underskud.
- Men hvis SAS giver efter for piloternes krav, så kan man være ret sikker på, at SAS inden for ganske få kvartaler vil give underskud og skulle til at kæmpe for at overleve, siger Jacob Pedersen.
Læs også:Forstå pilotstrejken: Derfor har SAS aflyst 1.
000 flyafgangeGrænsen er meget tyndDet er ikke bekræftet, hvad piloternes krav til løn har været.
Men det har været beskrevet, at de svenske piloter angiveligt har krævet 13 procent mere i løn.
Piloterne i Sverige skulle af SAS være blevet tilbudt 2,3 procent, men det takkede de altså nej til.
Og selv om SAS så ud til at få et betragteligt overskud i år 2019, og i øvrigt har haft pæne overskud de seneste år, så er det ikke kommet let til selskabet.
- Man skal huske, at overskuddet for 2019 havde været papirtyndt, hvis ikke SAS havde sparet 900 millioner svenske kroner på den spareplan, man er i gang med.
- Så det er et vidnesbyrd om, at grænsen mellem at tjene penge og tabe penge i denne her industri er meget tynd, siger Jacob Pedersen.
SAS har søndag meddelt, at selskabet aflyser 1213 afgange mandag og tirsdag.
Med de seneste aflysninger er i alt 279.
334 passagerer blevet påvirket af strejken.
/ritzau/FacebookTwitterKopier linkEmner:SAS Group|Strejker og lockouts|Sydbank|Sverige|Jacob Pedersen (analytiker)




https://www.dr.dk/sporten/fodbold/superliga/minut-minut-esbjerg-vinder-igen-mod-broendby






https://www.dr.dk/sporten/fodbold/superliga/minut-minut-horsens-traekker-sorteper-mens-soenderjyske-kan-juble

SuperligaMINUT FOR MINUT Horsens trækker sorteper, mens Sønderjyske kan jubleSønderjyske skal håbe på hjælp fra AGF, der møder Horsens, i kampen for at undgå knockoutkampene om nedrykning.
28.
apr.
2019 kl.
13.
55Bemærk: artiklen er mere end 30 dage gammelLæs opFacebookTwitterKopier linkEmner:Horsens|SønderjyskE|AGF|Aarhus|Vejle




https://www.dr.dk/sporten/cykling/kilometer-kilometer-fuglsang-goer-det-han-vinder-i-liege






https://www.dr.dk/sporten/cykling/fuglsang-vinder-foraarsklassiker-smadrer-konkurrenterne-i-karrierens-stoerste-sejr

CyklingFuglsang vinder forårsklassiker: Smadrer konkurrenterne i karrierens største sejrJakob Fuglsang kørte solo de sidste 13 kilometer og vandt den belgiske forårsklassiker Liège-Bastogne-Liège.
Jakob Fuglsang vandt søndag karrierens største sejr.
28.
apr.
2019 kl.
17.
02 | opdateret 28.
apr.
2019 kl.
17.
36Bemærk: artiklen er mere end 30 dage gammelLæs opDanske Jakob Fuglsang (Astana) sikrede sig søndag karrierens største sejr, da han vandt løbet Liège-Bastogne-Liège.
Fuglsang satte konkurrenterne efter sidste stigning og kørte alene i mål på en flad strækning til sidst.
Fuglsangs flotte forårFebruar:Vuelta a Murcia (løbskategori 2.
1): Nummer et i bjergkonkurrencen og nummer seks samlet efter de to etaper.
Clasica de Almeria (1.
HC): Udgået.
Vuelta a Andalucia (2.
HC): Samlet førsteplads efter fem etaper.
To andenpladser undervejs.
Marts:Strade Biache (World Tour): Andenplads.
Tirreno-Adriatico (World Tour): Sejr på 5.
etape.
Samlet tredjeplads.
April:Baskerlandet Rundt (World Tour): Samlet fjerdeplads.
Tre top-4-placeringer på de seks etaper undervejs.
Amstel Gold Race (World Tour): Tredjeplads.
La Flèche Wallone (World Tour): Andenplads.
Liège-Bastogne-Liège (World Tour): Førsteplads.
Kilde: procyclingstats.
comDermed blev han den blot anden dansker til at vinde forårsklassikeren, der hører til et af cykelsportens fem monumenter.
I 1993 blev Rolf Sørensen den første danske vinder af løbet.
Jakob Fuglsang var på forhånd blandt favoritterne, hvor der blev talt om endnu en direkte duel mellem Fuglsang og Quick-Step-profilen Julian Alaphilippe.
Fuglsang var for stærkFranskmanden havde dog ikke styrken, da Fuglsang slog til 13 kilometer før målstregen.
Det danske Astana-kort spillede ud på Roche-aux-Faucon-stigningen, og Alaphilippe kunne ikke følge med.
Davide Formolo (Bora) og Michael Woods (Education First) fulgte Fuglsang, men det var en stakket frist.
Danskeren var for stærk på dagen.
Først måtte Woods slippe, siden hang Formolo på i nogle hundrede meter, men måtte også give slip, da Fuglsang forcerede.
Dermed lå Jakob Fuglsang alene fremme med fem kilometer igen, og danskeren kunne ikke hentes.
Han krydsede målstregen som suveræn vinder og kunne juble.
Hollandsk dominans hos kvinderneDanskerne var også med fremme i kvindernes løb.
Både Cecilie Uttrup Ludwig og Annika Langvad sad med blandt de bedste ryttere, men de sluttede på en 10.
- og en 14.
-plads.
Det blev til en suveræn sejr til hollandske Annemiek van Vleuten.
Hun kørte solo med 32 kilometer til mål, og hun kom i mål mere end to minutter før de næste ryttere.
Annika Langvad forsøgte at gå i angreb med 16 kilometer til mål, og hun fik et hul sammen med et par andre ryttere, men de blev hentet kort før mål, og derfor blev det til en spurt om de sekundære placeringer/ritzau/FacebookTwitterKopier link




https://www.dr.dk/nyheder/indland/sas-aflyser-over-1200-flyvninger-mandag-og-tirsdag

IndlandSAS aflyser over 1200 flyvninger mandag og tirsdagI alt ser 110.
000 passagerer nu ud til at blive ramt af piloternes strejke.
Dansk Pilotforening holdt i dag møde med deres medlemmer, hvor de blev orienteret om, hvordan forhandlingerne med SAS går, og hvordan de skal forholde sig under konflikten.
28.
apr.
2019 kl.
12.
05Bemærk: artiklen er mere end 30 dage gammelLæs opSAS aflyser 1213 flyvninger mandag og tirsdag som følge af pilotstrejken.
Det oplyser SAS i en pressemeddelelse.
Aflysningerne kommer som følge af, at selskabets skandinaviske piloter har nedlagt arbejdet.
Og det er de afgange, hvor der skulle have været en dansk, svensk eller norsk pilot i cockpittet, der bliver aflyst.
I alt bliver 110.
000 passagerer ramt af strejken.
- Vi beklager dybt, at vores kunder er berørt af den igangværende strejke, når SAS nu aflyser fly mandag og tirsdag, skriver selskabet i pressemeddelelsen og understreger, at de bestræber sig på at finde en løsning så hurtigt som muligt.
- Vi gør alt, hvad vi kan for at hjælpe vores rejsende, som er berørt af den igangværende pilotstrejke.
2802 flyafgange aflystForhandlingerne mellem piloterne og SAS brød sammen natten til fredag, og siden har SAS måtte aflyse 2802 afgange.
Søndag forventes 64.
000 passagerer at blive ramt af flyaflysninger, hvor 587 afgange aflyses.
Begge parter har tavshedspligt, derfor er der ikke blevet sagt meget om selve forhandlingssituationen - hverken fra arbejdsgiver eller arbejdstagers side.
Men kort fortalt handler striden om arbejdstid og løn.
/ritzau/FacebookTwitterKopier linkEmner:SAS Group|Flyselskaber|Strejker og lockouts|Trafik|Ansættelsesforhold




https://www.dr.dk/sporten/oevrig/danske-rugby-maend-holder-sig-inde-i-oprykningsvarmen

Øvrig sportDanske rugby-mænd holder sig inde i oprykningsvarmenDanmark vandt lørdag over Østrig på hjemmebane, og derfor er oprykningen inden for rækkevidde.
ARKIVBILLEDE Det danske rugbylandshold vandt over Østrig i en vigtig kamp.
Af Frederik Palle28.
apr.
2019 kl.
13.
41Bemærk: artiklen er mere end 30 dage gammelLæs opDet danske rugbylandshold havde en rigtig god dag lørdag, hvor det gik ud over Østrig med en sejr på 37-7.
Danmark er derfor i en god situation i forhold til at rykke op til den næstbedste række.
Det var først ved stillingen 25-0, at østrigerne formåede at komme på tavlen.
Det var primært Cassius Deschamps, som stod for de danske point.
Læs også:De danske rugby-gentlemen kæmper for at tage et skridt opØstrig ligger sidst i gruppen, mens Danmark med sejren ligger sig i spidsen.
De har dog spillet en kamp mere end Letland, som stadig ikke har tabt en kamp.
Derfor bliver opgøret mod letterne den 4.
maj altafgørende for de danske chancer for at rykke op.
Et nederlag vil gøre det umuligt.
En sejr vil til gengæld sende Danmark tæt på oprykning.
FacebookTwitterKopier linkEmner:Østrig|Letland




https://www.dr.dk/sporten/fodbold/superliga/horsens-skal-kaempe-undgaa-nedrykning-soenderjyske-overlever

SuperligaHorsens skal kæmpe for at undgå nedrykning - Sønderjyske overleverSønderjyske slog Vejle 4-1 og bliver i Superligaen.
Horsens skal i nedrykningsslutspil.
Se et referat af Sønderjyske-Vejle.
28.
apr.
2019 kl.
16.
09 | opdateret 28.
apr.
2019 kl.
20.
50Bemærk: artiklen er mere end 30 dage gammelLæs opSønderjyske spiller også i Superligaen i næste sæson.
Det ligger fast, efter at holdet søndag slog Vejle med 4-1 på hjemmebane, samtidig med at AGF besejrede AC Horsens 3-1 i nedrykningspulje 1.
Resultaterne betød, at Sønderjyske i puljens sidste spillerunde overhalede Horsens og tager andenpladsen, mens Horsens ender som nummer tre og skal i nedrykningsplayoff mod Vendsyssel FF.
Vejle var inden runden sikker på at skulle spille en direkte nedrykningskamp mod Hobro IK.
Selv om Vejle ikke havde andet end æren at spille for, var det vejlenserne som åbnede opgøret bedst.
Allerede efter 16 minutters spil bragte udeholdet sig nemlig i front, da midtbanespiller Vladen Yurchenko flot headede bolden i mål.
Direkte rødt kortSønderjyske virkede en anelse rystet, men hjemmeholdet kæmpede sig bedre ind i opgøret.
Efter 41 minutters spil fik Sønderjyske en gylden mulighed for at bringe sig tilbage i kampen.
Vejles Viljormur Davidsen bremsede bolden med hånden få centimeter fra eget mål, hvilket resulterede i rødt kort til færingen samt straffespark til Sønderjyske.
Det tog Johan Absalonsen sig sikkert af, og dermed blev det 1-1.
Med en mand i overtal kom Sønderjyske flyvende ud til anden halvleg, og efter 53 minutters spil bragede Stefan Gartenmann hjemmeholdet i front med et flot langskud fra kanten af feltet.
Sønderjyske var efterfølgende i fuld kontrol, og holdet konsoliderede Superliga-statussen efter 71 minutters spil, da Christian Jakobsen scorede til 3-1 på et hovedstød.
Indskiftede Marco Rojas scorede i overtiden til slutresultatet 4-1.
/ritzau/FacebookTwitterKopier link




https://www.dr.dk/sporten/formel1/omgang-omgang-magnussen-ender-i-den-tunge-ende

Formel1OMGANG FOR OMGANG Magnussen ender i den tunge endeKevin Magnussen skal kæmpe hårdt for at komme i pointene i Forme 1-grandprixet i Baku.
Følg løbet her.
28.
apr.
2019 kl.
13.
50Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Baku




https://www.dr.dk/nyheder/kultur/boeger/naar-hollywood-slaar-queer-heltene-ihjel-giver-line-dem-nyt-liv

BøgerNår Hollywood slår queer-heltene ihjel, giver Line dem nyt livDa en populær lesbisk karakter måtte lade livet i en Netflix-serie, så besluttede 24-årige Line Boye Danielsen at skrive historien om.
© NetflixAf Rasmus Meldgaard Harboe og Foto: Andreas Bro28.
apr.
2019 kl.
11.
00Læs op24-årige Line Boye Danielsen kan ikke spejle sig i særlig mange personer i film og tv.
Hvis en karakter er queer, er vedkommende ofte alt for karikeret.
Eller også får de en ulykkelig slutning.
For Line Boye Danielsen var det ekstrahårdt, da Lexa fra tv-serien 'The 100' mistede livet.
Dels fordi, Lexa var noget så sjældent en kvindelig hovedperson, som havde et kærlighedsforhold til en anden kvinde.
Men også fordi, producerne faktisk havde lovet seriens mange LGBT-fans, at det ikke ville ske.
Da det alligevel skete, lød et ramaskrig gennem den store fanbase.
Her kommer internettet og fanfiction til undsætning.
For når det handler om at brygge videre på et kendt univers som fanfiction-skribent, så er det skribenterne selv, der bestemmer.
Og netop dét er en stor gave, fortæller Line Boye Danielsen, som selv begyndte at skrive fanfiction for tre år siden, netop i kølvandet på Lexa-karakterens død i 'The 100'.
Hun savner generelt flere personer i film og tv, som er queer (dvs.
ikke heteroseksuelle og i opposition til idéen om to køn, red.
), og som rent faktisk er til at spejle sig i.
- Når de endelig er med, er det som om, de ikke er udfoldet nok.
Hvad sker der, når de bare laver hverdagsting?
Vi skal altid ses i en eller anden party-sammenhæng eller være mega dramatiske, siger Line Boye Danielsen.
- Der er så lidt, at folk hungrer efter det.
Line Boye Danielsen bor, studerer og skriver sin fanfiction i Aalborg.
)Fra skam til fællesskabSelv i et relativt tolerant land som Danmark kan det være grænseoverskridende at vise sig som queer i offentligheden.
Det har Line Boye Danielsen oplevet flere gange.
For eksempel for tre år siden, da hun en helt almindelig aften var taget på bar i Aalborg, hvor hun bor.
Hun havde lige mødt en kvinde, og de to sad og kyssede.
Det fik de ikke lov til at gøre i fred særlig længe.
- Lige pludselig stod der en kødrand af mænd rundt om os og troede, at det var et show.
Jeg havde lige mødt hende!
Det var super ubehageligt.
Jeg blev så sur.
Jeg vil gerne have lov til at gå i byen, uden at jeg skal være et dyr i Zoologisk Have, siger Line Boye Danielsen.
På hendes arm står der: 'Words are the fragrance of the heart'.
Groft oversat betyder det: 'Ord er hjertets duft'.
)Line Boye Danielsen studerede en bachelor i digitale medier på Aalborg Universitet, da hun blev introduceret til fanfiction.
Det skete i forbindelse med en forelæsning, og lige pludselig gik døren til en helt ny verden op.
Hvad er fanfiction?
Når fans skriver videre på universer og karakterer kendt fra film og serier, kaldes det for fanfiction.
Skribenterne deler deres historier under pseudonymer på internettet, hvor mange af dem oplever at blive en del af et stort netværk.
I de fleste tilfælde er fanfiction skrevet på engelsk, så skribenterne kan dele historierne med folk over hele kloden.
Størstedelen af fanfiction-skribenterne er kvinder, og oftest er historierne af romantisk og/eller erotisk karakter.
Hun begyndte at skrive historier om Lexa og den anden 'The 100'-karakter, Clarke – og pludselig var det Line Boye Danielsen, der bestemte over deres skæbne.
- Jeg skulle først lige overvinde en eller anden skam.
Der er et tabu forbundet med at være fan og især det her med at skrive fanfiction.
Der er mange, som ikke rigtig snakker om det, selvom de skriver fanfiction, siger Line Boye Danielsen, som også kæmpede med sine egne fordomme overfor fans og fanfiction.
- Er det bare sådan nogle, som sidder i deres kælderværelser og skriver om sex?
Men jeg fandt ud af, at det er meget mere end det.
Havde du spurgt hende for tre år siden, havde Line Boye Danielsen måske ikke talt så ærligt om det, som hun gør i dag.
Men nu ved hun, hvorfor fanfiction er vigtig for hende.
Ud over magten til at kontrollere, hvordan det går queer-karaktererne, så har hun mødt en masse fantastiske mennesker gennem den verden.
Nogle af hendes bedste venner – og endda hendes kæreste – har hun mødt gennem fanfiction.
- Jeg har ikke haft det store queer-fællesskab.
Lige pludselig var jeg ikke alene mere, siger hun.
Line Boye Danielsen har både mødt venner og sin kæreste gennem fanmiljøet.
)En anden historieNår Line Boye Danielsen både skriver og læser fanfiction, værdsætter hun det almindelige.
At queer-personerne her kan få lov til at gøre helt almindelige ting.
De kan både handle ind og drikke kaffe, uden det skal være ramme for en dramatisk scene.
- Det kan godt være nogle cheesy fortællinger, men jeg bliver så glad.
For vi lever jo også bare almindelige liv, fortæller Line Boye Danielsen.
- Der er mange, der siger, at det er vigtigt at vise, hvordan det er at være queer.
At der også sker alle de her dårlige ting.
Ja, men som queer-person vil jeg fandeme også bare have en pause nogle gange.
Det er det, fanfiction er for mig.
)For der ligger ikke kun et ansvar for at fortælle nogle historier om, hvor svært det kan være at være queer.
Der ligger også et ansvar for, hvor almindeligt et liv man kan leve, selvom man ikke er heteroseksuel, mener Line Boye Danielsen.
- Jeg kan sikre, at min historie bliver fortalt rigtigt.
Der mangler flere historier derude om flere måder at leve på.
Andet end en heteroseksuel, hvid mand, der gifter sig med en heteroseksuel, hvid kvinde og får børn, siger hun og forklarer, at 'fandom' faktisk er ved at blive en karriere for hende.
- Når jeg har afleveret kandidatspeciale, håber jeg, at jeg skal skrive en Ph.
d.
om, hvordan queer-fællesskaber inden for for eksempel fanfiction opstår og vedligeholdes.
Og hvilken betydning de fællesskaber har for identitetsdannelse og mentalt helbred.
Line Boye Danielsen drømmer lige nu om at skrive en PhD om queer-fællesskaber, blandt andet inden for fanfiction.
)FacebookTwitterKopier linkEmner:Litteratur|Netflix|Seksualitet|Aalborg Universitet|Aalborg




https://www.dr.dk/nyheder/politik/lars-loekke-vil-justere-pensionaftale-fra-2040-s-kalder-det-panik-foer-lukketid

Længere til pensionSe temaPolitikLars Løkke vil justere pensionaftale fra 2040: S kalder det panik før lukketid DF ser det som en håndsrækning, mens Socialdemokratiet ikke mener, en ny pensionsaftale kan vente tyve år.
Af Sandra Meersohn Meinecke28.
apr.
2019 kl.
12.
04Bemærk: artiklen er mere end 30 dage gammelLæs opStatsminister Lars Løkke Rasmussen (V) er klar til at justere reglerne for danskernes pensionsalder fra 2040 og se på, hvordan nedslidte danskere kan gå tidligere på pension.
Statsministeren fremlægger flere mulige modeller: Den ene er, at man lader pensionsalderen stige mindre på sigt.
Den anden er, at nedslidte skal kunne trække sig tilbage tidligere mod at få mindre udbetalt i folkepension.
Ifølge Lars Løkke Rasmussen skal justeringen i den såkaldte velfærdsaftale træde i kraft efter 2040.
Indtil da er det "uhyre vigtigt", at pensionsalderen forsat kommer til at stige i takt med levealderen de kommende år, understreger han.
- Ellers hænger dansk økonomi ikke sammen.
Men efter 2040 er der, ifølge statsministeren, ikke længere økonomisk brug for det.
- Derfor kan vi godt starte en diskussion om, hvorvidt vi til den tid fortsat skal hæve pensionsordningen med et år hvert femte år, siger Lars Løkke Rasmussen og understreger, at regeringen, Radikale Venstre og Danske Folkeparti lige nu ser på, om den såkaldte seniorførtidspension kan forbedres, så nedslidte kan trække sig tidligere.
- Det håber jeg, at der kommer et helt konkret svar på fra regeringspartierne, Radikale Venstre og Dansk Folkeparti.
Men reglerne skal være de samme for alle.
'En ny pensionsaftale kan ikke vente tyve år'Venstre mener, at de imødekommer Socialdemokratiets ønske om at se på, om nedslidte danskere skal kunne gå på pension tidligere ved at se på den nuværende seniorførtidspensions-ordning.
Men oppositionspartiet er ikke imponeret over Lars Løkke Rasmussens udmelding.
Regeringens position har tidligere været, at man skulle forhøje folkepensionsalderen (.
.
.
) Det er glædeligt, at han er kommet hertil.
Kristian Thulesen Dahl, Formand for Dansk Folkeparti- Jeg synes, det er lidt mærkværdigt, at man med det ene ben inde i valgkampen, pludselig skal se Lars Løkke vende på en tallerken og foreslå at hjælpe de nedslidte - men først om tyve år, siger Mattias Tesfaye (S) og understreger, at Socialdemokratiet gerne deltager i en diskussion om, hvad der skal ske i 2040, men vil holde fast i, at der også er brug for en løsning nu.
- Vi synes, der er et behov nu for de nedslidte i halvtredserne, der allerede har haft et langt og hårdt arbejdsliv, siger han.
Mattias Tesfaye kan dog se både fordele og ulemper ved Lars Løkke Rasmussens forslag til justeringer, men kalder udmeldingen kort før valget for "panik før lukketid".
DF: 'Det er jo nye toner'Hos Dansk Folkeparti er de glade for, at statsministeren "anerkender", at nedslidte danskere har behov for at kunne trække sig tilbage fra arbejdsmarkedet tidligere.
- Jeg tager det, som statsministeren nu kommer med, som en fremstrakt hånd.
Regeringens position har tidligere været, at man skulle forhøje folkepensionsalderen ud over det, der er aftalt.
Så det er jo nye toner.
Det er glædeligt, at han er kommet hertil, siger Kristian Thulesen Dahl (DF).
Dog mener han, at der i Lars Løkke Rasmussens forslag bliver lagt for meget op til, at folk selv skal betale, hvis de har brug for at trække sig tidligere.
Læs også:Mette Frederiksen: Med tre milliarder får vi startet på et retfærdigt pensionssystem- Det bedste ville være, hvis vi fandt en model, hvor man ikke blev ved med at få sat sin folkepensionsalder op, hvis man har været mange år i nedslidende brancher, siger han og tilføjer, at det kræver en modig politisk beslutning at vedtage.
- Det er hulens besværligt at finde den rigtig model, for hvem skal være indenfor ordningen og hvem skal være udenfor, siger Kristian Thulesen Dahl.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|Dansk Folkeparti|Pension




https://www.dr.dk/sporten/atletik/kenyansk-legende-loeber-historiens-naesthurtigste-maraton

AtletikKenyansk legende løber historiens næsthurtigste maratonFor fjerde gang i karrieren løb kenyanske Eliud Kipchoge sig til sejren i London Marathon.
Tiden er den næsthurtigste nogensinde.
Kenyas Eliud Kipchoge krydser målstregen i London foran Buckingham Palace.
28.
apr.
2019 kl.
13.
51Bemærk: artiklen er mere end 30 dage gammelLæs opForhåndsfavoritten Eliud Kipchoge var suveræn i London Marathon, som han søndag vandt for fjerde gang.
Endda med en tid, der er den næsthurtigste i historien.
Kipchoge tilbagelagde de lidt over 42 kilometer i Londons gader på 2 timer 2 minutter og 37 hundrededele.
En tid, der blot er 58 sekunder langsommere end den 34-årige kenyaners egen verdensrekord, som han satte ved Berlin Marathon i 2018.
Den kenyanske legende kontrollerede løbet fra start til slut, og da han med få kilometer tilbage satte sit tempo i vejret, var det dødsstødet for etioperne Wasihun og Geremew, som indtil da havde klæbet til Kipchoge.
Kipchoge førte løbet fra start til slut.
 Kenyaneren vandt London Marathon for fjerde gang.
 Hjemmebanehelten Mo Farah havde det svært i Londons gader.
 Farah fightede sig dog i mål på femtepladsen.
 Kenyanske Brigid Kosgei vandt kvindernes løb.
1 / 5Kipchoge førte løbet fra start til slut.
1 / 5Kenyaneren vandt London Marathon for fjerde gang.
2 / 5Hjemmebanehelten Mo Farah havde det svært i Londons gader.
3 / 5Farah fightede sig dog i mål på femtepladsen.
4 / 5Kenyanske Brigid Kosgei vandt kvindernes løb.
5 / 5Hjemmebanehelten, OL-guldvinderen på 5000 og 10000 meteren Mo Farah, fulgte også længe med frontgruppen, men med en personlig rekord på 2 timer og 5 minutter var det aldrig realistisk, at han kunne følge med Kipchoge.
Farah sluttede på femtepladsen.
Kvindernes løb blev vundet af kenyanske Brigid Kosgei, som løb den hurtigste anden halvdel af et maraton i historien.
Kosgei vandt i tiden 2 timer 18 minutter og 20 hundrededele.
Søndag blev der også løbet store maratoner i Hamborg og Dåusseldorf.
I sidstenævnte kom danske Thijs Nijhuis i mål i tiden 2 timer 14 minutter og 17 hundrededele, hvilket giver ham en billet til VM, der afholdes senere på året i Doha.
FacebookTwitterKopier linkEmner:Kenya|London|Berlin Marathon|De Olympiske Lege|Atletik




https://www.dr.dk/nyheder/politik/provokerende-billedkunstner-bliver-paludans-foerste-kandidat

PolitikProvokerende billedkunstner bliver Paludans første kandidatAfføring og nøgenhed spiller ofte en stor rolle i Uwe Max Jensens kunstværker.
Nu skal han være folketingskandidat.
Uwe Max Jensen bliver folketingskandidat for Stram Kurs.
Her taler han på Lars Vilks Komiteens årlige ytringsfrihedskonference i 2017.
Af Emil Eller og Bendt Godtberg28.
apr.
2019 kl.
13.
41Bemærk: artiklen er mere end 30 dage gammelLæs opPartiet Stram Kurs med den racismedømte, højreradikale provokatør Rasmus Paludan i spidsen er klar med sin første folketingskandidat ud over partiets leder.
Det drejer sig om billedkunstneren Uwe Max Jensen, oplyser Paludan og Jensen til DR Nordjylland.
- Min gode ven Uwe Max Jensen vil stille op i Nordjylland, og det er jeg meget tilfreds med, siger Rasmus Paludan.
Uwe Max Jensen er kendt for sine provokerende kunstværker, hvor afføring tit spiller en stor rolle.
Læs også:Paludan har meldt partiet klar til valg: Mine kandidater kommer snartHan optræder gerne nøgen, blandt andet i forbindelse med kommunalvalget i 2017.
Dengang malede han en valgplakat for Dansk Folkepartis Kristoffer Hjort Storm med sin penis.
Paludan var hans advokatSenere samme år fik han 30 dages betinget fængsel for vold mod en ansat på Kunsten i Aalborg, der ville stoppe Uwe Max Jensen i en happening i museets have.
Kunstnerens forsvarer i den sag var netop partileder Rasmus Paludan, der er uddannet advokat.
- Jeg kan godt forestille mig, at min valgkamp ikke bliver helt, som man plejer at opleve, men som udgangspunkt vil jeg føre en mere eller mindre traditionel valgkamp, siger Uwe Max Jensen.
Hvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
Selv om partiets politik ikke er færdigudviklet på alle punkter, melder Uwe Max Jensen sig klar til at bakke helhjertet op om projektet.
- Med et nyt parti er valgprogrammet jo under udvikling.
Men jeg sympatiserer fuldstændig med de overordnede linjer i partiets politik.
- Jeg vil gerne hjælpe Stram Kurs med det sidste ryk mod Folketinget.
Nu er det lykkedes dem at samle vælgererklæringer, og så er det på sin plads, at de får mulighed for at føre en så optimal valgkamp som muligt.
Der tror jeg, at jeg kan bidrage med noget, lyder det fra Uwe Max Jensen.
Partiet går blandt andet ind for at forbyde religionen islam, udtræde af internationale konventioner om flygtninge, udvise alle ikke-vestlige personer, der har fået asyl, og udvise alle ikke-vestlige personer, der ikke er statsborgere.
Ikke bekymretUwe Max Jensen er ikke bekymret for at komme i rampelyset og risikere både trusler og hårdnakket kritik, som partileder Paludan har oplevet i kølvandet på sine offentlige provokationer, hvor Koranen eksempelvis er blevet brændt af.
- Jeg har været en offentlig person i 20 år, så det bekymrer mig ikke, siger multikunstneren, der også har en journalistuddannelse på sit CV.
Partiet Stram Kurs har i dag anmeldt til Økonomi- og Indenrigsministeriet, at partiet vil opstilles til folketingsvalget efter at have samlet flere end de krævede 20.
109 vælgererklæringer fra personer, der vil have partiet opstillet.
Vælgererklæringerne skal nu godkendes af ministeriet, inden partiet officielt kan blive opstillet.
Ifølge partileder Rasmus Paludan bliver hele partiets kandidatliste præsenteret i den kommende uge.
FacebookTwitterKopier linkEmner:Kristoffer Hjort Storm (politiker)|Økonomi- og indenrigsministeriet|Uwe Max Jensen (billedkunstner)|Valg og folkeafstemninger|Jylland




https://www.dr.dk/nyheder/politik/video-rasmus-paludan-til-johannes-langkilde-du-lyver

PolitikVIDEO Rasmus Paludan til Johannes Langkilde: Du lyver!
Bølgerne gik højt, da Rasmus Paludan lørdag blev interviewet i TV Avisen.
Af Jakob Skov Jakobsen28.
apr.
2019 kl.
09.
56Bemærk: artiklen er mere end 30 dage gammelLæs op- Det er overhovedet ikke rigtigt, og du lyver jo fuldstændigt!
Sådan var svaret fra Rasmus Paludan, partileder for Stram Kurs, da vært Johannes Langkilde lørdag interviewede den racismedømte partistifter i TV Avisen.
Læs også:10 skarpe til Paludan: Jeg vil pege på mig selv som statsministerSvaret kom, da Johannes Langkilde spurgte ind til Paludans tidligere udtalelser om, at han vil forbyde islam i Danmark, og at man blandt andet kan tjekke, om folk faster under den muslimske fastemåned ramadan ved hjælp af blodprøver og røntgenbilleder.
Ifølge Rasmus Paludan var kommentarerne sagt i sjov.
- Beskyldningen om at jeg lyver, forstår jeg ikke.
Paludan har sagt alt, hvad jeg refererede, ordret og videoen ligger på Facebook.
At han så hævder, at det er sagt i spøg, må stå for hans egen regning, siger Johannes Langkilde.
Se videoen, hvor Rasmus Paludan fortæller, at han vil bruge blodprøver og røntgenbilleder til at undersøge, om muslimer faster.
Lørdag fik Stram Kurs de sidste vælgererklæringer i hus for at kunne blive opstillet til folketingsvalget.
Se hele interviewet i toppen af artiklen.
FacebookTwitterKopier linkEmner:Stram Kurs (parti)|Folketinget|Facebook|Islam|Rasmus Paludan (advokat)




https://www.dr.dk/nyheder/regionale/sjaelland/efterspoergsel-paa-sommerhuse-i-jylland-smitter-af-paa-sjaelland

SjællandEfterspørgsel på sommerhuse i Jylland smitter af på SjællandFlere bureauer oplever, at turisterne har fået øjnene op for de sjællandske sommerhuse.
Flere turister får øjnene op for Sjælland, når det gælder at leje sommerhuse.
Af Johanna Maj Varming og Julie Würtz28.
apr.
2019 kl.
09.
37 | opdateret 13.
maj 2019 kl.
11.
15Bemærk: artiklen er mere end 30 dage gammelLæs opRETTELSE d.
13-05-2019: I faktaboksen stod der angivet, at man skulle betale 60 procent skat af den resterende indtægt efter bundfraddraget.
Dette er forket.
Efter bundfradraget skal du betale skat af 60 procent af den resterende indtægt.
Når sommerhusgæsterne skal vælge destination, er det ofte Jylland, der er favoritten.
Fradrag på sommerhuseI 2018 hævede politikerne bundfradraget fra 21.
400 til 40.
000 kroner, når du udlejede dit sommerhus gennem et bureau.
I 2019 er bundfradraget hævet til 40.
900 kroner.
De første 11.
200 kr.
pr.
fritidsbolig i 2019 er skattefrie, hvis du lejer ud privat.
Efter bundfradraget skal du betale skat af 60 procent af den resterende indtægt.
Kilde: SKATMen i år bookes sommerhusene hurtigere end tidligere, og det kan især komme sommerhusudlejerne på Sjælland til gode, spår direktør for Feriehusudlejernes Brancheforening, Carlos Villaro Lassen.
- Vi tror, at Sjælland kan gå hen og vinde på, at efterspørgslen er så stor.
Det bliver måske udsolgt ret tidligt på Fanø, Rømø og i Blåvand, og så begynder man at kigge mod nye destinationer, som man måske ikke lige havde tænkt på, og der er der en masse kapacitet på Sjælland, siger Carlos Villaro Lassen.
Ved udgangen af februar var der således syv procent flere sommerhuse booket på landsplan sammenlignet med sidste år, viser tal fra Danmarks Statistik.
Sjælland har stort potentialeDet er især nye attaktioner som Skovtårnet i Rønnede, Dark Sky på Møn og nye initiativer som Trelleborgs genskabelse ved Slagelse og Istidsruten, der strækker sig over flere nordvestsjællandske kommuner, som tiltrækker turisterne.
- Sjælland har i flere år været et tivoli uden nye rutsjebaner, men nu er der kommet nye ting, man kan opleve, og det vil man kunne mærke i forhold til turismen, siger Carlos Villaro Lassen.
Det betyder også, at nye områder på Sjælland vil opleve en vækst i udlejningssommerhuse.
- Møn og Marielyst har altid været store som feriehuseområder, men vi oplever også, at hele bæltet ved Nordsjælland har fået et stort boom.
Det er også interessant at holde øje med Kalundborg og Odsherred, som oplever en vækst i sommerhusudlejningen.
Men selvom Odsherred er landets største sommerhusområde med 27.
000 ferieboliger, så er der langt igen, når det gælder udlejning.
- Det er kun godt 1.
000 af sommerhusene, der bliver udlejet.
Det er ikke meget, når man sammenligner med landets største sommerhusområde, når det gælder udlejning.
Varde har 8.
000 sommerhuse, hvor godt 4.
000 af dem bliver udlejet, siger Carlos Villaro Lassen, der vurderer, at Odsherred nok skulle få flere turister, hvis ejerne begyndte at udleje flere af deres ferieboliger.
Flere booker sommerhuseDer er mange, der allerede har booket sommerhus på Sjælland, fortæller chef for eCommerce og salg i Novasol, Philip Høeg Kildegaard.
- Det går rigtig godt her på Sjælland.
Ligenu ligger vi over landsgennemsnittet her på Sjælland, fordi vi får rigtig mange gæster fra Europa.
Jeg er sikker på, at vi kommer til at se en juli måned med stort set udsolgte indkomstuger.
Philip Høeg Kildegaard, Chef for eCommerce og salg i Novasol.
Det skaber høje forventninger hos Philip Høeg Kildegaard.
- Jeg er sikker på, at vi kommer til at se en juli måned med stort set udsolgte indkomstuger, og jeg er ret sikker på, at august bliver væsentlig mere positiv end sidste år.
Men Carlos Villaro Lassen tror ikke, væksten i bookinger fortsætter på samme høje niveau resten af året.
- Den fremgang, vi har haft på syv procent, holder nok ikke hele året ud.
Det skyldes, at sommerhusene, vi har solgt, er i sommermånederne, og dem kan vi kun sælge én gang, siger han.
Sidste år havde danske feriehusudlejningsbureauer sammenlagt 19,5 millioner overnatninger.
Det er næsten 3,3 millioner flere overnatninger sammenlignet med 2014.
FacebookTwitterKopier linkEmner:Carlos Villaro Lassen (erhvervsleder)|Sjælland|Turisme|Bolig|Novasol




https://www.dr.dk/nyheder/regionale/fyn/400-fynboer-spotter-marsvin-og-hjaelper-forskere

Fyn400 fynboer spotter marsvin og hjælper forskereEn ny app med observationer fra borgere skal gøre forskere klogere på marsvins adfærd.
Når brugerne har registreret marsvin i havet omkring Fyn, sender Fjord&Bælt en dronepilot ud og filmer marsvinene.
(Video: Fjord&Bælt)Af Anne Mette Dam Thrane28.
apr.
2019 kl.
09.
43Bemærk: artiklen er mere end 30 dage gammelLæs opSpot et marsvin, tryk på en app og hjælp dermed forskningen.
I et nyt forskningsprojekt med navnet 'Fyn finder marsvin', beder Syddansk Universitet fynboerne om hjælp til at registrere de marsvin, som de ser omkring Fyn.
Ved hjælp af en ny-udviklet app kan man fortælle forskerne, hvor man har set marsvin, og om de er alene eller i selskab med artsfæller.
- Man går ud i naturen eller i sin båd, eller hvor man nu er, og hvis man ser et marsvin, så indrapporterer man det.
Og så kan vi trække nogle rapporter, som vi kan følge henover foråret og sommeren, og se hvordan de her havpattedyr bevæger sig rundt om Fyn, fortæller projektleder fra Syddansk Universitet, Thomas Kaarsted.
Fakta om 'Fyn finder marsvin'- ’Fyn finder marsvin’ et et citizen science-projekt, hvor målet er at kortlægge bestanden af marsvin rundt om Fyn med hjælp fra borgerne.
- Projektet har fokus på, hvordan data og resultater i dialog med borgerne og andre aktører kan anvendes fremadrettet.
- 'Fyn finder marsvin' er et forprojekt til et landsdækkende citizen science-projekt.
- Projektet samler blandt andet data ind via app'en 'Marine Tracker'.
- ’Fyn finder marsvin’ er et samarbejde mellem Syddansk Universitet, Fjord&Bælt og DR P4 Fyn.
- Projektet vil gerne i dialog med foreninger som vinterbadere, sejlere, lystfiskere, dykkere m.
m.
, som alle opholder sig på vandet eller ved kysterne.
Kilde: SDUKærkommen videnIndtil nu er der over 400 brugere, der har downloadet den nye app, Marine Tracker, og det er mange flere end forventet.
- Vi har set 154 marsvin omkring Fyn i løbet af påskeferien, så det er langt flere observationer, end vi havde troet, siger Magnus Wahlberg, der er daglig leder af Marinebiologisk Forskningscenter på Syddansk Universitet.
Og den nye viden er kærkommen.
- De fleste fynboer, tror jeg, har set et marsvin, men hvor mange der er, og hvilke områder de bruger på hvilke tidspunkter af året, ved vi næsten ingenting om, siger Magnus Wahlberg.
Magnus Wahlberg er positivt overrasket over, hvor mange der allerede har downloadet app'en, og som vil hjælpe med at finde marsvin.
Vinterbadere registrerer marsvinNogle af de grupper, som forskerne gerne vil have til at registrere marsvin, er sejlere, lystfiskere og vinterbadere.
I Kerteminde Vinterbader-klub er de allerede flittige brugere af app'en.
- Jeg tror, det er en fordel for SDU, at de lynhurtigt kan sende en dronepilot herud, som kan lave nogle fine optagelser af de marsvin, som vi registrerer herude, siger Tony Dall, der er formand i klubben.
Tony Dall viser, hvordan Marine Tracker-app'en fungerer, når man registerer marsvin.
Kerteminde vinterbadere har en tablet hængende i klubhuset, hvor de kan bruge app'en.
Det er dog ikke nyt for vinterbaderne i Kerteminde at registrere marsvin, men med app'en er det blevet mere optimalt.
- I tre-fire år har vi registreret marsvin, men vi har gjort det på en seddel, der har ligget her på bordet, hvor vi har skrevet ned, hvor vi har set den, hvor mange vi har set, tidspunktet og nogenlunde i hvilken retning, og så har vi afleveret sedlen efter tre-fire måneder og så var det ligesom blevet lidt forældet, forklarer Tony Dall.
Borgerinddragelse giver videnEn af fordelene ved at engagere borgerne i dataindsamling er, at forskerne kan få en solid grundviden om marsvinene.
- Vi vil gerne lære mere om deres liv: Hvor føder moderen sine unger, hvor lever moderen med kalven, og hvor finder de deres fisk, og hvor er deres parringsområder, siger Magnus Wahlberg.
Et billedudsnit fra app'en 'Marine Tracker', der viser, hvor brugerne har set marsvin rundt om Fyn, registreret d.
26.
april 2019.
Samtidig skal forskningen bidrage til beskyttelse af marsvinene.
- Det er jo nogle dyr, som vi gerne vil værne om, og derfor er det godt at vide, om der er nogle specielle områder, som man bør være specielt forsigtige med på specielle tider af året, forklarer Magnus Wahlberg.
Selv om forskerne stoler på de observationer, brugerne registrerer, tjekker de også op på dem løbende.
- Vi er ude at besøge sejlere, fiskere og vinterbadere og lære dem lidt mere om, hvordan de skal tælle marsvin, siger han.
'Fyn finder marsvin' løber henover foråret og sommeren og er et forprojekt til et landsdækkende citizen science-projekt, der finder sted i 2020.
FacebookTwitterKopier linkEmner:Syddansk Universitet|Fyn|Videnskab|Kerteminde|Fritidsaktiviteter




https://www.dr.dk/sporten/oevrig/ny-nfl-dansker-genforenes-med-college-traener-han-var-helt-oppe-koere

Øvrig sportNy NFL-dansker genforenes med college-træner: 'Han var helt oppe at køre'Hjalte Froholdt bliver genforenet med sin tidligere træner i New England Patriots, som draftede danskeren.
Hjalte Froholdt blev valgt som nummer 118 i draften.
28.
apr.
2019 kl.
09.
52Bemærk: artiklen er mere end 30 dage gammelLæs op- Vi tog Hjalte Froholdt i fjerde runde.
Det er nok så tæt på dansk, som jeg kommer.
Sådan lød det natten til lørdag dansk tid på et pressemøde hos NFL-holdet New England Patriots, da Nick Caserio, klubbens ansvarlige for spillertruppen, tog ordet og med tyk amerikansk accent præsenterede NFL's nye dansker.
Nogle timer forinden blev den 22-årige svendborgenser valgt i fjerde runde af NFL-draften af de forsvarende mestre fra Patriots.
Og ifølge Caserio har Patriots fået sig en god spiller.
- Han har spillet mod en række dygtige spillere.
Han er klog, har en god størrelse og god styrke.
Han har spillet flere positioner i midten af den offensive linje, siger Nick Caserio.
I NFL-draften skiftes de 32 hold til at vælge de bedste spillere fra de amerikanske universiteter.
I alt 254 spillere blev valgt til ligaen i årets draft, og Froholdt var spiller nummer 118, der fik det forløsende opkald.
Læs også:Ny NFL-dansker kunne ikke holde tårerne tilbageOppe at kørePå forhånd var danskeren spået gode chancer for at blive draftet.
Froholdt har imponeret som offensiv linjemand hos Arkansas University, hvor han befandt sig i fire sæsoner.
Hos Patriots bliver Froholdt genforenet med Bret Bielema, der var cheftræner for Arkansas fra 2013 til 2017.
Nu er Bielema en del af staben hos Patriots, og han lader til at være godt tilfreds med at få danskeren i folden.
- Jeg er ikke sikker på, hvem der var mest oppe at køre over valget.
Om det var Bret eller ham (Froholdt, red.
), siger Nick Caserio med et smil.
Hjalte Froholdt bliver draftet til NFL af New England Patriots.
Han er den anden dansker, der draftes til NFL.
Den første var kicker Morten Andersen i 1982.
- Brett var ret aktiv på telefonen, da han blev valgt.
De talte om dengang, han blev rekrutteret til college.
I februar vandt New England Patriots sin sjette Super Bowl-titel - nummer seks med den legendariske quarterback Tom Brady i spidsen.
Også i den kommende sæson er 41-årige Brady udset som holdets startende quarterback med det syvende trofæ som målet.
Får Froholdt spilletid, bliver en af hans primære opgaver at beskytte Brady fra de jagtende forsvarsspillere.
/ritzau/FacebookTwitterKopier linkEmner:Tom Brady (fodboldspiller)|National Football League|New England Patriots|USA|Amerikansk fodbold




https://www.dr.dk/sporten/golf/dansk-golfkvinde-duellerer-med-australier-om-sin-foerste-store-sejr

GolfDansk golfkvinde duellerer med australier om sin første store sejrNanna Koerstz Madsen er inden den afgørende runde på andenpladsen i LPGA-turnering i Los Angeles.
28.
apr.
2019 kl.
08.
53Bemærk: artiklen er mere end 30 dage gammelLæs opGolfspilleren Nanna Koerstz Madsen fastholder sin andenplads i LPGA-turneringen LA Open i USA.
Danskeren er efter tredje runde ét slag efter Minjee Lee fra Australien på førstepladsen.
Begge brugte 67 slag på tredje runde, der blev færdigspillet natten til søndag dansk tid.
Lee lavede syv birdies, men måtte også notere en tredobbelt bogey på et par 4-hul.
Nanna Koerstz Madsen er i en direkte duel med australske Minjee Lee om sejren i Los Angeles.
Nanna Koerstz Madsen havde seks birdies på sit scorekort.
Heraf tre i træk på hul 15, 16 og 17.
- Nanna og jeg lavede en masse birdies i dag.
Jeg tror, at vi på en måde inspirerede hinanden, siger Minjee Lee.
Nærmeste forfølger er Inbee Park fra Sydkorea, som er tre slag efter danskeren.
Det er Nanna Koerstz Madsens anden sæson på den amerikanske LPGA-tour.
Hvis hun stryger helt til tops i denne uge, bliver hun den første dansker til at vinde en LPGA-turnering.
Vinderen af LA Open får 225.
000 dollar.
/ritzau/FacebookTwitterKopier linkEmner:Golf|Sydkorea|Australien|Los Angeles|USA




https://www.dr.dk/nyheder/regionale/trekanten/hvad-skal-barnet-hedde-foraeldre-meldes-til-politiet-ikke-navngive-deres

TrekantområdetHvad skal barnet hedde?
Forældre meldes til politiet for ikke at navngive deres børn i tideSidste år blev 29 forældre meldt til politiet, for ikke at have navngivet deres barn inden for seks måneder.
Det kan være svært at finde det rigtige navn til den nyfødte baby.
Men barnet skal have registreret sit navn indenfor det første halve år, ellers risikerer forældrene en politianmeldelse.
(© ColourBox)Af Steffen Lübbert Terpling og Annette Jespersen28.
apr.
2019 kl.
10.
03Bemærk: artiklen er mere end 30 dage gammelLæs opBrian, Bjarne, Birthe eller Bella.
Hvert år er der forældre, som har så svært ved at finde ud af, hvad barnet skal hedde, at det ender med en politianmeldelse.
Det, der går galt, er, at forældrene ikke registrerer barnets navn, inden der er gået seks måneder fra barnets fødsel, og det er ifølge navneloven ulovligt.
Det er typisk kordegnene, der registrer navnene, og hvis ikke de hører fra forældrene, sender de sagen videre til Familieretshuset, der tidligere hed statsforvaltningen.
Mest populære drengenavne i 20171.
William2.
Noah3.
Lucas4.
Malthe5.
Oscar6.
Victor7.
Alfred8.
Carl9.
Oliver10.
EmilFamilieretshuset skriver til forældrene og beder dem oplyse et navn på barnet.
Samtidig varsler de, at sagen kan overgives til politiet, og at forældrene kan risikere at få en bøde, hvis de ikke svarer.
Sidste år sendte Familieretshuset 29 sager til politiet.
I 2017 var antallet 26 og i 2016 skete det hele 44 gange.
Familieretshuset har ikke undersøgt, hvad faldet fra 2016 til 2017 skyldes.
Moren venter på, at faren anerkender fadderskabetAlene hos Sydøstjyllands Politi er der registreret 11 sager siden 2007.
Pia Ravnmark er kordegn og vikarierer i flere sogne i Vejle.
Hun sidder lige nu med to sager, hvor forældrene skal mindes om at få givet deres baby et navn.
Den typiske forklaring er, at moren venter på, at faren anerkender faderskabet.
- Hun vil egentlig gerne have, at faren er med til at bestemme navnet.
Og så kan det trække lidt ud, siger Pia Ravnmark.
Atypiske stavemåder og nye navne kan også være årsag til, at navnefristen bliver overskredet.
Så skal kirkekontoret ansøge Familieretshuset om at få det godkendt.
Sogne minder forældre om at børnene skal have et navnMen nogle navne kan kirkekontoret godt godkende uden videre.
For eksempel to ii`er i Mariie.
Mest populære pigenavne i 20171.
Ida2.
Ella3.
Emma4.
Alma5.
Sofia6.
Freja7.
Josefine8.
Anna9.
Clara10.
Olivia- Det kan være hvis der er numerologi ind over.
Ønsker forældrene, at der skal være en speciel stavemåde, kan vi i mange tilfælde godkende det på kirkekontoret, forklarer Pia Ravnmark.
Nogle sogne vælger at sende besked til forældrene kort efter fødslen for at minde om, at barnet skal have et navn, inden det første halve år er gået.
På Pia Ravnmarks kontor popper der også en reminder op, hvis der er gået fem en halv måned, og forældrene stadig ikke har meldt et navn.
En sejlivet myte at barnet automatisk får et royalt navnHvis der går mere end seks måneder inden barnet har fået sit navn, tror mange, at barnet automatisk får tildelt et kongeligt navn.
Men det er en udbredt og meget sejlivet myte, siger Birgit Eggert, der er lektor i navneforskning ved Københavns Universitet.
- Det har aldrig været en regel, at man skulle opkaldes efter Kongen eller Dronningen.
Ingen af os navneforskere har nogensinde fundet love eller regler nogen steder, som viser, at det her var noget, man skulle gøre, siger Birgit Eggert.
FacebookTwitterKopier linkEmner:Københavns Universitet|Politi|Sydøstjyllands Politi|Jylland|Vejle




https://www.dr.dk/nyheder/indland/piloterne-bliver-stadig-vaek-fra-cockpittet-vi-har-intet-hoert-fra-sas

IndlandPiloterne bliver stadig væk fra cockpittet: 'Vi har intet hørt fra SAS'Dansk Pilotforening holder i dag møde om SAS-strejken.
64.
000 passagerer forventes at blive ramt af flyaflysninger, da 587 afgange må aflyses søndag.
Af Sandra Meersohn Meinecke28.
apr.
2019 kl.
08.
47Bemærk: artiklen er mere end 30 dage gammelLæs opDansk Pilotforening mødes i dag med deres medlemmer, hvor de vil orientere dem om, hvordan forhandlingerne med SAS går, og hvordan de skal forholde sig under konflikten.
- Der er intet nyt om forhandlingerne.
Vi har ikke haft kontakt med SAS, siden vi fredag brød forhandlingerne og gik i konflikt, siger René Arpe, formand for Dansk Pilotforening og SAS Pilot Group.
Siden fredag er piloterne blevet væk fra cockpittet, efter der opstod konflikt mellem piloterne og SAS.
Kort fortalt handler striden om arbejdstid og løn.
I dag forventes 64.
000 passagerer at blive ramt af flyaflysninger.
587 afgange må aflyses.
Fredag blev 673 afgange aflyst.
Det ramte 72.
300 passagerer, mens der lørdag blev aflyst 329 fly, som ramte33.
912 passagerer.
Begge parter har tavshedspligt, derfor er der ikke blevet sagt meget om selve forhandlingssituationen hverken fra arbejdsgiver eller arbejdstagers side.
Piloterne er gået til forhandlingsbordet med tre krav til den nye overenskomst.
SAS' holdning er helt generelt, at piloternes krav er "skyhøje" og "uansvarlige" i et konkurrencepræget marked.
Uvist hvornår forhandlingerne genoptagesSøndag er der ikke noget, der tyder på, at parterne er ved at nå til enighed.
Jeg må sige, at en stor del af ansvaret for den her konflikt ligger hos SAS selv.
René Arpe, Formand for Dansk Pilotforening- Konflikten skal løses så hurtigt som muligt, men det kræver, at SAS ændrer holdning til vores krav og inviterer os ind til forhandlingsbordet igen, siger René Arpe, som ikke må udtale sig om detaljerne i deres krav, så længe der forhandles.
Dog fortæller han, at det har skabt utryghed blandt piloterne, at der er blevet fjernet en række aftaler i deres kontrakter.
- Piloterne er utrygge.
Man har taget de her aftaler væk, der sikrer tryghed i ansættelsen.
Læs også:Forstå pilotstrejken: Derfor har SAS aflyst 1.
000 flyafgangeSAS flyver med overskud for femte år i træk, men strejken kan få store økonomiske konsekvenser for selskabet.
Han vil på mødet i dag forsikre medlemmerne om, at når de bliver inviteret tilbage til forhandlingsbordet, så er det med udgangspunkt i de samme krav, de allerede har fremsat en gang.
Også selv om det betyder, at endnu flere passagerer kan blive ramt af strejken.
- Det har aldrig været vores intention, at passagererne skulle inddrages.
Vi vil have dem op i flyene igen så hurtigt som overhovedet muligt, siger han og tilføjer:- Men jeg må sige, at en stor del af ansvaret for den her konflikt ligger hos SAS selv.
Fredag og lørdag holdt Pilotforeningen medlemsmøde i Oslo og Stockholm.
Her var opbakningen fra medlemmerne "ekstremt positiv"- Vi har oplevet markant støtte fra vores medlemmer.
Der er ingen tvivl om, at vi står det helt rigtige sted.
De bakker os hundrede procent op med stående bifald, siger René Arpe.
FacebookTwitterKopier linkEmner:SAS Group|Dansk Pilotforening|Trafik|Flyselskaber|Oslo




https://www.dr.dk/mitliv/hvordan-misbruger-du-din-tid-tjek-dig-selv-og-faa-gode-raad-til-tackle-travlheden

Mit LivHvordan (mis)bruger du din tid?
Tjek dig selv og få gode råd til at tackle travlhedenTricket er at blive bevidst om, hvad man bruger sin tid på, siger tidsekspert.
Af Therese Kiesbye Øvlisen og Grafik: Signe Heiredal28.
apr.
2019 kl.
08.
38Bemærk: artiklen er mere end 30 dage gammelLæs opArbejdsdagen trækker ud.
Du skal nå bussen.
Du har glemt at handle ind, du skal huske at skrive til din kammerat om den der fest i weekenden, hvorfor liker alle det billede på Instagram - det skal tjekkes ud.
Du skal også lige nå at se det næste afsnit Game of Thrones i aften - og kunne du måske lige nå at træne lidt?
For mange er der nok at se til i hverdagen, og mange føler måske ikke, at der er timer nok i døgnet til at nå alt det, man gerne vil.
Det er faktisk ikke så mærkeligt, mener tidsekspert Trine Kolding, der har skrevet en række bøger om tid og tidsoptimering:Trine Kolding har blandt andet skrevet bogen "Få styr på tiden" og "Førstehjælp til travle børnefamilier".
- Alle har en smartphone og kan være tilgængelige hele tiden.
På godt og ondt.
For det betyder også, at vi kan proppe flere opgaver ind, fordi det kan lade sig gøre, modsat før, hvor man kunne bruge lang tid på at sende et brev eller en fax.
Desuden har vores smartphones gjort, at mange af os sjældent tager de vigtige mikropauser, og mange af os har decideret vænnet os af med mikrokedsomheden.
- Det er vi bare dårlige til, fordi vi er vant til altid at lave noget.
Når vi endelig får et øjeblik, hvor vi står og venter på bussen, så finder vi alligevel telefonen frem.
Mikropauserne kan give energi og overskud og tvinger os til at være mere til stede.
Derimod er det blevet en form for prestige at have travlt, oplever hun.
- For det betyder, at man er eftertragtet.
Travlhed er blevet en form for succeskriterie.
Alligevel er der nogle, der går den modsatte vej.
Modreaktioner som slow living, hvor man, som navnet angiver, lever livet i et roligere tempo, vinder frem.
Læs også:Heidi lever livet slow: ’Jeg når at nyde livet mere, når det ikke går så hurtigt’- Det er det nye sort.
Men det er ikke så mange, der er med på trenden endnu.
Størstedelen føler, at de har travlt, siger Trine Kolding.
Propper du også for meget ind i hverdagen?
Får hovedet nok hvile?
Tjek dig selv herunder, sammenlign dig med artiklens andre læsere og bliv måske lidt mere bevidst om, hvordan du bruger meget af din tid:Hvis der er punkter, som opsluger din tid eller burde kræve mere af din tid, så er du allerede nået et stort skridt i den rigtige retning ved at være bevidst om det.
En af de helt store tidsrøvere er for eksempel ikke overraskende sociale medier, peger Trine Kolding på.
I mange apps kan man selv overvåge sit tidsforbrug og få telefonen til at give en påmindelse, når man har brugt et bestemt aftal minutter hver dag.
- Hvis man gerne vil skære lidt ned på det, kan man lave kvoter for sig selv.
'Nu har du 30 minutter til at tjekke Instagram og Facebook, og så skal du lægge telefonen væk igen'.
Føler du, at døgnet mangler timer, eller dagene bare glider ud, og ønsker du at gøre op med tidspresset, er der her nogle enkelte råd fra Trine Kolding:1Drop multitaskingenForskningen siger det.
Erfaring siger det.
Vi kan ikke multitaske.
I hvert fald ikke, hvis vi ønsker at yde vores absolut bedste til det hele.
Hjernen bliver træt, hvis vi hele tiden skifter vores mentale fokus.
For eksempel hvis vi både forsøger at passe ungerne, mens vi besvarer en mail til arbejdet.
Det giver en følelse af travlhed.
Og så kører den ellers bare videre i en ond spiral.
Husk: Man kan selv træffe valget om, hvad man gør og hvornår.
Øv dig i at være til stede ét sted af gangen.
Så sparer du måske også tid i enden.
For du løser opgaverne mere effektivt og kommer derfor hurtigere frem.
Win win.
2Sig nejVenner, fritidsaktiviteter, studiet, arbejdet.
Alle mulige trækker i en på samme tid.
Derfor er det vigtigt at spørge sig selv: Hvad vil jeg gerne sige ja til?
For på den måde bliver man bevidst om, hvad man vil bruge sin tid på.
Ligesom man lægger et budget for økonomien, kan man også lægge et tidsbudget.
Gør op med dig selv, hvor meget tid, du har.
Og investér den så i det, du gerne vil.
For eksempel kan man lægge et loft over aktiviter i weekend, så man kun tager til én ting per dag - eller én ting i hele weekenden.
3Tænk over din energiTid og energi hænger uløseligt sammen.
De aktiviteter, vi bruger vores tid på, kan både give energi eller dræne os fuldstændig.
Du kan sagtens tage med til noget, der kun varer en halv times tid.
Men 30 minutter i lige præcis den situation kan suge al din energi.
Så tænkt over, hvordan du bruger din energi, når du skal træffe valg om, hvad du vil bruge din tid på.
Her kan du se, hvor meget tid du har tilbage af dette døgn.
Prøv resten af dagen at gøre én ting ad gangen og være lidt mere bevidst om, hvilken sted du er, og hvad du gør.
God fornøjelse!
FacebookTwitterKopier linkEmner:Kolding|Instagram|Facebook




https://www.dr.dk/nyheder/viden/kroppen/dancake-flaeskesvaer-og-frysepizza-derfor-spiser-vi-den-forbudte-mad-selvom-vi

Maden mellem osSe temaKroppenDancake, flæskesvær og frysepizza: Derfor spiser vi den “forbudte” mad, selvom vi ved, vi ikke børDer er gode grunde til, at vi gang på gang bryder reglerne, forklarer eksperter.
Af Jeppe Kyhne Knudsen28.
apr.
2019 kl.
08.
00Bemærk: artiklen er mere end 30 dage gammelLæs opSkulle man tro de billeder, mange af os lægger på Instagram, Facebook eller andre sociale medier af vores mad, lever vi danskere rigtig sundt.
Men som de fleste af os nok godt ved, deler vi for meste kun det, vi er stolte af.
Så når du sidder alene derhjemme og kværner en Cocio og en citronhalvmåne, holder du det nok for dig selv.
Og ifølge Sisse Fagt, der er Seniorrådgiver på DTU Fødevareinstituttet og løbende undersøger, hvad vi danskere spiser, er der langt fra det glansbillede af vores madvaner, de sociale medier tegner, og hvad vi i virkeligheden spiser.
- Vi spiser alt for meget fedt, for lidt frugt, grønt og fisk.
Og så drikker vi for meget alkohol, og spiser for meget af det søde, siger hun.
Om Maden Mellem OsMed temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Se Temaside på dr.
dk.
Følg temaet på DR's flader i marts og april måned og på DRTV, hvor tv-programmerne samles.
Og det er der måske en god grund til.
Ifølge Søren Askegaard, der er professor i forbrugeradfærd på Syddansk Universitet, smager maden altså bare bedre, når vi ved, den ikke er god for os.
- I nogle sammenhænge smager forbuden frugt simpelthen bedst.
Det er selve det, at jeg overtræder nogle regler - om det så er i forhold til sundhed, dyrevelfærd, klima eller noget helt fjerde - der gør det spændende.
Ligesom i børneopdragelse.
Alt det der er forbudt for mig, gør det bare endnu mere spændende, siger han.
Og tilføjer, at nydelsen i sig selv spiller en stor rolle for guilty pleasures, hvad enten det er fritter eller foie gras.
Din omgangskreds bestemmer, hvad der er forbudtMen der kan være forskel på, hvad der er socialt acceptabelt at spise, alt efter hvem din omgangskreds er, forklarer Søren Askegaard.
- Der er stor forskel på sociale grupper.
Hver gruppe har sin egen moral, når det kommer til, hvad der er tilladt at spise.
Der er veganere, der ikke spiser animalske produkter, og så er der midaldrende (måske enlige) mænd i den anden ende af skalaen, hvor moralen næsten kan være omvendt – som mener, det er det rene idioti at være veganer, siger han.
Det er altså ikke så meget kostrådene eller lægens ord, der har en betydning for, hvad vi føler er forbudt at spise.
Det er nærmere vores venner.
- Reglerne er baseret på en slags folkedomstol og folkeviden.
Nogle vil mene at spise en auberginesalat, der er pumpet op med olivenolie, er utilstedeligt.
Det er alt for fedt.
Andre vil sige, at det er højdepunktet af det tyrkisk-græske køkken, siger han.
Identitetsprojekt at bryde reglerneNår vi så alligevel bryder de sociale regler omkring mad, er det faktisk ikke altid, fordi vi bare må have noget junk i os.
For nogle bliver det et identitetsprojekt at spise den mad, andre ser skævt til.
- Det er i sagens natur lettere at være noget særligt, hvis man ikke er som de andre.
I en tid med stigende individualisering kan guilty pleasures være et redskab til at skille sig ud, siger han.
Igen er det dog lettere at lave det oprør, hvis man gør det sammen, understreger han.
- Tag det her eksempel: Camilla og jeg går på cafe, og her sidder vi med et kæmpe gåsebryst.
Det er noget, vi gør i fællesskab - og når det bliver på den her identitets-bekræftende måde, tør vi godt udfordre reglerne en smule, siger han.
- Sidder du alene på cafeen med et kæmpe gåsebryst, er det snarere forbundet med en skamfølelse, og ikke noget du vil dele, uddyber han.
Vi ved præcis, hvor usunde vi erOg så er der dem, der ingen skam føler.
Er det så, fordi de ikke ved, hvor usund eller uetisk, maden de spiser, egentlig er?
Nej, lyder det fra Sisse Fagt.
Vi danskere er faktisk meget realistiske i forhold til, hvor sundt eller usundt, vi spiser.
Sisse Fagt og hendes kolleger på DTU Fødevareinstituttet undersøgte nemlig for nogle år siden, hvad danskerne spiste, og hvor sunde de vurderede sig selv.
- Vi går ikke helt galt i byen, når vi skal vurdere, hvor sundt vi spiser.
Vi er godt klar over, at vi ikke spiser særlig sundt, siger hun.
Så når du åbner en pose chips, hælder 500 gram slik op, og sætter is og popcorn på bordet i aften, er du helt klar over, hvor usundt det er.
Men hey, så smager det jo nok bare endnu bedre.
FacebookTwitterKopier linkEmner:Fødevarer|DTU Fødevareinstituttet|Sundhed og velvære|Ernæring|Facebook




https://www.dr.dk/mitliv/heidi-lever-livet-slow-jeg-naar-nyde-livet-mere-naar-det-ikke-gaar-saa-hurtigt

Noget på hjerteSe temaMit LivHeidi lever livet slow: ’Jeg når at nyde livet mere, når det ikke går så hurtigt’Slow living er Heidis måde at være i balance på.
Men livsstilen er ikke for sarte sjæle.
Den kan gøre rigtig ondt.
Af Therese Kiesbye Øvlisen og Michael Drost-Hansen (foto)28.
apr.
2019 kl.
08.
39Læs opStearinlyset lyser værelset op.
Klokken er 06.
30, og solen er knap nok kommet frem fra horisonten.
25-årige Heidi Kokborg sætter sig til rette bag skrivebordet med en dampende kop te.
Foran hende ligger to bøger og en notesbog.
Æteriske olier fylder luften med en intens duft.
Citrus.
Hun lukker øjnene og fokuserer på sit åndedræt.
Maven hæver og sænker sig dovent i takt med hver indånding.
Stadig langsommere og tungere for hvert åndedræt.
Der er flere timer til, at Heidi skal møde på arbejde, men hun starter altid dagen tidligt.
Hver dag har hun nemlig et fast morgenritual.
Det er her, hun for alvor praktiserer sin livsstil slow living.
Og det er netop sådan, hun tager det.
Slow.
For Heidi var det ikke kun en nysgerrighed eller ønsket om at mærke livet og hverdagen mere, der fik hende til at lægge sit liv om.
Det var en nødvendig gamechanger.
For da hendes kæreste pludselig døde for to et halvt år siden, fik det flere års spiseforstyrrelse, depression og angst til at blusse op igen.
Der skulle en ændring til.
Hun blev nødt til at give sig tid til at begynde at mærke efter, hvordan hun selv havde det.
Slow living blev hendes vej til et bedre liv.
Telefonen på flytilstandPå den anden side af højdedraget i det bakkede landskab mellem Kolding og Fredericia kan man høre motorvejen, hvor bilerne suser afsted.
Men hos Heidi, der er på besøg hjemme hos sine forældre, er tempoet et helt andet.
Om morgenen erstatter den ene kop te den anden, mens hun fordyber sig i bøger, yoga eller sin dagbog.
Hun har valgt at gøre et opgør med tidspresset og være bedre til at sænke farten i det daglige.
Helt generelt synes hun, at vi ofte glemmer en vigtig ting: Vi har selv konstrueret tiden.
Og derfor er det paradoksalt, at nogle lader sig styre og diktere af den, mener hun.
Som var vi slaver af tiden.
- Det der med ikke at have nok tid til at leve ens liv.
Sådan har jeg det ikke nu.
Men før havde jeg aldrig tid nok.
Blive gift, købe bil, rejse, tjene en masse penge.
Jeg skulle nå det hele, inden jeg blev 30.
Men så spurgte min mor: ’Hvad skal du så, efter du er fyldt 30?
’ Nu har jeg accepteret, at det hele ikke skal gå så hurtigt.
Jeg har en tiltro til, at jeg nok skal nå de ting, jeg vil.
Om det sker om et, tre eller ti år, er ikke vigtigt.
Slow livingLivsstilen handler om at være bevidst om, hvad man bruger sin tid på og værdsætte tiden – uden at tælle minutterne.
Der findes dog ikke én fast definition af den.
På mange måder er det et opgør med tidsoptimering, stress og manglen på tid.
Den udspringer af den verdensomspændende slow movement-bevægelse, herunder slow food.
Bevægelsen opstod i Italien i 1980'erne som en modreaktion på McDonalds' fastfood-koncept.
Derfor har hun tid til at leve livet langsomt – og stadig få det ud af livet, hun gerne vil.
- Det er lidt ligesom en motorvej.
Jeg kører i min egen vognbane, og mine veninder kører i nogle andre.
På nogle områder kører jeg langsommere end dem.
Så skal jeg bare passe på, at jeg holder min egen bane og ikke kommer til at køre over i deres.
Med 40 timers arbejde og ti timers transport om ugen på sit arbejde i Dortmund i Tyskland, hvor hun har boet i et halvt år for at skrive rejseartikler til et feriesite, er der ellers ikke mange timer tilovers i Heidis hverdag.
Men det betyder ikke, at hun skal nå en masse i sin sparsomme fritid.
Tværtimod.
- Jeg vil bare gerne gøre alt lidt langsommere, siger hun med den største selvfølgelighed.
En time før sengetid hver aften sætter hun for eksempel telefonen på flytilstand.
Det er slået til hele natten og bliver først slået fra en time efter, hun er stået op.
Først der får nattens begivenheder fra omverdenen lov til at forstyrre hende.
Først når hun har overstået sin faste morgenrutine, hvor hun læser, skriver i sin dagbog, hører stille klavermusik eller blot lukker øjnene og fokuserer på at trække vejret.
- I stedet for at starte dagen på Instagram for at se, hvordan andre lever sit liv, vil jeg hellere gøre noget godt for mig selv og mærke efter, hvordan jeg selv har det i dag, forklarer hun.
Om morgenen går hun sommetider fire minutter tidligere hjemmefra, så hun kan gå langsommere hen til togstationen.
Bygninger.
Himlen.
Ansigter.
Hun lægger mærke til langt flere ting, end hun ellers ville.
- Jeg bliver mere nærværende, og det giver mig mere ro.
Jeg når heller ikke at blive irriteret, hvis jeg skal stoppe for rødt lys.
Hvis jeg stresser om morgenen, har jeg lettere ved at blive stresset i løbet af dagen, så det undgår jeg ved at gå tidligere hjemmefra.
Hellere ’singletasking’ end multitaskingHvis Heidi har et tidligt morgenfly, så hun ikke når sit morgenritual derhjemme, sætter hun sig med lukkede øjne i lufthavnen og mediterer.
Overnatter hun hos nogle veninder, ved de alle godt, at Heidi går for sig selv om morgenen i en lille times tid.
- Jeg føler ikke, jeg lever mit liv, hvis det går derudad med 180 kilometer i timen.
Det er ikke ensbetydende med, at man skal leve på en græsk bjergtop.
For mig kan jeg bare godt lide, at det går lidt langsommere, og at jeg tager mig tid.
Så føler jeg, at mit liv ikke går så hurtigt, og at jeg kan nå at nyde det, der sker, og være taknemmelig for det.
Det giver mere kvalitet til mit liv, synes jeg.
Tid - er der timer nok i døgnet?
24 timer.
1.
440 minutter.
86.
400 sekunder.
Tid er i mange sammenhænge blevet den helt store mangelvare.
Døgnets dyrebare minutter er blevet en eftertragtet valuta, hvor kampen går ud på at skaffe tid nok.
Og hvordan forholder vi os så til tiden?
Er det en evig modstander, eller er det blot et redskab til at prioritere livet på?
Et indblik i Heidis liv givet ét bud på, hvordan tiden kan være en med- eller modspiller.
- Jeg vil hellere se en fjerdedel af en ny by, hvor jeg giver mig tid til at nyde maden, bygningerne og de mennesker, jeg møder, end jeg vil suse igennem for at se alle højdepunkterne, tilføjer hun.
Også på arbejdet forsøger Heidi at tage tingene stille og roligt.
Der er aldrig 30 faneblade åbne på samme tid, og e-mails bliver besvaret én ad gangen.
Ellers bliver kvaliteten ikke nær så god, mener hun.
- Hvis jeg spiser, mens jeg arbejder, kan jeg pludselig blive overrasket over, hvor maden blev af.
Har jeg spist det allerede?
Jeg glemte helt at lægge mærke til det.
Jeg er mere til stede, når jeg kun gør én ting ad gangen, siger hun.
Transporttiden bruger hun på at hyggesnakke med sine kolleger, tjekke Instagram eller bare sidde stille for sig selv og nyde roen eller musik.
Om aftenen dyrker hun yoga, tager et bad eller læser for at sikre sig, at tempoet er helt i bund, så hun er klar til at sove ved 22-tiden.
Inden da har hun lavet aftensmad, set sine venner, ordnet de sidste hængepartier fra arbejdet, måske været omkring yogaskolen eller set en dokumentar eller en film på Netflix.
På travle dage kan Heidi mærke, at hun får sværere ved at fokusere, får mindre overskud og får trang til at græde.
Men ved at være bevidst om tiden og give sig tid til hver dag løbende at checke ind ved sig selv og spørge, hvordan hun har det, kan hun holde sig selv i balance.
Og det var netop det, hun fik et wakeupcall om for to et halvt år siden.
Et hjerte sagde stopSiden Heidi var 16 år gammel, har hun lidt af spiseforstyrrelse og senere hen depression og angst.
Hun har været igennem intensive psykologforløb, og det begyndte at gå bedre, især efter hun mødte sin kæreste Jeppe for fem år siden.
Hun kom sig aldrig helt over spiseforstyrrelsen og angsten, så hun begyndte så småt med yoga og meditation.
Men en løbetur ændrede pludselig alt.
Kæresten Jeppe faldt om af hjertestop og døde.
På det tidspunkt var Heidi 23 år gammel, og Jeppe var 27 år.
Lægerne fandt aldrig en årsag til hans pludselige død.
- Da han døde, eskalerede det hele fuldstændigt, fortæller Heidi.
De første seks uger efter hans død kom Heidi kun ud af huset få gange og kun for at deltage i begravelsen og for at besøge hans forældre.
Ellers lå hun i sengen og stirrede ind i en tv-serie.
Eller bare ind i væggen.
Sorgen satte sig som en fysisk smerte i brystet og i maven, og følelser var der mange af.
Nedtrykt.
Glad.
Modløs.
Irriteret.
Humøret svingede meget.
- Jeg havde så mange tanker, at det var som om, at der altid var larm inde i mit hoved.
Jeg husker ikke så meget fra det første år efter Jeppes død.
Det er sløret på en måde.
Jeg havde det som om, at der sad en elefant på mit bryst, så jeg ikke kunne trække vejret.
Jeg følte mig meget alene.
Heidi måtte sygemelde sig fra sin praktik på journalistuddannelsen i to en halv måned.
- Jeg var klar over, at hvis jeg ikke lavede en ændring nu, kunne jeg bruge resten af mit liv på at være fanget i spiseforstyrrelse, depression og angst.
Hans død var et wakeupcall til, at jeg ikke skal tage livet for givet.
Hjælp fra psykologer og diætister havde hjulpet hende før, men det kunne ikke gøre hende rask.
Der måtte være noget andet.
Hun ville lægge sit liv om.
Ved siden af studiet tog hun en yoga- og healthcoach-uddannelse.
Siden da har hun dagligt praktiseret yoga, meditation og det langsomme liv.
I starten begyndte der pludseligt at blive mere stille i hendes hoved.
Hvor der før var et virvar af tanker, begyndte de at blive færre og mere positive.
Balance.
Både krop og hoved fik mere ro, end der havde været i årevis.
Men slow living er ikke en magisk pille, advarer hun.
Der er en bagside, man er tvunget til at forholde sig til.
En bagside, som kan gøre ondt.
Mørke tanker i balanceHvordan har jeg det i dag?
Hvorfor er jeg ked af det?
Det behov, jeg har for at arbejde mere eller at se en spændende film, dækker det egentlig over nogle følelser, jeg prøver at gemme væk?
For Heidi betyder slow living at give sig selv tid til at mærke efter, hvordan hun har det.
Det kan hun gøre ved at meditere eller skrive i sin dagbog.
Hun stiller sig selv de spørgsmål, som kan gøre ondt at svare på.
- Det kan være skræmmende at mærke, hvordan man har det.
For man er tvunget til at stå ansigt til ansigt med sig selv og forholde sig til sine mørkeste tanker.
Så er det måske fristende bare at fylde tiden ud med arbejde, Netflix eller venner, så man kan undgå, hvad der sker inde i sig.
Før i tiden kunne de mørke tanker handle om selvmord eller følelsen af ikke at være god nok.
Eller dyb sorg efter kærestens død.
I dag kan de bestå af hjemve og savn efter familien i Danmark.
Fristelsen med her og nu-tilfredsstillelse kan dog nogle gange være stor, når mørke tanker eller udfordringerne i hverdagen er mange.
For eksempel ved at sove en time længere om morgenen og springe morgenritualet over.
Eller lade være med at slå flytilstand til på mobilen, så hun kan bruge længere tid på Facebook i stedet for at dyrke yoga om aftenen.
- Men jeg ved, at det ikke hjælper at løbe væk fra mine egne problemer, hvis jeg har en svær periode.
Det, der foregår inde i mig, skal nok indhente mig på et tidspunkt.
Så jeg kan ligeså godt kigge på det med det samme.
Jeg har det 1.
000 gange bedre, hvis jeg mediterer og dyrker yoga.
Jeg bliver gladere, mere afbalanceret og er i mere harmoni med mig selv, forklarer hun.
- Det betyder ikke, at jeg aldrig har tendens til angst eller bliver nedtrykt.
Jeg er jo bare et menneske.
Men de mørke tanker er blevet færre.
Nægter at være slave af tidenEn afgørende faktor for at Heidi kan leve med slow living, er hendes forhold til tid.
For livsstilen kræver, som navnet lægger op til, tid.
Masser af tid.
Og det betyder, at hun må vælge noget andet fra.
Læs også:Hvordan (mis)bruger du din tid?
Tjek dig selv og få gode råd til at tackle travlheden- Jeg træffer hele tiden bevidste valg om, hvad jeg vil bruge min tid på.
Så kan jeg fravælge ting, som ikke bidrager positivt til mit liv.
Hun er klar over, at hendes forhold til tid måske godt kan provokere nogen, som ikke føler, at der er timer nok i døgnet.
Men til det har hun en klar opfordring:- Så synes jeg, man skal spørge sig selv: Kan jeg skære noget fra?
Og hvad får jeg ud af at opnå alle de ting, jeg gerne vil, men som jeg ikke føler, jeg har tid nok til?
For tid er ikke en mangelvare.
Det er jo bare et redskab, der er opfundet for at gøre livet lidt lettere.
Heidi bruger mellem 3 og 15 minutter ad gangen på at meditere.
Start nedtællingen, luk øjnene og fokusér på din vejrtrækning.
Hvis du allerede stresser over at slappe af og mærke tiden efter bare få sekunder, så kunne slow living eller dele af den måske være noget for dig, lyder opfordringen fra Heidi.
God fornøjelse.
FacebookTwitterKopier linkEmner:Motion|Instagram|Sundhed og velvære|Netflix|Fredericia




https://www.dr.dk/nyheder/politik/paludan-har-meldt-partiet-klar-til-valg-mine-kandidater-kommer-snart

PolitikPaludan har meldt partiet klar til valg: Mine kandidater kommer snartStram Kurs er klar til at få sine vælgererklæringer godkendt.
Nu skal der findes kandidater til folketingsvalget.
Den højreradikale Rasmus Paludan har officielt meldt sit partis vælgererklæringer klar hos myndighederne.
Af Emil Eller28.
apr.
2019 kl.
10.
34 | opdateret 28.
apr.
2019 kl.
11.
16Bemærk: artiklen er mere end 30 dage gammelLæs opDen højreradikale provokatør og partileder Rasmus Paludan fra partiet Stram Kurs har nu officielt meldt sit parti som opstillingsberettiget til folketingsvalget hos Økonomi- og Indenrigsministeriet.
Det bekræfter han over for DR Nyheder.
- Vi har foretaget en anmeldelse af vores opstilling til ministeriet.
- Nu skal jeg så i gang med at sammensætte en kandidatliste for de ti storkredse, siger han.
Læs også:Rasmus Paludans parti har underskrifter nok til at blive opstillingsberettiget til folketingsvalgHvem er Rasmus Paludan?
Uddannet advokat.
Stiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
I går lykkedes det partiet at samle nok underskrifter fra vælgere, der gerne ville have partiet opstillet til valget, og nu har partiet altså endegyldigt meldt underskrifterne ind til ministeriet.
Det bekræftes også af ministeriet, der oplyser, at partiet har stoppet indsamlingen af underskrifter og nu har 21.
612 vælgererklæringer.
Præsenterer kandidater næste ugeArbejdet med at få fundet kandidater i hele landet er ikke lige til, fortæller Paludan.
- Lige nu bliver vi oversvømmet af mennesker, der gerne vil være kandidater for os.
- Det er jo dejligt, for det viser en opbakning, men det har også den ulempe, at det kræver en større mængde arbejde at sortere i, hvad vi mener passer til partiets profil, siger han.
Rasmus Paludan siger, at han leder efter kandidater, der har en "ubestridelig loyalitet over for nationen og det danske folk", som kan samarbejde, lægge en stor indsats i valgkampen og som bestrider egenskaber som "mod og standhaftighed".
Partiet regner med at have en kandidatliste klar og præsentere den i løbet af den kommende uge.
Han havde regnet med at tage ud og fejre de mange underskrifter ved at holde en demonstration i dag klokken 14 i Sønderborg, men den er blevet aflyst af politiet af sikkerhedsmæssige årsager.
I stedet håber han at kunne holde en anden demonstration i Kokkedal senere i dag, oplyser han.
Overvejer partibogstavet PPaludans parti er dog ikke endegyldigt sikret en plads på stemmesedlen ved folketingsvalget.
Økonomi- og Indenrigsministeriet skal først gennemgå alle vælgererklæringerne og godkende dem.
Det kan tage op til to uger.
Stram Kurs-lederen har heller ikke lagt sig fast på, hvor han selv vil stille op, hvis partiet bliver godkendt.
Han siger til DR Nyheder, at han overvejer Sønderjylland for at komme op mod Nye Borgerliges Pernille Vermund og Dansk Folkepartis Kristian Thulesen Dahl eller Sjællands Storkreds for at komme op mod statsminister Lars Løkke Rasmussen (V).
På stemmesedlerne til valget skal partiet også have et partibogstav, som også er afgørende for rækkefølgen på stemmesedlen.
Her har Paludan ikke lagt sig fast på et bogstav, men han siger, at:- Det kunne jo være P, for P er lige efter Dansk Folkepartis O.
Og vi er jo meget længere ude end Dansk Folkeparti.
Men der er vist også bogstaver tidligere i alfabetet, der er ledige.
H for eksempel, siger han.
Mangler en organisation - og plakaterUd over at skulle arbejde hurtigt for at opstille kandidater bliver en anden stor udfording for partiet, at man i bund og grund mangler et ordentligt partiapperat, der kan gennemføre en lang og normalt ressourcekrævende valgkamp.
- Det er en udfordring, for vi har ikke et stort partiapperat.
Men vi har trods alt ca 500 medlemmer, og dem vil vi prøve at engagere.
Og så er der jo også rig mulighed for at engagere folk på sociale medier.
- Jeg kan glæde mig over, at jeg nok ikke behøver gøre så meget opmærksom på Rasmus Paludan.
Folk ved godt, hvem han er, siger Rasmus Paludan.
Så vi kommer ikke til at se en valgkamp, hvor jeres valgplakater står frem i bybilledet, og alle får pjecer ind ad døren?
- Nej, det bliver mest, som det ellers har kørt med sociale medier.
Og vores valgplakater ville nok også i stort omfang blive udsat for hærværk eller pillet ned, så det ville være penge ud ad vinduet, siger han.
Hvis Økonomi- og Indenrigsministeriet godkender Stram Kurs' opstilling, vil der til folketingsvalget være 13 partier på stemmesedlen.
Senest blev Klaus Riskær Pedersens parti Klaus Riskær Pedersen godkendt til opstilling i februar.
FacebookTwitterKopier linkEmner:Klaus Riskær Pedersen (erhvervsleder)|Kristian Thulesen Dahl (politiker)|Økonomi- og indenrigsministeriet|Valg og folkeafstemninger|Sjælland




https://www.dr.dk/sporten/cykling/flyvende-fuglsang-har-store-forventninger-jeg-skal-alene-i-maal

CyklingFlyvende Fuglsang har store forventninger: 'Jeg skal alene i mål'Jakob Fuglsang er en af de største favoritter til Liége-Bastogne-Liége.
(ARKIV) Danske Jakob Fuglsang er blandt de helt store favoritter til Liege-Bastogne-Liege.
Af Frederik Palle, Andreas Kraul og Anne Hedegaard Petersen og Henrik Liniger28.
apr.
2019 kl.
09.
28Bemærk: artiklen er mere end 30 dage gammelLæs opAlle er enige.
Jakob Fuglsang har aldrig nogensinde været bedre.
De danske jubeloptimister har i mange år egenhændigt båret troen på den danske cykelrytter, men de står ikke alene længere.
Internationale eksperter peger på Jakob Fuglsang som en af de største favoritter, når forårets sidste monument i dag køres – Liége-Bastogne-Liége.
Tredjepladsen i Amstel Gold Race for en uge siden, og andenpladsen i Fleche Wallonne i onsdags har da også gjort, at danskeren er tanket op med selvtillid.
- Jeg har også selv store forventninger til løbet, og jeg håber på, at det kan blive kulminationen på en god Ardenner-uge.
Det bliver helt sikkert en hård dag.
Vejret ser ikke ud til at blive super, og ruten er lidt anderledes, forklarer Jakob Fuglsang.
- Jeg er selvfølgelig en af favoritterne, men der er også andre, som kan gøre sig gældende.
Jakob FuglsangDanskeren har haft gode muligheder for at køre sejren hjem to gange den seneste uge, men franskmanden Julian Alaphillippe har på den ene eller anden måde forpurret danskerens chance.
Senest var Jakob Fuglsang en halv cykellængde fra at komme forbi den lille franskmand i Fleche Wallonne og tage sejren, men danskeren kommer til kort på hurtigheden.
- Jeg er nødt til at komme alene til mål, erkender Astana-kaptajnen.
- Jeg skal forsøge at køre alene, og det skal så formentlig ske på Roche-aux-Faucons.
Det er der, at min målstreg ligger.
Derfra er det svært at gøre særlig meget sådan lige umiddelbart med mine kvaliteter, forklarer Jakob Fuglsang.
Julian Alaphilippe og Jakob Fuglsang har haft rigtig mange dueller i dette forår.
Roche-aux-Faucons er den sidste virkelig hårde stigning i løbet, og det er der, at han skal prøve at komme af med de andre.
- Jeg er selvfølgelig en af favoritterne, men der er også andre, som kan gøre sig gældende.
Alaphillippe helt sikkert, og så er der også Adam Yates.
Der er også Daniel Martin, som har vundet før, og så skal man nok heller aldrig afskrive verdensmesteren Valverde, forklarer Jakob Fuglsang.
Der er også en anden danskerMuligheden for dansk sejr i det traditionsrige endagsløb er dog ikke kun i hænderne på Jakob Fuglsang.
Nogle timer før kører kvinderne nemlig, og der er flere gode bud.
Cecilie Uttrup Ludwig har allerede vist, at hun niveaumæssigt har taget et skridt op i år, men der er også en anden dansker, som er hoppet ind på den internationale scene blandt de bedste til stor overraskelse for mange - mountainbikespecialisten Annika Langvad.
Hun er nemlig ligesom Jakob Fuglsang sluttet helt fremme i de to forgangne Ardenner-løb søndag og onsdag.
En fjerdeplads i Amstel Gold Race og en tredjeplads i Fleche Wallonne.
Annika Langvad er umiddelbart det bedste danske bud på et topresultat hos kvinderne.
- Det har været en helt forrygende uge indtil videre, og jeg glæder mig til i morgen.
Det bliver endnu en hård dag på en rigtig hård rute.
Det bliver noget med at prøve og komme godt igennem det og så se, hvad der er tilbage i tanken mod slutningen af løbet, sagde Annika Langvad på gårsdagens holdpræsentation.
- Hver eneste gang jeg stiller op til de her landevejsløb, så er der så mange nye faktorer, jeg skal håndtere, og i morgen bliver endnu en dag, hvor der er noget nyt på programmet.
Jeg tror, vejret bliver koldt og vådt, og det har jeg ikke prøvet at køre landevejsløb i før, så det må vi se, hvordan det kommer til at foregå.
Seneste to top 3 i kvindernes Liége-Bastogne-Liége20181.
Anna van der Breggen2.
Amanda Spratt3.
Annemiek van Vleuten20171.
Anna van der Breggen2.
Elizabeth Deignan3.
Katarzyna NiewiadomaAnnika Langvad har ikke meget erfaring på landevejen, og hun er heller ikke den primære brik, som hendes hold Boels – Dolmans satser på.
Det er nemlig verdensmesteren Anna van der Breggen.
Det kan sætte en lille bremse for et stort resultat.
- Altså jeg er jo cykelrytter af hjertet.
Nu må vi se.
Vi laver jo også en holdtaktik, og der får jeg jo en given rolle, så det skal vi have snakket om senere i dag, og så må vi se.
Men selvfølgelig vil jeg prøve at udfylde den rolle, hvad end det så bliver bedst muligt, forklarer hun.
Du kan følge cykelløbet herinde på dr.
dk, i LIGA på P3 eller se det på TV 2.
FacebookTwitterKopier linkEmner:Adam Yates (cykelrytter)|Annika Langvad (cykelrytter)|Cykelsport|Astana Pro Team|Belgien




https://www.dr.dk/nyheder/kultur/boeger/fra-fraekke-fantasier-til-storsaelgende-succeser-fanfiction-hitter-som-aldrig

BøgerFra frække fantasier til storsælgende succeser: Fanfiction hitter som aldrig førStjerner fra populære serier og film får nyt liv og har sex med hinanden, når fans digter videre på deres historier.
© drAf Rasmus Meldgaard Harboe, Grafik: Oliver Seppo og Foto: Andreas Bro28.
apr.
2019 kl.
06.
54Læs opKunne du forestille dig en hed affære mellem stjernedetektiven Sherlock Holmes og hans assistent, John Watson?
Eller har du måske ikke fået helt nok af Isak og Evens romance i 'Skam'?
Hvis noget har været et globalt fænomen på film eller tv, så er der gode muligheder for, at der bliver skrevet fanfiction om det.
Og når det er fans, der får lov til at bestemme handlingen, så bliver de mandlige karakter ofte kastet ud i nogle ret slibrige scener.
Det kan både en Google-søgning og forsker i digitale medier Thessa Jensen bekræfte.
- Jeg vil tro, at der er mange flere unge, der skriver og læser i dag, end der bare var for fem år siden, fortæller Thessa Jensen.
- Ganske enkelt på grund af succeser som ’Skam’, hvor fan-fællesskabet spillede en kæmpestor rolle.
Fans oversatte serien til en lang række sprog, så flere folk kunne se og forstå den.
Thessa Jensen forsker blandt andet i det, der kaldes for 'fandom', hvilket betyder fantendenser og -universer, herunder fanfiction.
)Men fanfiction er ikke bare forgabelse og røde kinder.
For dem, der virkelig engagerer sig i at skrive historierne og deler dem med hinanden, kan det medføre et uvurderligt virtuelt fællesskab.
Hvad er fanfiction?
Når fans skriver videre på universer og karakterer kendt fra film og serier, kaldes det for fanfiction.
Skribenterne deler deres historier under pseudonymer på internettet, hvor mange af dem oplever at blive en del af et stort netværk.
I de fleste tilfælde er fanfiction skrevet på engelsk, så skribenterne kan dele historierne med folk over hele kloden.
Størstedelen af fanfiction-skribenterne er kvinder, og oftest er historierne af romantisk og/eller erotisk karakter.
- Én ting er, at jeg kan sidde og have min egen lille fantasi og måske skrive noget til skrivebordsskuffen.
Det er der rigtig mange, der er startet ud med.
I det øjeblik, man går på de her platforme og finder ud af, at der er andre, der har de fantasier og skriver de historier, så sker der en opblomstring, siger Thessa Jensen.
Nogle gange er det endda mere end bare fællesskab, skribenterne finder på fanfiction-portalerne, fortæller hun.
- Det vigtigeste er, at man faktisk kan udvikle venskaber.
Og jeg taler om venskaber, som starter ud i det virtuelle rum, men som rigtig mange gange ender i det fysiske rum.
Folk mødes og snakker sammen.
Modgang i cyberspaceHistorisk set har internettet ikke gjort det nemt at være fanfiction-forfatter.
En af de største portaler for fanfiction, LiveJournal, blev i 2006 opkøbt af et russisk selskab og dermed underlagt den russiske lovgivning.
Det betyder blandt andet, at eksplicit sex mellem mænd på platformen pludselig var fy-fy.
Så er der blogmediet Tumblr, som mange af de skrivelystne superfans tidligere har benyttet sig af.
Lige indtil Tumblr i 2018 meldte ud, at det nu skulle være slut med pikant indhold på deres tjeneste – og dermed også slut med fanfantasierne.
Og forbryder man sig mod reglerne på en platform, så er der ingen kære mor.
Lige meget hvor meget tid og energi, man har lagt i at skabe historierne og connecte med andre fans.
Platformene kan sagtens bare lukke en profil, som har forbrudt sig mod reglerne.
Det er ikke altid nemt at være fanfiction-skribent, fortæller Thessa Jensen, forsker ved Aalborg Universitet.
Hvis man kommer til at bryde en platforms regler, kan det blive enden på hele éns netværk.
)- Det kan ende med, at man mister sin profil, hvilket jo er en slags dødsdom.
Det er voldsomt sagt, men hvis man forestiller sig, at man har bygget et kæmpe netværk på sådan en platform.
.
.
Du kan ikke gøre noget, det hele forsvinder bare, siger Thessa Jensen.
I Kina står det endnu værre til.
Ifølge mediet The Daily Dot blev omkring 20 kinesiske kvinder anholdt tilbage i 2014, fordi de havde skrevet homoerotiske fanhistorier på nettet.
Selvom de mange platforme har givet dem modspil, ser fremtiden lys ud for skribenterne - i hvert fald i Vesten.
I 2007 gik en gruppe skribenter nemlig sammen om at skabe en ny platform: Archive of Our Own, som i skrivende stund har næsten 1,9 millioner brugere.
- Der har man virkelig et sikkert sted.
Den eneste regel er, at man skal tagge det, man lægger op, så folk ved, om de har lyst til at læse det, siger Thessa Jensen.
Her sidder Thessa Jensen og arbejder med sin forskning på Aalborg Universitet.
)Handler mest om mændVi skal tilbage til udskejelserne mellem fiktive mænd.
Ifølge Thessa Jensen er det noget af det, der findes mest af derude, og hun oplyser desuden, at det faktisk mest er kvinder, der skriver historierne.
Selvom de sjældent inddrager kvinder, når det kommer til de hede scener.
- Meget fanfiction handler om, at to mænd hopper i kanen med hinanden.
Jeg tror, at alle, der beskæftiger sig med det her, spørger, hvorfor det er sådan.
Nogle siger, at så er der flere penisser at lege med.
Men det er også interessant, at det er to mænd, der taler om deres følelser.
Hvilket mange af os kvinder jo ikke føler, at mænd er særlig interesserede i, siger hun.
- Det bliver endnu mere sjovt, når man tænker på, at der er rigtig mange lesbiske kvinder, som også skriver om to mænd.
Hvorfor gør de det?
Hvorfor synes de, at det er spændende?
Det har jeg ikke et svar på endnu, det kræver lige noget mere forskning.
Fra fanfiction til spillefilmSelvom fanfiction-forfattere ofte skjuler sig bag pseudonymer, så er der flere skribenter, som er brudt igennem til et bredere publikum.
Blandt andre forfatteren bag romanserien 'Fifty Shades of Grey', E.
L.
James, som grundlagde sin forfatterkarriere ved at skrive fanfiction, efter hun havde forelsket sig i ‘Twilight’.
Et skrivebord, der bærer præg af et farverigt job.
) Thessa Jensen er ikke bare forsker.
Hun er også selv involveret i fan-universet, blandt andet som fanfiction-skribent.
)1 / 2Et skrivebord, der bærer præg af et farverigt job.
)1 / 2Thessa Jensen er ikke bare forsker.
Hun er også selv involveret i fan-universet, blandt andet som fanfiction-skribent.
)2 / 2Lige nu er filmen 'After' en af de mest sete i biograferne herhjemme, og den er faktisk også med i fanfiction-klubben.
Filmen er baseret på en bog skrevet af den tidligere fanfiction-skribent Anna Todd, og oprindeligt handlede historien om sangeren Harry Styles.
Ham og resten af One Direction er der mange af de helt unge fanfiction-skribenter, som skriver om.
Men det er naturligvis den mere sobre slags, fortæller Thessa Jensen.
- Når man taler One Direction og alle de der boybands, så handler historierne om, at man er til deres koncert og tilfældigvis havner backstage eller på hotelværelset.
Ikke fordi, der sker noget seksuelt, men selvfølgelig forelsker de sig allesammen i pigen, siger hun og tilføjer:- Men du kan altså læse fanfiction om 'Sherlock', hvor det eneste, der sker, er, at Sherlock laver en kop te til John.
Fanfiction for begyndere•Er du helt ny fanfiction-læser?
Vi har bedt Thessa Jensen pege på tre steder, hvor du kan begynde.
Klik på titlerne for at komme til historien.
Husk at læse de forskellige 'tags' i toppen af hver historie, så du undgår at læse noget, du ikke bryder dig om.
Alle historierne er skrevet på engelsk.
•Harry Potter - Denne historie handler om Dudley Dursley, og den viser lidt om, hvordan identitet og køn bliver udforsket gennem fanfiction.
Samtidig kommer læseren til at føle en meget større empati med og forståelse for Dudley som et menneske med sin helt egen motivation og angst, fortæller Thessa Jensen.
•Sherlock - Denne historie er så et eksempel på, hvordan forfatteren kan lege med genren og de muligheder, der ligger i online-mediet.
Samtidig knytter formen af historien an til tv-seriens synliggørelse af Sherlocks tanker i form af tekster, der ligesom popper op på skærmen, siger Thessa Jensen.
•Buffy the Vampire Slayer - Og det her er så en femme-slash-historie.
Det vil sige en fortælling, hvor de to kvinder bliver kærester.
Som forfatteren skriver, er det også en historie, der igen-igen gør op med den slutning, der er givet til de forskellige karakterer i originalen.
FacebookTwitterKopier linkEmner:E.
L.
James (forfatter)|Litteratur|Sherlock Holmes (detektiv)|BBC|Kina




https://www.dr.dk/sporten/cykling/ekspert-spaar-skammelplacering-til-fuglsang-han-er-i-sit-livs-form

CyklingEkspert spår skammelplacering til Fuglsang: ’Han er i sit livs form’Jakob Fuglsang er blandt de stærkeste i feltet, når Liége-Bastogne-Liége køres søndag.
For første gang i karrieren kan Jakob Fuglsang se frem til en rolle som en af to topfavoritter til cykelsportens ældste klassiker, Liege-Bastogne-Liege, der køres søndag.
Af Andreas Kraul og Anne Hedegaard Petersen28.
apr.
2019 kl.
07.
59Bemærk: artiklen er mere end 30 dage gammelLæs opJakob Fuglsang har gang i, hvad man uden at overdrive godt kan kalde en særdeles godkendt sæsonstart.
Med en sejr i Andalusien Rundt, en etapesejr i Tirreno-Adriatico og flere podieplaceringer ved forårets cykelklassikere har den danske cykelrytter markeret sig rundt omkring på landevejene.
Så sent som i onsdags kørte Fuglsang i mål som nummer to ved endagsløbet Fleche Wallonne kun slået af franskmanden Julian Alaphilippe, der har vist sig at være Fuglsangs helt store konkurrent dette forår.
Læs også:Jakob Fuglsang slået på målstregen i belgisk cykelklassikerLiége-Bastogne-Liége 2019105.
udgave af løbetStarter og slutter i Liége, Belgien256 kilometer4.
008 højdemeter10 stigningerDen mest ikoniske stigning er Cote de La Redoute (2 km.
, 8,9%)Danskeren har haft sin suverænt bedste sæsonstart med otte starter, hvoraf fem er endt på podiet, og derfor er forventningerne ekstra store hos DR Sportens cykelekspert, Dan Frost, når klassikersæsonen søndag afsluttes med det belgiske endagsløb Liége-Bastogne-Liége.
- Jakob er i sit livs form, og han er meget tæt på at være feltets stærkeste i de løb, de kører i øjeblikket.
Han har altid været en favorit til top 10, men nu er han en favorit til at vinde, siger han.
Når man har prøvet at vinde en gang, så udvikler man en vindermoral, og det er især det, der skinner igennem for tiden.
Man tør, og man er ikke så kalkuleret.
Dan Frost, cykelekspert hos DR Sporten- Han har rigtig gode chancer for at vinde Liége-Bastogne-Liége.
Han kender ruten og de forskellige finalebakker, og her er det kun de stærkeste, der kommer med, siger Dan Frost.
Snebolden rullerDet er ikke kun Fuglsang, der har haft succes hos Astana-teamet i foråret.
Hele holdet har præsteret og er lykkedes med de planer, der er blevet lagt, og den følelse smitter af hele vejen rundt.
- Når holdet vinder, og det tilmed er forskellige ryttere, der præsterer, så har det en positiv effekt på hele holdet, lidt ligesom når en snebold ruller, forklarer Dan Frost og fortsætter:- Uden at vide hvordan det internt fungerer på Astana-holdet, så virker det til, at Fuglsang bliver bakket op af hele holdet.
Julian Alaphilippe (tv.
) og Jakob Fuglsang her side om side ved endagsløbet Strade Bianche tilbage i marts.
Jakob Fuglsangs imponerende præstationer ved flere af forårets endagscykelløb kommer måske som lidt af en overraskelse.
Den 34-årige dansker havde indtil dette forår kun sluttet en enkelt gang i top 5 ved et endagsløb, og det var tilbage i 2010 ved Giro di Lombardia.
En af årsagerne til Fuglsangs succes ved årets endagsløb skal findes i hans moral, mener Dan Forst.
- Når man har prøvet at vinde en gang, så udvikler man en vindermoral, og det er især det, der skinner igennem for tiden.
Man tør, og man er ikke så kalkuleret.
Man ved, hvor meget man kan spænde buen, og det ved Jakob, er ret meget.
Det ser ud som om, at han har knækket koden for endagsløbet, siger han.
Spurten er Fuglsangs hæmskoHvis Jakob Fuglsang skal krone sin fantastiske sæsonstart af med en af de helt store sejre, skal han slå sin ’onde ånd’ Julian Alaphilippe.
De to rytterne har duelleret ved flere løb i foråret og er de største favoritter til søndagens løb.
- Han skal lade Julian Alaphilippe arbejde for sig.
Alaphilippe ved, at hvis han arbejder ligesom meget som Fuglsang, så vinder han ikke.
Jakob må gerne spille cool, for han har noget at have det i, siger Frost.
Tidligere vindere2018: Bob Jungels2017: Alejandro Valverde2016: Wout Poel2015: Alejandro Valverde2014: Simon Gerran2013: Dan MartinUdover fokusset på Alaphilippe skal Fuglsangs spurt sidde lige i øjet, hvis han skal stå tilbage som vinder.
- Hans hæmsko er uden tvivl spurten.
Han skal præstere i finalen og gerne prøve at rykke fra i tide, så han selv kan køre i mål, siger Dan Frost.
Udover Jakob Fuglsang stiller Michael Valgren til start ved Liége-Bastogne-Liége, der begynder søndag morgen klokken 10.
En fantastisk transformationMen det er ikke kun de mandlige cykelryttere, der har en hård søndag foran sig.
Der køres nemlig også Liége-Bastogne-Liége for kvinder, hvor danskerne Cecilie Uttrup Ludwig, Louise Norman Hansen og Annika Langvad er med.
Læs også:Langvad kører sig på podiet i belgisk klassikerHer er det værd at fremhæve den tidligere verdensmester i mountainbike Annika Langvad, der i denne sæson også prøver kræfter med landevejscykling.
- Det er en fantastisk transformation, hun har vist ved at skifte fra mountainbike til landevejscykling.
Hun er sygt stærk i det terræn, der køres i ved Liége-Bastogne-Liége, siger Dan Frost.
Annika Langvad skiftede ved årsskiftet til Boels-Dolmans Cycling og byttede derfor også mountainbikesporten ud med landevejscykling.
Faktisk sammenligner cykeleksperten Langvad med Fuglsang.
- De har begge en fortid på mountainbiken og har været vant til at træne på bakker.
Derfor passer Liége-Bastogne-Liége til ryttere som dem, fordi der er mange hårde stigninger.
- Desuden imponerer det mig, at Annika Langvad ikke er i begyndelsen af sin karriere, så det er rigtig flot, hvad hun allerede har præsteret, og jeg glæder mig til at følge hende, siger Dan Frost.
Du kan følge Langvad, Fuglsang og resten af rytterne i LIGA på P3 søndag fra klokken 12.
FacebookTwitterKopier linkEmner:Annika Langvad (cykelrytter)|Cecilie Uttrup Ludwig (cykelrytter)|Cykelsport|Italien|Belgien




https://www.dr.dk/nyheder/udland/oliver-north-er-faerdig-som-frontfigur-usas-vabenlobby

UdlandOliver North er færdig som frontfigur for USA's våbenlobbyEn magtkamp med topdirektør er ifølge avis årsag til, at Oliver North ikke fortsætter som formand for NRA.
Oliver North (foto) fik kun et år som formand for National Rifle Association (NRA).
28.
apr.
2019 kl.
07.
52Bemærk: artiklen er mere end 30 dage gammelLæs opFormanden for den amerikanske våbenorganisation National Rifle Association (NRA), Oliver North, fik kun et enkelt år på posten som frontfigur for den magtfulde lobbygruppe.
Den ultrakonservative Oliver North blev valgt til formandsposten i maj sidste år.
Men NRA har ikke nomineret ham til at sidde i endnu en periode.
Det meddelte den 75-årige North i et brev, som lørdag blev læst op på NRA's årsmøde i Indianapolis ifølge The New York Times, skriver flere nyhedsbureauer.
Magtkamp med direktørDet er angiveligt en magtkamp med NRA's administrerende direktør, Wayne LaPierre, som er årsag til, at den pensionerede oberstløjtnant er færdig som formand.
Fredag beskyldte LaPierre ifølge flere medier Oliver North for at forsøge at presse ham ud.
North skulle have truet med at afsløre "skadelige" oplysninger om LaPierre, hvis han ikke forlod NRA.
Nyheden kommer samtidig med, at justitsministeriet i New York har indledt en efterforskning af påståede økonomiske fiflerier i NRA.
Kilder med indsigt i undersøgelsen fortæller til The New York Times, at myndighederne skriftligt har anmodet NRA om at få adgang til finansielle oplysninger.
Oliver North henviser i sit brev tilsyneladende til undersøgelsen med en bemærkning om, at NRA befinder sig i en "tydelig krise", som der "omgående" skal tages hånd om.
North tilføjer, at han for nylig har nedsat en intern komité til at undersøge påstandene om økonomiske uregelmæssigheder.
Rådgiver for ReaganOliver North er en både berømt og berygtet person i USA.
I sidste halvdel af 1980'erne kom mange til at kende militærmanden, der var rådgiver for præsident Ronald Reagan.
North var en af flere officerer, som på vegne af den amerikanske regering ulovligt solgte våben til præstestyret i Iran.
Indtægterne blev brugt til at støtte en højreorienteret oprørsbevægelse i Nicaragua.
Oliver North fik en betinget dom for sin rolle i skandalen, men på grund af en procedurefejl blev dommen senere underkendt.
Mens han af mange på den amerikanske højrefløj anses som en patriot for sine markante holdninger til våben og sin medvirken i Iran-Contra-skandalen, så har mange andre amerikanere kun foragt til overs for ham.
Før formandsposten i NRA var North kommentator på tv-stationen Fox News.
NRA's formål er at beskytte amerikanernes ret til at bære våben.
Organisationen er kendt for modarbejde politiske forsøg på at stramme våbenlovgivningen i USA.
Læs også:Våbenlobby i USA får Oliver North som ny leder/ritzau/FacebookTwitterKopier linkEmner:USA|New York Times|Iran|Økonomi|Ronald Reagan (politiker)




https://www.dr.dk/nyheder/udland/en-draebt-og-tre-saret-i-skyderi-i-synagoge-i-usa

UdlandEn dræbt og tre såret i skyderi i synagoge i USAEn person har mistet livet under et skyderi i en synagoge i byen Poway nær San Diego.
En person er anholdt.
Sherif i San Diego County, Bill Gore, orienterer den fremmødte presse ved Chabad-synagogen.
)28.
apr.
2019 kl.
06.
14Bemærk: artiklen er mere end 30 dage gammelLæs opEt skyderi i en synagoge i byen Poway nær San Diego i delstaten Californien har kostet mindst én person livet.
Tre andre er bragt til behandling på hospitalet.
En af dem er synagogens rabbiner.
Det oplyser byens borgmester, Steve Vaus, til en række amerikanske tv-stationer herunder CNN og MSNBC.
- Vi har haft fire personer med skudsår.
Vi har en dræbt.
Rabbineren blev skudt i hånden.
Som jeg forstår det, er ingen af de andre skadet livstruende, siger han til MSNBC.
Politichefen i San Diego har tidligere på aftenen oplyst, at en person er blevet tilbageholdt efter et skyderi i synagogen Chabad of Poway.
En civil betjent befandt sig tilfældigvis i synagogen under skyderiet.
Da gerningsmanden åbnede ild mod de fremmødte, tog betjenten sin pistol frem og affyrede skud mod gerningsmanden, som herefter flygtede fra stedet.
Det skriver nyhedsbureauet AP.
Der er tale om en 19-årig mand, som selv ringede til politiet for at anmelde skyderiet.
Der blev afholdt mindehøjtidelighed efter skyderiet i synagogen.
  1 / 3Der blev afholdt mindehøjtidelighed efter skyderiet i synagogen.
1 / 32 / 33 / 3Den mistænkte anholdtPolitiet kunne kort tid efter anholde den mistænkte gerningsmand på en nærliggende motorvej.
Den 19-årige har ikke tidligere været anholdt, oplyser San Diego County-sherif William Gore.
Han tilføjer, at politiet med assistance fra forbundspolitiet FBI vil undersøge, om den mistænkte kan sættes i forbindelse med en påsat brand, som i marts forårsagede skader på en moské i byen Escondido, der som San Diego også ligger i den sydlige del af Californien.
Den dræbte i skyderiet i synagogen er en kvinde, mens en pige og to mænd er såret.
Deres alder er endnu ikke oplyst.
Fra Det Hvide Hus siger USA's præsident, Donald Trump, at skyderiet "ser ud til at have været en hadforbrydelse".
Præsidenten sender sine dybeste tanker til ofret, de sårede og deres familier.
Skyderiet sker præcis seks måneder efter et skyderi i en synagoge i Pittsburgh, hvor 11 personer blev dræbt.
Angrebet i Pittsburgh var ifølge det amerikanske nyhedsbureau AP det mest dødelige angreb på en jødisk forsamling i amerikansk historie.
Motivet bag angrebet i Poway står ikke klart.
/ritzau/FacebookTwitterKopier linkEmner:Donald Trump (politiker)|Kriminalitet|San Diego|Jødedom|CNN




https://www.dr.dk/nyheder/viden/kroppen/julie-traener-sangstemmer-over-hele-verden-det-danske-sprog-er-en-halssygdom

Lyden af Danmark Se temaKroppenJulie træner sangstemmer over hele verden: Det danske sprog er en halssygdomHvis du som dansker vil lære at synge, har du fra starten et handicap: Dit sprog.
Af Frederik Svaneborg og Foto: Christian Mailand28.
apr.
2019 kl.
07.
09Bemærk: artiklen er mere end 30 dage gammelLæs opNår Julie Lindell ikke synger kor for prominente navne som Anne Linnet eller Sanne Salomonsen, underviser hun i sang rundt om i verden - både personer, der kan og ikke kan synge.
Lyden af DanmarkLyden af Danmark er et forskningsprojekt, som vil kortlægge menneske- og naturskabte lyde i hele det danske landskab.
Du kan hjælpe her.
Prøv at være musestille.
Lyt.
Der er utallige lyde omkring dig hele tiden.
Og lydene påvirker dig.
Din hjerne kan måske skære lydene fra, men din krop mærker dem stadig.
I dette tema går vi til bunds i lydene omkring os.
Vi ser på hvordan de påvirker både os og vores omgivelser og undersøger, hvad lyden af Danmark egentlig er.
Læs mere her.
Julies undervisning er baseret på en danskudviklet teknik, den såkaldte Complete Vocal Technique, hvis hovedbudskab er, at alle mennesker er født med de samme forudsætninger for at kunne synge godt.
Man skal bare vide, hvilke knapper man kan skrue på for at få det til at lyde, som man kunne ønske sig.
Sproget afgør vores sangevnerDer er dog næppe mange danskere, der til daglig vil skilte med at have en sangstemme, der kandiderer til at være den næste Whitney Houston.
Og det kan der, ifølge Julie Lindell, være en god forklaring på – nemlig vores sprog.
- Når vi snakker dansk, har vi mange spændinger i halsen, så når vi begynder at synge, bliver det ikke særligt kraftigt, og vi synger ofte lidt nede i halsen.
På den måde har vi mange udfordringer, vi tager med, når vi skal synge.
Men man kan lære at være opmærksom på det og øve sig fra det, forklarer hun.
Når hun underviser i udlandet, oplever hun ofte, at sangstemmernes problemer er udfordret af sproget, der tales, fordi hvert enkelt sprog har sine begrænsninger.
Og det danske sprog er bestemt ikke en undtagelse.
Se Julie fortælle om stemmer og hør nogle eksempler i videoen herover.
FacebookTwitterKopier linkEmner:Rasmus Seebach (musiker)|Whitney Houston (musiker)|Sprog|Pop og rock|Uddannelse




https://www.dr.dk/nyheder/udland/tager-skylden-selvmordsbomber-i-sri-lanka

Bombeangreb i Sri LankaSe temaUdlandIS tager skylden for selvmordsbomber i Sri LankaBomber i det østlige Sri Lanka natten til lørdag kostede 15 mennesker livet, herunder seks børn.
Sri Lankas myndigheder leder efter flere IS-krigere rund om i landet.
28.
apr.
2019 kl.
06.
41Bemærk: artiklen er mere end 30 dage gammelLæs opIslamisk Stat (IS) tager skylden for de tre selvmordsbomber, der ramte det østlige Sri Lanka natten til lørdag.
Bomberne kostede flere mennesker livet, herunder de tre selvmordsbombere og seks børn.
I en pressemeddelelse identificerer IS de tre bombemænd som Abu Hammad, Abu Sufyan og Abu al-Qa'q, skriver nyhedsbureauet AP.
Bombningerne skete, da srilankanske sikkerhedsstyrker stormede flere huse i byen Kulmanai på Sri Lankas østkyst i søgen på krigere fra IS.
Tre mænd sprængte sig selv i luften, da de blev omringet i et hus i byen Kalmunai på kysten.
Sikkerhedsstyrkerne meldte natten til lørdag ud, at to formodede IS-krigere blev dræbt i en skudveksling kort før selvmordsbomberne, fortæller talsmand for militæret Sumith Atapattu.
- I vores gengældelsesskud døde to våbenmænd, siger Sumith Atapattu.
Atapattu tilføjer, at en civil person også blev dræbt i skudvekslingen.
I alt omkom 15 mennesker i aktionen.
Læs også:Dansk ambassadør efter nye selvmordsbomber på Sri Lanka: Der er ikke styr på sikkerhedenSpillede en rolle i angreb i påskenI en pressemeddelelse skriver politiet, at de dræbte krigere var formodede medlemmer af den islamiske gruppe National Towheed Jama'at (NTJ).
Politiet mener, at krigerne spillede en rolle i de mange bombeangreb, der ramte landet påskedag 21.
april og dræbte over 250 mennesker.
Inden skudkampen havde sikkerhedsstyrkerne stormet et andet område tæt på.
Her mente man, at IS-krigerne, der stod bag bombningerne, havde optaget en video, som IS offentliggjorde to dage efter angrebet.
Styrkerne fandt IS-flag og uniformer, der matcher de uniformer, som krigerne på videoen var iført.
Ud over uniformerne fandt sikkerhedsstyrkerne også sprængstof, detonatorer og selvmordsbombe-udstyr.
Politiet udtalte fredag, at man forventede at anholde 140 personer, der havde relation til IS.
Indtil videre har politiet anholdt 76 personer, herunder udlændinge fra Syrien og Egypten, skriver nyhedsbureauet Reuters.
Det danske udenrigsministerium fraråder ikke-nødvendige rejser til Sri Lanka.
/ritzau/FacebookTwitterKopier linkEmner:Islamisk Stat|Sri Lanka|Terrorisme|Politi|Egypten




