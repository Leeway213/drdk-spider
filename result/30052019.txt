https://www.dr.dk/nyheder/politik/folketingsvalg/ja-eller-nej-med-mette-frederiksen-gaar-du-af-hvis-du-ikke-slaar-lars

FolketingsvalgJa eller nej med Mette Frederiksen: Går du af, hvis du ikke slår Lars Løkke Rasmussen?
Kåre Quist udfordrer Socialdemokratiets formand med en række hurtige spørgsmål.
Af Casper Helweg Christiansen30.
maj 2019 kl.
23.
32Bemærk: artiklen er mere end 30 dage gammelLæs opSkal børnene på Udrejsecenter Sjælsmark have bedre forhold?
Kommer der flere kvinder i den nye regering, hvis du bliver statsminister?
Lister du af, hvis du ikke slår Lars Løkke Rasmussen?
Torsdag var det statsministerkandidat og formand for Socialdemokratiet, Mette Frederiksens, tur til at få at svare på en række ja-/nej-spørgsmål fra Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne




https://www.dr.dk/nyheder/udland/kaptajn-paa-norsk-turistskib-arresteret-efter-doedeligt-sammenstoed-i-budapest

UdlandKaptajn på norsk turistskib arresteret efter dødeligt sammenstød i BudapestUlykken på Donau kostede syv mennesker livet.
21 er fortsat savnet.
Politi og dykkere leder stadig efter ofre i Donau, mens håbet om at finde overlevende svinder.
Af Sally Frydenlund Larsen30.
maj 2019 kl.
23.
10Bemærk: artiklen er mere end 30 dage gammelLæs opUngarsk politi har nu anholdt kaptajnen på den båd, der onsdag aften påsejlede en mindre båd.
Det skriver det norske medie VG.
Syv sydkoreanske turister mistede livet i ulykken, mens 21 personer fortsat er savnet.
Ulykken skete, da turbåden "Havfruen" kolliderede med det langt større cruiseskib "Viking Sigyn", da de begge sejlede under Margrethe-broen - én af de syv broer, der forbinder bydelene Buda og Pest i Ungarns hovedstad.
Den anholdte mand, som er en 64-årig ukrainer, var kaptajn på Viking Sigyn - en 135 meter lang båd - da sammenstødet skete.
Læs også:Turbåd sank på syv sekunder i Budapest - leder efter lig i SerbienIfølge nyhedsbureauet AP har ungarsk politi anholdt manden for at have bragt andre i fare på vandet.
Ungarsk politi har tidligere oplyst, at kaptajnerne på begge skibe var erfarne.
Lys og blomster er blevet lagt ved Donaufloden til ære for ofrene.
Fortsætter eftersøgningImens fortsætter eftersøgningen af de 21 savnede - 19 sydkoreanere og to ungarske besætningsmedlemmer.
Tidligere torsdag oplyste myndighederne i Ungarn, at der er "minimal chance" for at finde flere overlevende, og at man leder efter omkomne helt ned til grænsen til Serbien, der ligger cirka 200 kilometer fra Budapest.
Redningsaktionen bliver kun vanskeligere, fordi Donau-floden i øjeblikket oplever forhøjede vandstande og kraftig strøm.
Her skete ulykken.
FacebookTwitterKopier linkEmner:Budapest|Ulykker|Ungarn|Serbien




https://www.dr.dk/nyheder/indland/mathias-paa-13-om-raabende-foraeldre-man-har-lyst-til-raabe-tilbage-de-skal-skride

IndlandMathias på 13 om råbende forældre: 'Man har lyst til at råbe tilbage, at de skal skride hjem'Mathias Ulrik Pedersen på 13 oplever, at det kan være svært at koncentrere sig på banen.
Mathias Ulrik Pedersen på 13 er så træt af råberiet, at han har skrevet et læserbrev til Nordjyske Stiftstidende.
Af Sally Frydenlund Larsen og Heidi Trillingsgaard30.
maj 2019 kl.
23.
23Bemærk: artiklen er mere end 30 dage gammelLæs op- Kom nu, for fanden!
Kom nu ind i kampen!
Tag nu at få fingeren ud af røven!
Det er alt sammen eksempler på ting, som Mathias Ulrik Pedersen har oplevet, at forældre har råbt fra sidelinjen, mens han spillede fodboldkamp.
- Jeg er meget utilfreds med det.
Det er meget forvirrende, og man laver meget tit fejl, når de står og råber ad en, siger han.
Han så gerne, at forældrene blev flyttet væk fra sidelinjen - eller bare helt blev hjemme.
Faktisk er den 13-årige fodboldspiller så træt af det, at han har skrevet et læserbrev til Nordjyske Stiftstidende.
Uddrag af Mathias' læserbrev:•De tror, at de kan bestemme, hvordan vi kommer til at spille, hvem der får advarsler, og hvem der bliver sat ind bestemte steder på banen.
•Ikke nok med at de skal bestemme, men det er også mega pinligt, at éns forældre råber ad en om, hvordan man skal spille.
•Nordjydske Stiftstidende, 15.
marts 2019.
ForælderzonerMathias Ulrik Pedersen er ikke den eneste, der synes, at forældre på sidelinjen er et problem.
Faktisk oplever landets fodboldklubber så ofte forældre, der forstyrrer træneren eller råber ad børnene, at DGI har opfordret klubberne til at lave regler om, hvor forældrene må stå.
Helst ser organisationen, at klubberne markerer zoner mindst 20 meter væk fra banen, hvor forældrene kan stå.
Og det kunne måske spare Mathias Ulrik Pedersen fra en række pinligheder.
Han er nemlig ikke i tvivl om, hvornår han bliver mest flov:- Det er, når det er ens egen mor, der råber ekstra meget i forhold til alle andre forældre.
Det oplevede jeg lidt i første sæson.
Der stod min mor bare og råbte helt alene om, hvad vi skulle gøre - jeg vendte mig bare om og råbte tilbage til hende.
Så kiggede hun flovt rundt, og alle grinede selvfølgelig, siger han.
Hør Mathias Ulrik Pedersen forklare om tilråbene:Bliver revet medMathias' mor hedder Maja Pedersen, og hun ved godt, at hun kan være lidt pinlig.
- Jeg har måske haft nogle situationer, hvor jeg bliver lidt mere højlydt, end han ønsker, jeg er.
Min søn mener, at jeg har en meget skinger stemme, og at den overdøver alle andre, selv træneren, siger hun.
Selv om Maja Pedersen ikke råber grimme ord, er det netop når hun overdøver dommeren, at Mathias bliver mest irriteret.
- Når de står og råber, at vi skal gøre én ting, men vores træner står og råber noget andet, så skal vi lige finde ud af, hvem vi skal lytte på.
Nogle gange glemmer man lidt at være med i spillet, fordi man skal tysse på dem.
Maja Pedersen bliver revet med, når hendes søn spiller fodbold.
Men det er let at blive revet med, når man står og hepper på sidelinjen, siger Maja Pedersen.
- Jeg kan jo sagtens følge ham.
Var det mig, der løb derinde, ville jeg jo også synes, det var irriterede, hvis folk råbte af mig, erkender hun.
- Man bliver som forælder lidt grebet, når man står på sidelinjen, for man brænder jo ligeså meget for det, som børnene gør.
Man vil jo gerne, at det lykkes for dem.
FacebookTwitterKopier linkEmner:Danske Gymnastik- og Idrætsforeninger|Nordjyske Stiftstidende|Fodbold




https://www.dr.dk/sporten/tennis/regerende-mester-slider-sig-videre-i-paris-trods-sygdom

TennisRegerende mester slider sig videre i Paris trods sygdomSimona Halep måtte ud i tre sæt for at avancere i French Open.
Simona Halep er videre i French Open.
30.
maj 2019 kl.
21.
46Bemærk: artiklen er mere end 30 dage gammelLæs opRegerende mester Simona Halep måtte anstrenge sig og også kæmpe mod sygdom i kroppen, da hun torsdag avancerede i French Open.
I grand slam-turneringen på grus tabte rumæneren et sæt i dysten mod polske Magda Linette, der frister en tilværelse som nummer 87 i verden.
Simona Halep vandt første sæt 6-4, men tabte så 5-7 i andet sæt, inden hun i tredje sæt vandt kampen, da hun sejrede 6-3.
Dermed er verdensranglistens nummer tre klar til et opgør i tredje runde, hvor modstanderen ikke er fundet endnu, da opgøret mellem ukrainske Lesia Tsurenko og Aleksandra Krunic fra Serbien måtte afbrydes og spilles fredag.
Verdensetter tæt på exitVerdensetteren Naomi Osaka er også klar til tredje runde af grand slam-turneringen French Open, men akkurat som i første runde måtte hun torsdag bruge overordentlig mange kræfter på at slå sig videre fra anden runde.
Efter næsten tre timers tennis kunne Osaka udmattet række armene i vejret efter at have besejret hviderusseren Victoria Azarenka med 4-6, 7-5, 6-3.
Mødet mellem den nuværende og tidligere verdensetter så ud til at falde ud til Azarenkas fordel, da hviderusseren havde vundet første sæt og var oppe med et servegennembrud i andet sæt, men så fandt Osaka storspillet frem.
Djokovic sikkert videreTil gengæld tromler Novak Djokovic videre i French Open.
Torsdag stod schweiziske Henri Laaksonen for skud, da den serbiske tennisstjerne spillede sig sikkert videre til tredje runde af årets anden grand slam-turnering efter en sejr i tre sæt med cifrene 6-1, 6-4, 6-3.
Dermed har Djokovic stadig ikke tabt et sæt i turneringen.
Den topseedede serber skal i sin næste kamp møde kvalifikationsspilleren Salvatore Caruso fra Italien, der på sin vej gennem turneringen blandt andre har slået 26.
-seedede Gilles Simon.
FacebookTwitterKopier linkEmner:Novak Djokovic (tennisspiller)|Simona Halep (tennisspiller)|Tennis|Osaka|Italien




https://www.dr.dk/nyheder/politik/folketingsvalg/valgkampens-dag-24-klimapres-paa-frederiksen-og-unge-venstre-spioner

FolketingsvalgValgkampens dag 24: Klimapres på Frederiksen og unge Venstre-"spioner"Der er under en uge til Folketingsvalget.
Se dagens højdepunkter her.
Af Sally Frydenlund Larsen og Casper Helweg Christiansen30.
maj 2019 kl.
22.
44Bemærk: artiklen er mere end 30 dage gammelLæs opIkke mange af politikerne har holdt dagens helligdag hellig.
Tværtimod har de haft travlt.
Mette Frederiksen (S) brugte dagen i det nordjydske, hvor hun i gråvejr blandt andet besøgte kræmmermarkedet Hjallerup Marked.
Imens havde hendes støttepartier travlt med at formulere et krav til den måske kommende statsminister.
Både Enhedslisten, De Radikale, SF og Alternativet kræver nemlig, at hvis Mette Frederiksen skal gøre sig forhåbninger om at blive statsminister, skal hun forpligte sig til at reducere udledningen af drivhusgasser med 70 procent inden 2030.
Lige nu har Socialdemokratiet som mål at nå at reducere med 60 procent inden 2030.
Og hendes røde kolleger er ikke de eneste, der holder godt øje med, hvad Mette Frederiksen foretager sig.
DR kan nemlig dokumentere, at to medlemmer af Venstres Ungdom har filmet Mette Frederiksen ved mindst tre lejligheder i løbet af valgkampen.
Statsminister Lars Løkke Rasmussen (V) har ikke ønsket at kommentere historien, men Sophie Løhde, der er minister for offentlig innovation siger:- Jeg undrer mig over, at Socialdemokratiet tager sådan på vej over, at to unge mennesker har fulgt Mette Frederiksen rundt til et par offentlige møder.
Imens stak Lars Løkke til søs i færøske træskibe.
Se det hele i videoen øverst i artiklen.
Det sker i morgen•Lars Løkke (V) er på Færøerne og deltager i et åbent møde i Torshav klokken 14.
•10:30 lancerer Liberal Alliance lancerer et nyt iværksætterudspil.
•Pia Olsen Dyhr (SF) indvier den nye togbane mellem København og Ringsted.
Hun tager toget klokken 10.
20.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|København|Valg og folkeafstemninger




https://www.dr.dk/sporten/oevrig/kenneth-bjerre-forhindrer-dansk-speedway-rekord

Øvrig sportKenneth Bjerre forhindrer dansk speedway-rekordKenneth Bjerre er dansk mester i speedway for anden gang i karrieren efter imponerende kørsel torsdag.
Kenneth Bjerre var hurtigste mand torsdag.
30.
maj 2019 kl.
20.
50Bemærk: artiklen er mere end 30 dage gammelLæs opFor første gang siden 2011 hedder den danske mester i speedway ikke Niels-Kristian Iversen.
Efter syv mesterskaber i træk vippede Kenneth Bjerre torsdag Iversen af den danske speedwaytrone, da han ryddede bordet i sine fem indledende heats og allerede inden finaleheatet kunne lade sig hylde som mester.
Niels-Kristian Iversen kunne ellers med endnu et mesterskab have taget rekorden for flest DM-titler i træk med otte, men han må altså nøjes med at dele rekorden med speedwaylegenden Ole Olsen, der ligesom Iversen har formået at vinde syv år i træk.
Det er Kenneth Bjerres andet sæt guldmedaljer, efter at han også vandt i 2010.
Maksimum point efter fem tureEfter de 20 indledende heats stod Kenneth Bjerre med maksimumpoint efter sejre i alle sine fem ture på banen i Holsted, der på grund af regn blev mere mudret, som aftenen skred frem.
De nærmeste konkurrenter var fire point efter, og da man med en heatsejr får tre point, var det kun sølv og bronze, der var på spil i finalen.
De medaljer skulle fordeles mellem Niels-Kristian Iversen, Rasmus Jensen og Michael Jepsen Jensen.
Iversen endte med sølvet efter en andenplads i finalen, mens Rasmus Jensen tog bronzemedaljen.
Selv om at Kenneth Bjerre allerede inden finalen var sikker på at ende øverst på podiet, så cementerede han sin titel ved også at vinde her.
Nicki Pedersen var også med torsdag, men formåede altså ikke at kvalificere sig til finalen.
/ritzau/FacebookTwitterKopier link




https://www.dr.dk/nyheder/indland/claus-von-bulow-blev-92-mordsag-praegede-hans-liv

IndlandClaus von Bülow blev 92 - mordsag prægede hans livClaus von Bülow blev idømt 30 års fængsel for forsøg på at dræbe sin kone.
Senere blev han pure frifundet.
Claus von Bülow giftede sig med en amerikansk milliardarving og levede et langt liv i det internationale jetset.
(Arkivfoto).
30.
maj 2019 kl.
21.
41Bemærk: artiklen er mere end 30 dage gammelLæs opDen tidligere danske forretningsmand Claus von Bülow er død, 92 år.
Det oplyser hans svigersøn til New York Times.
Von Bülow blev verdenskendt, da han i 1980'erne var gennem et langvarigt retsopgør om drabet på sin kone.
Claus von Bülow blev født 11.
august 1926 i København.
Han kom på kostskole i Schweiz, blev student fra Herluftsholm og læste jura på det britiske universitet Cambridge.
Det førte til et job som sagfører og finansrådgiver i London.
Anklaget for drabsforsøgI 1966 mødte han Martha "Sunny" Crawford, en amerikansk milliardærarving.
De giftede sig og flyttede til USA.
Efter 14 års ægteskab blev Sunny fundet bevidstløs på badeværelset i familiens palæ på Rhode Island i New York.
Hun lå i koma, og Claus von Bülow blev to år senere anklaget for at have forsøgt at dræbe sin kone med en overdosis insulin.
Selv om insulineksperter forud for retssagen erklærede, at der ikke var spor af insulin i kvindens krop, blev Claus von Bülow kendt skyldig i anklagen og i 1982 idømt 30 års fængsel.
Film om sagenHan appellerede sagen, og i 1985 blev han frifundet.
I 1990 blev sagen filmatiseret i filmen "Frikendt".
Her spillede skuespilleren Jeremy Irons hovedrollen som Claus von Bülow.
En præstation, der indbragte ham en Oscar.
Skuespillerinden Glenn Close spillede rollen som Sunny.
Hustruen døde i 2008 efter 28 år i koma.
/ritzau/FacebookTwitterKopier linkEmner:Glenn Close (skuespiller)|USA|Mord|København|New York Times




https://www.dr.dk/nyheder/politik/folketingsvalg/ingrid-flyttede-undgaa-skole-med-mange-tosprogede-mine-boern-ville

FolketingsvalgIngrid flyttede for at undgå skole med mange tosprogede: 'Mine børn ville blive en minoritet'Skoler fravælges af både etniske danskere og ressourcestærke tosprogede.
Ingrid Klausen er mor til tre børn i skolealderen.
Hun er flyttet for at undgå en skole med mange tosprogede.
Af Lisbeth Quass, Ditte Bannor-Kristensen og Bardur Thomsen (video)30.
maj 2019 kl.
20.
00Bemærk: artiklen er mere end 30 dage gammelLæs opDa andelen af tosprogede elever på Herningsholmskolen i Herning for nogle år siden begyndte at stige, greb kommunen ind.
Løsningen blev at omlægge skoledistrikterne og at åbne en ny skoleafdeling i det socialt udsatte boligområde Holtbjerg.
Her bliver størstedelen af eleverne tosprogede.
38-årige Ingrid Klausens adresse betød, at hendes tre børn også ville høre til den nye skole.
- Min bekymring var, at mine børn ville blive en minoritet, og minoriteter bliver ofte negligeret og overset, fortæller Ingrid Klausen, der arbejder som kvalitetskoordinator.
- Til sidst måtte jeg konkludere, at det eneste, jeg selv personligt kunne gøre, var at flytte.
Ingrid Klausen er mor til tre børn.
Adam på seks år, der skal starte i skole til august, Nanna på syv og Silke på ni.
(© DR Nyheder) Den genåbnede skole bliver en underafdeling af Herningsholmskolen.
I første omgang vil skolen huse 0.
til 3.
klasse.
År for år udvides skolen med et klassetrin, når eleverne rykker op.
(© DR Nyheder)1 / 2Ingrid Klausen er mor til tre børn.
Adam på seks år, der skal starte i skole til august, Nanna på syv og Silke på ni.
(© DR Nyheder)1 / 2Den genåbnede skole bliver en underafdeling af Herningsholmskolen.
I første omgang vil skolen huse 0.
til 3.
klasse.
År for år udvides skolen med et klassetrin, når eleverne rykker op.
(© DR Nyheder)2 / 2Skoler bliver fravalgtIfølge tal fra Undervisningsministeriet er der 22 folkeskoler i Danmark, hvor mindst halvdelen af eleverne er af udenlandsk herkomst.
DR Nyheder har været i kontakt med skolelederne fra 19 af skolerne.
Langt hovedparten af dem oplever, at etnisk danske forældre fravælger deres skole til fordel for skoler med flere etnisk danske elever.
Men der er også en stor andel af skolelederne, som oplever, at ressourcestærke tosprogede familier vælger deres skole fra på grund af den store andel elever med udenlandsk herkomst.
Professor: Undervisning på lavere niveauNår der går mere end 50 procent tosprogede på en skole, går det ud over elevernes faglige resultater, fortæller Simon Calmar Andersen, der er professor og leder af Trygfondens Børneforskningscenter på Aarhus Universitet.
Der er ifølge professoren ikke en entydig forklaring på, hvorfor det er tilfældet.
Men en del af forklaringen kan være, at eleverne ikke bliver stimuleret og udfordret sprogligt af deres klassekammerater, i samme grad som de ville blive det, hvis der var flere etniske danskere i klassen.
- Det kan også handle om, at lærerne underviser på et lavere niveau, hvis de skal tage hensyn til, at der er mange fagligt svage elever i klassen, siger Simon Calmar Andersen.
Hvad vil det sige at være tosproget?
•Der er forskellige definitioner på tosprogethed.
•En af de mest udbredte er, at tosprogede er personer, som har brug for mere end et sprog i deres hverdag.
•Det kan for eksempel gælde børn, som taler dansk i skolen og tyrkisk derhjemme.
•I Danmark bliver tosprogethed ofte forbundet med flygtninge og indvandrere.
•Tallene fra Undervisningsministeriet angiver andelen af elever med udenlandsk herkomst, hvilket ikke 1:1 tilsvarer definitionen på tosprogede.
•Kilder: Undervisningsministeriet og Københavns UniversitetUdvalgsformand: Et godt skoletilbudSkolen i Holtbjerg, der nu genåbner, blev lukket for tre år siden.
Det fik andelen af tosprogede i 0.
klasse til at stige meget voldsomt på Herningsholmskolen, fortæller formand for børne- og familieudvalget i Herning Kommune Dorte West (V).
- Det førte til bekymrede borgerhenvendelser, for Herningsholmskolen har ikke traditionelt været vant til så stor en andel tosprogede, siger hun.
Ifølge Dorte West blev beslutningen om at genåbne skolen i det udsatte boligområde taget, vel vidende at den med stor sandsynlighed ville få en høj tosprogsandel.
Som det ser ud nu, vil 70 procent af skolens elever være tosprogede.
Efter sommerferien begynder 69 elever på skolen.
29 forældre har benyttet det frie skolevalg til at søge et andet sted hen.
Dorte West ærgrer sig over, at nogle etnisk danske forældre ikke kan se deres børn på den nye skole og påpeger, at kommunen har afsat fire millioner kroner ekstra om året til at arbejde med integration på den nye skole.
- Vi er fuldt bevidste om, at der er udfordringer.
Derfor har vi også at investeret i at få løst de udfordringer, siger hun.
Ville ikke være en prøvekludFor Ingrid Klausen var det afgørende, at hendes børn ikke blev "en prøveklud".
Hun fortæller, at de øvrige etnisk danske familier, hun kender til, og som stod i samme situation, også har fravalgt den nye skole.
Hun kender også ressourcestærke tosprogede forældre, der har valgt at flytte deres børn for ikke at ende på den nye skole.
- Jeg ville elske, hvis de kunne blive ved med at være blandet.
Jeg er rigtig ked af, at de på den måde splitter skolen op i to og ekskluderer en bestemt gruppe, siger Ingrid Klausen.
Tosprogede, folkeskoler, Herning eller noget helt fjerde?
Se, hvad politikerne har talt om i folketingssalen her:Om søgeboksen•DR har automatisk indsamlet alle referater fra møder i folketingssalen fra Folketingets hjemmeside.
Fra første møde i salen i juli 2015 til mødet den 7.
maj 2019, hvor statsminister Lars Løkke Rasmussen (V) udskrev folketingsvalg.
•Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, ordet indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom Vejle også indgår i vejledning, og ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
FacebookTwitterKopier linkEmner:Befolkning|Inger Støjberg (politiker)|Lars Løkke Rasmussen (politiker)|Venstre|Herning




https://www.dr.dk/nyheder/indland/dgi-er-traet-af-raab-og-skrig-faa-foraeldrene-vaek-fra-sidelinjen-og-ind-i-saerlige

IndlandDGI er træt af råb og skrig: Få forældrene væk fra sidelinjen og ind i særlige zonerHold jer på 20 meters afstand af banen, lyder fodboldklubs opfordring til forældre.
Mange steder står forældrene og kigger på langs sidelinjen, men nu skal de rykkes ind i særlige zoner, mener DGI (arkivfoto).
Af Sally Frydenlund Larsen og Heidi Trillingsgaard30.
maj 2019 kl.
19.
51Bemærk: artiklen er mere end 30 dage gammelLæs opMange kender trangen.
Trangen til at råbe og komme med instruktioner, når der er kamp i fjernsynet, og fodboldspillerne på skærmen ikke spiller, som man gerne ville have det.
Og et ophidset tilråb er måske fint, når man sidder i sofaen derhjemme, men i fodboldklubber rundt omkring i landet oplever de, at mange forældre tager råberiet med, når deres børn spiller kamp.
5 gode råd til fodboldforælderen:Forhold dig i ro på sidelinjen – lad børnene spille.
Ophold dig kun langs den ene sidelinje – og i god afstand til trænere og spillere.
Respekter trænerens beslutninger – vær positiv og støttende.
Skab god stemning ved kampene – byd fx.
udeholdets forældre på kaffe.
Husk på, at det er dit barn som spiller fodbold - ikke dig!
Kilde: DBU.
- Nogen har ikke forstået, at det ikke er en Superliga-kamp, de er til.
Det er jo børnefodbold, vi snakker om, konstaterer Carsten Dohm.
Han er konsulent i Danske Gymnastik- & Idrætsforeninger (DGI) og arbejder blandt andet med at skabe bedre stemning på sidelinjen.
Hans påstand bakkes op af en undersøgelse, som Dansk Boldspil Union (DBU) lavede blandt trænere, spillere og forældre i 2018.
Her svarer knap 40 procent, at de inden for det seneste år har oplevet, at forældre råber af træneren, mens hver femte har oplevet, at en forælder råber nedsættende efter spillerne.
Særlige zonerCarsten Dohm vurderer, at forældrene er blevet slemmere til at råbe efter både spillere og trænere de seneste år.
Det er ærgerligt.
Det burde ikke være nødvendigt.
John Kiil, børne- og ungdomsformand i Nørresundby Forenede Boldklubber, hvor de har indført regler.
- Der er rigtig mange børn, som bliver flove og kede af at se deres mor og far stå og ikke kende grænsen for, hvad der er i orden og ikke i orden, siger han og forklarer, at forældrenes dårlige opførsel på sidelinjen, kan smitte af på børnenes opførsel på banen.
Udviklingen får DGI til at komme med en opfordring til de lokale klubber: Opret særlige zoner, hvor forældrene kan stå i god afstand fra både spillere og trænere.
- Man kan sagtens sætte nogle zoner op med bånd eller kegler, siger han og fortsætter:- Det kan godt være, at forældrene mener, de bliver indhegnet, men jeg kalder det 'kaffeområder'.
Så kan de stå ved siden af modstandernes forældre, og i stedet for at man står og råber og skriger, så får man faktisk en god dag, siger Carsten Dohm.
Klub: Hold jer mindst 20 meter vækI Nørresundby kender de forældreproblemet alt for godt.
Det fortæller John Kiil, som er børne- og ungdomsformand i Nørresundby Forenede Boldklubber.
Børne- og ungdomsformand John Kiil synes, at forældrenes adfærd er blevet værre over de seneste fem år.
- Trænerne føler sig pressede af forældrene, og spillerne får kommentarer.
De bliver forvirrede og kan ikke finde ud af, hvem de skal lytte til.
Er det far, der står på sidelinjen, eller er det træneren?
Derfor har klubben fået udarbejdet nogle skilte, som opfordrer forældrene til at holde sig på mindst 20 meters afstand af banen.
- Så håber vi selvfølgelig også på, at det dæmper hele familiegruppen.
Hvis der skal siges noget, skal det være opbakning til hele holdet, ikke kritik eller instruktioner, siger John Kiil og fortæller, at hvis forældrene ikke tager budskabet til sig, er klubben klar til at optegne deciderede forældre-zoner.
- Så siger vi til forældrene, at de ikke må komme inden for de kridtstreger, siger John Kiil og konstaterer:- Det er ærgerligt.
Det burde ikke være nødvendigt.
FacebookTwitterKopier linkEmner:Danske Gymnastik- og Idrætsforeninger|DBU|Nørresundby|Fodbold|Idrætspolitik




https://www.dr.dk/nyheder/politik/folketingsvalg/stoejberg-om-skoler-med-mange-tosprogede-det-nytter-simpelthen-ikke

FolketingsvalgStøjberg om skoler med mange tosprogede: 'Det nytter simpelthen ikke noget'Skoler med mange elever af udenlandsk herkomst bliver fravalgt af ressourcestærke familier.
Én metode til at få spredt eleverne mere ligeligt kan være kvotefordeling, siger Inger Støjberg (V).
Af Lisbeth Quass og Ditte Bannor-Kristensen30.
maj 2019 kl.
21.
30Bemærk: artiklen er mere end 30 dage gammelLæs opPå Sødalskolen i Brabrand ved Aarhus kræver det en ekstra indsats at få elevernes faglighed op på det niveau, som skolen ønsker.
De etnisk danske forældre i skoledistriktet sender nemlig typisk deres børn til andre skoler.
Det samme gør de ressourcestærke tosprogede.
Ifølge skoleleder Karen Henriette Jessen skyldes det, at en stor andel af eleverne på skolen er af udenlandsk herkomst.
- Forældrene vil jo gerne have, at deres børn får de allerbedste muligheder, og derfor har vi en kæmpe opgave i at fortælle dem, at eleverne faktisk bliver så dygtige, som de kan, her på Sødalskolen, uanset hvordan vores elevsammensætning er, siger skolelederen.
Karen Henriette Jessen fortæller om at være en skole med mange nationaliteter:Ved afgangsprøverne i 9.
klasse lå karaktergennemsnittet på Sødalskolen ifølge de seneste tal fra Undervisningsministeriet på 5,9.
Det er på det niveau, man kan forvente af eleverne, når man tager deres socioøkonomiske baggrund med i ligningen.
Karaktergennemsnittet for kommunens øvrige skoler kan tjene som et pejlemærke, for hvordan det kunne se ud, hvis Sødalskolens elevsammensætning var en anden:De aarhusianske elever fik i gennemsnit 7,2 i karaktergennemsnit, da de gik ud af skolen.
Minister: Der skal hårde initiativer i brugDR Nyheder har været i kontakt med skolelederne fra 19 ud af de 22 folkeskoler i landet, hvor mindst 50 procent af eleverne er af udenlandsk herkomst.
Hovedparten af skolelederne oplever, at etnisk danske familier fravælger deres skole på grund af elevsammensætningen.
Mange af skolerne bliver også fravalgt af ressourcestærke tosprogede til fordel for skoler med flere etnisk danske elever.
Udlændinge- og integrationsminister Inger Støjberg (V) mener, der er god grund til at få spredt de tosprogede elever, så de ikke "bliver klumpet sammen" på enkelte skoler i en kommune.
- Det nytter simpelthen ikke noget, siger hun.
Én metode til at få spredt eleverne kan ifølge ministeren være at indføre en kvotefordeling eller at sætte et loft over, hvor stor en andel elever af udenlandsk herkomst der må gå på de enkelte skoler.
- Det er så hårde initiativer, vi skal have i brug nu, siger Inger Støjberg.
Hun mener, at løsningen skal komme fra politikerne på Christiansborg:- Vi kan simpelthen ikke tillade os at se på, at der er børn, der forlader folkeskolen uden at kunne læse, regne eller skrive på et niveau, der gør, at de kan komme videre.
Og uden at de har fået dansk kultur og værdisæt ind under huden.
Det er blandt andet forsøgt tidligere:•I København har der været forsøg med "magnetskoler", hvor kommunen har reserveret pladser til tosprogede elever på skoler med mange etniske danskere og forsøgt at ændre elevfordelingen via opsøgende arbejde målrettet forældrene.
•Esbjerg Kommune har forsøgt at tiltrække etnisk danske forældre til skoler med stor andel tosprogede ved at tilbyde mere praktisk undervisning og en e-sportlinje.
•Aarhus Kommune har kørt tosprogede elever i bus til skoler med flere danske elever.
•I Holstebro har der tidligere været et loft på 18 procent tosprogede elever per klasse.
•Odense Kommune har brugt et fordelingsværktøj ved indskrivning til skole, hvor etnicitet vægter højere end søskendekriterier og afstand mellem skole og hjem.
FacebookTwitterKopier linkEmner:Inger Støjberg (politiker)|Uddannelse|Venstre|Befolkning|København




https://www.dr.dk/nyheder/politik/folketingsvalg/venstres-ungdom-har-fulgt-og-filmet-mette-frederiksen-i-valgkampen

FolketingsvalgVenstres Ungdom har fulgt og filmet Mette Frederiksen i valgkampenTrods kritik fra Socialdemokratiet vil VU-formand fortsætte optagelserne.
Her ses en af de to VU'ere i gang med at filme Mette Frederiksen under valgkampsarrangement.
Af Nicolas S.
Nielsen, Rasmus Lindegård Hansen og Casper Helweg Christiansen30.
maj 2019 kl.
21.
20 | opdateret 30.
maj 2019 kl.
21.
55Bemærk: artiklen er mere end 30 dage gammelLæs opSocialdemokratiets formand, Mette Frederiksen, har følgeskab af partimedlemmer, ansatte i partiet og pressen, når hun rejser rundt i landet for at deltage i debatter, dueller, vælgermøder og politiske gågade-snakke i valgkampen.
Men hun har også følgeskab af to medlemmer af Venstres Ungdom, der med solbriller, mikrofoner og telefoner optager hendes møder med vælgere og pressen.
Ivan Al-Hilali, der er retsordfører i Venstres Ungdom, og Carl Grauballe, der er lokalformand for ungdomspartiet i Horsens, har ved flere lejligheder filmet Mette Frederiksens offentlige møder.
Som DR Nyheder kan dokumentere, så er det sket blandt andet den 14.
maj, hvor Mette Frederiksen talte ved avisen Jyske Vestkystens arrangement i Tønder, den 15.
maj, hvor Mette Frederiksen talte i Thisted og den 18.
maj, hvor partiformanden besøgte Holbæk.
Ved alle disse arrangementer dukkede de to VU-politikere op, som du kan se i videoen herunder:VU'er afviste at svare på VU-medlemsskabEkstra Bladet har spurgt Carl Grauballe, hvorvidt fotograferingen foregår i forlængelse af hans hverv i Venstres Ungdom, hvortil han svarer:- Nja.
.
Vi kommer her og filmer, har jeg lige sagt til dig.
Det interview kan du se i bunden af artiklen.
Men at de to personer er medlemmer af Venstres Ungdom og samtidig aktive i valgkampen er der ingen tvivl om.
Som klippet herunder dokumenterer, så har de begge deltaget som tro støtter af statsminister Lars Løkke Rasmussen (V).
I videoen kan du se, hvordan de har støttet Venstre under en duel på TV 2, deltaget i statsministerens bogsignering og deltaget som baggrunds-heppekor til et pressemøde under Venstres Hovedbestyrelsesmøde.
Professor: Hidtil uset fænomen i DanmarkJournalistikprofessor Mark Blach Ørsten fra Roskilde Universitet har ikke tidligere set den form for valgkamp i Danmark.
- Jeg kan ikke komme på, at vi har set det her før i danske valgkampe.
Jeg synes jo på ingen måde, det her er moralsk over stregen.
Det, der er over stregen, er den måde, Socialdemokraternes kampagnefolk har reageret på.
Råbt skrid og fulgt efter dem i 1-2 timer i fem biler i Esbjerg.
Jakob Sabro, landsformand, Venstres UngdomHan tolker VU-medlemmernes aktion som et udtryk for negativ kampagne.
En kampagne, der i sidste ende kan vise sig nyttig for Venstre, hvis de kan fange Mette Frederiksen i et forkert øjeblik.
- Det ligner en negativ kampagne i valgkampen.
Valgkampen består jo af mange ting: Saglige argumenter, politiske drillerier og så negative kampagner, hvor man prøver at finde noget snavs på modstanderen og ødelægge kampagnen på en eller anden facon.
- Det her kunne se ud som, at man tog rundt og optog Mette Frederiksen i håb om, at hun sagde et eller andet, som man kunne bruge mod hende.
Mette Frederiksen selv har bemærket og undret sig over de unge Venstre-folk under hendes valgkamp.
- Jeg synes, det er noget mærkeligt noget.
Det er nogle unge mennesker, der har fulgt efter mig fra møde til møde, siger hun og spørger:- Jeg ved ikke, hvad de har tænkt sig at bruge materialet på, så jeg tror bare, jeg vil nøjes med at stille spørgsmålet til Lars Løkke – hvorfor Venstre laver valgkamp på den her måde?
Venstres Ungdom vil fortsætte optagelserneHverken Carl Grauballe eller Ivan Al-Hilali er vendt tilbage på DR Nyheders forespørgsel om et interview, men VU-formand Jakob Sabroe ser intet problem i, at Venstres Ungdom filmer S-formanden rundt om i landet.
- To frivillige VU-medlemmer har været til en række af Mette Frederiksens offentlige valgarrangementer.
Det har vi, fordi vi synes, hun skylder svar til danskerne.
Hvem er det, der skal have ret til den her famøse tidligere pension?
- De svar mangler vi.
Vi vil prøve at se, hvad hun siger, når hun er ude og møde danskerne.
Hvorfor spørger I hende så ikke?
I har kun filmet hende.
- Det vigtige er jo ikke, hvem der spørger.
Om det er en VU'er eller en vælger.
Jeg tror sådan set også, de har prøvet at stille hende spørgsmål til nogle af arrangementerne.
Det væsentlige er svaret.
Vi har desværre ikke fået noget svar endnu, så derfor har vi også tænkt os at fortsætte.
Med støtte fra VUJakob Sabroe forklarer, at VU som organisation støtter påfundet, som han ikke ser noget problem ved.
- Jeg synes jo på ingen måde, det her er moralsk over stregen.
Det, der er over stregen, er den måde, Socialdemokraternes kampagnefolk har reageret på.
Råbt skrid og fulgt efter dem i 1-2 timer i fem biler i Esbjerg.
- Det her er deres eget påfund.
Det er en beslutning, jeg som VU-landsformand støtter.
I videoen herunder kan du se, hvordan Carl Grauballe svarede, da Ekstra Bladet konfronterede ham med optagelserne under et vælgermøde i Albertslund i lørdags.
Statsminister Lars Løkke Rasmussen (V) har ikke ønsket at kommentere historien, men Sophie Løhde, der er minister for offentlig innovation siger, at hun ikke kender til sagen.
- Men jeg undrer mig over, at Socialdemokratiet tager sådan på vej over, at to unge mennesker har fulgt Mette Frederiksen rundt til et par offentlige møder.
Hvis der ikke skal mere til hos en, der stræber efter at blive statsminister i Danmark, så gør det mig da en smule nervøs.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Albertslund




https://www.dr.dk/nyheder/udland/trump-i-voldsomt-angreb-paa-mueller-totalt-inhabil

Rusland-undersøgelseSe temaUdlandTrump i voldsomt angreb på Mueller: 'Totalt inhabil'Dagen efter den særlige anklagers første udtalelser går præsidenten til modangreb.
Af Jakob Busk Olsen30.
maj 2019 kl.
20.
07Bemærk: artiklen er mere end 30 dage gammelLæs opDet har tydeligvis ikke hjulpet på Donald Trumps humør, at han har haft mulighed for at sove på den første offentlige kommentar fra den særlige anklager Robert Mueller.
Mueller er manden bag undersøgelsen af Ruslands indblanding i valgkampen før præsidentvalget i 2016, og han gentog i går, at hans rapport ikke frikendte Trump for at forhindre rettens gang.
På et improviseret pressemøde i dag kaldte Trump Robert Mueller for "totalt inhabil" og en "ægte aldrig-Trumper" med henvisning til sine kritikere blandt Republikanerne fra valgkampen.
Præsidenten tilføjede, at Mueller havde næret ønske om at blive chef for forbundspolitiet FBI, men Trump sagde nej.
Derudover hævdede præsidenten også, at de to mænd har haft en "uoverenstemmelse om forretninger" - uden at komme nærmere ind på, hvad den handlede om.
Læs også:Robert Mueller afviser at vidne i Kongressen: 'Rapporten er mit vidnesbyrd'Krav om rigsretssagRobert Muellers første udtalelser, siden han afleverede sin rapport i marts, har forstærket et krav blandt Trumps politiske modstandere om, at præsidenten skal stilles for en rigsret.
Mueller var meget omhyggelig med at påpege, at han ikke havde mandat til at tiltale præsidenten for at forhindre rettens gang i forbindelse med Rusland-undersøgelsen.
Det har Kongressen til gengæld, hvis der er flertal for en rigsretssag i underhuset, Repræsentanternes Hus.
Herefter skal to-tredjedel af medlemmerne i overhuset, hvor Trumps parti Republikanerne har flertal, stemme for, hvis præsidenten skal dømmes.
Det anser ledelsen hos Demokraterne for at være urealistisk, og derfor holder de foreløbig tilbage med at tale om en rigsret, som Trump i dag kaldte "et beskidt, grimt, afskyeligt ord.
"- Det er kæmpemæssig præsidentiel chikane, sagde han.
Hjælp fra Rusland eller ejTrump har hele dagen været meget aktiv på sit foretrukne sociale medie Twitter.
Undervejs kom han tilsyneladende med en indrømmelse af, at Rusland hjalp ham med at blive valgt i 2016.
Trump skrev, at han selv "ikke havde noget at gøre med, at Rusland hjalp mig med at blive valgt".
Uden for Det Hvide Hus forklarede præsidenten dog senere til de forsamlede journalister:- Rusland hjalp mig ikke med at blive valgt.
Ved I, hvem der fik mig valgt?
Jeg fik mig valgt.
FacebookTwitterKopier linkEmner:Donald Trump (politiker)|Rusland|Embedsmisbrug|Offentlig forvaltning|Repræsentanternes Hus




https://www.dr.dk/sporten/fodbold/superliga/hobro-maalmand-sikrer-foerste-skridt-mod-overlevelse

SuperligaHobro-målmand sikrer første skridt mod overlevelseBegge hold havde flere store chancer, da Hobro slog Viborg i første playoff-kamp om en plads i Superligaen.
30.
maj 2019 kl.
19.
53 | opdateret 30.
maj 2019 kl.
20.
46Bemærk: artiklen er mere end 30 dage gammelLæs opHjemmeholdets bagerste mand sikrede en sejr på 1-0, da Hobro torsdag tog imod 1.
divisionsholdet Viborg.
Det første af to playoff-opgør om en plads i Superligaen var fyldt med chancer til begge hold.
Her var det dog sløsede forsvarsaktioner mere end offensiv skarphed, som ofte gjorde kampen spændende i begge ender.
Hobros målmand, Jesper Rask, formåede til gengæld at spille kampens største rolle i det gode udgangspunkt for nordjyderne.
Han diskede nemlig op med flere store redninger i alverdens afskygninger.
En halv time inde i kampen faldt målet så, da angriber Julian Kristoffersen blev fældet på kanten.
Men inden nogen lyd fra fløjten havde offensivspilleren Emmanuel Sabbi sneget sig gennem forsvarskæden og opsnappet den løse bold, som han sendte ind bag Ingvar Jonsson i Viborg-målet.
Hobro-målmand var alle stederUmiddelbart efter scoringen kom gæsterne til flere store muligheder i Hobro.
Den allerstørste kom, da Andreas Albers var tæt på at gøre det til 1-1 på et hovedstød.
Men Jesper Rask fik handsken på bolden, da den var tæt på at snige sig under overliggeren.
Det var også tæt på, da Julian Kristoffersen skød på stolpen umiddelbart før pausen.
Men det blev ved 1-0 inden anden halvleg.
Kort efter pausen kom back Mikkel Knudsen til en god afslutning på kanten af feltet, men målmand Jesper Rask stod igen i vejen.
Jesper Rask stod en af karrierens bedste kampe.
Keeperen viste sig igen skarp, da Viborgs offensivspiller Jeff Mensah sendte en bold fra distancen, som Rask skubbede op på overliggeren.
Kort efter stod Hobro-målmanden så klar med en mirakuløs fodparade på en opfølgende chance.
Dermed blev det ved 1-0 på DS Arena.
Returopgøret spilles søndag i Viborg.
Den samlede vinder får en plads i næste sæson af Superligaen.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|Viborg|Fodbold|Hobro Stadion




https://www.dr.dk/sporten/oevrig/roer-hopper-i-baaden-til-em-med-diskusprolaps-jeg-skal-nok-varme-lidt-ekstra-op

Øvrig sportRoer hopper i båden til EM med diskusprolaps: ’Jeg skal nok varme lidt ekstra op’ En diskusprolaps er ikke nok til at stoppe den danske roer Sverri Nielsen ved EM i roning.
Sverri Nielsen er født på Færøerne.
(Foto: Darko Vojinovic © Copyright 2018 The Associated Press.
All rights reserved)Af Malte Nørgaard30.
maj 2019 kl.
19.
06Bemærk: artiklen er mere end 30 dage gammelLæs opFor to uger siden fik den danske roer Sverri Nielsen konstateret en diskusprolaps i ryggen, men det holder ham ikke fra at deltage ved EM i roning, der foregår i den schweiziske by Luzern.
Der er mange andre roere, der har roet med en diskusprolaps i mange år.
Sverri Nielsen, roer- Jeg skal forsøge at varme lidt mere op inde på land, inden jeg hopper ned i båden.
Jeg plejer ikke at varme så meget op, men jeg bliver nok nødt til at varme op i minimum en halv time med mine øvelser, siger han forud for det indledende heat i herrernes singlesculler fredag middag.
Selv er han ikke så bekymret for skaden i ryggen.
- Jeg kan godt ro.
Jeg skal bare passe på og mærke efter i min krop, hvordan jeg har det.
Det er ikke et kæmpeproblem.
Der er mange andre roere, der har roet med en diskusprolaps i mange år.
Det handler bare om, at jeg skal have styrket min krop og dulmet smerterne, lyder det fra Sverri Nielsen.
Træningen er lagt omAlligevel erkender Sverri Nielsen gerne, at smerterne i ryggen har hæmmet hans forberedelser forud for europamesterskaberne.
Blandt andet skal han lave øvelser hver anden time, når han er vågen.
- Det har betydet, at jeg har trappet lidt ned på min rotræning.
I stedet har jeg forsøgt at lave træning, hvor jeg ikke belaster ryggen, siger han og fortsætter.
Derfor satser Sverri Nielsen heller ikke på, at han snupper en medalje ved regattaen i Schweiz.
- Lige nu er jeg mest fokuseret på at få styr på min ryg og få smerterne væk, så jeg kan komme rigtigt tilbage.
Kommer jeg blandt de 12 bedste til EM, er det acceptabelt.
Kommer jeg blandt de seks bedste, er det godt, siger han.
EM i roning starter fredag, og Danmark stiller til start med otte både.
FacebookTwitterKopier linkEmner:Roning|Ryglidelser|Schweiz




https://www.dr.dk/nyheder/politik/fagfolk-foreslar-akutnummer-til-psykisk-syge

PolitikFagfolk foreslår akutnummer til psykisk sygeEn række fagpersoner fra psykiatriområdet foreslår, at der oprettes en akuttelefon til psykisk syge.
(Arkivfoto) Et nyt akutnummer skal gøre det nemmere for psykisk syge at få hjælp.
30.
maj 2019 kl.
22.
35Bemærk: artiklen er mere end 30 dage gammelLæs opDer skal oprettes en ny telefonlinje, 115, til akut psykisk sygdom, som man kender det fra 112 og 114 i dagDet mener en række fagpersoner fra psykiatriområdet, skriver Politiken.
- I dag er det svært at få overblik over, hvor man skal ringe hen, når ens pårørende får det psykisk svært, eller nogen omkring en har brug for hjælp til noget, der ligner psykiatrisk lidelse.
- Det skal 115 løse, siger psykiatrisk udrykningslæge i Region Hovedstaden Simon Gartner til avisen.
Minister: Spændende idéSundhedsministeren, Ellen Trane Nørby (V), finder forslaget om et akutnummer interessant.
- Det er en spændende idé, som jeg gerne vil arbejde videre med efter et valg, hvor vi kan dykke ned i udfordringer, muligheder og perspektiver, siger ministeren.
SF's Trine Torp kalder det for en "god idé", mens Socialdemokratiet og DF er skeptiske.
- Jeg tror, at rigtig mange forbinder 112 med, at man skal være i en akut fysisk tilstand.
- Og hvis man står med en pårørende, eller måske møder en person på gaden, der har det svært psykisk, så tror jeg ikke nødvendigvis, det er noget, man tænker, at man kan kontakte 112 om, siger Trine Torp, social- og psykiatriordfører for SF, til Ritzau.
Behov for at gå nye veje115 kan ifølge Trine Torp hjælpe til at gøre psykiatrien mere tilgængelig for dem, der har et behov.
- Psykiatrien er et område, hvor man skal overveje, om der er nye veje at gå.
Og jeg synes, at forslaget giver mulighed for at kunne imødekomme nogle af de behov, jeg ofte hører udtalt.
Folk har nemlig svært ved at finde ud af, hvem de skal henvende sig til.
- Og så kræver psykiske problemer nogle andre kompetencer, end hvis man har slået hovedet.
Så det handler også om at sikre, at man får hjælp af nogen med de rette kompetencer med det samme, siger Trine Torp.
/ritzau/FacebookTwitterKopier linkEmner:Socialistisk Folkeparti|Psykiske lidelser|Venstre|Lægevagt|Ellen Trane Nørby (politiker)




https://www.dr.dk/nyheder/indland/hovedmistaenkt-tilstar-dobbeltdrab-i-marokko-jeg-plejede-elske-islamisk-stat

Dansker og nordmand dræbt i MarokkoSe temaIndlandHovedmistænkt tilstår dobbeltdrab i Marokko: Jeg plejede at elske Islamisk StatI retten har en af de hovedmistænkte tilstået at have dræbt dansk og norsk kvinde, der var på trekking i Atlasbjergene.
De 24 tiltalte i sagen ankom under stort sikkerhedsopbud til retsbygningen i byen Sale nær den marokkanske hovedstad Rabat.
30.
maj 2019 kl.
18.
31Bemærk: artiklen er mere end 30 dage gammelLæs opRetssagen mod 24 mænd, der anklages for det brutale drab på danske Louisa Vesterager Jespersen og norske Maren Ueland, blev torsdag genoptaget ved en domstol i Marokko.
To gange tidligere er retssagen blevet udskudt, men torsdag kom der omsider skred i sagen.
En af de fire hovedmistænkte i sagen erkender ifølge norske VG at have dræbt kvinderne.
Han har ifølge mediet forklaret, at han indtil sin anholdelse var tilhænger af Islamisk Stat (IS).
- Jeg plejede at elske Islamisk Stat, men nu ved jeg ikke.
Alt hvad jeg ved er, at jeg angrer, at jeg de dræbte de to turister, lød det fra Abdesamed El Joud.
Mangel på forsvarsadvokaterDet var 17.
december sidste år, at de to studerende blev fundet dræbt i Atlasbjergene i Marokko.
Sagen skulle have været indledt 2.
maj, men blev først udsat på grund af mangel på forsvarsadvokater.
Læs også:Drabstiltalte forklarer angreb i Marokko: Havde ikke råd til at rejse til SyrienDen 16.
maj blev sagen igen udsat, fordi den danske families bistandsadvokat krævede, at den marokkanske regering blev holdt ansvarlig for drabene og skulle stille med en repræsentant i retten.
Da de tiltalte ankom torsdag, skete det ifølge AFP under stort sikkerhedsopbud ved retsbygningen i Sale nær hovedstaden Rabat.
Risikerer dødsstrafTre af mændene er tiltalt for drab, mens en fjerde er anklaget for at have haft en koordinerende rolle for gruppen, som forud havde svoret troskab til IS.
Ud over drab anklages mændene også for terror og for at have tilsluttet sig en terrorgruppe.
Hvis mændene findes skyldige, risikerer de dødsstraf.
Marokko har dog ikke eksekveret dødsstraf siden 1993.
Advokat Hafida Makssaui, der repræsenterer de fire hovedmistænkte, har tidligere sagt til VG, at de vil erkende terrorhandlinger.
(Arkivfoto) Blomster og billeder til minde om 24-årige Louisa Vesterager Jespersen og 28-årige Maren Ueland foran Københavns Rådhus, 21.
januar 2019.
24-årige Louisa Vesterager Jespersen fra Ikast og 28-årige Maren Ueland fra den norske by Bryne var sammen på trekking i Atlasbjergene, da de blev dræbt.
De studerede begge på Universitetet i Sørøst-Norge i Bø i Telemark.
Dømt for at dele drabsvideoEfter drabet kom det frem, at de to kvinder var blevet stukket med kniv og halshugget.
En video viser angiveligt drabet på en af kvinderne.
Videoen blev offentliggjort på sociale medier, og flere personer i både Danmark og Norge er blevet dømt for at dele videoen.
/ritzau/AFPFacebookTwitterKopier linkEmner:Islamisk Stat|Marokko|Norge|Mord|Kriminalitet




https://www.dr.dk/sporten/fodbold/superliga/lyngby-sejrede-og-spillede-sig-taettere-paa-superligaen-i-livlig-affaere

SuperligaLyngby sejrede og spillede sig tættere på Superligaen i livlig affæreLyngby slog Vendsyssel med 2-1 i et playoff-opgør med masser af chancer og et brændt straffespark.
30.
maj 2019 kl.
18.
10 | opdateret 30.
maj 2019 kl.
20.
13Bemærk: artiklen er mere end 30 dage gammelLæs opLyngby slog torsdag Vendsyssel FF med 2-1 på hjemmebane i den første af to playoffkampe om en plads i næste sæsons Superliga.
Det blev et meget livligt og intenst opgør, hvor der sagtens kunne være blevet scoret flere mål, men begge holds keepere havde en god dag på kontoret.
Vendsyssels målmand Nicolai Flø reddede blandt andet et straffespark fra hjemmeholdets Frederik Gytkjær i anden halvleg.
Underholdende startVendsyssel, der kun har vundet én kamp i Superligaen i hele 2019, havde Peter Enevoldsen som debuterende cheftræner på sidelinjen efter en trænerfyring for ti dage siden, men der var ingen umiddelbart chokeffekt at spore på banen.
Vendsyssel spillede således i perioder meget nervøst og lavede flere store fejl i forsvaret mod et Lyngby-hold, der spillede lidt mere frisk og optimistisk.
De nordjyske gæster startede ellers opgøret bedst, men efter ti minutter dykkede offensivspilleren Frederik Gytkjær ind i et indlæg fra højre og headede Lyngby foran med 1-0 til stor glæde for de knap 4900 fremmødte tilskuere.
Glæden var dog meget kort, for to minutter senere udlignede den kommende Randers FC-angriber Alhaji Kamara til 1-1 efter samme opskrift.
Kantspilleren Tiemoue Konate slog et indlæg fra højre, som stærke Kamara sendte i nettet i hård duel med en forsvarsspiller.
Masser af chancerI en meget underholdende og intens første halvleg kom Lyngby også på 2-1, da Fosgaard efter en halv time nåede højest på et hjørnespark og pandede sit hold i front.
Det blev kampens sidste scoring, selv om der var chancer til gæsterne, men Lyngby-keeper Thomas Mikkelsen leverede således i første halvleg et par solide refleksredninger.
Og i anden halvleg snuppede Vendsyssels sidste skanse Nicolai Flø to gange forsøg fra en helt fri Lyngby-spiller, inden han efter 82 minutter kronede en stor anden halvleg ved at redde et straffespark.
Der er returkamp i Hjørring på søndag klokken 16.
00.
/ritzau/FacebookTwitterKopier linkEmner:Lyngby|Jylland|Fodbold|Randers FC|Vendsyssel FF




https://www.dr.dk/musik/festival/alt-har-aendret-sig-stjerne-dj-efter-misbrug-det-er-sindssygt-nervepirrende-fordi-jeg

DISTORTION 2019Se temaFestivalAlt har ændret sig for stjerne-dj efter misbrug: 'Det er sindssygt nervepirrende, fordi jeg ikke drikker'Det er en anderledes oplevelse for Faustix at optræde til Distortion nu, hvor han selv har lagt alkoholen på hylden.
Af Christian Mejdahl og Foto: Hedda Rysstad30.
maj 2019 kl.
19.
45Bemærk: artiklen er mere end 30 dage gammelLæs op- EJ, DET ER FAUSTIX!
Der er en halv time til, Morten Olsen - bedre kendt under sit dj-alias Faustix - skal på scenen til dette års Distortion-menageri på Nørrebro i København.
Fra tourbussen og hen til backstageområdet er tilråbene fra horderne af glade gæster mange.
Den populære dj ledsages da også af tre sikkerhedsvagter, der skal skærme ham fra den værste vildskab, der følger med, når Nørrebro hvert år forvandles til et mange kvadratkilometer stort dansegulv med alt, hvad det indebærer af opkast, glasskår og folk, der vælter rundt.
Lyt til Faustix seneste hit, mens du læser, her:Faustix - ThornsDet er femte år i træk, Faustix spiller på den københavnske festival.
Men i år er det ikke som de andre gange, han har optrådt der.
Faustix har nemlig ikke indtaget så meget som en eneste dråbe alkohol, siden han for over et år siden åbnede op om sit alkoholmisbrug, der sled gevaldigt på familien og karrieren.
Derfor er det også det, han selv kalder en ny udgave af Faustix, der nu går på scenen, når han optræder.
Og det kræver en anden form for forberedelse, når man som afholdsmand skal stå ansigt til ansigt med det mere end almindeligt påvirkede Distortion-publikum.
- Distortion for mig er jo sindssygt nervepirrende, fordi jeg ikke drikker alkohol mere.
Så jeg forbereder mig selvfølgelig musikalsk til Distortion, men jeg tænker også over, hvordan jeg skal være, siger han og fortsætter:- For Distortion er kaos, og jeg har spillet her i fem år, og folk bliver mere og mere fulde.
Og jeg får på en eller anden måde klaustrofobi, så jeg skal have styr på mit set og mit sind, siger Faustix, der onsdag aften skulle spille på Rope of Dope-scenen foran tusindvis af feststemte Distortion-gæster.
Herunder kan du være en flue på væggen før, under og efter Faustix' koncert til Distortion.
Den populære dj sørger for at omgive sig med mennesker, han ved kan give ham den tryghed, der er brug for, når de mange gæster kommer lidt for tæt på.
- Jeg kan godt blive halvangst for turen fra bilen og hen til scenen, fordi folk er vilde og fulde.
Og jeg har selv været fuld, og jeg ved, hvor pisseirriterende man er.
Og jeg bryder mig ikke om at være for længe i det.
Jeg bliver hurtigt træt, siger han og fortsætter:  - Jeg tænker over, hvordan jeg ikke bliver en idiot, fordi Distortion jo er fyldt med folk, der hurtigt kan overskride ens grænser.
Så jeg omgiver mig med mennesker, som støtter mig, så jeg føler ro.
Det er enormt vigtigt.
1 / 11Det er ikke uden en vis portion ængstelighed, at Faustix pludselig befinder sig blandt op imod 150.
000 berusede Distortion-gængere:  - Når jeg står i det, har jeg det jo egentlig ad helvede til.
Men jeg ville have det endnu værre, hvis jeg var alene.
Så jeg har mine vagter, min tourmanager og måske min kæreste med.
Og jeg kommer først lige op til et show.
Jeg sidder ikke backstage i en times tid og synes, det er det fedeste.
2 / 11Selvom Faustix efterhånden er en erfaren dj med utallige koncerter bag sig, så skal han alligevel have styr på de sidste, uundgåelige nerver før hvert eneste show:  - Jeg skal helst bruge de sidste fem minutter inden showet på bare at gå for mig selv og kigge ned i jorden.
Jeg er supernervøs, inden jeg skal på, og folk skal helst ikke tale til mig.
Så det vigtigste er, at folk holder kæft, griner han.
3 / 11Koncerten er sparket i gang med et brag, og Faustix står helt fremme på scenen for at suge publikums energi til sig: - I gamle dage spillede jeg på en eller anden måde for mig selv.
Jeg glædede mig mere til selv at skulle feste i stedet for at skulle levere en fest.
Og i dag er min indbakke fuldstændigt proppet med beskeder fra folk, der glæder sig til mit show og spørger, hvornår jeg går på.
Det, følte jeg ikke, var tilfældet før.
Så folk vil heldigvis også gerne den nye Faustix, siger han.
4 / 11Når Faustix giver koncert i dag, ligger det ham meget på sinde, at publikum skal kunne mærke ham, så de kan huske, hvor fedt det var, når de går fra koncerten: - Jeg spiller faktisk ikke så ofte i København, selvom mange af mine fans er derfra, så det er vigtigt for mig, at de ser mig for den nye person, jeg er blevet.
Jeg er meget mere show-bevidst og vil gerne interagere mere med mit publikum.
Det er jo lidt sjovere at kunne stykke en hel sætning sammen i stedet for bare at sige: '1-2-3-hop'.
5 / 11Publikum er ikke i tvivl.
Faustix står for en fest af de helt store, og de glade Distortion-gæster hopper taktfast og trofast til dj'ens show.
6 / 11Publikum er på.
Faustix er på.
Som koncerten skrider frem, er den scenevante dj ikke til at skyde igennem: - Jeg er meget mere til stede og står ikke hele tiden og kigger ned i pulten.
Jeg nyder musikken og interagerer med publikum nu.
Før gravede jeg mig måske lidt ned, hvis der lige var stille i nogle passager.
Men nu nyder jeg det meget mere og føler også, jeg leverer et meget bedre stykke arbejde, siger han.
7 / 11Hen mod slutningen af koncerten får Faustix uventet besøg af sin kæreste gennem fem år, beauty-influenceren Irina Olsen, der hurtigt griber røgkanonen til publikums og sin egen store begejstring.
8 / 11For tiden hitter Faustix med nummeret 'Crying In The Sun', der har over ti millioner afspilninger på Spotify, ligesom hans seneste single, 'Thorns', også har formået at blive streamet flere millioner gange: - Jeg vil gerne have, at folk måske skubber den gamle Faustix lidt fra sig.
Jeg har været ædru i over et år nu, og det, synes jeg, er en kæmpe bedrift.
Jeg er rigtig glad, og det synes jeg også, min nye musik afspejler.
9 / 11Koncerten er veloverstået, og bag scenen venter kæresten og venner med ros til den trætte dj.
- Det var superfedt!
Jeg er glad.
Og nu skal jeg ud i min bil, og så skal jeg hjem.
Der er ikke noget med at blive hængende og den slags.
Jeg bruger så meget energi på den scene, fordi jeg giver mig fuldt ud, så nu vil jeg gerne have ro hurtigt.
Der venter jo et nyt job i morgen, lyder reaktionen fra Faustix efter showet.
10 / 11Der går ikke mange minutter fra Faustix er nede fra scenen, til turen atter går gennem junglen af løsslupne Distortion-gæster på Nørrebrogade på vej tilbage til bilen.
11 / 11FacebookTwitterKopier linkEmner:Distortion|København|Nørrebro|Alkoholforbrug




https://www.dr.dk/nyheder/udland/stat-nummer-21-afskaffer-doedsstraf-i-usa

UdlandStat nummer 21 afskaffer dødsstraf i USANew Hampshire har i forvejen ikke henrettet nogen siden 1939.
Der er kun en dødsdømt fange i New Hamshire (arkivfoto).
Af Jakob Busk Olsen30.
maj 2019 kl.
18.
14Bemærk: artiklen er mere end 30 dage gammelLæs opPolitikerne i New Hampshire i USA har efter et større politisk slagsmål afskaffet dødsstraf i staten.
Det krævede to-tredjedels flertal i begge kamre af New Hampshires lovgivende forsamling at tilsidesætte et veto fra statens republikanske guvernør, Chris Sununu, som er tilhænger af dødsstraf.
Underhuset opfyldte med nød og næppe kravet i sidste uge, og i dag fulgte overhuset så trop, oplyser Huffington Post.
En enkelt dødsdømt tilbageNew Hampshire har ikke henrettet nogen indsat siden 1939, og staten har ingen faciliteter til henrettelser.
I øjeblikket sidder en enkelt fange på dødsgangen i New Hampshire.
Han hedder Michael Addison og blev i 2007 dømt til døden for at have dræbt en politibetjent.
Afskaffelsen af dødsstraf gælder dog ikke med tilbagevirkende kraft.
Dødsstraf er nu afskaffet i 21 stater i USA.
29 stater har stadig straffen, men flere steder er lovforslag til behandling, som forsøger at afskaffe eller begrænse den.
I ti af staterne, hvor der er dødsstraf, er ingen blevet henrettet i over et årti.
I fire stater har guvernørerne indført midlertidige forbud mod dødsstraf.
FacebookTwitterKopier linkEmner:USA|Huffington Post




https://www.dr.dk/nyheder/politik/folketingsvalg/stoettepartiers-krav-til-mette-frederiksen-bind-dig-til-klimalov-foer

FolketingsvalgStøttepartiers krav til Mette Frederiksen: Bind dig til klimalov, før du bliver statsministerS-formanden skal forpligte sig til at reducere udledningen af drivhusgasser med 70 procent i 2030.
Carolina Magdalene Maier (ALT), Morten Østergaard (R), Pia Olsen Dyhr (SF) og Pernille Skipper (EL) er enige om, at en ny regering skal sigte mod en CO2-reduktion på 70 procent i 2030.
Af Rikke Gjøl Mansø og Jesper Bo Pedersen30.
maj 2019 kl.
17.
32Bemærk: artiklen er mere end 30 dage gammelLæs opHvis Mette Frederiksen skal gøre sig forhåbninger om at kunne sætte sig til rette bag skrivebordet i Statsministeriet, skal hun forpligte sig til at gennemføre en bindende klimalov med et mål om at reducere udledningen af drivhusgasser med 70 procent i 2030.
Sådan lyder et fælles krav fra de tre partier, der peger på Socialdemokratiets formand som statsminister: Enhedslisten, De Radikale og SF.
Og Alternativet tilslutter sig klimakravet, selvom partiet ikke peger på Mette Frederiksen.
- Det her er en meget klar melding fra de partier, der kan gøre Mette Frederiksen til statsminister: Hvis hun vil være statsminister på vores mandater, så kan hun jo se her, hvad der skal til, siger De Radikales politiske leder, Morten Østergaard.
Oppositionens klimakrav til SocialdemokratietEnhedslisten, De Radikale og SF står sammen om et krav til en kommende regering om, at den før sin tiltrædelse forpligter sig til at gennemføre en bindende klimalov med et reduktionsmål på 70 procent i udledningen af drivhusgasser i 2030 i forhold til 1990.
Klimaloven skal leve op til Paris-aftalen med periodiske opfølgninger.
Klimarådet skal være den monitorerende rådgiver, som følger op på, om målsætningerne nås.
Klimarådet skal også rådgive nærmere om, hvordan man finder holdbare virkemidler til at nå fra 65 til 70 procents reduktion af drivhusgasser i 2030.
Alternativet kommer ikke med krav til regeringsforhandlingerne, fordi partiet ikke peger på Mette Frederiksen som statsminister, men partiet tilslutter sig ønsket om, at et nyt flertal forpligter sig på det fælles klimamål.
De fire partier har ikke en fælles plan for virkemidler og finansiering, men peger hver især på finansieringskilder som CO2-afgift på flyforurening og en omlægning af landbrugsstøtten.
Den bindende klimalov skal leve op til Paris-aftalen, og der skal løbende følges op på, om målene nås.
Klimarådet skal følge indsatsen og rådgive politikerne, så der kan skrues op for nye initiativer, hvis det bliver nødvendigt for at kunne nå Paris-aftalens målsætning om at begrænse temperaturstigningen til 1,5 grader.
Klimarådet er et uafhængigt ekspertorgan, som rådgiver om, hvordan Danmark mindsker sin udledning af drivhusgasser.
Klimarådet skal også rådgive nærmere om, hvordan man finder holdbare virkemidler til at nå fra 65 til 70 procents reduktion af drivhusgasser i 2030.
- Det haster rigtig meget.
Man kan ikke snakke om 2050, eller hvad andre lande gør – vi har haft fire år med en sort regering, nu skal vi have en grøn, siger SF-formand Pia Olsen Dyhr.
Det er "hamrende vigtigt", at Danmark lever op til Paris-aftalen, istemmer Enhedslistens politiske ordfører, Pernille Skipper:- Vi har samlet alle oppositionspartierne uden om Socialdemokratiet – så det er umuligt for Mette Frederiksen at afvise det.
Vi forpligter os alle til at gøre det til et topkrav, når vi mødes til forhandlinger, siger hun om udsigten til mulige forhandlinger om en rød regering, hvis flertallet skifter ved folketingsvalget på onsdag.
Alternativet tilslutter sig kravet om en bindende klimalov, forsikrer gruppeforperson Carolina Magdalene Maier.
Alternativet peger som det eneste oppositionsparti ikke på Mette Frederiksen, men på partileder Uffe Elbæk som statsminister.
Derfor har Alternativet ikke krav til regeringsforhandlingerne, betoner gruppeforperson Carolina Magdalene Maier:- Vi peger ikke på Mette Frederiksen, så for os er det her et ønske om, at vi forpligter os på et fælles mål, som vi kan se hinanden i øjnene og være enige om.
Det er vores klare ønske i forhold til, hvad der skal til, for at vi holder hånden under en regering.
S sigter mod 60 procent CO2-reduktion i 2030Socialdemokratiet fremlagde i går planen "Danmark skal igen være en grøn stormagt".
Heri sigter partiet mod hurtigst muligt at indføre en klimalov med nye, bindende mål for klimaindsatsen.
Blandt andet skal udledningen af drivhusgasser reduceres med mindst 60 procent i 2030 i forhold til 1990.
Dermed er det lige nu 10 procentpoint, der på papiret adskiller Socialdemokratiet fra de fire øvrige oppositionspartier og deres krav om 70 procents reduktion i 2030.
Hvis Mette Frederiksen ikke kan gå med på kravet om 70 procent CO2-reduktion, må hun "melde sig i det sorte slæbespor, hvor det nuværende flertal befinder sig", siger De Radikales Morten Østergaard.
- Man kan godt mene, det er en tal-leg, men det er det ikke.
For de 10 procentpoint betyder faktisk lige præcis forskellen, siger Carolina Magdalene Maier.
Drivhusgasser er en fælles betegnelse for de luftarter, herunder CO2, der bidrager til drivhuseffekten - og dermed klimaforandringerne.
En drivhusgas som metan har et større aftryk end CO2, men da der er langt mere CO2 i atmosfæren, fylder det mest i debatten.
- Hvis vi skal nå i mål, skal vi fra den rigeste del af verden, der udleder mest CO2 per indbygger, gå foran og vise, hvordan det kan lade sig gøre, siger Morten Østergaard.
Læs også:S vil have bindende klimamål: Vi kan ikke være bekendt ikke at løse klimakrisenUltimativt krav?
SF-formand Pia Olsen Dyhr kvitterer for, at Mette Frederiksen "meget klart" siger, at hun vil have Danmark "tilbage i den grønne førertrøje".
Hvis Mette Frederiksen vil tilbage i den grønne førertrøje, må hun skrue op for ambitionerne, mener SF-formand Pia Olsen Dyhr.
- Men det kræver, at vi skruer op for ambitionerne og kommer i gang med virkemidlerne – for det er ikke nok at snakke om mål, vi skal også i gang med at kigge på landbruget, transporten og energibesparelser, siger hun.
Betyder det, at I ikke vil pege på Mette Frederiksen som statsminister, hvis hun ikke indfrier jeres klimakrav?
- SF peger på Mette Frederiksen som statsminister.
Men vi skal ikke bare have en ny regering i Danmark, vi skal have en ny retning.
Og jeg synes jo, det er så stærkt, at vi fire står sammen her og siger til Mette Frederiksen: Hvis du vil have vores opbakning, så skal du med i klubben.
Hvis et nyt folketingsflertal skal kunne blive taget seriøst, bliver det nødt til at sætte et bindende klimareduktionsmål på 70 procent i 2030, mener Enhedslistens politiske ordfører, Pernille Skipper.
Enhedslisten kommer heller ikke med ultimative krav.
- Men det er en betingelse for os, at en ny regering fører Danmark i mål på den grønne omstilling, og jeg kan ikke se, hvordan man skulle kunne gøre det uden en bindende klimalov på 70 procent, siger Pernille Skipper.
Mette Frederiksen står over for et helt klart valg, tilføjer Morten Østergaard: En grøn vej med de øvrige oppositionspartier eller en sort vej med det nuværende flertal.
Så hvis hun siger nej til jeres klimakrav, vil I ikke pege på hende som statsminister?
- Det er meget vanskeligt at se, hvordan vi skal gøre nogen til statsminister, hvis man vil sidde overhørig, at en så stor del af Folketinget siger, at 70 procent CO2-reduktion er det mål, vi skal sætte os, siger Morten Østergaard.
S: 'Vi skal nok finde hinanden'- Vi glæder os over den her fælles udmelding, lyder reaktionen fra Dan Jørgensen, der er næstformand i Socialdemokratiets folketingsgruppe.
Dan Jørgensen (S) er sikker på, at oppositionspartierne godt kan blive enige om en bindende klimalov, hvis de får flertal til valget.
Men han vil ikke love, at det bliver med et mål om 70 procent reduktion i drivhusgasser.
Men han advarer samtidig mod ikke at "stirre sig blind på tal", og han vil ikke give en garanti for, at en S-ledet regering vil binde sig til en klimalov om 70 procent reduktion i 2030.
- Vi har sagt mindst 60 procent.
Indtil i går sagde De Radikale vist også 60 procent, og indtil sidste uge sagde SF også det samme.
Vi skal nok finde hinanden, det er jeg sikker på, siger Dan Jørgensen og tilføjer:- Det er fint med langsigtede planer, men jeg efterlyser fra de her partier, at de fokuserer på, hvad der skal ske det første år.
Det har vi fremlagtlagt en plan for: Det er flere elbiler, mere regulering af landbruget, to nye havvindmølleparker.
Og der har vi brug for deres opbakning, for vi skal i gang nu.
Hvorfor går I ikke bare sammen med de andre fire oppositionspartier om de 70 procent?
- Vi har jo faktisk hele tiden sagt, at vi håber på – og faktisk også regner med – at skulle valget gå, som vi håber, så vil partierne kunne se, at det er Mette Frederiksen som statsminister, der kan give de forandringer, der skal til, siger Dan Jørgensen.
Men I er ikke klar til at gå med på kravet om 70 procent?
- Nej, jeg står ikke her og forhandler, men vi har jo hele tiden sagt mindst 60 procent.
Så mon ikke vi finder hinanden på det konkrete tal.
FacebookTwitterKopier linkEmner:Carolina Maier (politiker)|Pernille Skipper (politiker)|Socialdemokraterne|Radikale Venstre|Klimaændringer




https://www.dr.dk/sporten/haandbold/herreligaen/lykkelig-gog-profil-efter-finaleplads-det-er-det-stoerste-i-min

HerreligaenLykkelig GOG-profil efter finaleplads: 'Det er det største i min karriere'Profilen Niclas Kirkeløkke strålede, da GOG torsdag bookede DM-finale mod Aalborg ved at slå Skjern i Gudme.
Niclas Kirkeløkke jubler over et mål mod Skjern.
30.
maj 2019 kl.
19.
29 | opdateret 30.
maj 2019 kl.
19.
44Bemærk: artiklen er mere end 30 dage gammelLæs opMan forstod glæden hos GOG-profilen Niclas Kirkeløkke, da håndboldherrerne fra Fyn torsdag sikrede en plads i DM-finalen mod Aalborg Håndbold.
Ni scoringer blev det til mod Skjern, og 25-årige Kirkeløkke leverede, da det så mørkest ud efter en tredje semifinalekamp, hvor Skjern længe lignede en vinder.
28-25 lød sejren på, efter at GOG i første halvleg var bagud med seks mål, og ti minutter før tid var bagud 18-22.
- Det er helt sikkert noget af det største, jeg har oplevet i min karriere.
Det var en drøm at stå i finalen, og selvfølgelig vil jeg også gerne vinde i min sidste sæson i GOG, så det betyder alt lige nu.
Niclas Kirkeløkke skifter klub efter sæsonen - Især efter en kamp, hvor vi var helt nede i sækken og hev den op til sidst, siger den 25-årige landsholdsspiller.
Landsholdet blev dog et sort kapitel i januar, da Niclas Kirkeløkke måtte melde fra til VM i Danmark med en skade, og dermed var han ikke med til at blive verdensmester.
Et perfekt forårDet hele er dog vendt til noget positivt, inden Niclas Kirkeløkke i juli skifter til Rhein-Neckar Löwen i Bundesligaen.
Det har været et helt perfekt forår.
Jeg turde ikke håbe på, at jeg ville være så hurtigt tilbage, og at jeg ville stå med en finaleplads nu.
niclas kirkeløkke, håndboldspiller- Det har været et helt perfekt forår.
Jeg turde ikke håbe på, at jeg ville være så hurtigt tilbage, og at jeg ville stå med en finaleplads nu.
Det er noget af en omvæltning, i forhold til hvad der skete i januar, siger han.
GOG leverede et comeback i den afgørende dyst mod Skjern, som egentlig ikke kom bag på Kirkeløkke.
- Vi stoler på os selv hele tiden.
Det var lidt ligesom i vores første kamp mod Skjern for en uge siden, hvor vi også var bagud med fire-fem mål.
© ScanpixNiclas KirkeløkkeFødt: 26.
marts 1994 i RingePosition: Højre backKlub: GOGHøjde: 195 centimeterVægt: 100 kilo- Vi ved, at vi kan indhente kampe rigtig hurtigt, fordi vi løber godt, og når vi får fat i det i forsvaret, er det svært for de andre at score.
Han siger farvel til GOG og tager til Tyskland i begyndelsen af juli og indleder træningen i Tyskland i midten af juli.
Kirkeløkke ser frem til at lære af flere kampe med høj intensitet som i kampene mod Skjern.
- Jeg tror, jeg kan udvikle mit spil på det fysiske aspekt.
Når vi har spillet i Europa, har vi mærket et helt andet tryk fra de tyske og franske hold, som jeg håber, jeg kan få ind i mit spil, i stedet for at skulle vænne mig til det hver gang, siger Niclas Kirkeløkke.
/ritzau/FacebookTwitterKopier linkEmner:GOG Håndbold|Niclas Kirkeløkke (håndboldspiller)|Rhein-Neckar Löwen|Skjern|Håndbold




https://www.dr.dk/sporten/cykling/udbryder-snyder-sprinterne-i-italien-rundt

CyklingUdbryder snyder sprinterne i Italien RundtDamiano Cima tog fusen på feltets sprintere, da han torsdag vandt 18.
etape af Giro d'Italia.
Italien Rundt køres for 102.
gang.
30.
maj 2019 kl.
17.
32Bemærk: artiklen er mere end 30 dage gammelLæs opFeltets sprintere endte med en lang næse, da 18.
etape af Giro d'Italia torsdag blev kørt.
Her udnyttede Damiano Cima fra Nippo Vini Fantini-holdet nemlig et tøvende felt, da italieneren vandt med få meter ned til sprinterne efter at have siddet i udbrud det meste af etapen.
Det er Cimas største sejr i karrieren, der indtil nu kun har budt på en etapesejr i Tour of China.
Etapen ændrer ikke noget i toppen af det samlede klassement.
Her fører Richard Carapaz stadig med små to minutter ned til Vincenzo Nibali.
Torsdagens 222 kilometer fra Valdaora til Santa Maria Di Sala bød på den sidste mulighed for sprinterne inden weekendens hårde bjerge.
Etapen startede ganske vist i lidt over 1000 meters højde for derefter at stige jævnt de første 30 kilometer, men derefter gik det nedad mere eller mindre hele vejen til mål.
Udbrud kæmpede hårdtSom sædvanligt kom et udbrud afsted, men de tre ryttere - AG2R's Nico Denz, Bardianis Mirco Maestri og Damiano Cima - blev konstant holdt i kort snor af feltet, hvor sprinterholdene havde sendt hver deres repræsentanter frem for at holde tempoet.
Men udbruddet nægtede at give op.
Med lidt over 40 kilometer tilbage var afstanden stadig på cirka fire og et halvt minut, som den havde været det meste af dagen.
Da der var 20 kilometer til mål for de tre udbrydere, var tidsforskellen til feltet på to og et halvt minut.
Der var derfor lagt op til en tæt afslutning, og sprinterholdene måtte ofre flere kræfter end forventet i jagten på de forreste.
I takt med at udbruddet nærmede sig mål, blev det dog tydeligt, at de tre ryttere havde brugt mange kræfter i løbet af dagen.
Feltet mindskede forspringet hurtigere og hurtigere, så der med ti kilometer tilbage kun var lidt over et minuts forskel.
På imponerende vis var udbryderne stadig 30 sekunder foran med to kilometer tilbage.
Her begyndte der så at gå taktik i den, og de tre ryttere holdt øje med hinanden, mens det glubske felt kom tættere og tættere på.
Det så ud til, at lurepasseriet ville koste udbryderne muligheden for en etapesejr, men Damiano Cima ville det altså anderledes.
Italieneren gav det et sidste skud, og der var lige præcis nok krudt i benene til at holde sprinterne bag sig.
/ritzau/FacebookTwitterKopier linkEmner:Vincenzo Nibali (cykelrytter)|Italien|Cykelsport|AG2R La Mondiale|Kina




https://www.dr.dk/nyheder/udland/ostrig-har-faet-sin-forste-kvindelige-kansler

UdlandØstrig har fået sin første kvindelige kanslerForkvinden for Østrigs forfatningsdomstol skal lede overgangsregeringen i Østrig, indtil der kan holdes valg.
Østrigs præsident, Alexander Van der Bellen (t.
h.
), kunne torsdag præsentere landets midlertidige kansler, Brigitte Bierlein, på en pressekonference.
30.
maj 2019 kl.
17.
31Bemærk: artiklen er mere end 30 dage gammelLæs opEn uafhængig jurist overtager posten som Østrigs forbundskansler, indtil der kommer valg i efteråret.
Det meddeler Østrigs præsident, Alexander Van der Bellen.
Det er Brigitte Bierlein, som i dag er formand for den østrigske forfatningsdomstol, der bliver midlertidig kansler.
Hun skal stå i spidsen for en overgangsregering, efter at den konservative Sebastian Kurz mandag blev væltet fra kanslerposten ved en mistillidsafstemning i Østrigs parlament.
- Hvis dette er overraskende for jer, skal I vide, at det er det også for mig, siger Bierlein ved den pressekonference, hvor præsidenten præsenterede hende.
- Jeg vil forsøge at vinde østrigernes tillid, tilføjer hun.
Regering af teknokraterBierleins første opgave bliver at danne en regering, som parlamentet kan godkende.
Præsident Van der Bellen siger, at han og den nye kansler er blevet enige om, at regeringen skal være en teknokratregering, der først og fremmest skal bestå af ministre uden partitilknytning.
Brigitte Bierlein har torsdag afsløret, at hun vil pege på diplomaten Alexander Schallenberg som udenrigsminister.
En anden fremtrædende jurist, Clemens Jablons, er klar til at indtage posten som justitsminister og vicekansler, oplyser Bierlein.
Den nye kanslers embedsperiode bliver med stor sandsynlighed den korteste i Østrigs historie.
Men den 69-årige jurist skriver alligevel historie - ikke kun som den første kvinde på kanslerposten, men også som den første, der ikke tilhører et af de politiske partier.
/ritzau/AFPFacebookTwitterKopier linkEmner:Østrig|Sebastian Kurz (politiker)




https://www.dr.dk/nyheder/udland/krigsskib-opkaldt-efter-mccain-skulle-gemmes-trump

UdlandKrigsskib opkaldt efter McCain skulle gemmes for TrumpPræsidenten afviser at have kendskab til forespørgsel under Japan-besøg.
USS John McCain er opkaldt efter den afdøde republikanske senator.
(Arkiv) 30.
maj 2019 kl.
16.
10Bemærk: artiklen er mere end 30 dage gammelLæs opDet Hvide Hus bad om, at et krigsskib, der er opkaldt efter afdøde senator John McCain, blev holdt ude af syne for præsidenten, da Donald Trump for få dage siden besøgte Japan.
Det skriver flere amerikanske medier.
Trump har gentagne gange udtrykt foragt for McCain, der i USA hyldes som en krigshelt.
Krigsskibet "USS John McCain" befandt sig på en flådebase i Japan, som Trump besøgte i weekenden.
Ude af syneAvisen Wall Street Journal skriver, at en officer i den amerikanske stillehavsflåde i en e-mail havde givet instrukser til flådeministeriet om blandt andet, hvor der var landingsmuligheder for præsidentens helikopter.
Han skrev også om de forberedelser, man havde gjort om bord på flådefartøjet "USS Wasp", hvor Trump skulle tale.
Det var tæt på, hvor "USS McCain" lå forankret.
Tre officerskilder siger til AP, at der var endnu en instruks.
Den hed, at "USS John McCain er nødt til at være ude af syne".
Wall Street Journal kunne også fortælle, at mandskabet på "USS John McCain" fik besked om at tildække skibets navn med en presenning.
Det benægter flåden.
Da en flådekommandant udtrykte overraskelse over ordren, svarede officeren i stillehavsflåden tilbage, at det var han også og forsøgte at få en forklaring fra Det Hvide Hus.
I sidste ende afviste flåden at imødekomme forespørgslen, skriver BBC.
Trump: VelmentDonald Trump siger i dag, at han ikke havde kendskab til forsøget på at skåne ham for synet af krigsskibet.
Præsidenten tilføjer, at forespørgslens bagmand var "velmenende".
McCain blev som pilot under Vietnam-krigen skudt ned.
Han sad fængslet i fem år og blev gentagne gange udsat for tortur.
Det gav ham flere livslange fysiske handicap.
Under valgkampen i 2016 sagde Trump, at han ikke respekterede republikaneren McCains indsats som soldat.
- Han er ikke en krigshelt.
Han er en krigshelt, fordi han blev fanget.
Jeg kan (kun) lide folk, der ikke bliver fanget, sagde han dengang.
McCain forsøgte i 2008 at blive valgt til USA's præsident.
Han tabte til demokraten Barack Obama.
/DR Nyheder/FacebookTwitterKopier linkEmner:Barack Obama (politiker)|Donald Trump (politiker)|Wall Street Journal|USA|Flåde




https://www.dr.dk/nyheder/kultur/folk-hungrer-jo-efter-sex-aleksander-og-josias-hitter-med-graenseoverskridende

KulturFolk hungrer jo efter sex!
Aleksander og Josias hitter med grænseoverskridende podcastI deres podcast taler de to venner blandt andet om sex, skam og mentalt helbred.
© Martin FältAf Michelle From Hoxer og Martin Fält 30.
maj 2019 kl.
18.
31Læs opVennerne Aleksander Demsitz og Josias Juliussen kalder sig selv 'de grå svanser'.
Hvorfor var vi så festlige som børn?
Og hvorfor bliver vi bare mere og mere kedelige og grå med alderen?
Josias Juliussen, podcastvært 'Vild med svans'- Hvorfor var vi så festlige som børn?
Og hvorfor bliver vi bare mere og mere kedelige og grå med alderen, spørger Josias Juliussen, da vi mødes i Ørstedsparken midt i København.
Det kan 'Vild med svans''Der er mange samtalepodcasts, der bliver for indspiste og uinteressante for andre end værterne.
'Vild med svans'-drengene åbner temaet op på en måde, der gør det sjovt, rørende og relaterbart for alle.
Hvis man ikke selv er homoseksuel eller ikke kender nogen, så kan samtaleemnerne og historierne, der bliver fortalt, give nye perspektiver og indblik,' siger Karen Straarup Møller, podcastredaktør for P3 og medlem af juryen for Podcastprisen.
De spørgsmål har været udgangspunktet for deres samtalepodcast 'Vild med svans', som torsdag kan opleves live som en del af Podcastfestivalen i København.
I podcasten undersøger de blandt andet, hvorfor de ikke er mere farverige og flamboyante - som for eksempel den person, de sidste år fik øje på, mens de sad og talte på en bænk i netop Ørstedsparken:- Den her superseje person gik forbi os i et helt outreret kostume: en slags kappe med nogle røde spikes, fortæller 34-årige Josias Juliussen.
- Det var lidt gråt i vejret, så det outfit lyste bare det hele op, husker 28-årige Aleksander Demsitz.
- Vi havde lyst til at gøre noget ud af de samtaler vi alligevel havde, fortæller Aleksander Demsitz om 'Vild med svans', som startede på en bænk i H.
C.
Ørstedsparken.
Et bror-forhold- Det var ligesom et tegn, og det var meget synligt, hvor kedelige vi så ud, tilføjer Josias Juliussen, som fortæller, at synet af den her meget iøjnefaldende person inspirerede dem lige på stedet, så de nærmest følte, de allerede var midt i den podcast, de drømte om at lave.
- Resten af tiden herinde lod vi som om, vi blev optaget.
Vi snakkede nok en halv time, og så kiggede vi på hinanden og sagde: 'Tænker du også, at vi går live lige nu', siger han og griner.
Det gør de i det hele taget ret meget, de to venner, som har kendt hinanden i ni år nu: griner, taler og færdiggør hinandens sætninger.
Venskabet og deres indbyrdes pingpong er også hele fundamentet og den røde tråd igennem de nu 35 episoder af 'Vild med svans', som de blandt andet var nomineret til Medieprisen ved Danish Rainbow Awards 2019 for.
- Vi har et bror-forhold.
Og det er skønt at have noget 'familie', hvor man kan være så ærlig.
Uanset om jeg har den værste eller bedste dag; om jeg har lyst til at snakke om et eller andet grænseoverskridende, så er der plads til det.
Og det var det, vi gerne ville formidle videre, fortæller Aleksander Demsitz.
Hør introen til en af de seneste episoder af 'Vild med svans':'Rigtige Mænd!
Nu med nuancer'De svære emnerMen pludselig at have de samtaler med publikum på var alligevel lidt noget andet – og særligt ét emne var en overvindelse for Aleksander Demsitz.
- Det sværeste for mig var helt klart at tale om sex.
Bøssesex har altid været noget lidt farligt, lidt beskidt – og ulækkert.
Og det billede har jeg haft svært ved at forene mig med, siger han og fortæller, at lytterne til gengæld er vilde med de episoder, der handler om sex:De er enige om, at 'Vild med svans' har haft betydning for deres venskab.
- Det var nok også lidt en bagtanke med det, da vi sad på bænken og planlagde: At vores venskab skulle blive endnu stærkere, og at det her kunne give os noget sammen, siger Josias Juliussen.
- Det er klart de mest populære.
Folk er sexhungrende.
I dag er han glad for, at han overvandt sin frygt.
- Folk kan lytte til det nu, så jeg kan ikke gå tilbage og være et uærligt menneske.
Og det gør på en måde livet lettere, siger han.
Josias Juliussen kalder sig selv en 'kronisk oversharer', der ikke har noget imod at 'tvinge lidt homosex ned i halsen på folk'.
Til gengæld er han mere nervøs for et af de planlagte emner her i anden sæson af 'Vild med svans', som de for nylig har taget hul på:- Mentalt helbred bliver mit svære afsnit.
Jeg har ikke været helt nede, men jeg har været ramt.
Og vi synes, det er vigtigt at tale om, fordi mange LGBT+-mennesker i større grad lider af mentale sygdomme, depression, selvmordstanker og så videre.
- Når vi går på pension som 74-årige med podcasten, så laver vi et show inde på Rådhuspladsen, siger Josias Juliussen.
Behøver ikke være så kønsopdeltSelvom de taler om alvorlige emner i podcasten og gerne vil vise nogle andre sider af det at være homoseksuel mand, så vil de på ingen måde uddanne lytterne i kønsteori eller homohistorie.
Tværtimod.
Vi ved ting, vi ser ting, men vi er dybest set to poppiger, som elsker at sludre og sladre og tale om os selv.
Josias Juliussen, podcastvært 'Viled med svans'- Vi ved ting, vi ser ting, men vi er dybest set to poppiger, som elsker at sludre og sladre og tale om os selv.
Og så dykker vi helt ned, hvor det gør ondt, men også hvor det er sjovt, siger Josias Juliussen, som mener, at den kombination gør 'Vild med svans' unik:- Der ikke mange podcasts, hvor to mænd taler om de ting, som vi gør.
De vil gerne have flere gæster med, fordi der simpelthen er emner og perspektiver, de ikke selv ved nok om.
Biseksualitet for eksempel.
I første sæson var sangerinde og tv-vært Lina Rafn blandt andet gæst i en episode - for det behøver ikke kun være homoseksuelle mænd.
Målet med podcasten er nemlig at nå et bredere publikum.
Meget gerne flere heteroseksuelle mænd.
- Vi snakker jo også om bare at være mand – eller menneske.
Og de ting, vi taler om, kan nemt overføres til dit liv lige meget, hvem du elsker.
Det behøver ikke være så kønsopdelt, siger Josias Juliussen.
- Til at starte med ville jeg gerne have, at alt blev planlagt.
Men det blev bare alt for meget – og så forvinder det ærlige og det dynamiske ved, at vi bare sidder og snakker og lader samtalen tage form, fortæller Aleksander Demsitz.
Et lille communityAt de giver så meget af sig selv og åbner op for lidt tunge emner, kan også være hårdt indimellem.
Særligt fordi de gør det hver eneste uge.
Derfor måtte de for nylig også trække stikket i en måneds tid.
- Det er lidt som at være til en terapisession, men uden at der er nogen til at hjælpe og give nogle svar bagefter, siger Aleksander Demsitz, der ligesom Josias Juliussen har fuldtidsarbejde ved siden af podcasten.
Modet og lysten til at fortsætte, selvom det både kan være tidskrævende og følelsesmæssigt hårdt, finder de til gengæld i de mange mails og beskeder fra begejstrede lyttere, som de modtager.
- Når vi er allermest fortvivlede eller stressede eller ikke kan se meningen med, hvorfor vi lige pludselig skal dele ud af os selv, så er der et eller andet fantastisk menneske, der skriver til os, siger Aleksander Demsitz og fortæller, at de blandt andet har fået et brev fra en kvinde, der bor i provinsen og har en søn, som hun tror, er homoseksuel.
For Josias Juliussen er 'dagen altid reddet', når de får en lang besked fuld af kærlighed.
- Vores format er åbent og ærligt og ikke belærende, og det åbner nok også op for, at folk tør give noget af dem selv, siger han.
- Og så føles det, som om at vi skaber sådan et lille community, hvor det er okay at fortælle om sine inderste tanker, uanset om det er herrefedt eller meganederen, tilføjer Aleksander Demsitz.
Læs også:Veninderne Marianne og Amalie troede ikke på deres store succes: Fuck, folk lytter jo!
Torsdag aften skal de optræde live med 'Vild med svans' for første gang.
- Det bliver mega spændende og nervepirrende og anderledes at skulle åbne op for det intime rum, siger Aleksander Demsitz.
- Jeg tror, det bliver en oplevelse, som kommer til at sidde i én, tilføjer Josias Juliussen.
FacebookTwitterKopier linkEmner:Lina Rafn (musiker)|København|Seksualitet|Sundhed og velvære|Homoseksualitet




https://www.dr.dk/sporten/haandbold/herreligaen/gog-er-i-dm-finalen-foerste-gang-i-11-aar

HerreligaenGOG er i DM-finalen for første gang i 11 årSkjern førte stort, men kom i uvejr i Gudme, og så blev det GOG, der spillede sig i DM-finalen i håndbold.
GOG vandt senest guld i 2007.
30.
maj 2019 kl.
17.
42 | opdateret 30.
maj 2019 kl.
17.
53Bemærk: artiklen er mere end 30 dage gammelLæs op11 års tørke blev stoppet torsdag eftermiddag i Gudme, da håndboldherrerne fra GOG spillede sig i DM-finalen.
Det skete med en sejr hjemme på 28-25 over Skjern i klubbernes tredje DM-semifinale efter et imponerende comeback, da gæsterne førte i det meste af kampen.
GOG var senest i en DM-finale i 2008, da klubben tabte efter at have sikret sig DM-guld året forinden.
Skjern derimod måtte vinke farvel til muligheden for at genvinde mesterskabet og den tredje DM-finale i træk.
GOG vandt det første opgør 28-25, mens Skjern med en smal 31-30-sejr sikrede en tredje semifinalekamp, hvor det længe lignede en Skjern-sejr.
Gæsterne var i overskud i første halvleg og foran 10-6 efter et kvarter.
Anders Eggert havde indtil da leveret fire scoringer fra fløjen, men det var profilen Bjarte Myrhol, der øgede til 11-6, mens GOG kort efter stressede i angrebsspillet.
Emil Lærke fyrede kanonen af, men bolden tog træværket, og det var i det hele taget udtur for hjemmeholdet.
Eivind Tangen sørgede med et brag med venstrehånd for at øge til 12-6, inden det lykkedes Lasse Møller at score for GOG efter lidt over otte minutters stilstand.
Det satte hjemmeholdet i gang, og Niclas Kirkeløkke sørgede for 8-12, og momentum hos GOG i slutfasen af halvlegen sørgede for, at opgøret bevarede spænding.
Pausestillingen lød på 13-9, da Eivind Tangen efter mere end seks minutter uden Skjern-mål scorede.
Helt tæt til sidstSå skulle GOG etablere en offensiv, og det lykkedes, selv om Skjern med fem minutter spillet var foran 14-11.
En stærkt spillende Emil Nielsen reddede flot igen, og det bølgede frem og tilbage i Gudme, og GOG reducerede til 13-15.
Anders Eggert, Myrhol, Tangen og Emil Nielsen tog slæbet hos gæsterne, og Eggert øgede til 17-13 på et straffekast med sin sjette scoring, og kort efter reddede Emil Nielsen igen et straffekast med sin 13.
redning i opgøret.
Men det bølgede igen, og Kirkeløkke smaskede total spænding i opgøret med sin scoring til 18-19 med et kvarter tilbage.
Igen var det Skjerns tur, og det blev 22-18, inden GOG reducerede til 21-22 i den hæsblæsende forestilling.
Loftet var tæt på at lette i Gudme, da GOG udlignede til 23-23, Kirkeløkke bragte GOG foran 24-23, mens Skjern lavede fejl på fejl.
Kirkeløkke var overalt og med sit niende mål øgede han til 26-24 med to minutter igen, og Skjern kunne ikke slå tilbage.
/ritzau/FacebookTwitterKopier linkEmner:Anders Eggert (håndboldspiller)|GOG Håndbold|Niclas Kirkeløkke (håndboldspiller)|Skjern|Håndbold




https://www.dr.dk/musik/festival/21-aarige-amanda-og-veninderne-har-rejst-417-kilometer-komme-til-kaempe-gadefest-vi

DISTORTION 2019Se temaFestival21-årige Amanda og veninderne har rejst 417 kilometer for at komme til kæmpe gadefest: 'Vi giver den max!
'Følg den vilde dag for tre festivalgængere, der er taget fra Aalborg til København for at feste til Distortion.
Af Sofie Bo Christensen og Foto: Hedda Rysstad30.
maj 2019 kl.
16.
15Bemærk: artiklen er mere end 30 dage gammelLæs op- Jeg glæder mig bare til fed musik, til at fyre den af og til at møde nye mennesker!
Ordene kommer fra 21-årige Amanda Moberg, der for femte gang er draget den lange vej fra Aalborg til København for at være med til den store gadefest Distortion.
Med sig har hun veninderne Naba Zerj på 20 år og Chanya Boonkuea på 21 år, som, modsat den garvede Amanda, er med for første gang.
- Amanda har virkelig hypet det!
Det fede ved at komme til Distortion er at høre og opdage ny musik – mens man fester selvfølgelig, siger Chanya Boonkuea.
Hør Icekiid, som blandt andet optrådte til Distortion, med 'Dengang':Icekiid - DengangMen det er ikke kun musikken på Distortion, der trækker.
Gadefesten giver også mulighed for at komme lidt væk fra hverdagens rutiner, så turen til København føles som en lille ferie for venindegruppen.
- På Distortion er vi på en måde mere åbne for at udfordre os selv - både i forhold vores tøj, ny musik, og måden vi møder nye mennesker på, siger Amanda Moberg og afslører, at venindegruppen faktisk ikke har lagt en konkret plan for dagen.
Det er nemlig også det, de er vilde med ved Distortion.
De kan bare tage det hele, som det kommer.
- Det er fedt, at man ikke skal stresse over at skulle nå noget, man skal bare være dér, hvor man er og have det sjovt, siger Chanya Boonkuea.
På billederne herunder kan du følge venindegruppens dag, da de festede i Nørrebros gader til Distortion.
Tøjet er gennemtænkt og koordineret, og det giver  god anledning til at få taget nogle billeder af venindegruppen.
Amanda Moberg er i den grønne buksedragt, Naba Zerj har orange trøje på, og Chanya Boonkuea er i den gule trøje.
- Vi er totalt trafiklys!
Vi giver den max, når det kommer til tøj, for vi vil gerne skille os ud.
Altså, det handler ikke kun om udseendet, men man får lige lidt anerkendelse, fordi man tør skille sig ud, siger Amanda Moberg.
1 / 10Der bliver drukket ud og rettet den sidste makeup, inden de tre aalborgensere er klar til at møde Nørrebros gader.
Og det er vigtigt for dem at se godt ud, for det gør alle de andre til Distortion.
- Alle gør sig virkelig lækre og ser megagodt ud.
Jeg føler, at folk er den bedste version af sig selv til Distortion, siger Amanda Moberg.
2 / 10De tre veninder får danset en masse; både med hinanden og med mennesker, som de aldrig har mødt før.
- Det fede ved Distortion er, at vi hygger os med noget andet, end vi plejer.
Og vi hører noget god, ny musik og møder nogle mennesker, som vi ikke ellers havde mødt, hvis vi ikke havde været her, siger Chanya Boonkuea.
3 / 10- Jeg har glædet mig til at høre en masse trap, urban og afrobeat, som der heldigivs er en masse af til Distortion, siger Naba Zerj, der her sammen med veninderne danser til Icekiid.
- Der er så mange forskellige mennesker, så derfor er der også meget forskelligt musik.
Der er både scener til pop, tekno og hiphop, og det giver jo mulighed for at samles om en bestemt smag, siger Amanda Moberg.
4 / 10- Den kultur, der er til Distortion, den finder du bare ikke i Nordjylland.
Her er bare en helt bestemt stemning af fællesskab, siger Amanda Moberg.
5 / 10Veninderne bliver nødt til at stoppe op ved en gademusiker, der spiller en version af Luis Fonsis og Daddy Yankees kæmpehit 'Despacito'.
Det er der heldigvis tid til, for veninderne har ikke et sted, de skal være på et bestemt tidspunkt, og det er vigtigt for dem.
- Vi har ikke haft en plan for Distortion, for man møder bare alle mulige forskellige mennesker, og jeg føler, at man kan snakke med alle.
Eller det kan godt være, at man oprindeligt har haft en plan, men der er plads til at ændre den undervejs, fordi man møder nogle, der er nice, siger Amanda Moberg.
6 / 10Klokken er 22.
46, og det er tid til en lille pause og vigtigst; natmad.
Amanda advarer de andre piger mod, at de sikkert bliver trætte efter mad, men de må kæmpe imod lysten til at sove.
For de skal altså videre i byen.
7 / 10Amanda Moberg synes, at der er virkelig meget skrald i Nørrebros gader.
- Go green.
No more skrald!
, råber hun som en opfordring til de festglade Distortion-gængere.
- Jeg ved godt, at Distortion ødelægger gaderne med skrald, og der er folk, der skal bruge tid og kræfter på at rydde op dagen efter.
Så jeg smider fandme ikke skrald.
Jeg har bare fortrudt, at jeg ikke har fået købt et armbånd, for jeg vil super gerne støtte Distortion, men det kan jeg heldigvis stadig nå, siger Amanda Moberg om det såkaldte gadearmbånd, man kan købe for at få adgang til særlige musikscener.
8 / 10Amanda og veninderne er på vej mod den lejlighed, de har lejet i København, for at skifte tøj, inden de skal videre i byen.
- Det er en del af at være jyde at skifte tøj i løbet af en aften, siger Amanda Moberg.
- Og at man er fucking sulten hele tiden, tilføjer Chanya Boonkuea.
9 / 10Klokken er blevet 23.
41, og de har festet i 12 timer.
Trætheden har ramt de tre aalborgensere, så snakken begynder at hælde lidt mod at tage hjem og sove i stedet for videre ud i byen.
10 / 10FacebookTwitterKopier linkEmner:Distortion|København|Aalborg|Forlystelser|Nørrebro




https://www.dr.dk/nyheder/udland/ungarn-suspenderer-omstridt-retsreform-og-afviser-salvini

UdlandUngarn suspenderer omstridt retsreform og afviser SalviniViktors Orbans parti forsøger tilsyneladende at komme kritikere i EU i mødeMatteo Salvini (tv) og Viktor Orban (th) mødtes tidligere på måneden i Budapest.
Af Jakob Busk Olsen30.
maj 2019 kl.
15.
59Bemærk: artiklen er mere end 30 dage gammelLæs opUngarns altdominerende regeringsparti Fidesz har tilsyneladende fået nok af at sidde i skammekrogen i EU.
EU har åbnet flere sager mod Ungarn, der bliver anklaget for at have indført love, der strider mod EU's grundlæggende regler og kerneværdier.
Men nu er der måske håb om, at i hvert fald en af sagerne kan slettes fra listen.
Regeringsleder Viktor Orbans stabschef har nemlig uventet meddelt, at man suspenderer en retsreform på ubestemt tid, skriver Reuters.
Sidste år vedtog Ungarn at oprette nogle nye domstole, der skulle sortere direkte under justitsministeriet.
Reformen har vakt hård kritik, fordi den bliver set som et angreb på domstolenes uafhængighed.
Orbans stabschef kalder kritikken for "uberettiget", men siger samtidig, at reformen helt kan blive skrottet, hvis den bliver ved med at vække bekymringerNej til højregruppeFidesz blev i marts suspenderet fra den kristenkonservative gruppe i Europa-Parlamentet, EPP - på grund af de mange sager mod Ungarn.
Siden har partiet flirtet med Italiens magtfulde viceregeringsleder Matteo Salvinis parti Lega, som vil skabe en ny højreorienteret og EU-skeptisk gruppe i Europa-Parlamentet.
Men nu siger Viktor Orbans stabschef, at han "ikke ser den store chance for samarbejde på partiniveau eller i en fælles gruppe i parlamentet".
FacebookTwitterKopier linkEmner:EU|Europa-Parlamentet|Matteo Salvini (politiker)|Ungarn|EU-forhold




https://www.dr.dk/nyheder/indland/ytringsfrihed-til-debat-endnu-en-gang

IndlandYtringsfrihed til debat – endnu en gangEkspert forklarer, hvad man må og ikke må i ytringsfrihedens navn.
Af Marie Allerslev Eriksen30.
maj 2019 kl.
16.
00 | opdateret 31.
maj 2019 kl.
23.
16Bemærk: artiklen er mere end 30 dage gammelLæs opI valgkampen er debatten om ytringsfriheden endnu engang blevet en varm kartoffel.
Det er youtuberen og partilederen fra Stram Kurs, Rasmus Paludan, der har sat ild til debatten – og ifølge eksperter også til koranen.
Læs også:Detektor: Rasmus Paludan nægter at have brændt koranen af.
Men det har han.
Se det herMen hvorfor må man gerne tilsvine biblen eller koranen?
Og hvornår er en ytring racistisk?
Det hjælper Jonas Christoffersen, direktør for Institut for Menneskerettigheder, os med at forstå i videoen.
Det er nemlig langt fra den eneste gang, at vi har diskuteret ytringsfriheden og dens begrænsninger.
Hvis du har lyst til at vide mere om netop ytringsfrihed, så kan du høre P3's podcast ”Den daglige dosis”, hvor Jonas Christoffersen også medvirker.
Koranafbrændinger og krænkende kommentarer: Er der grænser for ytringsfriheden?
FacebookTwitterKopier linkEmner:Ytringsfrihed|Islam|Stram Kurs (parti)|Institut for Menneskerettigheder|Rasmus Paludan (advokat)




https://www.dr.dk/nyheder/politik/folketingsvalg/folkeskoler-bruger-facebook-og-lokalavisen-til-skaffe-nye-elever

Hvordan går det med velfærden?
Se temaFolketingsvalgFolkeskoler bruger Facebook og lokalavisen til at skaffe nye eleverFlere og flere fravælger folkeskolen.
Både i Gribskov og Halsnæs Kommune arbejder de aktivt med branding af skolerne.
Både Halsnæs og Gribskov Kommune vil med branding i lokalavisen og på sociale medier tiltrække flere elever til folkeskolen.
Arkivfoto.
Af Ida Zander og Signe Kammersgaard Müller30.
maj 2019 kl.
15.
06Bemærk: artiklen er mere end 30 dage gammelLæs opAktivitet på sociale medier, arrangementer i lokalmiljøet og fortællingen om den gode skole i lokalavisen.
Det er nogle af de midler, man tager i brug i flere kommuner for at få flere elever tilbage i folkeskolerne.
Blandt andet i Gribskov, hvor man på folkeskolen Nordstjerneskolen er ekstra aktiv på Facebook og gør en indsats for at være til stede i lokalmiljøet.
- Vi inviterer både til åbent hus og holder en stor festival på skolen, hvor vi gør meget for at brande arrangementet med plakater i byen, så vi får inviteret et bredt publikum med, siger skoleleder Karen Kaas.
Grunden til den nye strategi er, at der i flere kommuner er en stigning i andelen af privat- og friskoleelever, viser en analyse, som DR har lavet på baggrund af tal fra Danmarks Statistik.
Branding kunne have virketMed to børn på Helsinge Realskole i Gribskov er Nina Winsløw en af de forældre, der har valgt et privat skoletilbud til sine børn.
Men havde folkeskolen været mere fremme i skoene, kunne det nemt havde set anderledes ud, siger hun.
Hvis den lokale folkeskole havde vist det, jeg havde brug for at mærke og vide, så havde jeg nemt kunne vælge det.
Nina Winsløv, forælder til børn på privatskole- Hvis den lokale folkeskole havde vist det, jeg havde brug for at mærke og vide, så havde jeg nemt kunne vælge det.
Læs også:Familien Aamann droppede folkeskolen: 'Man er nødt til at tænke på sig selv og sin familie'Helene Thomsen, som også er forælder på Helsinge Realskole, ville ligeledes have været mere åben over for den lokale folkeskole, hvis hun var blevet gjort opmærksom på alle de ting, den kunne tilbyde.
- Jeg ville i hvert fald have haft mere viden at træffe en beslutning ud fra.
Så jo, det kunne godt være, at jeg så ville være mere åben over for det.
Det er netop børn til forældre som Nina Winsløv og Helene Thomsen, man med markedsføring vil forsøge at hente tilbage til folkeskolen, siger skoleleder Karen Kaas.
- Vi har haft år, hvor der kun er en tredjedel, der har valgt at sætte deres børn i folkeskolen.
Det er alt for få, så der har vi måttet lave en indsats for at få fat i flere.
På Nordstjerneskolen har man derfor brugt tid og ressourcer på markedsføringen både i løbet af arbejdsdagen og i fritiden, men det er i sidste ende det bedste for skolen, siger skoleleder Karen Kaas.
- Selvfølgelig har vi brugt nogle timer på, at man deltager i nogle aktiviteter uden for skolen, men det er givet så godt ud, siger hun.
Ekspert: Den lokale folkeskole skal styrkesOgså Halsnæs vil have flere elever i folkeskolen, og her bruger man samme strategi, fortæller Helge Friis, som er udvalgsformand for Skole, Uddannelse og Dagtilbud i kommunen.
De steder, hvor folkeskolen ikke er det hyppigste valg, skal man gøre noget for at styrke den.
Andreas Rasch-Christensen, forskningschef, VIA University College- Vi har bedt vores skoler om at være med på branding ved at fortælle omverdenen, hvad det er, vi er gode til, og hvilke arrangementer vi laver.
Det kan de gøre på sociale medier og i blade.
Det vigtigste er bare, at budskaberne kommer ud over kanten, siger han.
Det er en rigtig god plan at markedsføre folkets skole, mener Andreas Rasch-Christensen, som er forskningschef ved VIA University College og ekspert i folkeskolen.
- Der skal bruges tid og ressourcer på at styrke den lokale folkeskole både kommunalt og centralpolitisk.
Og de steder, hvor folkeskolen ikke er det hyppigste valg, skal man gøre noget for at styrke den.
FacebookTwitterKopier linkEmner:Folkeskolen (Danmark)|Folkeskole|Helsinge|Uddannelse|Helge Friis (politiker)




https://www.dr.dk/nyheder/udland/turbaad-sank-paa-syv-sekunder-i-budapest-leder-efter-lig-i-serbien

UdlandTurbåd sank på syv sekunder i Budapest - leder efter lig i Serbien Syv er døde og 21 savnet efter to skibe kolliderede på Donau-floden i aftes.
Politiet viser optagelser fra Margrethe-broen i Budapest, hvor ulykken skete.
Af Jakob Busk Olsen og Kasper Duncan Gram (video)30.
maj 2019 kl.
13.
58 | opdateret 30.
maj 2019 kl.
14.
56Bemærk: artiklen er mere end 30 dage gammelLæs opMyndighederne i Ungarn siger, at der er "minimal chance" for at finde flere overlevende, efter en turbåd med sydkoreanske turister sank på Donau-floden onsdag aften.
Ulykken skete, da turbåden "Havfruen" kolliderede med det langt større cruiseskib "Viking Sigyn", da de begge sejlede under Margrethe-broen - én af de syv broer, der forbinder bydelene Buda og Pest i Ungarns hovedstad.
Syv sydkoreanere er bekræftet døde, mens 21 personer - 19 sydkoreanske turister og to ungarske besætningsmedlemmer - fortsat savnes.
Syv sydkoreanske turister overlevede ulykken.
Politiet har fremlagt videoer af ulykken fra overvågningskameraer, der har filmet øjeblikket, da kollisionen skete:Drejede pludseligtPå et pressemøde klokken 12 i dag oplyste politiet i Ungarn, at begge skibe var på vej mod nord, da de kolliderede.
- Da de skulle passere to af Margrethe-broens piller, drejede Havfruen af en eller anden grund ind foran Viking-skibet, oplyser katastrofechefen i Budapest, Zsolt Gabor Palotai, ifølge nyhedsbureauet AP.
Han siger, at de to skibe kom i kontakt med hinanden, væltede Havfruen om på siden og sank på bare syv sekunder.
Flere overvågningskameraer fangede øjeblikket, da skibene kolliderede.
På videoerne kan man tydeligt se, at skibene var meget tæt på hinanden inden ulykken.
Se de to skibe, som var involveret i ulykken: Havfruen er 26 meter lang og har plads til 45 turister.
 Viking Sigyn er 135 meter lang og 12 meter bred.
1 / 2Havfruen er 26 meter lang og har plads til 45 turister.
1 / 2Viking Sigyn er 135 meter lang og 12 meter bred.
2 / 2Svær redningsaktionDonau-floden oplever i øjeblikket forhøjede vandstande og kraftig strøm som følge af voldsom nedbør de seneste dage.
De usædvanlige forhold besværliggør den store redningsaktion, som lige nu er i gang.
Lokale medier rapporterer, at liget af en af de omkomne blev fundet ved Petofi-broen, der ligger cirka tre kilometer fra ulykkesstedet.
AP skriver, at forsøget på at finde de omkomne strækker sig helt til grænsen til Serbien, der ligger cirka 200 kilometer fra Budapest.
Norskejet skibDen sunkne turistbåd er ejet af selskabet Panorama Deck Company, og ifølge selskabets hjemmeside var båden en af de mindste i en flåde på adskillige både, der sejler turister rundt på floden.
En talsmand for Panorama Deck Company siger til ungarsk stats-tv, at båden var på "en helt almindelig sightseeingtur på floden", da ulykken skete.
Båden har angiveligt modtaget tekniske eftersyn regelmæssigt, og der har ikke været meldinger om tekniske problemer, siger selskabet.
Det andet skib, som var involveret i ulykken, er ejet af det norske selskab Viking Cruises.
Det sejler normalt turister gennem Centraleuropa ad to forskellige ruter, skriver NRK.
FacebookTwitterKopier linkEmner:Ulykker|Budapest|Turisme|Ungarn|NRK




https://www.dr.dk/nyheder/indland/sushikaede-mangler-kokke-til-nye-butikker-altafgoerende-kunne-rekruttere-fra

IndlandSushikæde mangler kokke til nye butikker: 'Altafgørende at kunne rekruttere fra udlandet'Venstre kom i går med et udspil, hvor de vil sænke løn-beløbsgrænsen for udenlandsk arbejdskraft.
Sushikæden Letz Sushi mangler sushikokke.
Endda så mange at kæden har måttet udskyde åbningen af nye butikker.
(© (c) DR) Letz Sushis direktør, Anders Barsøe.
1 / 2Sushikæden Letz Sushi mangler sushikokke.
Endda så mange at kæden har måttet udskyde åbningen af nye butikker.
(© (c) DR)1 / 2Letz Sushis direktør, Anders Barsøe.
2 / 2Af Magnus Dam Nielsen30.
maj 2019 kl.
14.
56Bemærk: artiklen er mere end 30 dage gammelLæs opIført en hvid kittel og hårnet går direktøren for Letz Sushi, Anders Barsøe, ind i virksomhedens produktion, hvor der hver dag bliver lavet sushi i massevis.
Midt i lokalet står et stort, blåt rullebånd, hvor medarbejderne minutiøst placerer sushien i bakker, så de er klar til at blive sendt ud til butikkerne.
Men det er ikke ren og skær håndkraft, der bliver brugt til at lave den asiatiske delikatesse.
Rundt omkring står der maskiner, der laver alt fra rispuder til rismåtter, for som Anders Barsøe siger:- Det vil tage for lang tid at lave det hele i hånden.
Letz Sushi er nemlig en virksomhed med fart på, og på nuværende tidspunkt sælger de sushi til 500 supermarkeder, kiosker og andre butikker, og derudover har de 21 restauranter.
Kan ikke finde arbejdskraft til nye butikkerVirksomheden har planer om at åbne 10-15 nye butikker over de kommende år.
Men der er et problem.
De kan ikke finde kvalificeret arbejdskraft i Danmark eller Europa, fortæller direktør Anders Barsøe.
- Hvis vi kigger på vores egen forretning, mangler vi 11 sushi-kokke.
Men de findes ikke.
Så det er en ret stor udfordring.
Det ville være smart, hvis vi kunne rekruttere fra Asien, for der ved vi, at der er en stor base af folk, som gerne vil komme hertil og arbejde.
Hvad er beløbsgrænsenHvis en udlænding får tilbudt et job på mindst løn-beløbsgrænsen, kan personen søge om opholds- og arbejdstilladelse.
Den tilladelse gælder ikke en bestemt uddannelse eller branche, men der knytter sig en række krav.
Lønnen skal blandt andet indbetales til en dansk bankkonto.
Beløbsgrænsen er lige nu på 427.
000 kroner.
Problemet for Letz Sushi er, at omkostningerne ved at hente arbejdskraft i Asien er for stor, som det er lige nu.
- For os er det altafgørende, at vi får nogle flere redskaber, og at det blivere lettere at rekruttere.
Vi kan ikke følge med, hvis vi ikke får et lidt andet politisk klima.
Venstre vil sænke løn-beløbsgrænsenVenstre kom i går med 17 initiativer, der skal styrke erhvervslivets konkurrenceevne.
Et af de initiativer, som statsminister Lars Løkke Rasmussen (V) fremlagde på pressemødet, var at sænke den nuværende beløbsgrænse, som er det beløb, udlændinge mindst skal tjene for få opholds- og arbejdstilladelse i Danmark.
Disse lande drejer det sig omBeløbsgrænsen gælder ikke de lande, der er med i EU.
Derfor omfatter forslaget 12 lande, der alle ligger uden for EU og er med i top-30 over de lande med det største investeringsflow til og fra Danmark:Det drejser sig om: USA, Indien, Kina, Singapore, Australien, Canada, Japan, Brasilien, Malaysia, Thailand, Mexico og Rusland.
På nuværende tidspunkt ligger beløbsgrænsen på cirka 427.
000 kroner om året, men står det til Venstre, skal det sænkes til 350.
000 kroner for arbejdstagere fra de 30 lande med det største investeringsflow til og fra Danmark.
Med Venstres nye forslag vil udenlandske arbejdere i Danmark som minimum skulle have en månedsløn på 29.
166 kroner inklusiv pension og feriepenge.
Se et klip, fra statsministerens fremlæggelse i går.
Og det mener Anders Barsøe er meget fair:- Jeg tror, at den generelle dansker vil give mig ret i, at det er en forholdsvis pæn løn.
35.
000 stillinger kan ikke besættesLetz Sushi er ikke den eneste virksomhed i Danmark, der har brug for flere hænder, men som samtidig har svært ved at tiltrække brugbar arbejdskraft:På bare seks måneder har virksomheder i Danmark slået 35.
000 stillinger op, som det ikke har været muligt at besætte.
Det viser en rapport, som Styrelsen for Arbejdsmarked og Rekruttering offentliggjorde i marts.
En af Letz Sushis restauranter.
Og derfor er det svært for virksomhederne at skabe vækst, mener Anders Barsøe.
Hos Letz Sushi har de store planer for fremtiden, og de vil gerne have en vækst, der ligger mellem 15 og 20 procent.
Den plan ser de ud til at måtte opgive, hvis ikke der kommer nye medarbejdere til.
- Den kommer til at smuldre.
Vi har lige stoppet vores vækstplan ved ikke at åbne en restaurant, som var i pipelinen, fordi vi mangler kokke, siger Anders Barsøe.
Vil ikke ansætte til beløbsgrænsenVirksomheden kan, hvis den vil, hente arbejdskraft fra udlandet og betale minimum den beløbsgrænse, det kræver.
Men det ville ifølge Anders Barsøe ikke være en god forretning.
- Hvis du laver røde tal på bunden, hvis du taber penge på at have en drift, så giver det ikke rigtig mening at have en drift.
I fagforeningen 3F, der blandt andet organiserer kokke, er der ikke meget forståelse for sushi-kædens synspunkter.
Tal fra 3F’s a-kasse viser, at der er mellem 32 og 91 ledige kokke i landets fem regioner.
Og selvom der muligvis ikke er uddannede sushi-kokke iblandt dem, mener fagforeningen at det bør kunne løses.
- Der er ledige kokke i Danmark, og derfor bør det være muligt.
Så kunne man lave noget uddannelse for dem, sådan at man løser den problematik.
Og ellers er der muligheder i hele Europa.
Der er faktisk 15 millioner ledige i Europa, så måske er der også nogle sushi-kokke der.
Og ellers kan man importere fra hele verden med den ordning der er i dag, siger Søren Heisel, der er forbundssekretær i 3F.
Anders Barsøe, når fagforeningen siger, at der er massere af ledige kokke - så hvad med bare at ansætte nogle af dem - hvad siger du så?
- Så siger jeg, de må godt sende dem.
Fordi det er ikke tilfældet, siger Letz Sushi’s direktør, Anders Barsøe.
FacebookTwitterKopier linkEmner:Lars Løkke Rasmussen (politiker)|Letz Sushi|Søren Heisel (politiker)|Venstre|Erhverv




https://www.dr.dk/nyheder/politik/folketingsvalg/familien-aamann-droppede-folkeskolen-man-er-noedt-til-taenke-paa-sig

Hvordan går det med velfærden?
Se temaFolketingsvalgFamilien Aamann droppede folkeskolen: 'Man er nødt til at tænke på sig selv og sin familie'Stadig flere skoleelever i Danmark går i privat- eller friskoler.
Af Johan Haarløv, Malene Koops Grønborg og Jens Holm (research og analyse)30.
maj 2019 kl.
13.
17Bemærk: artiklen er mere end 30 dage gammelLæs opDet eneste irriterende er busturen, men transporttiden lever Anton Aamann gerne med for at gå på friskolen i Feldballe, hvor han i dag går i ottende klasse.
Nu er han nemlig glad for at gå i skole.
Men det var han ikke tidligere.
15-årige Anton Aamann skiftede inden dette skoleår til Feldballe Friskole, der ligger en lille halv times kørsel fra hjemmet i Grenå.
Før det gik han på en almindelig folkeskole.
Men årene i folkeskolen var præget af larm og uro, og undervisningen blev ofte varetaget af vikarer.
- Det var svært at koncentrere sig, og så havde vi vikar hver dag.
Det gad jeg simpelthen ikke.
Nogle gange var det en hel dag med vikarer.
De havde ikke samme styr på undervisningen som vores rigtige lærere, siger han.
Det siger Danmarks Private Skoler:Karsten Suhr, formand for Danmarks Private Skoler - grundskoler og gymnasier:- Hvis vi skal have et uddannelsesniveau, og nogle børn som er glade for at gå i skole, så skal man også have det frie skolevalg til forældrene.
Man får ikke en bedre folkeskole eller en bedre fordeling ved at sætte koblingsprocenten ned eller ved at gøre andet for, at der kommer færre elever i de frie grundskoler.
Man får en bedre folkeskole ved at prioritere dem.
- Jeg tror, man skal slippe folkeskolen mere fri og give de dygtige lærere og ledere derude frihed til at fylde rammerne ud.
Og så skal man sørge for, der er økonomisk basis for en god folkeskole.
Anton Aamann er ikke alene om at droppe folkeskolen.
Over de sidste ti år er strømmen af elever, der har forladt folkeskolen til fordel for fri- og privatskoler, nemlig steget fra 14 til 18 procent.
Det viser en analyse, som DR har udarbejdet på baggrund af tal fra Danmarks Statistik.
I Syddjurs Kommune, hvor de tre børn i familien Aamann går i skole, er tallet endnu højere.
Her går hele 21 procent af kommunens børn i skolealderen på fri- eller privatskoler.
Læs også:Flere og flere vælger privat- og friskoler: Se hvordan udviklingen er i din kommuneÆldste søn fik ticsAnton Aamanns forældre sender hver dag alle deres tre børn med bussen til friskolen i Feldballe.
De er begge to folkeskolelærere, men føler ikke noget særligt ansvar for at skulle støtte op om den institution, de selv arbejder i.
- Bageren bliver jo heller ikke tvunget til at spise sit eget brød, som far Anders Aamann konstaterer.
Derfor tøvede de ikke med at tage konsekvensen og tage deres ældste barn, Bertram Aamann, ud af folkeskolen, da han fik symptomer på stress.
- Bertram trivedes ikke.
Han gik i en urolig klasse, og han blev meget stresset af at gå i skole, og han udviklede en form for tics.
Der kom en sundhedsplejerske ind over, men det blev ikke bedre, og så begyndte vi at kigge os om efter andre muligheder, siger Anders Aamann.
Det siger Skolelederforeningen:Claus Hjortdal, formand for Skolelederforeningen:- Der er faldende børnetal i yderområderne, og de kommer til at mangle de børn på folkeskolerne, som vælger en privat- eller friskole.
Vi vil også gerne have mangfoldighed i folkeskolen, men det kan være svært, hvis der er nogle bevidste og ressourcestærke forældre, der flytter deres børn væk fra folkeskolen.
- Folkeskolen har stadig en klar majoritet, og der er forholdsvis få, der skifter, hvis de først har valgt folkeskolen.
Men hvis vi når op på, at 20 procent vælger privat- eller friskole, så mener jeg, vi bliver nødt til at have strammere regler, for det er alvorligt.
Konsekvensen blev at sende Bertram Aamann på friskolen i Feldballe.
Siden er alle familiens børn begyndt på skolen.
- Vi var egentlig i mange år tilhængere af folkeskolen, men når man har et barn, der ikke trives, så er man nødt til at tænke på sig selv og sin familie, siger Marianne Aamann.
En af de gode ting ved friskolen er ifølge Anton Aamann, at der er færre elever i hver klasse end på end på hans folkeskole.
I hver klasse er der også to lærere.
Det betyder, at der er mere ro og mindre mobning, siger han.
- Mobning er der ikke rigtigt herude, fordi alle kender hinanden.
På min gamle skole var det meget nemmere at mobbe nogen, fordi der var ni årgange med tre klasser på hver, så ingen vidste, hvem der var hvem, siger han.
Familien Aamann består af parret Marianne Aamann Nielsen og Anders Aamann og de tre børn (fra venstre) Anton, Karla og Bertram Aamann Nielsen.
 Ritzau Scanpix) - Der er meget mindre uro i klassen, fordi der er to lærere.
De to lærere kan i højere grad også hjælpe én, og når man får hjælp, så sidder man jo ikke og larmer, siger 15.
-årige Anton Aamann, der er glad for, at han skiftede til en friskole i stedet for folkeskolen.
 Ritzau Scanpix) - Bare det at få et barn hjem, der ikke er udbrændt, men derimod er glad, gør en kæmpestor forskel for os, siger Marianne Aamann Nielsen om beslutningen om at flytte børnene på en friskole.
 Ritzau Scanpix)1 / 3Familien Aamann består af parret Marianne Aamann Nielsen og Anders Aamann og de tre børn (fra venstre) Anton, Karla og Bertram Aamann Nielsen.
 Ritzau Scanpix)1 / 3- Der er meget mindre uro i klassen, fordi der er to lærere.
De to lærere kan i højere grad også hjælpe én, og når man får hjælp, så sidder man jo ikke og larmer, siger 15.
-årige Anton Aamann, der er glad for, at han skiftede til en friskole i stedet for folkeskolen.
 Ritzau Scanpix)2 / 3- Bare det at få et barn hjem, der ikke er udbrændt, men derimod er glad, gør en kæmpestor forskel for os, siger Marianne Aamann Nielsen om beslutningen om at flytte børnene på en friskole.
 Ritzau Scanpix)3 / 3Vigtigt at støtte folkeskolenEt andet sted på Djursland, nærmere bestemt i Kolind, bor familien Hansen.
Forældrene Inger og Michael har aktivt valgt folkeskolen til.
Deres lokale skole, Kolind Centralskole, er også der, hvor de to drenge Alfred og Emil har deres daglige gang.
- Det vigtige var, at vores børn skulle i skole med deres venner.
De havde gået i børnehave tæt på, og vi vidste, at det var vigtigt, at de havde deres venner med for at trives, siger Michael Kramer Hansen.
Hør Michael Kramer fortælle om sit valg af skole til børnene her:Han mener, det er vigtigt at støtte folkeskolen, der ifølge ham er en del af alle borgeres fundament.
- Og så afspejler folkeskolen et bredt udsnit af det danske samfund, og det vil jeg gerne give mine drenge med, så de lærer at forholde sig til alle.
For det skal de alligevel, når de er færdige med skolen.
Så det får de med her - på godt og ondt, siger han.
Familien Hansen består af parret Inger Samsø Hansen og Michael Kramer Hansen og deres to drenge, Alfred og Emil Samsø Hansen på 12 og 10 år.
 Ritzau Scanpix) - Hvis vi vil bo et sted, hvor der er biblioteker, fritidsaktiviteter og en masse børnefamilier, så må vi også bidrage ved at støtte folkeskolen, siger Michael Kramer Hansen.
 Ritzau Scanpix) Folkeskolen har været presset igennem en del år.
Men hvis en skole lukker, så lukker samfundet også, mener Michael Kramer Hansen, og det ønsker ham og hans familie, der bor i Kolind på Djursland, ikke.
 Ritzau Scanpix)1 / 3Familien Hansen består af parret Inger Samsø Hansen og Michael Kramer Hansen og deres to drenge, Alfred og Emil Samsø Hansen på 12 og 10 år.
 Ritzau Scanpix)1 / 3- Hvis vi vil bo et sted, hvor der er biblioteker, fritidsaktiviteter og en masse børnefamilier, så må vi også bidrage ved at støtte folkeskolen, siger Michael Kramer Hansen.
 Ritzau Scanpix)2 / 3Folkeskolen har været presset igennem en del år.
Men hvis en skole lukker, så lukker samfundet også, mener Michael Kramer Hansen, og det ønsker ham og hans familie, der bor i Kolind på Djursland, ikke.
 Ritzau Scanpix)3 / 3FacebookTwitterKopier linkEmner:Folkeskolen (Danmark)|Folkeskole|Uddannelse|Syddjurs Kommune|Jylland




https://www.dr.dk/sporten/fodbold/superliga/minut-minut-hobro-slaar-viborg-i-foerste-kamp-om-superliga-plads






https://www.dr.dk/nyheder/politik/folketingsvalg/mette-frederiksen-vil-vaere-boernenes-statminister-kan-boernene

FolketingsvalgMette Frederiksen vil være børnenes statminister - kan børnene mærke forskel?
Mette Frederiksen er i aften gæst i Mød Partierne, hvor der blandt andet vil blive spurgt ind til hendes løfte om at ville ændre vilkårene for børn i Danmark.
Mette Frederiksen fra Socialdemokratiet har erklæret, at hun vil være 'børnenes statsminister'.
Af Flemming Brandt30.
maj 2019 kl.
12.
00Bemærk: artiklen er mere end 30 dage gammelLæs op- En regering under min ledelse skal være den regering, der skriver det næste store kapitel i børnenes historie.
- Det er derfor, at jeg i dag siger til alle børn i Danmark: Jeg vil være børnenes statsminister.
- Danmark skal være verdens bedste sted at være barn.
Vi nåede ikke langt nok sidst, vi selv havde regeringsansvaret.
Sådan sagde Socialdemokratiets formand og statsministerkandidat, Mette Frederiksen, blandt andet ved partiets kongres i efteråret 2018, hvor hun fastslog, at hun vil gøre hverdagen bedre for danske børn, især dem, der har det svært.
Men når det for eksempel gælder børnene, der bor på Udrejsecenter Sjælsmark, så er det usikkert, hvor meget deres forhold vil blive forbedret, hvis Mette Frederiksen bliver statsminister.
I 2018 var der 56 underretninger til kommunen om børns forhold og trivsel på Sjælsmark, og en gruppe af danske og internationale forskere har kritiseret de forhold, som børnene bliver budt på Udrejsecenter Sjælsmark.
Senest har DR i en dokumentar fulgt en række af de børn, som bor på Sjælsmark, og som har boet der i mere end to år - uden udsigt til ændringer.
© Type 1Stil spørgsmål til SocialdemokratietHar du kommentarer eller spørgsmål til De Radikales politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Børnene som gidslerSå sent som tirsdag aften i Deadline fastslog Venstres udlændinge- og integrationsminister, Inger Støjberg, at det med regeringens øjne var forældrene og ikke de danske myndigheder, der holdt børnene som gidsler.
Mette Frederiksen har fastslået, at der ikke bliver lavet om på den nuværende regerings udlændingepolitik.
Hun vil faktisk slet ikke være statsminister, hvis det er et krav fra støttepartierne.
- Den stramme udlændingepolitik, som er fastsat af et bredt flertal i Folketinget, står fast.
Jeg fik anledning til det i spørgetimen, og jeg vil gerne gentage det nu: Der kommer ikke til at blive lempet i udlændingepolitikken, og der er ikke noget parti eller nogle partier, der kan stille ultimative krav om det her, sagde hun.
I forbindelse med fremlæggelse af partiets helhedsplan for udlændingepolitik, som blev fremlagt sidste fredag, nævnte Frederiksen fire områder, hvor børnene i Sjælsmark kan se frem til forbedrede vilkår:Det gjaldt vuggestuetilbud, stop for brugen af børn som tolke, lige muligheder for skolegang for alle børn, samt mulighed for at spise på værelserne fremfor som nu kun i kantinen.
Socialdemokratiets udlændingeordfører- og integrationsordfører, Mattias Tesfaye, har også sagt, at man muligvis vil forbedre fritidsaktiviteterne for børnene og give familierne ret til at lave deres egen mad.
Rapport: 64.
500 børn lever i fattigdomMen hvad med de børn, der i danmark vokser op i fattigdom?
Arbejderbevægelsens Erhvervsråd har i rapport fra december 2018 vurderet, at der nu er 64.
500 børn, der lever i fattigdom i Danmark, en stigning på 12.
000 i løbet af 2017, og det er ifølge direktør Lars Andersen primært på grund af det kontanthjælpsloft, som den nuværende regering har indført.
De to børnehjælpsorganisationer Red Barnet og Mødrehjælpen har opfordret Mette Frederiksen til inden valget at love, at hun vil sørge for at halvere antallet af børn, der skal vokse op under den relative fattigdomsgrænse.
Ellers mener organisationerne ikke, at hun kan leve op til titlen som 'børnenes statsminister'.
Både Enhedslisten, SF og Alternativet bakker op om opfordringen fra Red Barnet og Mødrehjælpen.
De Radikales partiformand, Morten Østergaard, mener også, at der er tale om et hult løfte, hvis ikke Mette Frederiksen gør noget for de fattigste børn.
- Man kan ikke udråbe sig selv til at være Børnenes Statsminister.
Man kan vise i handling, at man vil tage hånd om de mest udsatte børnefamilier i Danmark.
Hidtil har Mette Frederiksen dog ikke villet give nogle løfter.
- Jeg tror, at det, der er vigtigst at vide for vælgerne, er, om man er optaget af den her problemstilling.
Det er jeg, og der er vi, siger Mette Frederiksen.
Minimumsnormeringer i institutionerneI dette forår har spørgsmålet om forholdene vores børn i vuggehaver og børnehaver været et varmt emne.
Under hashtagget #hvorerderenvoksen blev der tidligere i år arrangeret store demonstrationer rundt om i mange byer i Danmark med krav om minimumsnormeringer og mere personale i institutionerne.
Demonstrationerne kom som et spontant forældreinitiativ i kølvandet på DR-dokumentaren 'Hvem passer vores børn'.
Læs også:Hvem passer vores børn?
| DRTVSenest har der igen været fokus på forholdene i institutionerne i forbindelse med TV2s dokumentar 'Daginstitutioner bag facaden', der med skjulte optagelser viser børn, der ikke får den fornødne omsorg.
Socialdemokratiet har for to uger siden præsenteret et nyt velfærdsudspil, hvor man lover, at man vil ansætte flere pædagoger i de kommende år i takt med, at børnetallet stiger.
Stil spørgsmål til Mette FrederiksenNår Mette Frederiksen har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
00, men du kan allerede sende dit spørgsmål nu.
Det kan du gøre her.
Men man sætter ikke tal på hverken hvor mange penge, der bliver afsat, eller hvor mange pædagoger, man vil ansætte.
Under tv-debatten 'Højlunds Forsamlingshus' i aftes på TV2 sagde Mette Frederiksen dog, at hun ikke var "afskrækket" af at tale om minimumsnormeringer.
Hvis du vil vide mere om Socialdemokratiets holdning på området kan du se med i aften, når partiets politiske leder, Mette Frederiksen, er gæst hos Kåre Quist i Mød Partierne.
Det er klokken 21.
30 på DR1.
Fra kl.
22.
00 kan du selv stille spørgsmål til Mette Frederiksen, når hun er i Tæt På på dr.
dk.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Udlændingepolitik|Red Barnet|TV 2 (tv-kanal)




https://www.dr.dk/sporten/fodbold/superliga/playoff-kampene-kraever-noget-saerligt-selvtillid-medgang-og-tro-paa

SuperligaPlayoff-kampene kræver noget særligt: ’Selvtillid, medgang og tro på succes har betydning’Årets første playoff-kampe til Superligaen spilles torsdag, og det mentale kan få stor betydning.
Viborg FF kommer med selvtillid til playoff-kampene mod Hobro efter en god sæson i 1.
division.
Af Anne Hedegaard Petersen og Kasper Heide Lund30.
maj 2019 kl.
13.
07Bemærk: artiklen er mere end 30 dage gammelLæs opTorsdag eftermiddag mødes først Lyngby og Vendsyssel FF og herefter Hobro IK og Viborg FF i livsvigtige kampe.
Holdene skal over to opgør kæmpe om at spille med i Superligaen til næste sæson.
- Jeg tror, der ligger en mental fordel i at komme fra en sæson, hvor man har vundet meget.
Det er heller ikke tilfældigt, at der er så mange førstedivisionsklubber, som har slået Superligaholdene.
Jeppe Grønning, anfører for Viborg FFDet er tredje sæson i Danmark, at holdenes skæbne skal afgøres med play off-strukturen.
I de to foregående sæsoner har vi været vidne til dramaer, og det kræver også noget helt særligt især mentalt at sætte sig op og spille kampe som disse, forklarer sportspsykologisk konsulent ved Team Danmark, Carsten Hvid.
Læs også:Vild slutspurt sender Lyngby i Superliga-playoff mod Vendsyssel- Der er rigtig meget pres på, og det har en stor konsekvens i forhold til den kommende sæson.
Det er anderledes kampe, end hvad de er vant til.
Der er en masse tanker, som vil være anderledes og dermed også en masse følelser, som vil påvirke kroppen i en anden grad.
- Det psykologiske spiller mere ind end normalt.
Det er lidt en slutrundepsykologi, hvor der er ekstra konsekvens.
Typisk vil det kræve noget forberedelse, og hvis man har en mentaltræner eller sportspsykolog tilknyttet, så vil man skulle arbejde mere struktureret på, hvordan man skal reagere i disse kampe, siger Carsten Hvid.
Hobros Pål Alexander Kirkevold efter nederlaget i Superligakampen mellem Aab og Hobro IK.
Optakten har betydning for tilgangenEfter to sæsoner med playoff-strukturen i Danmark er det tydeligt, at holdenes optakt til kampene, spiller en stor rolle.
Tre ud af de fire playoff-opgør er endt med en vinder fra 1.
division.
Det er altså hold med succes fra 1.
division, der oftest har slået hold med nedtur fra Superligaen, og det er der en forklaring på.
- Selvtillid, medgang og tro på succes har betydning for den tilgang, man har til kampene.
Det fortæller noget om, hvad det er, man skal forberede sig på, når man kommer efter en lang og dårlig periode, hvor man har tabt en masse kampe.
De seneste sæsoners playoff-kampe vidner om, at Carsten Hvid har en pointe.
I 16/17 rykkede Superligaholdet Viborg FF ned efter nederlag til 1.
divisionsholdet FC Helsingør.
Årets efter mistede både Lyngby og Silkeborg deres pladser i Superligaen efter tabte kampe til Vendsyssel og Esbjerg fra den andenbedste række.
Holdenes placeringBunden af nedrykningsspillet i SuperligaenVendsyssel: 29 pointHobro IK: 27 pointToppen af 1.
divisionSilkeborg: 61 pointViborg FF: 60 pointLyngby: 52 pointLæs også:OVERBLIK Hvem skal i Superligaen?
I dag slås fem hold om oprykningspladserne- Det kalder på, at de hold, som har haft det svært, måske skal være ekstra opmærksomme på, hvad det kræver at præstere optimalt under sådanne betingelser, siger Carsten Hvid.
Kun AC Horsens har overlevet playoff-kampe som Superligahold, de vandt over Vendsyssel i 16/17-sæsonen.
Skal bruge momentum og mentalt overskudHvis man lytter til Carsten Hvids forklaring om og ikke mindst de seneste sæsoners resultater, så vil topholdene fra 1.
division stå med fordelen mod bundholdene fra Superligaen.
Holdene fra 1.
division Lyndby og Viborg FF vil have det mentale overskud overfor Vendsyssel FF og Hobro IK, mener anfører i Viborg FF, Jeppe Grønning.
- Jeg tror, der ligger en mental fordel i at komme fra en sæson, hvor man har vundet meget.
Det er heller ikke tilfældigt, at der er så mange førstedivisionsklubber, som har slået Superligaholdene.
Vi skal bruge det momentum og det mentale overskud, som vi forhåbentlig har, og det pres, som der vil være på et Superligahold, siger han.
Jeppe Grønning og Viborg FF har prøvet det før, for i sidste sæson var de ude i to neglebidende playoff-opgør.
Her havde holdet haft en dårlig sæson i Superligaen og stod så overfor Esbjerg fB, der har havde god sæson i 1.
division.
Viborg FFs anfører, Jeppe Grønning, mener, at holdet skal bruge det momentum og mentale overskud, som de kommer med efter en god sæson i 1.
division.
Og det gik præcis, som Carsten Hvid har forklaret.
Viborg tabte og måtte en tur ned i 1.
division, og den oplevelse vil den midtjyske anfører tage med sig i år.
- Nu ved jeg, hvordan gamet er.
Sidste sæson kom vi fra modsatte situation, hvor vi i modsætning til i år havde en negativ spiral, som gjorde, at stemningen var dårlig.
Det var mere en frygt for, at det skulle ende galt, og nu føler jeg, at vi er et andet sted, fordi vi har troen på at kunne opnå noget, siger Jeppe Grønning.
Du kan følge playoff-kampene i LIGA på P3 fra klokken 16.
FacebookTwitterKopier linkEmner:Fodbold|Jylland|FC Helsingør|Hobro IK|Lyngby




https://www.dr.dk/musik/festival/hun-toer-tale-hoejt-om-tabuer-derfor-er-solange-meget-mere-end-beyonces-lillesoester

HEARTLAND FESTIVAL 2019Se temaFestivalHun tør tale højt om tabuer: Derfor er Solange meget mere end Beyoncés lillesøsterDer er tårnhøje forventninger til sangerinden Solanges koncert på Heartland Festival.
© (c) Ritzau ScanpixAf Michelle From Hoxer30.
maj 2019 kl.
13.
00Læs opI mange år var hun mest kendt som 'Beyoncés lillesøster'.
Men albumaktuelle Solange Knowles har efterhånden både vundet anmeldernes og publikums hjerter.
Og der er skruet godt op for forventningerne til nattens koncert på Heartland Festival.
Ikke mindst på grund af hendes seneste koncert på dansk jord – og fordi hun i sidste øjeblik i 2018 aflyste en planlagt koncert i Tivoli.
- Forventningerne er tårnhøje!
Hendes koncert på Roskilde i 2017 var så overdrevet smuk.
Alt var det flotteste; fra koreografien til hendes tøj og sang.
Og sådan skal det selvfølgelig også være på Heartland, siger P3-vært Andrew Moyo.
Et billede af Knowles-kvinderne samlet til et modeevent tilbage i 2006.
Til højre står moderen Tina Knowles, Beyoncé i midten, og til venstre står lillesøster Solange.
'Forførende' og 'stilsikker'Solange startede allerede som teenager med at synge kor i sin søsters band, 'Destiny's Child', og som 16-årig, i 2002, debuterede hun som soloartist.
Ti år senere markerede hun sig med radiohittet 'Losing You' fra ep'en 'True'.
Hør 'Losing You' her:Solange – Losing YouMen det var først med albummet 'A Seat at the Table' i 2016, at Solange som 30-årig for alvor brød igennem og ud af sin fire år ældre søsters skygge.
Albummet høstede flotte anmeldelser og blev blandt andet kaldt 'forførende' og 'stilsikkert'.
Og så blev det samtidig hyldet for at være et vigtigt vidnesbyrd om at være sort kvinde i USA.
Læs også:Beyoncé får kamp til stregen: Lillesøster får topkarakter af anmeldere- Hun har en helt fortryllende sangstemme.
Hun kan synge så lyst, så let og så ømskindet, at alle hår rejser sig, og din sjæl føles lettere, siger Andrew Moyo, som også fremhæver hendes evne til at give udtryk for sin vrede på en ret rolig måde.
Han mener, at hendes 'feministiske og kulturelle dagsorden' er med til at uddanne hendes fans.
Man lærer simpelthen noget ved at lytte til hendes tekster.
Om Solange32 år, opvokset i Houston, Texas.
Sanger, sangskriver, skuespiller og musiker.
Udgav i 2002 debuten 'Solo Star'.
Markerede sig særligt med radiohittet 'Losing You' fra ep’en 'True' i 2012.
'When I Get Home' er hendes fjerde studiealbum.
En spirituel oplevelseIngrid Magnifique Baraka og Naima Yasin har sammen med Stephanie Asi Brix podcasten 'A Seat at the Table (ASATT)', der er opkaldt efter Solanges tredje studiealbum.
Ifølge dem er det netop Solanges evne til at sætte ord på nogle oplevelser og frustrationer, som er en af hendes store styrker.
- Den plade sagde mange ting, som normalt ikke bliver sagt højt; for eksempel 'Don't Touch My Hair'.
Hun synger det ikke på en sur måde, men hun viste, at mange af de samtaler, vi som sorte kvinder har, er valide, siger Naima Yasin.
Lyt til 'Don't Touch My Hair' her:Solange – Don't Touch My HairDe startede podcasten tilbage i 2017, umiddelbart inden de havde set Solange optræde på Roskilde Festival.
'A Seat at the Table'-albummet var blevet et soundtrack for alle de samtaler, de på det tidspunkt havde om det at være sorte kvinder i Danmark.
- Det er ikke hver dag, man står til en koncert og ser en kvinde, der ligner os.
Alle, der stod i det telt, havde en form for spirituel oplevelse, tror jeg - fordi det er universelt at høre til og føle sig tryg i sine omgivelser, siger Naima Yasin.
Solanges koncert på Roskilde Festival i 2017 fik ikke bare samtlige anmeldere til at smide om sig med stjerner, men var også en spirituel oplevelse for publikum.
Sådan oplevede Ingrid Magnifique Baraka og Naima Yasin det i hvert fald.
Selvom Solange ikke er den eneste kvindelige musiker med afroamerikansk baggrund, der bruger sin platform til at sætte fokus på racespørgsmålet og udfordre stereotyperne, så gør hun det på en forfriskende og ekstremt gennemført måde, mener Ingrid Magnifique Baraka.
Ingen sammenligning med BeyoncéNår Beyoncé sætter fokus på afroamerikansk kultur i sin musik, sker det på en anden måde end, når Solange gør det, mener de.
Men de to podcastværter er dedikerede fans af begge Knowles-søstrene.
- De er to forskellige kunstnere, der bruger forskellige virkemidler: Beyoncé er forretningskvinde, og det har hun altid været.
Solange er en kunstner, der gør så meget mere.
Hendes koncert på Roskilde var nærmest et kunstværk, siger Naima Yasin, som mener, at det ikke giver nogen mening at sammenligne de to.
- Jeg tror hellere, man skal snakke om, hvordan de forstærker hinanden, tilføjer Ingrid Magnifique Baraka, der i stedet mener, at de to søstre har en afsmittende effekt på hinanden.
Storesøsteren Beyoncé er forretningskvinden, mens lillesøster Solange er kunstneren.
Det mener to af kvinderne bag podcasten 'A Seat at the Table', Ingrid Magnifique Baraka og Naima Yasin.
Her ses Beyoncé ved Grammy Awards i 2015, hvor hun kunne tage hele tre priser med hjem.
Beyoncés musik får mere dybde – og Solange vinder noget respekt, fordi hun ikke bare bruger sit store netværk og navn til at tjene penge, mener hun.
- Det gør hende endnu mere interessant; at hun forsvinder fuldstændigt i flere år og ikke bare tager hjem til sin søster og fyrer et hitalbum af på to uger.
Hun er selvstændig nok til at tage sig tid til at finde sin egen stemme.
P3-vært Andrew Moyo ser også både forskelle og ligheder mellem de to søstre.
- Beyoncés musik er ofte ret stor og bombastisk og skal også til en vis grad kunne bruges på et dansegulv.
Solanges musik har et meget mildt og langt mere eksperimenterende udtryk.
Men de har det til fælles, at de har et ret stærkt feministisk udgangspunkt, og at de værner om sort amerikansk kultur, siger han.
Skal spille på et 'party-tidspunkt'Eksperimenterende er også et ord, der ifølge Andrew Moyo beskriver Solanges nye album 'When I Get Home' fra marts, som blandt andet indeholder samarbejder med store navne som Tyler the Creator, Pharrell og Gucci Mane.
- 'When I Get Home' er en fejring af hendes hjemby, Houston, og den kultur, hun kommer fra.
Musikalsk er det et ret eksperimenterende album, så det kan måske godt være lidt svært at lytte til, men pludselig knækker man koden, og så bliver det svært at lægge det fra sig.
Lyt til nummeret 'Almeda' herunder:Solange – AlmedaFor Naima Yasin var 'A Seat at the Table' Solanges forsøg på at råbe folk op og få dem til at høre efter, mens 'When You Get Home' er for dem, der har fulgt med i timen.
- Det bliver spændende at se, hvordan det bliver udfoldet på en scene.
Det er jo lidt et party-tidspunkt, og det her album er jo slet ikke party.
Men jeg er sikker på, hun kommer med nogle vilde virkemidler, der nok skal holde vores opmærksomhed, siger Ingrid Magnifique Baraka.
Solange går på scenen 00:30 i nat på Heartland Festival på Fyn.
De tre værter fra podcasten 'A Seat at the Table' kan også opleves på festivalen fredag.
FacebookTwitterKopier linkEmner:Heartland Festival|Seat|Roskilde|Beyoncé (musiker)|Pop og rock




https://www.dr.dk/sporten/tennis/loechte-og-makker-overvinder-problemer-og-spiller-sig-videre-i-french-open

TennisLøchte og makker overvinder problemer og spiller sig videre i French OpenFrederik Løchte og Robin Haase tabte første sæt, men vandt alligevel over britisk par i French Open.
Frederik Løchte Nielsen og Robin Haase er videre til tredje runde i French Open.
30.
maj 2019 kl.
13.
13Bemærk: artiklen er mere end 30 dage gammelLæs opFrederik Løchte Nielsen og makkeren Robin Haase fra Holland kan fortsat drømme om en grand slam-triumf i Paris.
Torsdag spillede den dansk-hollandske herredouble sig videre til tredje runde i French Open, hvilket svarer til ottendedelsfinalerne.
Avancementet blev sikret med en sejr i tre sæt over briterne Daniel Evans og Cameron Norrie.
Løchte og Hasse vandt med 2-6, 6-2, 6-3.
Begyndte skidt, men kom igenIndledningen på opgøret kunne ellers ikke blive værre for Løchte og Haase.
De tabte kampens fire første partier, og i løbet af 26 minutter var første sæt forbi med en britisk sejr på 6-2.
Læs også:Løchte slider sig til sejr efter tre sæt og er videre i French OpenI andet sæt var der kun to breakbolde.
De tilfaldt begge Løchte og Haase, og begge blev udnyttet.
Dermed blev der svaret tilbage med samme cifre, som første sæt blev tabt.
Det gav et overtag, som Løchte og Haase tog med ud til tredje sæt.
På den sjette breakbold lykkedes det at bryde til 4-2.
Frederik Løchte Nielsens makker er Robin Haase fra Holland.
Siden måtte Daniel Evans ned og bide i det røde grus, da han vrikkede om på foden.
Briten rejste sig efter lidt tid og spillede kampen til ende, men Evans og Norrie kunne ikke bremse Løchte og co.
Det er endnu uklart, hvem Løchte og Haase skal møde i tredje runde.
Der kan dog vente særdeles hård modstand, hvis de tredjeseedede colombianere Robert Farah og Juan-Sebastian Cabal slår sig videre fra anden runde.
/ritzau/FacebookTwitterKopier linkEmner:Holland|Tennis|Paris|Storbritannien|Frederik Løchte Nielsen (tennisspiller)




https://www.dr.dk/sporten/fodbold/superliga/minut-minut-lyngby-tager-foerste-stik-mod-vendsyssel






https://www.dr.dk/sporten/fodbold/uefa-praesident-vil-have-ny-protokol-hjernerystelser

FodboldUefa-præsident vil have ny protokol for hjernerystelserAleksander Ceferin ønsker en opdateret protokol for mulige hjernerystelser pådraget under fodboldkampe.
Uefa-præsident Aleksander Ceferin opfordrer FIFA til at opdatere protokollerne for hjernerystelser.
30.
maj 2019 kl.
11.
03Bemærk: artiklen er mere end 30 dage gammelLæs opDet Europæiske Fodboldforbund (Uefa) vil have bedre beskyttelse af fodboldspillere, der muligvis har pådraget sig en hjernerystelse under en kamp.
Uefa-præsident Aleksander Ceferin opfordrer derfor Det Internationale Fodboldforbund (Fifa) til at opdatere protokollerne for, hvad der skal ske, når spillere mistænkes for at have pådraget sig en hjernerystelse.
Læs også:Hjernerystelser koster karrierer: Nu får ramte atleter mere hjælp- Jeg tror stærkt på, at de nuværende regler og protokoller skal opdateres for at beskytte spillerne og for at beskytte de læger, der skal tage en beslutning, så de kan foretage en lægefaglig vurdering uden sportslig hensyntagen, siger Uefa-præsidenten ifølge nyhedsbureauet Reuters.
Tottenhams Jan Vertonghen måtte hjælpes fra banen, efter han havde spillet videre med en hovedskade, som belgieren havde pådraget sig i en luftduel i Champions League.
Neutrale læger og midlertig udskiftningSom reglerne er i dag, skal dommeren standse en kamp, hvis en spiller har slået hovedet og mistænkes for at have fået hjernerystelse.
Spilleren må kun spille videre, hvis holdets læge vurderer, at det er forsvarligt.
Den procedure har mødt kritik.
En klublæge kan nemlig stå i et dilemma, når lægen på den ene side skal vurdere omfanget af en hovedskade, men samtidig tage hensyn til, hvad der er bedst for sin arbejdsgiver - klubben - som sportsligt måske ikke har en fordel af at lade en nøglespiller udskifte.
Læs også:Hjernerystelse tvang Jonas til karrierestop: 'Nyt DIF-tilbud vil gavne alle atleter'Derfor har både den danske og internationale spillerforening ytret ønsker om neutrale læger til de store fodboldkampe.
Den Internationale Spillerforening (Fifpro) ønsker, at hold må lave en midlertidig udskiftning, mens en grundigere undersøgelse af en potentiel hjernerystelse finder sted.
Flere episoder i foråretI løbet af foråret har mulige hjernerystelser flere gange været et tema i international fodbold.
I Champions League-semifinalen mellem Tottenham og Ajax pådrog Jan Vertonghen sig en hovedskade.
Han blev dog ikke udskiftet i første omgang, selv om han virkede groggy.
Efterfølgende lod han sig selv udskifte.
Undersøgelser viste efterfølgende, at han ikke havde fået en hjernerystelse.
Fabian Schär knockoutet efter 24 minutter, men blev ikke udskiftet og spillede hele kampen.
I landskampen mellem Georgien og Schweiz i marts blev schweizeren Fabian Schär knockoutet efter 24 minutter.
Han var kortvarigt bevidstløs, fortalte han efter kampen, mens han stadig kunne mærke en summen i sit hoved.
Han blev ikke udskiftet, men spillede hele kampen.
Efterfølgende benægtede Det Schweiziske Fodboldforbund, at det var uforsvarligt at lade Schär spille videre mod Georgien.
Tre dage senere var Schär dog pludselig droppet til EM-kvalifikationskampen mod Danmark på grund af en hovedskade.
/ritzau/FacebookTwitterKopier linkEmner:Aleksander Ceferin (idrætsleder)|FIFA|UEFA|Fodbold|Georgien




https://www.dr.dk/nyheder/politik/folketingsvalg/laes-svarene-mette-frederiksen-fra-socialdemokratiet-vil-have-mere






https://www.dr.dk/sporten/fodbold/championsleague/eriksen-droemmer-om-cl-sejr-jeg-vil-elske-kunne-faa-titlen-paa-mit

Champions LeagueEriksen drømmer om CL-sejr: 'Jeg vil elske at kunne få titlen på mit cv'Pilen har kun peget en vej for Tottenham i Christian Eriksens seks år i klubben, siger danskeren.
Christian Eriksen på træningsbanen frem mod Champions League-finalen.
30.
maj 2019 kl.
10.
41Bemærk: artiklen er mere end 30 dage gammelLæs opEn drøm går i opfyldelse for Christian Eriksen, hvis han lørdag aften vinder Champions League-trofæet med en sejr over Liverpool.
Det siger den danske kreatør til BBC forud for finalen, der spilles i Madrid.
Læs også:Christian Eriksen skal spille Champions League-finale med Tottenham- Jeg kom til Tottenham for seks år siden, og kurven er kun gået op siden dengang.
- Vi er sluttet i top-4 i Premier League i flere sæsoner og har spillet i Champions League.
Det vil være en milepæl at kunne vinde denne turnering.
- Champions League er virkelig noget specielt og noget, som alle fodboldspillere drømmer om.
Jeg vil elske at kunne få titlen på mit cv, siger Eriksen.
Efter den finalegivende sejr over Ajax i Champions League-kvartfinalen mod Ajax, jubler Christian Eriksen med sin holdkammerat Son Heung-min.
Der venter Eriksen og co.
en svær opgaveI Premier League vandt Liverpool begge sæsonens indbyrdes opgør mellem de to finalehold med 2-1.
I finalen er Liverpool favorit hos bookmakerne.
Der venter da også Tottenham en svær opgave, når Mohamed Salah, Sadio Mané og Roberto Firmino skal tøjles, medgiver Christian Eriksen.
Læs også:Godt nyt for Tottenham-fans: Kane melder sig klar til CL-finale- Vi lægger os ikke ned.
Vi drømmer om at kunne løfte trofæet.
Det er, hvad vi har i tankerne, men vi ved, at det ikke bliver nemt, siger Eriksen.
Den 27-årige fynbo har ikke vundet et trofæ i sin tid i Tottenham.
/ritzau/FacebookTwitterKopier linkEmner:Mohamed Salah (fodboldspiller)|Sadio Mané (fodboldspiller)|England|Tottenham Hotspur FC|Fodbold




https://www.dr.dk/nyheder/politik/folketingsvalg/enhedslisten-staar-til-score-johanne-schmidt-nielsens-eftervederlag

FolketingsvalgEnhedslisten står til at score Johanne Schmidt-Nielsens eftervederlagDe Konservative og Dansk Folkeparti kritiserer venstrefløjspartiet for dobbeltmoral.
Enhedslistens Johanne Schmidt-Nielsen fotograferet på Christiansborg, mandag den 11.
marts 2019.
Af Nicolas S.
Nielsen og Magnus Dam Nielsen30.
maj 2019 kl.
11.
35Bemærk: artiklen er mere end 30 dage gammelLæs op144.
358 kroner – før skat.
Så mange kroner og øre har Enhedslistens partikasse udsigt til at score efter det kommende folketingsvalg, når den tidligere politiske leder Johanne Schmidt-Nielsen vinker farvel og tiltræder som direktør i Red Barnet.
For ligesom alle andre politikere i Folketinget har Johanne Schmidt-Nielsen ret til at modtage et eftervederlag fra Folketinget, selv om hun får direktørløn hos Red Barnet.
Men efter sagen om den tidligere københavnske borgmester Morten Kabell og hans dobbeltløn, har partiet besluttet, at eftervederlag fremover skal lande i partikassen.
Borgerlige politikere kritisererDet er dog en beslutning, som flere borgerlige politikere kritiserer – herunder de Konservatives politiske ordfører, Mette Abildgaard:- Når man har været så meget på moralens høje hest, som Enhedslistens folketingsmedlemmer har, så synes jeg, det er vanvittigt dobbeltmoralsk, at man lader de her penge gå ind i partikassen i stedet for for eksempel at give dem til et godtgørende formål, siger hun.
Her hentyder hun blandt andet til, at Enhedslisten tidligere har kritiseret Venstre-politikeren Carl Holst for at modtage dobbeltløn.
Også Dansk Folkepartis udlændingeordfører, Martin Henriksen, er skarp i vendingerne.
Han pointerer, at han er fortaler for eftervederlag, men at Enhedslisten gør sig skyldige i hykleri.
- At man laver en model, som minder meget om den, man selv har kritiseret andre for, og pengene så bliver kanaliseret ind i Enhedslisten, så er det en anelse dobbeltmoralsk at gøre noget, som de vel dybest set har kritiseret andre for, siger han.
Sådan er reglerneEt ordinært medlem, hvis medlemskab ophører ved et folketingsvalg, eller som på grund af sygdom udtræder af Folketinget, oppebærer eftervederlag.
Eftervederlaget udregnes efter, hvor længe den pågældende har været medlem af Folketinget.
Hvis medlemmet får et andet job, modregnes eftervederlaget.
De første 144.
358 kroner modregnes dog ikke.
Intern uenighedKritikken kommer dog ikke udelukkende fra de borgerlige partier.
Også i egne rækker er der utilfredshed at spore.
Vibeke Syppli Enrum er medlem af partiets hovedbestyrelse.
Hun anerkender, at et flertal i partiet mener, at pengene skal i partikassen, men hun er uenig.
- Når man får penge, som ikke er løn for et stykke arbejde, så skal partiet ikke profitere af det i form af partiskat.
Jeg kunne forestille mig, at man gav pengene til Sjælsmarks Venner.
Der, hvor de allersvageste børn i Danmark findes.
- De kunne have meget mere gavn af pengene end Enhedslisten.
For mig er det et principielt spørgsmål, siger hun.
Morten Kabells dobbeltlønMorten Kabell fratrådte sin stilling som teknik- og miljøborgmester i København og gik direkte ud i et chefjob i det private erhvervsliv tilbage i 2018.
Dermed fik Kabell i en periode dobbeltløn i form af sit eftervederlag fra kommunen på en halv million kroner samt lønnen fra sit nye job.
Efter diskussionerne frem og tilbage endte Enhedslisten med at putte pengene i partikassen og ændre vedtægterne, så dobbeltløn i fremtiden altid modregnes.
Enhedslisten: Pengene er bedre brugt i partikassenMen Enhedslisten står fast på, at pengene er bedre brugt i partikassen end til velgørende formål.
Det siger Per Clausen, som partiets presseafdeling henviser til som det medlem af Enhedslistens forretningsudvalg, der skal svare på spørgsmål i sagen.
- Jeg synes, det ville være fair, hvis et flertal i Folketinget støttede det forslag, vi har stillet om, at man ikke får dobbeltløn.
Vi har så bare det synspunkt, at så længe den ordning eksisterer, så sørger vi for, at vores tidligere folketingsmedlemmer ikke nyder godt af den.
Det er den måde, vi har valgt at håndtere det på i vores vedtægter.
Du har selv været med til at fremsætte beslutningsforslaget om, at der skulle ske fuld modregning tilbage i 2011.
Gør I jer ikke skyldige i hykleri, når I nu beholder pengene?
- Vi konstaterer bare, at det kan vi ikke komme igennem med i Folketinget.
Det må du spørge de andre partier om, hvorfor de ikke vil være med til.
Når privilegierne er der, så har vi et system, så vi opkræver det i partiskat.
Det er sagen set i sin enkelthed set fra vores synspunkt.
Per Clausen erkender, at han ikke har undersøgt, hvorvidt partiet kan betale pengene tilbage til statskassen.
Men han fastholder, at beslutningen om at beholde pengene er taget af et flertal af Enhedslistens medlemmer.
FacebookTwitterKopier linkEmner:Carl Holst (politiker)|Enhedslisten|Johanne Schmidt-Nielsen (politiker)|Folketinget|Økonomi




https://www.dr.dk/nyheder/udland/nyvalg-i-israel-religion-spaendte-ben-netanyahus-regering

Af DR’s mellemøstkorrespondentMichael S.
LundUdlandNyvalg i Israel: Religion spændte ben for Netanyahus regeringBenjamin Netanyahu vandt valget i Israel i april.
Men et skænderi om værnepligt for ultra-ortodokse jøder kostede ham sejren.
Benjamin Netanyahu kan ikke danne flertal for en ny regering i Israel.
Koalitionspartierne kan ikke blive enige om, hvorvidt ultra-ortodokse jøder skal i hæren.
30.
maj 2019 kl.
12.
00Bemærk: artiklen er mere end 30 dage gammelLæs op- Bibi, Bibi, Bibi, lød sejrsråbene, da Benjamin Netanyahu i april vandt endnu et valg i Israel.
Kong Bibi, som hans støtter af og til kalder ham, havde gjort det igen: Vundet endnu et valg og endda gået frem i mandater trods lunkne meningsmålinger og truende korruptionssager.
Netanyahus højrefløj fik et komfortabelt flertal på 65 ud af 120 pladser i Israels parlament, Knesset.
Men så kom et spørgsmål om religion i vejen.
I aftes besluttede et flertal derfor at opløse parlamentet, så israelerne skal til valg igen i september.
Der er mange ting, der på papiret burde gøre det svært for Netanyahu at danne en regering.
Sager om korruption truerPremierministeren er ramt af hele tre sager om korruption og embedsmisbrug, som han skal forklare sig om i en høring, inden han sandsynligvis bliver sigtet.
Hans hustru har netop indgået et forlig om at tilbagebetale 100.
000 kroner i offentlige midler som premierministerfrue.
Og endnu en sag, denne gang om bestikkelse i forbindelse med ubådsindkøb, er muligvis på vej mod premierministeren.
Israels parlament, Knesset, besluttede i går at opløse parlamentet.
Det er spørgsmålet om værepligt for ultra-ortodokse jøder, der har skabt stor splittelse.
Alligevel var det noget helt andet, der ødelagde Netanyahus regeringsplaner: De ultra-ortodokse jøders forhold til værnepligt og et anstrengt forhold til hans tidligere forsvarsminister, Avigdor Lieberman.
Lieberman leder partiet Yisrael Beitenu (Israel er vores hjem, red.
) og har som en af sine mærkesager at mindske de mest konservative, religiøse jøders indflydelse på israelsk politik.
De såkaldte ultra-ortodokse jøder har siden det moderne Israels oprettelse i 1948 været undtaget værnepligt, hvis de i stedet studerer i religiøse skoler.
Men det er Lieberman og mange andre israelere stærkt utilfredse med, da alle andre israelere er tvunget til mindst to års værnepligt.
Skænderi med de ultra-ortodokseDerfor insisterede Lieberman på, at en lov, der allerede er fremlagt i parlamentet om de ultra-ortodokse jøders værnepligt, skal vedtages, hvis han skal støtte en Netanyahu-regering.
Vel at mærke uden, der ændres et komma i loven eller fortolkningen af den, som de ultra-ortodokse partier, der støtter Netanyahu, ellers gerne vil.
Loven vil sætte kvoter, som gradvist vil sende flere ultra-ortodokse jøder i den israelske hær.
De ultra-ortodokse jøder12 procent af Israels befolkning er i dag ultra-ortodoks.
Ultra-ortodokse mænd er ofte iklædt sorte jakkesæt, hvide skjorter og sorte hatte.
Ofte barberer de ikke deres tindinger på grund af et skriftsted fra 3.
Mosebog, hvilket leder til de karakteristiske slangekrøller.
Gifte kvinder dækker deres hår offentligt.
Nogle ultra-ortodokse jøder anerkender ikke staten Israel, fordi de mener, at Messias skal ankomme, før Israel må oprettes.
Ultra-ortodokse er fritaget for værnepligt i Israel.
- De bygger et system, der er parallelt til staten fra vugge til grav - betalt af dem, som tjener i hæren, soldater af reserven og skatteyderne, skrev Lieberman om de ultra-ortodokse i en klumme i avisen Yedioth Ahronoth, mens han i et interview med tv-stationen Channel 13 beskyldte Netanyahu for at forhandle på en "arrogant og ynkelig" måde.
Lederen af et af de to store ultra-ortodokse partier, Yaakov Litzman, kaldte på den anden side Lieberman for en mand, der prøver at "skabe vrede mod det ultra-ortodokse samfund og høste politisk profit på dets bekostning".
Et personligt opgørSelv siger Lieberman, at hans beslutning om at vælte regeringen, inden den overhovedet blev dannet, er sat i værk, fordi loven om værnepligt for de ultra-ortodokse er et ultimativt krav fra hans side.
Men Lieberman er samtidig en mand, der ofte har været på kollisionskurs med Netanyahu - som Lieberman i sine unge dage arbejdede for.
Allerede i 1997 meldte han sig ud af Netanyahus Likud-parti i protest mod forhandlinger med palæstinenserne, og sidste år var han tæt på at vælte Netanyahus regering, da han gik af som forsvarsminister i protest over en våbenhvile indgået med Hamas-bevægelsen i Gaza.
Dengang beskyldte han Netanyahu for at "overgive sig til terrorisme".
Det er svært ikke at få den mistanke, at Lieberman måske kunne være gået på kompromis, hvis hans forhold til Netanyahu var lidt bedre.
Til gengæld er forholdet helt sikkert elendigt nu.
Netanyahus problemerNetanyahu var tydeligt vred efter nattens nederlag.
- Lieberman ønskede aldrig at indgå en aftale.
Han vil tydeligvis bare skyde denne regering ned, og han gør det, fordi han regner med at opnå lidt ekstra stemmer, sagde Netanyahu til pressen efter beslutningen om at udskrive nyvalg og beskyldte endda den højreorienterede Lieberman for nu at være en del af venstrefløjen.
For Netanyahu er nattens drama ikke bare et problem om at skulle igennem en ny valgkamp, hvor ingen ved, hvordan vælgerne vil reagere på, at han ikke kunne danne en regering.
De truende korruptionssager, der ville have væltet de fleste andre politikere, er heller ikke hans eneste problem.
Både mænd og kvinder er værnepligtige i Israel, men de ultra-ortodokse jøder går fri.
Det er kernen i den strid, der blokerer for en regeringsdannelse i Israel.
Et andet problem, som ikke forsvinder, er, at hans højrefløjskoalition er dybt splittet mellem de dybt konservative og religiøse ultra-ortodokse partier og mere sekulære, nationalistiske partier som Avigdor Liebermans.
Tilsat lidt personligt nag mellem Netanyahu og flere af hans allierede på højrefløjen burde de problemer give Israels premierminister et par søvnløse nætter.
For loven om de ultra-ortodokses værnepligt skal gennemføres på grund af en beslutning fra Israels højesteret.
Så efter nyvalget i september kan Netanyahu risikere at stå midt i nøjagtigt samme slagsmål mellem de ultra-ortodokse partier og deres modstandere.
Et slagsmål, Netanyahu i nat tabte.
FacebookTwitterKopier linkEmner:Benjamin Netanyahu (politiker)|Israel|Værnepligt|Korruption|Hamas




https://www.dr.dk/nyheder/politik/folketingsvalg/video-da-folkeskolen-lukkede-startede-foraeldrene-en-friskole-skolen

Hvordan går det med velfærden?
Se temaFolketingsvalgVIDEO Da folkeskolen lukkede startede forældrene en friskole: 'Skolen er byens puls'Mange mindre byer har oplevet, at den lokale folkeskole blev lukket.
I Jejsing åbnede man sin egen friskole.
Af Signe Kammersgaard Müller30.
maj 2019 kl.
10.
11Bemærk: artiklen er mere end 30 dage gammelLæs opI dag leger børnene i skolegården på Jejsing Friskole, men det er ikke nogen selvfølge.
I skoleåret 2011/2012 var skolen affolket, efter Tønder Kommune havde lukket det kommunale skoletilbud.
Og bare i det år kunne man mærke, at byen mistede liv, fortæller den lokale borgerforeningsformand, Peter Kjer Hansen.
- Der var dødt, og det tror jeg havde udviklet sig meget negativt, siger han.
Læs også:Flere og flere vælger privat- og friskoler: Se udviklingen i din kommune herEn gruppe forældre gik imidlertid sammen om at starte en friskole i byen, og i sommeren 2012 åbnede Jejsing Friskole, der i dag har 63 elever fra 0.
-9.
klasse.
Tønder Kommunes borgmester, Henrik Frandsen (V), anerkender, at lokale friskoler som Jejsings løser en vigtig opgave i landsbyerne og udfylder et tomrum, som borgerne ellers oplever.
- Men hvis man skal tilbage til mange små skoler, så må vi i kommunen have en anden økonomi at arbejde med.
Med den økonomi, der er i dag, er vi nødt til at samle skolerne i nogle forholdsvist store og effektive enheder.
FacebookTwitterKopier linkEmner:Henrik Frandsen (politiker)|Venstre|Tønder Kommune|Privatskoler|Lokalpolitik




https://www.dr.dk/sporten/fodbold/europaleague/ellevild-ac-efter-el-triumf-den-stoerste-aften-i-min-fodboldkarriere

Europa LeagueEllevild AC efter EL-triumf: 'Den største aften i min fodboldkarriere'Chelseas danske forsvarsspiller, Andreas Christensen, betegner onsdag aften som den største i fodboldkarrieren.
Andreas Christensen (nr.
2 fra højre) sammen med sine holdkammerater fra Chelsea Ethan Ampadu, Gary Cahill og Conor Gallagher.
30.
maj 2019 kl.
09.
51Bemærk: artiklen er mere end 30 dage gammelLæs opEfter 4-1-sejren over Arsenal i finalen i Europa League, er det til at forstå, at danske AC er meget glad.
- Indtil videre er det den største aften i min fodboldkarriere.
Det er mit første store trofæ.
Det betyder meget, siger Andreas Christensen til 6'eren.
- Jeg kunne godt mærke lidt nerver, men jeg synes, at jeg styrede det fintAndreas Christensen, ChelseaLæs også:Dansk Europa League-jubel: AC og Chelsea knuser Arsenal i finalenDen 23-årige midterforsvarer afslører, at han var ramt af lidt nerver i den rent engelske duel, hvor målene lod længe vente på sig.
En hæsblæsende 2.
halvlegEfter 0-0 ved pausen kom Chelsea blæsende ud til anden halvleg, hvor Olivier Giroud hurtigt headede de senere vindere i front.
Bagefter scorede Pedro Rodríguez til 2-0, inden Eden Hazard nettede to gange.
Indimellem reducerede Arsenal til 1-3.
- Det startede lidt langsomt og afventende.
Det var ikke meningen.
Vores gameplan var at komme hurtigt ud.
- Anden halvleg begyndte perfekt med et hurtigt mål.
Så handlede det bare om at stå tæt nede bagved, siger Andreas Christensen.
Andreas Christensen spillede hele kampen for Chelsea.
Her er han i duel med Arsenals Pierre-Emerick Aubameyang.
AC kunne mærke nerverne- Jeg er superglad.
Det er min første finale, og jeg kunne godt mærke lidt nerver, men jeg synes, at jeg styrede det fint, siger han.
Danskeren har været med hele vejen frem mod onsdagens triumf.
- Jeg synes, at jeg har gjort mit, og jeg er utrolig stolt over, at det er endt med det her.
Andreas Christensen, ChelseaChristensen har spillet samtlige 14 kampe for det succesfulde Chelsea-hold før finalen mod Arsenal, hvilket gør ham ekstra stolt.
- Nu har jeg vist mig frem - måske ikke på højeste niveau, men på niveauet lige under Champions League.
- Jeg har spillet alle europæiske kampe.
Jeg synes, at jeg har gjort mit, og jeg er utrolig stolt over, at det er endt med det her, siger han.
Der var stor jubel blandt Chelsea-spillerne, da de efter kampen løftede pokalen.
Regner med at fortsætte i ChelseaTidligere på sæsonen var Andreas Christensen ikke tilfreds med spilletiden i Chelsea, hvor han lidt for ofte efter sin egen mening har siddet på bænken i Premier League.
Læs også:’AC’ sidder fast på Chelsea-bænken: Svært at acceptereDanskeren regner dog med at fortsætte i Chelsea.
- Lige nu gør jeg.
Nu skal jeg lige have en landsholdssamling overstået, siger han.
Inden Chelsea-danskeren skal møde ind i landsholdslejren forud for de kommende EM-kvalifikationskampe mod Irland og Georgien, skal finalesejren dog lige fejres.
/ritzau/FacebookTwitterKopier linkEmner:Eden Hazard (fodboldspiller)|Olivier Giroud (fodboldspiller)|Fodbold|Arsenal FC|Storbritannien




https://www.dr.dk/nyheder/penge/joe-juice-nar-milliardsalg-men-taber-pa-ekspansion

PengeJoe & The Juice når milliardsalg - men taber på ekspansion For første gang har Joe & The Juice solgt for en milliard kroner på et år.
Men nye juicebarer koster penge.
Joe & The Juice havde et underskud på 113 millioner kroner i 2018, men ledelsen udtrykker  tilfredshed med et stigende salg.
30.
maj 2019 kl.
09.
25Bemærk: artiklen er mere end 30 dage gammelLæs opDer var stor fremgang i salget sidste år for Joe & The Juice, der havde travlt med at åbne juicebarer verden over.
Ekspansionen har dog kostet penge og givet et større underskud.
Salget af juice, kaffe og sandwiches steg sidste år med over 200 millioner kroner til 1,02 milliarder kroner.
Der blev samlet åbnet 62 nye juicebarer gennem året - herunder i Chicago og San Diego i USA.
Ved udgangen af 2018 havde selskabet 272 juicebarer, mens partnere driver 17.
Det viser selskabets regnskab, der blev offentliggjort sent onsdag aften.
Til gengæld blev underskuddet øget til 113 millioner kroner fra 27,3 millioner kroner i 2017.
Det dækker blandt andet over større afskrivninger, som er steget, i takt med at der er blevet investeret i at åbne nye juicebarer.
Tilfreds ledelse trods underskud- Ledelsen er overordnet set tilfreds med udviklingen og de finansielle resultater for selskabet i 2018 og vil fortsætte med at udvide og investere i en international udrulning af konceptet, skriver Joe & The Juice i regnskabet.
De mange åbninger har også betydet, at kæden har fået flere ansatte.
I slutningen af 2018 havde Joe & The Juice 1626 ansatte, hvilket er 280 flere end et år tidligere.
I år forventer selskabet at åbne 30-40 nye juicebarer.
Det endelige tal afhænger af, hvilke lejeaftaler Joe & The Juice kan forhandle hjem.
Åbningerne skal være med til at øge salget 15-20 procent på årsbasis - svarende til omkring 150-200 millioner kroner.
Joe & The Juice blev stiftet af Kaspar Basse i en stuetage til Magasin i 2002.
Han har ad omgange solgt store portioner aktier til de to kapitalfonde Valedo Partners og General Atlantic, der i dag sidder på aktiemajoriteten i juicekæden.
Salgene har gjort ham mangemillionær.
/ritzau/FacebookTwitterKopier linkEmner:Kaspar Basse (erhvervsleder)|Caféer og barer|Ikke-alkoholiske drikke|Valedo Partners|USA




https://www.dr.dk/nyheder/politik/folketingsvalg/mads-langer-og-karl-william-spiller-gratis-p3-holder-fredagsbar-i

FolketingsvalgMads Langer og Karl William spiller gratis: P3 holder fredagsbar i Aalborg'Curlingklubben' håber på 'Friends'-agtig dåselatter i Skandinaviens Rotterdam.
Mads Langer spiller gratis i Studenterhuset i Aalborg i morgen.
Af Michael Ørtz Christiansen30.
maj 2019 kl.
09.
00Bemærk: artiklen er mere end 30 dage gammelLæs opFem dage før folketingsvalget bliver fadølshanerne igen fyldt med en blanding af politik, musik og radio.
I morgen gentager P3 sidste uges 'valgbar' fra Studenterhuset i Odense og rykker den til Studenterhuset på Gammeltorv 10 i Aalborg, hvor blandt andre 'Curlingklubbens' Maria Fantino og Christian Bonde sender fra.
Læs også:Bingo, kandidattest og live musik: Så er P3's valgbar åben- Vi glæder os helt vildt til at komme til Skandinaviens Rotterdam.
Vi kommer i øvrigt ret tidligt derop, så hvis nogen kender en god frokostrestaurant i byen, så må I meget gerne skrive til vores producerende redaktør Joachim Holmgaard på mailadressen hjho@dr.
dk.
Når P3 rykker ud til danskerne, så er det fordi vi gerne vil hjælpe dem til at tage stilling til, hvad de vil stemme til folketingsvalget: Hvad vil du helst?
Lade andre bestemme over dit liv eller selv tage stilling?
Du bestemmer.
Tine Maria Borresø, redaktionschef på P3Der er skiftet en smule ud på valgbar-holdet i forhold til debuten i Odense, og 'Pelle Peters Panel' tager ikke med til Nordjylland, da værten tager til Spice Girls-koncert i Manchester.
Ellers er konceptet det samme:Fadøl, live musik, politik og P3.
Og en tilføjelse: Gratis morgenmad til de første 50 gæster i Studenterhuset.
Friends-agtig dåselatter'Danskerbingo' åbner baren sammen med Mads Langer, der kommer og spiller gratis for de fremmødte og P3’s lyttere.
Musikvært og vært på P3-podcasten 'Sovsen', Fie Neergaard, afløser Pelle Peter Jensen og har Karl William med til at spille et par live-numre, inden 'Curlingklubben' overtager mikrofonerne i Studenterhuset.
- Det er altid hyggeligt at sende foran rigtige mennesker, som man kan snakke lidt med.
Det er også meget rart, at der er nogen, der griner i virkeligheden, når vi siger noget.
Hvis vi altså siger noget sjovt, lyder det fra Maria Fantino og Christian Bonde.
Læs også:P3-chef: ’Det er en myte, at unge ikke gider politik’- Nogle gange tror vi, at vi er voldsomt sjove, og så er der pivstille ude i salen, og der kunne folk måske godt være lidt mere solidariske og fyre den af med sådan en 'Friends'-agtig dåselatter.
Skatteminister Karsten Lauritzen (V) og skatteordfører Lisbeth Bech (SF) skal forsøge at bestå den politiske køreprøve i 'Toft & Co.
', der stiller dem over for en række politiske dilemmaer.
Fredagens program i Aalborg:•Kl.
09:00-12:00: Danskerbingo - med Mads Langer•Kl.
12:00 -14:00: 'Det man hører, er man selv' med Fie Neergaard - og Karl William•Kl.
14:00-16:00: Curlingklubben•Kl.
16:00-18:00: Toft & Co.
FacebookTwitterKopier linkEmner:Karl William (musiker)|Karsten Lauritzen (politiker)|Venstre|Aalborg|Valg og folkeafstemninger




https://www.dr.dk/nyheder/politik/folketingsvalg/du-er-ikke-alene-tusindvis-er-stadig-i-tvivl-om-hvor-krydset-skal

FolketingsvalgDu er ikke alene: Tusindvis er stadig i tvivl om, hvor krydset skal sættesDe fleste tvivlere ender med at stemme på det samme parti som ved sidste valg.
I løbet af en valgperiode er cirka hver femte vælger i tvivl om, hvem de vil stemme på ved næste valg.
Op til valgdagen daler andelen af tvivlere, men den stiger igen få uger efter valget.
Af Rikke Gjøl Mansø30.
maj 2019 kl.
08.
46Bemærk: artiklen er mere end 30 dage gammelLæs opHvor vil du sætte dit kryds, når valgstederne åbner den 5.
juni?
Hvis du endnu ikke ved det, er du langt fra alene.
- Der er hele tiden omkring 20 procent af befolkningen, der er i tvivl, når de bliver spurgt i meningsmålinger.
Når vi nærmer os valgdagen, daler antallet af tvivlere.
Men så går der kun et par uger efter valget, før vi igen er oppe på omkring 20 procent tvivlere, siger valgforsker Kasper Møller Hansen fra Københavns Universitet.
Han understreger, at det at være i tvivl er en helt naturlig del af os alle sammen - og at det her midt i en valgkamp ligefrem kan være en fordel.
Det er ikke sådan, at tvivlerne på nogen måde er blanke rent politisk.
Tværtimod er de ofte mere interesserede, fordi de er i tvivl og søger oplysninger og informationer om de forskellige partier og kandidater.
Kasper Møller Hansen, valgforsker ved Københavns Universitet- Det er ikke sådan, at tvivlerne på nogen måde er blanke rent politisk.
Tværtimod er de ofte mere interesserede, fordi de er i tvivl og søger oplysninger og informationer om de forskellige partier og kandidater, siger Kasper Møller Hansen.
Han har lavet flere analyser af tvivlerne ovre årene, men han kan ikke tegne et entydigt billede af den typiske tvivler.
- Det eneste, der går helt klart igen, det er, at der er mange tvivlere blandt de yngste vælgere.
Det er selvfølgelig, fordi de ikke har stemt særligt mange gange før.
Nogle af dem skal endda stemme for første gang, så de er selvfølgelig mere søgende i det politiske landskab, siger valgforskeren.
Blandt de ældre tvivlere er det kendetegnende, at de før har skiftet parti, påpeger han:- Netop det at skifte parti én gang, det kan gøre, at man er konstant søgende i det politiske landskab og hopper fra parti til parti.
Og det er ikke fordi, de farer rundt som hovedløse høns.
De er tværtimod meget politisk opmærksomme.
Nye partier giver nye tvivlereVed folketingsvalget i 2015 besluttede mange vælgere sig forholdsvis sent i valgkampen, og mange endte med at stemme på et andet parti, end de havde gjort ved folketingsvalget i 2011, viser Kasper Møller Hansens valgbog "Folketingsvalget 2015 – oprør fra udkanten".
- Ved folketingsvalget i 2015 var vi helt oppe på 42 procent, der skiftede parti i forhold til det, de stemte på ved folketingsvalget i 2011.
Vi skal helt tilbage til jordskredsvalget i 1973 for at finde et lignende niveau, siger Kasper Møller Hansen og tilføjer:- At skifte parti og at være i tvivl går hånd i hånd.
Så det er det politiske landskab, der afgør hvilke specifikke vælgergrupper, der på et givent tidspunkt er mest i tvivl.
Lige nu ser vi, at Nye Borgerlige trækker mange mandlige vælgere til sig fra især Venstre og Dansk Folkeparti, så nu er det mændene, der er mest i tvivl.
Kasper Møller Hansen, valgforsker ved Københavns UniversitetVed valget i 2015 fik vælgerne mulighed for at stemme på et nyt parti, nemlig Alternativet, og det skabte flere muligheder - og dermed mere tvivl - blandt de vælgere, der plejer at stemme på et rødt parti.
- Da mange vælgere var skuffede over SF, og Alternativet kom til og appellerede til nogle af de vælgere, så var der mange tvivlere i dét politiske spektrum, og der var en overvægt af kvinder.
Nu ser vi, at Nye Borgerlige trækker mange mandlige vælgere til sig fra især Venstre og Dansk Folkeparti, så nu er det mændene, der er mest i tvivl, siger Kasper Møller Hansen.
Tvivlerne skifter sjældent blokLige nu er partierne selvsagt interesserede i at føre valgkamp over for de tvivlere, de kan få overbevist.
Men det er ikke tvivlerne, der afgør styrkeforholdet mellem blokkene.
- Det er etcifrede procenttal, der vandrer over midten.
Det er måske fire procent den ene vej, fem procent den anden vej.
Ni ud af ti partiskifter sker inden for blokken.
Når tvivlerne vælger at flytte sig, er det til et parti, der ligger tæt på det parti, det stemte på sidst, siger Kasper Møller Hansen.
Han peger i stedet på den gruppe på små 15 procent af danskerne, der til trods for valgkampen vælger ikke at stemme.
- Hvis man gjorde dem op som et sofaparti, ville det være det tredjestørste parti.
Den gruppe er interessant, for det burde være nemmere at mobilisere en vælger fra sofaen til at komme hen og stemme end at overtale en vælger, der altid har stemt på ét parti, til at stemme på et andet, siger valgforskeren.
Og her kan du blive klogere på folketingsvalget.
FacebookTwitterKopier linkEmner:Folketinget|Valg og folkeafstemninger|Københavns Universitet|Dansk Folkeparti|Venstre




https://www.dr.dk/nyheder/politik/folketingsvalg/v-vil-give-skatterabat-til-udenlandske-ansatte-i-nystartede

FolketingsvalgV vil give skatterabat til udenlandske ansatte i nystartede virksomheder: Unfair, mener fagforeningOrdningen vil hjælpe danske virksomheder med at vokse, mener iværksætterforening.
"Vi skal have de store ambitioner med.
Vi skal turde have virksomheder i Danmark, der kan sælge til hele verdenen," lød det igår fra finansminister Kristian Jensen (V), da Venstre præsenterede sine 17 initiativer for et stærkere erhvervsliv.
Af Thomas Klose Jensen og Morten Frandsen30.
maj 2019 kl.
08.
45Bemærk: artiklen er mere end 30 dage gammelLæs opUrimelig konkurrence.
Sådan beskriver fagforbundet Prosa - der organiserer it-professionelle - Venstres forslag om en såkaldt talentordning.
Ordningen skal gøre det lettere for danske virksomheder at tiltrække udenlandsk arbejdskraft, fordi de kan tilbyde dem at slippe med at betale 20 procent i skat.
- Det vil sige, at virksomhederne så kan slippe med at betale en mindre løn til en udenlandsk ansat, fordi der ikke skal betales så meget i skat, forklarer Hanne Lykke Jespersen.
- Og så er det klart, at hvis der sidder en dansker, der kan det samme, så er vedkommende knap så interessant, fordi vedkommende skal have mere i løn, for at få det samme ud af det.
Ifølge Venstres forslag skal udenlandske ansatte kunne nøjes med at betale 20 procent i skat i op til tre år.
Dog skal månedslønnen ligge på mindst 40.
000 kroner, og ordningen vil kun gælde for ansatte i virksomheder, der er under fem år gamle og som har under 50 ansatte.
Brancheforening: Vil ikke give lønpresHalvdelen af mine medlemmer oplever at måtte droppe opgaver på grund af mangel på kompetencer.
Og der skal man altså tænke over, at det ikke bare er en branche, som kunne have haft mere vækst, det er hele Danmarks digitalisering, der er på spil her.
Birgitte Hass, direktør i brancheforeningen IT-BranchenHos IT-Branchen - der er en brancheforening for danske IT-virksomheder - er der dog ingen frygt for, at en talentordning vil være med til at presse lønnen for danske medarbejdere.
- Lige den trussel ser jeg ikke reelt i øjeblikket, for der er så kæmpestor efterspørgsel.
Det er næsten utænkeligt i den nuværende situation, at sådan en ordning kan føre til lønpres, siger direktør Birgitte Hass.
I IT-branchen glæder man sig over, at Venstre vil gøre det lettere at rekruttere arbejdskraft fra udlandet.
Og faktisk så brancheforeningen gerne, at ordningen kunne udbredes til at dække hele den digitale branche.
- Halvdelen af mine medlemmer oplever at måtte droppe opgaver på grund af mangel på kompetencer.
Og der skal man altså tænke over, at det ikke bare er en branche, som kunne have haft mere vækst, det er hele Danmarks digitalisering, der er på spil her, siger Birgitte Hass.
Brug for talent for at væksteOgså i Dansk Iværksætterforening er der opbakning til Venstres udspil.
- For de af vores medlemmer, som skal skalere deres forretning – altså udvikle og udbrede den ud over landets grænser – så rammer vi hovedet på sømmet her, siger formand Peter Kofler.
Han peger på, at iværksættervirksomhederne har brug for en lang række kompetencer for at kunne nå ud over landets grænser og vokse sig store.
Ikke kun i form af it-udviklere, men også med andre professioner, der har erfaring med at vækste hurtigt.
Hvis ikke iværksættervirksomhederne kan lokke den ekspertise til Danmark, så risikerer vi at gå glip af fremtidigt store bidragsydere til samfundskagen.
- Konsekvensen er, og det kan vi jo se på de virksomheder, som har vokset sig store, at de kommer til at flytte til andre lande for blandt andet at få adgang til det talent, der skal til, siger han.
V: Vi skal have de store ambitioner medSamme pointe havde finansminister Kristian Jensen (V) på Venstres pressemøde i går.
Han så derfor hellere, at virksomhederne fik mulighed for at trække talentet til Danmark.
- Der er rigtig mange danske virksomheder, som er nødt til at kigge ud over Europas grænser for at finde den arbejdskraft, de virkelig har brug for at kunne løse et problem, som til gengæld giver mulighed for, at de kan sælge til hele verden.
Og det er jo det, der skal til – vi skal have de store ambitioner med.
Vi skal turde have virksomheder i Danmark, der kan sælge til hele verdenen, lød det.
Den salgstale bider dog ikke på fungerende politisk ordfører i Socialdemokratiet, Mattias Tesfaye, der også frygter, at det kan presse danske ansattes løn ned.
- Vi er ret skeptiske overfor, at udlændinge, der kommer til Danmark, skal betale mindre end det halve i skat, end deres kolleger.
Det kan vi ikke rigtig se nogen årsag til at indføre.
Venstres 17 initiativer for et stærkere erhvervsliv•1.
Skattestop: Der kommer ingen skatte- og afgiftsstigninger.
•2.
Byrdestop: Virksomheder vil ikke blive pålagt nye byrder.
Byrderne skal lettes med 8 milliarder kroner frem mod 2025.
•3.
Stop for overimplementering: EU-regler skal ikke overimplementeres i Danmark.
•4.
Styrket konkurrenceevne: En pulje på 300 millioner kroner årligt til at sænke eller fjerne skatter og afgifter.
•5.
Kvalificeret udenlandsk arbejdskraft: Beløbsgrænsen sænkes fra de nuværende ca.
427.
000 kroner om året til 350.
000 kroner for arbejdstagere fra top-30 lande med det største investeringsflow til og fra Danmark.
•6.
Gode uddannelser: Omprioriteringsbidraget på uddannelse og undervisning afskaffes fra næste år.
•7.
Efteruddannelse: Venstre vil invitere til trepartsforhandlinger for at sikre et løft i danske medarbejderes viden og kvalifikationer.
•8.
Medejerskab: Ordningen for medarbejderaktier skal styrkes, så grænsen for andelen af medarbejderens løn, der kan udbetales som medarbejderaktier til aktieindkomstbeskatning, hæves fra 20 til 25 procent af årslønnen.
•9.
Investeringer i iværksættere: Investorfradraget forhøjes fra 400.
000 til 800.
000 kroner for direkte investeringer og 250.
000 kr.
for indirekte investeringer.
•10.
Flere børsnoteringer: Aktiesparekontoen skal forhøjes gradvist fra 50.
000 til 200.
000 kroner.
•11.
Familievirksomheder skal blive på danske hænder: Bo- og gaveafgiften for familieejede virksomheder holdes på 5 pct.
fra næste år.
•12.
Iværksætteri på skoleskemaet: Entreprenørskabsundervisning skal være obligatorisk på alle ungdomsuddannelser.
•13.
Iværksætterorlov: Studerende skal have mulighed for at tage iværksætterorlov i en periode på op til et år i løbet af en videregående uddannelse.
Betingelsen for orloven er, at man hverken modtager SU eller dagpenge i perioden.
•14.
Førende på deleøkonomi: Venstre vil arbejde for, at Danmark indgår aftaler med deleøkonomiske tjenester og give dem bedre vilkår i Danmark.
•15.
Forskning i grøn teknologi: 2/3 af væksten i forskningsreserven øremærkes til grøn forskning.
•16.
Danmark som testland: Test-mulighederne for grøn teknologi udbygges, og det skal undersøges, hvordan Danmark kan lave mere fleksible udbud, som kan rumme de nyeste teknologiske løsninger.
•17.
Verdensmål som konkurrencefordel: Danske virksomheder skal hjælpes med at arbejde strategisk med FN's 17 verdensmål, så det også kan blive et konkurrenceparameter.
•FacebookTwitterKopier linkEmner:Erhverv|Kristian Jensen (politiker)|Mattias Tesfaye (politiker)|Venstre|Skatter og afgifter




https://www.dr.dk/musik/festival/dansk-teenageidol-kaempede-mod-overvaegt-det-har-kun-gjort-mig-staerkere

UpcomingSe temaFestivalDansk teenageidol kæmpede mod overvægt: 'Det har kun gjort mig stærkere'Før den 22-årige rapper Icekiid opnåede millioner af streams, kæmpede han som ung sine kampe.
Af Nicolai Sebastian Holle og Allan Hansen (video)30.
maj 2019 kl.
11.
03Bemærk: artiklen er mere end 30 dage gammelLæs opEt Icekiid-nummer er for mange synonym med fest og at gå amok på dansegulvet.
Det kan man opleve på Distortion, hvor han optræder i dag, torsdag.
Men længe før Icekiid slog sit navn fast som 'kongen af dansk afrobeat', var han bare en dreng fra Hillerød, der forsøgte at finde sin plads i verden.
Det rapper han om på sin aktuelle single, 'Dengang'.
- Når man er yngre, prøver man altid at finde ud af, hvem man selv er.
Det havde jeg også svært ved i en lang periode, indtil jeg blev ældre og fandt ud af, jeg ikke behøver at være nogen anden end mig selv.
Se videoen, hvor Icekiid fortæller om en mærkelig oplevelse til en efterfest, hvor idéen til 'Dengang' blev til.
Icekiid - DengangFacebookTwitterKopier linkEmner:Distortion|Hillerød|København




https://www.dr.dk/nyheder/kultur/film/ny-film-om-ikonisk-sanger-charmerer-anmelder-men-hvor-er-hovedpersonen-selv

FilmlandSe temaAf Filmanmelder og vært på FilmlandPer Juul CarlsenFilm og serierNy film om ikonisk sanger charmerer anmelder - men hvor er hovedpersonen selv?
'Rocketman' er en smuk og oprigtig film.
Men mangler ham, det hele handler om - Elton John.
29-årige Taron Egerton spiller hovedrollen som Elton John.
Han har tidligere medvirket i film som 'Robin Hood' og 'Sing'.
(© David Appleby/Paramount Pictures)30.
maj 2019 kl.
07.
01Bemærk: artiklen er mere end 30 dage gammelLæs opMen hvad har de gjort af Elton John?
Altså, det er selvfølgelig ham, der er i hver scene hele filmen igennem.
'Rocketman'Instruktion: Dexter FletcherMedvirkende: Taron Egerton, Jamie Bell, Bryce Dallas HowardPremiere: 29.
maj 2019Man kan sagtens se, at det er hans skøre briller og vilde kostumer, og at han skifter navn fra Reginald Kenneth Dwight til Elton Hercules John for at træde ud af anonymiteten og blive popstjerne.
Og man kan høre, at de har bygget filmen op omkring hans populære sange såsom 'Goodbye Yellow Brick Road', 'Crocodile Rock', 'Rocketman' og 'I'm Still Standing'.
Men hvor ER Elton John?
Stramt tilrettelagt skabelonHvorfor i alverden har de erstattet ham med en aldeles anonym standardpopstjerne, der går gennem samme livsbane som alle de andre popstjerner på film, eksempelvis Freddie Mercury i 'Bohemian Rhapsody' og John Mogensen i 'Så længe jeg lever'?
Standardlivsbanen begynder med en tåbelig far, der ikke er i stand til at elske sin søn for det, han er, og derfor ikke opdager knægtens talent.
Derefter noget roderi med at skrive sange.
Så dukker den store definerende ungdomskærlighed op.
Så en masse bøvl med at slå igennem hos nogle skruppelløse pladeselskabsfolk, der bare skal score kassen i en fart.
Og pludselig er gennembrudshittet der!
Og så går det stærkt.
Filmen er instrueret af Dexter Fletcher, der sidste år udkom med et andet filmisk musikportræt, nemlig 'Bohemian Rapsody' om rockbandet Queen.
(© David Appleby/Paramount Pictures)I løbet af nul komma fem er hovedpersonen en megastjerne, der sælger fire procent af alle plader over hele verden, og så går der druk og narko og selvværdsproblemer i den, og det hele peger tilbage på den skide far, der ikke gav sønnike kærlighed.
Derefter kommer den helt store nedtur.
Og til sidst en form for forsoning med den manglende kærlighed.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Den stramt tilrettelagte skabelon sælger.
Og vi kan alle proppes ned i den.
Ofte er skabelonen så stram, at man kvæler det originale i hovedpersonen, som med 'Rocketman'.
Ingen kan være i tvivl om, at portrætfilmen handler om Elton John, men den engelske popstjernes særlige kvaliteter er presset så stramt ind i skabelonen, at vi aldrig kommer tæt på ham, og på det særlige den i dag 72-årige sanger stod for, og som også præger hans sange.
Hvilken obskur urkraft i Elton John fandt for eksempel på at optræde i smækbukser og plateausko i skrigende farver?
Hvad skyldes hans fetish med at powershoppe?
Hvad fik ham til at blive formand for fodboldklubben Watford i 1980'erne?
Hvad er der i det hele taget i mennesket Elton John, som vi ikke kan høre i hans sange?
Alt det, som vi ikke ved på forhånd – som skabelonen ikke dikterer?
Den helt rigtige charmeBevares, skabelonen virker.
Naturligvis.
Der er fuld knald på 'Rocketman' - så meget, at man sagtens kan se den for sig som en hårdtpumpet musical på teaterscener over hele verden.
Elton John brød i 1970 igennem med singlen 'Your Song'.
(© David Appleby/Paramount Pictures)Det fungerer fortræffeligt, at filmens ramme er en udkørt popstjerne, der umiskendeligt ligner Elton John, mens han vælter ind til et terapimøde hos Anonyme Alkoholikere – i sit orange påfugleskrud af et kostume – og derefter fortæller sin livshistorie gennem sine hits.
Taron Egerton har den helt rigtige drengede charme og energi i hovedrollen, der kunne have været Elton John.
Beskrivelsen af hans musikalske talent er sjov og opfindsom.
Hans første møde med homoseksuel kærlighed er smuk og oprigtig.
Opsætningen af hvert enkelt nummer er imponerende.
Jamie Bell er glimrende i rollen som Bernie Taupin, der begyndte som tekstforfatter, men også blev inspirator og ven til Elton John.
Dexter Fletcher, der gjorde 'Bohemian Rhapsody' færdig, da den oprindelige instruktør Bryan Singer blev smidt af projektet, har i det taget fuldt ud fat i charmen i vores almindelige opfattelse af en popstjernes liv.
Men hvor er Elton John?
(© UIP)Læs også:'Virkelig elendig': Anmelder advarer mod stjerneskuespillers nye stalker-filmFacebookTwitterKopier linkEmner:Bryan Singer (filminstruktør)|Elton John (musiker)|Anonyme Alkoholikere|Pop og rock




https://www.dr.dk/sporten/oevrig/puk-kan-slaa-ole-olsens-rekord-vil-vaere-vildt-fedt-overgaa-en-legende

Øvrig sport'Puk' kan slå Ole Olsens rekord: 'Vil være vildt fedt at overgå en legende'Niels-Kristian Iversen kan torsdag erobre en næsten 50 år gammel rekord.
Af Kasper Aleksander Thrane30.
maj 2019 kl.
07.
09Bemærk: artiklen er mere end 30 dage gammelLæs opEn vild rekord i dansk speedway står på spil, når Holsted torsdag lægger underlag til årets DM-finale.
Niels-Kristian Iversen kan nemlig vinde DM for imponerende ottende gang i træk, og dermed vil han overgå legenden Ole Olsens syv titler på stribe.
- Nu har jeg muligheden for at skrive min egen historie, og det går jeg efter.
Jeg har syv i træk, og det er en stor bedrift i sig selv.
- Nu er jeg så tæt på rekorden, og det vil være vildt fedt at overgå en legende som Ole, siger Niels Kristian Iversen.
Olsen banede vejenDet er efterhånden en årrække siden, at Ole Olsens syv DM-titler i streg kom i hus.
Olsen vandt sin første DM i 1967, og herefter fulgte seks yderligere frem til 1973.
46 år har Ole Olsens rekord altså stået, men nu står den for fald.
At det er en legende som Ole Olsen, Niels-Niels Kristian Iversen kan tage rekorden fra, betyder ekstra meget for 'Puk', som han bliver kaldt.
- Det var Ole, der fik sporten til Danmark.
Det var før min tid, han var på toppen, men jeg har læst og set utrolig om ham gennem min opvækst.
Da jeg startede, var det ham, man talte om.
- Det er ham, der bar sporten til det, den er i dag, og det var måske endnu større, da han kørte, fordi han var og er et folkemenneske.
Han er i den grad en legende.
Vandt Danmarks første VM21 VM-medaljer nåede Ole Olsen, der i dag fortsat er i speedway-verdenen som løbsleder, og han var den første dansker, der vandt et individuelt VM.
Indslaget herunder er lavet kort før den første titel i Sverige i 1971, hvor Ole Olsen kommer rundt om mangt og meget i forbindelse med sin sport - blandt andet om livet som professionel, hvilket dengang hørte til sjældenhederne.
VM på Ullevi i Göteborg blev startskuddet til Ole Olsens og Danmarks fremmarch i international speedway.
Før Ole Olsen var der ikke mange, der talte om danske speedway-kørere.
Men Ole Olsen ændrede fortællingerne.
Nedenfor kan man se Olsens første triumf.
Fortsatte med at imponere'The Great Dane'.
Det blev Ole Olsen kaldt uden for de danske grænser.
Og stor var han.
Efter triumfen i 1971 fulgte VM-titler på Wembley i både 1975 og 1978, mens Olsen også rundede 12 DM-titler og et hav af internationale Grand Prix-sejre.
Desuden vandt han også VM på 1000 meter sandbane.
Du kan se Olsens to sidste VM-triumfer på Wembley i videoerne nedenfor.
Selvtilliden i ordenMens Ole Olsens bedrifter hører til fortiden, har Niels-Kristian Iversen, trods sine snart 37 år, stadig godt gang i karrieren.
Efter et års fravær er han tilbage i VM-serien, hvor han efter et enkelt Grand Prix ligger nummer tre.
Og 'Puk' føler da også, at formen er, hvor den skal være, hvis han skal slå Ole Olsens rekord.
- Jeg ser mine chancer for at vinde lige så gode, som de har været alle de andre gange.
Det er et hårdt felt, og der bliver kamp om det, men jeg ved, hvad der skal til.
- Jeg har brug for heldet på dagen, men jeg satser på at gå hele vejen og ramme formen og heldet, så jeg kan tage titel nummer 8, slutter Niels-Kristian Iversen.
DM finalen i speedway starter kl.
18.
30 torsdag og kan ses på TV 2 Sport.
FacebookTwitterKopier linkEmner:Speedway|London|Ole Olsen (speedwaykører)|TV 2 (tv-kanal)|TV 2 Sport




https://www.dr.dk/nyheder/indland/19-aarig-tysker-sigtet-drab-efter-villabrand-faengslet-i-uger

Indland19-årig tysker sigtet for drab efter villabrand fængslet i to ugerObduktion viser, at en beboer allerede var død, inden branden brød ud i en villa i Blåvand.
En 19-årig tysk statsborger er sigtet for drab efter villabrand i Blåvand, hvor to personer blev fundet døde.
Af Anne Klit Øllgaard30.
maj 2019 kl.
09.
46 | opdateret 30.
maj 2019 kl.
18.
21Bemærk: artiklen er mere end 30 dage gammelLæs opSyd- og Sønderjyllands Politi har i aftes anholdt en 19-årig tysk mand i Blåvand.
Det skriver politiet i en pressemeddelelse.
Politiet blev tirsdag morgen kaldt ud til en brand i en villa på Bytoften i Blåvand, hvor de fandt to omkomne.
Siden er sagen blevet efterforsket som "mistænkelig".
Læs også:To personer døde i mistænkelig villabrand i BlåvandOnsdag viste obduktionen så, at en 61-årige mandlig beboer allerede var død, inden branden opstod.
Og onsdag eftermiddag er den unge tysker blevet varetægtsfængslet i to uger efter at være blevet stillet for retten i Esbjerg.
Han nægter sig skyldig, men han valgte ikke at kære fængslingen.
En kvindelig beboer på 85 år døde ifølge obduktionen af kulilteforgiftning i forbindelse med branden.
Efter at have efterforsket sagen intenst i knap to døgn, kunne politiet i går aftes klokken 22.
15 anholde en 19-årig tysk mand.
Politiet vil af hensyn til efterforskningen ikke komme nærmere ind på, hvordan den 61-årige mand er blevet dræbt, men efterforskningen er endnu ikke afsluttet, og politiet forsætter sine afhøringer og undersøgelser af kriminaltekniske spor.
Ifølge vicepolitiinspektør i Syd- og Sønderjyllands Politi, Jacob Ulvedal Andersen, har politiet allerede fået en del brugbare henvendelser fra vidner.
Man hører dog gerne fra flere, siger han til DR Nyheder.
- Så hvis nogen har set eller hørt noget, der kan have interesse for vores sag, stort som småt, så vil vi gerne opfordre dem til at rette henvendelse til os.
Han fortæller i øvrigt, at der vil være ekstra politi på gaderne i Blåvand i morgen.
- Dem kan man hive fat i, hvis man har brug for at tale med betjent.
Det er et lille samfund og en tragisk sag, lyder det fra Jacob Ulvedal Andersen.
Opdateret med kommentar fra Syd- og Sønderjyllands Politi.
Opdateret torsdag aften med fængslingen efter grundlovsforhøret.
FacebookTwitterKopier linkEmner:Syd- og Sønderjyllands Politi|Blåvand|Politi|Jylland|Kriminalitet




https://www.dr.dk/nyheder/politik/folketingsvalg/henrik-vil-som-62-aarig-kaempe-sig-i-folketinget-der-mangler

FolketingsvalgHenrik vil som 62-årig kæmpe sig i Folketinget: ’Der mangler almindelige mennesker’Hvordan kommer man som ukendt kandidat ind i landspolitik?
© Peter Boier/DR NyhederAf Peter Boier30.
maj 2019 kl.
09.
30Læs opDe grå skyer truer over parkeringspladsen foran Spar.
Vi er lige ankommet til Asaa, Henrik Jørgensen og jeg, efter en køretur fra Hjørring, hvor han bor.
På vejen samlede vi lige en campingvogn op med hans ansigt og et Venstre-logo på, og den er nu bakket ind foran supermarkedet.
Det blæser, og de valgplakater af Søren Gade, han også har medbragt, bliver ved med at vælte.
Og så kommer regnen.
Den står ned, og folk skynder sig forbi den nordjyske folketingskandidat og ind i Spar.
Vi lusker med.
Grafik: Mads Rafte HeinGrafik: Mads Rafte HeinHenrik Jørgensen er normalt 2.
viceborgmester og formand for venstregruppen i byrådet i Hjørring Kommune, men den tjans får han ikke meget tid til at passe de kommende uger.
BAG OMDR Nyheder er taget rundt i Danmark for at undersøge, hvordan det er at føre valgkamp langt fra Christiansborg og de ressourcer, den mediedækning og de muligheder, det medfører.
Vi har fulgt tre kandidater, der ikke har været valgt ind før, og som fører valgkamp, mens de passer deres normale liv.
Han skal nemlig i en alder af 62 føre sin første valgkamp til Folketinget, efter at nabokredsen, Brønderslevkredsen, manglede en spidskandidat til Folketinget.
I hans egen by, Hjørring, sidder skatteminister Karsten Lauritzen (V) tungt på pladsen.
Og det er langt fra de store scener, den opmærksomhed og de ressourcer, der normalt er forbundet med Christiansborgpolitik og partitoppene.
Og langt fra den karriere, han har haft som direktør i Fakta, DTF Travel og FDB, da de skulle fusioneres i COOP.
For Henrik Jørgensen i en ny kreds handler det især om at gøre opmærksom på, at han overhovedet findes.
Det er derfor, vi står i regnen i Asaa denne torsdag.
Konfrontationer i et supermarkedAsaa er en lille kystby med lidt over 1.
000 indbyggere, der, hvis denne eftermiddag er repræsentativ, ikke ligefrem er en Venstre-højborg.
I ly for regnen er vi søgt ind i supermarkedet, og Henrik Jørgensen har fået selskab af en lokal partifælle.
De fordeler flyers med Henrik Jørgensens ansigt og politik imellem sig og begynder at tilbyde dem til de lokale på indkøb.
Til valget har venstrekredsen købt en campingvogn og brugt penge på at få den påmalet Henrik Jørgensens ansigt.
Og den triller han så rundt på de danske landeveje med.
Det er en utaknemmelig tjans.
Nogle er høflige og takker ja eller nej tak.
Andre stirrer lige frem, undgår øjenkontakt og skynder sig forbi.
Andre panikker nærmest over udsigten til at skulle tage stilling til en flyer.
Og nogle konfronterer Henrik Jørgensen.
- I politikere lyver sgu så meget.
Nu vil I give 69 milliarder til velfærd – kunne I ikke have gjort det i de sidste fire år?
Valgflæsk!
vrisser en mand i træsko.
En ældre herre stiller sig helt op i ansigtet på Henrik Jørgensen og fortæller ham, hvor nedslidt han er.
Han har haft brækket begge ben, den ene arm – og en knæskal er ødelagt:- Jeg er totalt nedslidt.
Skal jeg ligge under jorden, før jeg skal stoppe med at arbejde?
I politikere lyver og lyver, snerrer han.
Som tiden skrider frem, bliver Henrik Jørgensen mindre og mindre ivrig for at stikke de indkøbende en flyer i hånden, selvom han får fulgt et par stykker ud i deres biler under Venstre-paraplyen.
Kulturen på Christiansborg er forråetEfter en times tid i supermarkedet triller vi tilbage mod hans hjemby Hjørring i den nye, store Hyundai, der foruden en campingvogn på slæb, har hans ansigt påklistret begge fordøre.
Synes du ikke, det er hårdt at blive mødt sådan?
BLÅ BOGHenrik Jørgensen, NordjyllandBeskæftigelse: 2.
viceborgmester i HjørringAlder: 62Familie: Gift med Gitte, 62, og fire døtreOpvækst: HjørringErfaring: Har haft direktørposter i Fakta, FDB, IC Companys og DTF TravelFritid: Musik, golf og familien- Jo… Det kan virke hårdt.
Især i starten er det svært, men man vænner sig til det, fortæller han.
- Hvis 20 procent stemmer på os heroppe, så svarer det jo til, at fire ud af fem jo i et vist omfang er uenige med mig.
Men lysten til at være med til at skabe forandring trækker i ham.
- Jeg har fået så meget af samfundet og har lyst til at give noget tilbage.
Og jeg tror, jeg har noget at bidrage med, fortæller Henrik Jørgensen.
Han tænker valgkamp døgnet rundt, og der er især én ting, der driver ham mod Folketinget.
- Jeg synes, der mangler almindelige mennesker i Folketinget.
Folk med erhvervserfaring, landmænd, fiskere, siger han.
Og så er der noget i kulturen og tilgangen, han vil have ændret.
- Vi er nødt til at ændre måden, vi taler til hinanden på.
På Christiansborg er der noget forrået.
Skatteminister Karsten Lauritzen (V) er i gang med at indrette et tomt butikslokale midt i Hjørring til valgbutik.
De får sammen besøg af statsminister Lars Løkke Rasmussen (V) nogle dage senere.
Henrik Jørgensen fortæller, at han i lige så høj grad prædiker den kulturændring uden for politiske kredse.
- Når folk siger ’ej, hvor er det godt, du stiller op’, siger jeg altid ’kom dog med.
Stil selv op!
’.
Vi skal have flere almindelige mennesker aktive i politik.
- Og der kan jeg bruge mine mange års erhvervserfaring.
Fra min tid som direktør kan jeg bruge min forhandlingsevne, fra da vi skabte COOP.
Og min pragmatisme.
Der er mange af de her politikerfamilier på Christiansborg, der er vant til at diskutere politik og sager på en bestemt måde om middagsbordet.
Det hele bliver lidt indforstået.
Der er jeg anderledes, mener han.
Det er især velfærdspolitik, der optager Henrik Jørgensen.
De gamle skal have bedre forhold – og hospitalerne skal også have flere ressourcer.
Til gengæld synes han, at klimaet får alt for meget opmærksomhed.
- Jeg køber ikke præmissen om, at jorden går under.
Så hvorfor skulle jeg stoppe med at spise kød, for eksempel?
Jeg er da grøn, så det brager – men vi kan ikke leve på jorden uden at sætte fodaftryk.
Hårdt at føre valgkampDa det er blevet mørkt kører vi hjem til Henrik Jørgensens hus nær midten af Hjørring.
Hans kone Gitte har bagt boller.
De bor i et stort hus i flere etager med kunst på væggene og designermøbler.
I et af flere gæsteværelser sover to børnebørn, så vi lister ind.
Tiden som direktør afspejler sig i Henrik Jørgensen og konen Gittes hjem.
Foruden kunst viser han stolt sin guitarsamling og vinkælder frem.
Henrik Jørgensens politiske karriere startede efter salget af DTF Travel i 2012.
Hans økonomidirektør anbefalede ham det, fordi han altid havde haft holdninger – og været medlem af Venstre siden 90’erne.
Men det her er første gang, han er gået ind i landspolitik.
Og til mit spørgsmål om, hvorvidt han kan lide at føre valgkamp på egen hånd, trækker han lidt på det: ’Både ja og nej’.
- Jeg synes, det er sjovt at møde mennesker og måske få revideret sine fordomme lidt.
Til gengæld er jeg på hele døgnet, og jeg får simpelthen så dårlig mad på farten hele tiden.
Man kører fra aktivitet til aktivitet, siger han.
- Der er knald på.
Det er da hårdt.
Bruger op mod 75.
000 selvDen ene af hans fire døtre har en kandidatgrad i kommunikation og hjælper til med de sociale medier, som Henrik Jørgensen har bevæget sig ud på.
Han er sikker på, at det har en effekt.
Men der er også en bagside, fortæller Gitte, hans kone.
- Folk skriver nogle gange nogle fjendtlige kommentarer om ham.
Og det påvirker mig meget, når folk skriver sådan om min mand.
De kender ham jo ikke!
Det er ikke rart.
Det er på ingen måde selvskrevet, at arbejdet rent faktisk fører til en plads i Folketinget.
Den foregående kandidat i Brønderslev-kredsen blev ikke valgt ind, og på landsplan ser Venstre ikke ud til at gå synderligt frem, skal man tro meningsmålingerne.
Alligevel arbejder de med et budget på omkring 250.
000-300.
000 kroner, anslår han.
Og en stor del af dem, investerer han selv.
- Jeg ender nok med at have lagt mellem 50.
000 og 75.
000 kroner i det her, fortæller han.
De går på valgmateriale, sociale medier og meget andet.
Og det er simpelthen nødvendigt, forklarer han.
For egnens skyld.
- Mange ministre og politikere glemmer ofte, at der er et liv efter Limfjorden.
Der er stor mental afstand fra Christiansborg og helt herop.
FacebookTwitterKopier linkEmner:Folketinget|Karsten Lauritzen (politiker)|Venstre|Hjørring|Valg og folkeafstemninger




https://www.dr.dk/nyheder/penge/efter-lang-strid-dsb-og-personale-laver-nye-lokalaftaler

PengeEfter lang strid: DSB og personale laver nye lokalaftalerDSB og Dansk Jernbaneforbund er nået til enighed om lokalaftaler, der sætter punktum på længere strid.
Togpersonalet hos DSB flere gange - særligt i november - men nu er der enighed om nye lokalaftaler.
(Arkivfoto) 30.
maj 2019 kl.
07.
35Bemærk: artiklen er mere end 30 dage gammelLæs opDSB nåede sent onsdag til enighed om en række lokalaftaler med det kørende personale og de ansatte på stationerne.
Det oplyser DSB og Dansk Jernbaneforbund i en pressemeddelelse.
Lokalaftalerne skal supplere overenskomsterne.
De handler blandt andet om arbejdstidsregler, løn- og pensionsvilkår, uddannelse og tillidsmænd.
Dermed sætter DSB og de ansatte punktum på en længerevarende strid, som blev startet af, at DSB løsrev sig fra de statslige overenskomster ved at melde sig ind i den private arbejdsgiverorganisation Dansk Industri.
Læs også:Strejke lammer morgentrafik: Ingen DSB-tog på SjællandSiden har DSB opsagt en række lokalaftaler om blandt andet arbejdstid.
Forhandlinger om nye aftaler har efterfølgende voldt kvaler og ført til en række arbejdsnedlæggelser blandt de ansatte, hvilket har påvirket tusindvis af togpassagerer.
Klar til at se fremadHos Dansk Jernbaneforbund er der tilfredshed med, at aftalerne er på plads, lyder det fra forbundsformand Henrik Horup.
- Vi har kæmpet for fair forhold for vores medlemmer.
Det har ikke været let, begge parter har måttet rykke sig undervejs.
Men vi er nået i mål, siger han i en pressemeddelelse.
Hos DSB er administrerende direktør Flemming Jensen ligeledes glad for, at togselskabet nu kan se fremad.
- Vi har haft et hårdt, men samtidig konstruktivt forhandlingsforløb.
Det vil jeg gerne takke forhandlerne på medarbejdersiden for.
- Og det er særdeles tilfredsstillende, at vi nu har fået et sæt aftaler på plads til gavn for vores kunder, vores medarbejdere og til gavn for DSB, siger han i pressemeddelelsen.
I starten af april blev parterne enige om at sætte turbo på forhandlingerne, og det blev aftalt, at de skulle være afsluttet 1.
juni.
Aftalerne blev underskrevet onsdag efter 40 timers maratonforhandlinger.
Med ved bordet var også Fagbevægelsens Hovedorganisation (FH) - det tidligere LO - og Dansk Arbejdsgiverforening.
/ritzau/FacebookTwitterKopier linkEmner:DSB|Dansk Jernbaneforbund|Overenskomster|Fagforeninger|Flemming Jensen (erhvervsleder)




https://www.dr.dk/nyheder/politik/folketingsvalg/flere-og-flere-vaelger-privat-og-friskoler-se-udviklingen-i-din

Hvordan går det med velfærden?
Se temaFolketingsvalgFlere og flere vælger privat- og friskoler: Se udviklingen i din kommune herNæsten hver femte elev går nu i privat- eller friskole.
Især i land- og yderkommuner stiger andelen af elever på private skoler.
Andelen af elever, der går i privat- og friskoler i Danmark, er steget fra 14 til 18 procent de seneste 10 år.
- Tidligere tog forældrene udgangspunkt i den lokale folkeskole, men over de senere år har vi set, at nogle forældre fravælger den lokale folkeskole fra start, siger folkeskoleekspert Andreas Rasch-Christensen.
Af Malene Koops Grønborg, Signe Kammersgaard Müller, Jens Holm (research og analyse) og Signe Heiredal (grafik)30.
maj 2019 kl.
06.
55 | opdateret 30.
maj 2019 kl.
11.
13Bemærk: artiklen er mere end 30 dage gammelLæs opVuggestue eller dagpleje, børnehave eller hjemmepasning, sukkerpolitik, sengetider og regler for ipad.
Der er mange ting at tage stilling til, når man bliver forældre.
Og nu er valg af skole også et, der for mange skrives på listen over 'to do's', imens børnene er små.
For skal poden gå i den kommunale folkeskole eller i en privat- eller friskole?
Nye tal viser, at flere og flere forældre vælger det sidste.
Andelen af elever, der går i privat- og friskoler i hele landet, er steget fra 14 til 18 procent de seneste 10 år.
- Udviklingen skyldes fortrinsvis, at man for nogle år tilbage nedlagde mange folkeskoler eller sammenlagde dem, og derfor valgte nogle forældre så at oprette en friskole i stedet for, siger Andreas Rasch-Christensen, der er folkeskoleekspert og forskningschef ved VIA University College.
I landsbyen Jejsing i Tønder Kommune startede en gruppe forældre en friskole, da folkeskolen blev lukket.
Se mere i videoen her:Et problem, der holder sig selv i liveDer er store kommunale udsving i, hvor stor en andel af børnene, der går i privat- og friskoler i forhold til folkeskoler, og hvor stor stigningen har været i de sidste ti år.
Men det er især land- og yderkommunerne, der står for stigningen.
Andelen af elever i fri- og privatskoler er henover de seneste ti år vokset dobbelt så meget i land- og yderkommunerne i forhold til bykommunerne.
I nogle kommuner har stigningen været på helt op til 16 procentpoint.
Det går ud over folkeskolerne, når så stor en andel af eleverne flytter væk derfra, påpeger Nana Vaaben, der er ph.
d.
og forsker i folkeskolen ved Københavns Professionshøjskole.
- Når folkeskolerne mister elever, så får de også færre penge på de enkelte skoler.
Og hvis man får færre penge, men man stadigvæk har lige så mange klasser, bare med færre elever i hver, så kan økonomien ikke hænge sammen, siger hun.
Det betyder, at skolerne laver omorganiseringer i form af for eksempel klasse- eller skolesammenlægninger, eller at kommunerne beslutter at lukke skoler.
- Det kan give noget uro på de enkelte skoler og i de enkelte kommuner, som så kan være med til at gøre, at endnu flere vælger at sende deres børn i fri- eller privatskole.
Så problemet genetablerer sig selv og holder sig selv i live, forklarer Nana Vaaben.
Folkeskolen bliver fravalgtDet er dog ikke kun kommunale skolelukninger og omorganiseringer på folkeskolerne, der får flere og flere til at sende deres børn på privat- og friskoler.
Folkeskoleekspert Andreas Rasch-Christensen fra VIA University College ser også en ny tendens, hvor forældre decideret fravælger folkeskolen - og nogle gange endda før, de har stiftet bekendtskab med den.
- Tidligere tog forældrene udgangspunkt i den lokale folkeskole, og det var førsteprioriteten.
Dernæst tog man så eventuelt et andet valg, hvis børnene ikke trivedes.
Men over de senere år har vi set, at nogle forældre fravælger den lokale folkeskole fra starten, siger han.
Mød en af de familier, der har fravalgt deres lokale folkeskole i videoen herunder:De stærke og de svageBåde Andreas Rasch-Christensen og Nana Vaaben mener, at det er vigtigt at være opmærksom på, at en stigende andel elever går i privat- og friskoler.
- Hvis vi har en folkeskole, som vi alle sammen ønsker skal være det almindelige foretrukne skolevalg, så skal det være et flertal, der vælger den.
Sådan er det også nu, men det er klart, at det er den risiko og udfordring, som folkeskolen står over for fremadrettet, siger Andreas Rasch-Christensen.
- Det ville være dejligt, hvis vi kunne sikre os, at vores folkeskoler blev et attraktivt tilvalg, i stedet for at man har det som sådan noget, man kan falde tilbage på, hvis man ikke kan skaffe sig et bedre alternativ, siger Nana Vaaben.
Sagen kortSocialdemokratiet vil som udgangspunkt sænke støtten til privat- og friskoler - den såkaldte koblingsprocent - til 71 procent.
Det vil partiet for at bruge pengene på folkeskolen i stedet.
Venstre vil fastholde den nuværende koblingsprocent på 76 procent.
Hvis den sættes ned til 71 procent, vil det ifølge Venstre betyde en besparelse på 350 millioner kroner om året.
Koblingsprocenten beskriver det offentlige tilskud, privat- og friskoler får per elev.
Det er beregnet ud fra den gennemsnitlige udgift til en folkeskoleelev tre år tidligere.
I perioden 1995-2010 lå koblingsprocenten på 75, men i årene derefter blev den skåret til 71 procent.
På de seneste finanslove er koblingsprocenten gradvist blevet hævet.
I 2016 fra 71 til 73 procent, i 2017 til 75 procent og i 2018 til 76 procent.
Det er den højeste statsstøtte, fri- og privatskolerne nogensinde har fået i Danmark.
En anden risiko ved udviklingen er, at skoleeleverne bliver delt op i to hold - et stærkt og et svagt - fordi vandringen mod privat- og friskoler især i nogle kommuner fortrinsvis sker blandt de ressourcestærke familier.
- Det vil sige, at vi kan risikere at få en privat skole for de ressourcestærke elever, og en folkeskole for de ressourcesvage.
Og det er en udfordring og en udvikling, man skal undgå, siger Andreas Rasch-Christensen.
Politisk uenighedUdviklingen med den stigende andel af elever i privat- og friskoler giver allerede anledning til stor politisk uenighed.
Og diskussionen handler om koblingsprocenten - det offentlige tilskud, som privat- og friskoler får per elev.
Socialdemokratiet vil som udgangspunkt sætte koblingsprocenten ned til 71 procent for at give flere penge til folkeskolerne.
Midt i valgkampen har Socialdemokratiet dog rakt hånden ud til et kompromis, så friskoler uden en folkeskole i nærheden kunne fritages for nedsættelsen af koblingsprocenten.
Partiet har dog ikke en endelig liste over præcis, hvilke skoler det kunne være, fordi det ifølge partiet mest skal betragtes som en udstrakt hånd til et kompromis.
Venstre mener derimod, det er vigtigt at bevare koblingsprocenten - som i dag er 76 procent - og fastlåse den, så privat- og friskoler ikke skal spare penge - og i sidste ende risikere at lukke.
Liberal Alliance vil sætte koblingsprocenten op, og SF vil lave hele tilskudsmodellen om.
Læs partiernes svar her:- Regeringen er blevet ved med at øge støtten til privat- og friskolerne samtidig med, at der bliver brugt færre penge per elev i folkeskolen.
Det er vi meget imod.
- Det er en skræmmekampagne, at man siger, friskolerne skal lukke, hvis koblingsprocenten sættes ned.
Sidst koblingsprocenten var på 71 procent, kom der stadigt flere friskoler.
Den væsentligste årsag til det er jo, at folkeskolerne er lukket efter kommunalreformen, og så har forældregrupper samlet sig og har åbnet en friskole i de områder i stedet for.
Mattias Tesfaye mener, der er for mange, der vælger folkeskolen fra.
For det handler ikke om et tilvalg af en særlig pædagogik eller noget andet særligt på en friskole, men det er et direkte fravalg af folkeskolen, siger han.
Friskolerne er vigtige som et sted, for dem, der er tilhængere af eksempelvis en bestemt pædagogik.
Men folkeskolen skal stadig være førstevalget for de fleste.
Mattias Tesfaye (S)Men er det ikke ok, hvis mange forældre ønsker tilbuddet på en privat- eller friskole?
Så er det vel bare, sådan samfundet ser ud i dag?
- Der bliver længere mellem fattig og rig i samfundet.
Ligesom der er voksende kulturelle og geografiske forskelle i Danmark.
Derfor er det virkelig vigtigt, at vi fastholder de institutioner, der sikrer sammenhængskraften i landet.
Og jeg betragter folkeskolen som vores stærkeste kulturinstitution i Danmark.
- Skolen løser også en del af den samlede samfundsudfordring som eksempelvis større gab mellem sociale klasser, fordi børnene lærer hinanden at kende til børnefødselsdage, og forældrene er tvunget til at sidde sammen til forældremøder.
- Jeg er bekymret for, at børn, der kommer ud af samme boligblok, går i fem forskellige retninger om morgenen på vej i skole, afhængigt af hvad deres forældre laver, tjener og tror på.
Vi skal ikke mene politisk det samme, men vi skal have forståelse for, hvorfor de andre tænker, som de gør.
Det skal få alarmklokkerne til at ringe, hvis man pludselig vælger folkeskolen fra.
- Hvis man sætter koblingsprocenten ned, vil det betyde, at der er mange tusinde børn, der er tvunget til at flytte skole tilbage til folkeskolen.
Det er ikke sikkert, de kan rumme alle de elever.
Det er vigtigt for os, at vi både har stærke folkeskoler og stærke frie og private skoler.
Vi tager udgangspunkt i, at forældre skal have en valgmulighed.
Anni Matthiesen (V)Anni Matthiesen mener, det er forkert, at man laver en kamp mellem de to skoleformer – folkeskolerne og de private skoler.
- Hvis Socialdemokratiet mener, at folkeskolen skal have flere penge, så skal de findes et andet sted, i stedet for at man tager forældre og elever på private skoler som gidsel.
Man skal ikke tryne de private skoler og tvinge børnene væk derfra - og det er det, der vil komme til at ske.
Men hvad med folkeskolen?
Har de ikke brug for penge?
- Vi mener helt klart, man skal give en håndsrækning til folkeskolen, hvis de har brug for det.
Man kunne godt gå ind at sige, eksempelvis på inklusionsområdet, at her er der brug for, at vi gør mere for de børn i folkeskolen, hvor det ikke fungerer godt nok.
Men de private skoler skal jo ikke nødvendigvis tage sig af de elever, som folkeskolen skal inkludere?
- Nej, men den ene koblingsprocent, som vi vedtog, da koblingsprocenten steg til 76 procent, den er øremærket til, at de private skoler tager et socialt ansvar.
Hos SF vil man lave hele tilskudmodellen til privat- og friskolerne om.
- Det er afgørende for os, at man laver hele tilskudsmodellen om.
Man skal skelne mellem friskolerne og privatskolerne.
Vi har ingen interesse i at svække friskolerne, men der er nogle privatskoler derude, der i min optik godt kan tåle, at man sparer hos dem.
Der ligger nogle privatskoler i storbyerne, der ofte kører på frihjul og ikke tager nogle af de mindre stærke elever ind.
Det gør friskolerne, og det skal de belønnes for.
Jacob Mark (SF)- Vi mener, at man skal belønne de skoler, der tager et socialt ansvar, og ikke de skoler, der ikke tager noget socialt ansvar.
Hos Liberal Alliance vil man, hvis man kan skabe et flertal for det, sætte koblingsprocenten yderligere op.
Vi mener, at en koblingsprocent på 80 procent vil være meget passende.
Folkeskolen står jo meget stærkt, og fire ud af fem børn går i folkeskolen.
Og den vil stadig stå stærkt, selvom koblingsprocenten bliver sat op.
Henrik Dahl (LA)Henrik Dahl mener, at det er vigtigt, at forældre, der har lyst til at gøre tingene på en anden måde, også skal kunne det på skoleområdet.
- Jeg kan godt forstå, de gerne vil slippe for noget, der er styret så tæt af politikerne.
Det er ikke noget med at undsige kommuneskolen.
Men folkeskolerne er hjemsøgt af ekstremt meget politisk indblanden.
Der er nogen på Christiansborg, der sætter nogle rammer for inklusion og alt muligt i stedet for at tilpasse det til de lokale forhold, der er.
Det er et styringsregime af en anden verden og lag på lag af politisk indblanden.
Og det kan jeg sagtens forstå, nogen bliver trætte af.
Læs også:Detektor: Lukker 100 friskoler, hvis S kommer til magten?
Det er gætteriPrivatskoler, folkeskoler, koblingsprocent eller noget helt fjerde?
Se, hvad politikerne har talt om i folketingssalen her:Om søgeboksen•DR har automatisk indsamlet alle referater fra møder i folketingssalen fra Folketingets hjemmeside.
Fra første møde i salen i juli 2015 til mødet den 7.
maj 2019, hvor statsminister Lars Løkke Rasmussen udskrev folketingsvalg.
Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, ordet indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom Vejle også indgår i vejledning, og ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
•Vær desuden opmærksom på, at byer som Tarm, Tønder, Tune, Odder, Brande, Skive og Vejen kan optræde som andet end stednavne.
FacebookTwitterKopier linkEmner:Folkeskole|Lars Løkke Rasmussen (politiker)|Mattias Tesfaye (politiker)|Privatskoler|Jylland




https://www.dr.dk/nyheder/viden/kroppen/hver-femte-0-aarige-kommer-til-kiropraktor-men-virker-det

KroppenHver femte 0-årige kommer til kiropraktor: Men virker det?
Ja, vurderer forsker.
Men videnskaben har indtil nu ikke påvist en effekt.
Hvorfor kolik - altså langvarig, uforklarlig gråd - opstår hos spædbørn, ved læger ikke.
Men det er ofte årsagen til, at forældre tager deres 0-årige med til kiropraktoren.
Af Maria Lise Behrendt30.
maj 2019 kl.
06.
32Bemærk: artiklen er mere end 30 dage gammelLæs opI 2018 var mere end hvert femte, danske spædbarn på besøg hos en kiropraktor i løbet af sit første leveår.
Det er mere end en fordobling i forhold til for 10 år siden.
Ifølge formand for Dansk Kiropraktor Forening, Lone Kousgaard Jørgensen, opsøger forældre tit kiropraktoren, fordi de oplever, at deres barn græder uforklarligt meget:- Oftest skyldes besøget, at barnet græder meget eller ikke udvikler sig motorisk på den forventede måde.
Hvis gråden skyldes problemer med bevægeapparatet, kan en kiropraktor som regel hjælpe, siger hun i en pressemeddelelse.
Hvad er kolik?
Der findes ingen forklaring på, hvorfor spædbørn får kolik, men tilstanden kendetegnes ved, at spædbarnet græder i tre timer per dag, tre dage per uge i mindst tre uger, selvom det i øvrigt er raskt og har normal vægtstigning.
Netop fordi, at der ikke findes en forklaring på tilstanden, foretrækker seniorforsker Lise Hestbæk, at kalde den langvarig, uforklarlig gråd frem for kolik.
Kilder: Sundhed.
dk og Lise Hestbæk.
Men trods den store stigning i antallet af spædbørn, der får kiropraktisk behandling, har forskere endnu ikke påvist, at eksempelvis behandlingen af spædbørn med kolik virker.
- Der er lavet flere undersøgelser, men de har været ret små.
Vi har dog en formodning om, at der er en god effekt, og undersøgelserne peger også i den retning, siger Lise Hestbæk, der er seniorforsker ved Nordisk Institut for Kiropraktik og Klinisk Biomekanik, NIKKB, på Syddansk Universitet.
Barnet græder ikke for evigtPå Syddansk Universitet er Lise Hestbæk sammen med kolleger i gang med et forskningsprojekt, der undersøger netop effekten af kiropraktisk behandling af spædbørn med kolik.
Kolik og kiropraktisk behandling Forskere fra Nordisk Institut for Kiropraktik og Klinisk Biomekanik og Forskningsenheden for Almen Praksis, Odense, startede i 2015 et projekt, der skal vurdere effekten af kiropraktisk behandling til spædbørn med kolik.
Deltagerne er 200 spædbørn i alderen 2-14 uger, der græder i mere end tre timer om dagen i tre dage om ugen.
Halvdelen modtager kiropraktisk led- og muskelbehandling.
Den anden halvdel modtager kun gode råd.
Forskerne håber, at de kan identificere grupper, der har gavn af kiropraktisk behandling.
Fx spædbørn, der foretrækker at vende hovedet til en bestemt side.
Projektet er tidligst afsluttet ved udgangen af næste år.
Kilder: Lise Hestbæk og NIKKB.
Der er ikke siden 2009 lavet en opgørelse over årsagerne til, at forældre henvender sig til kiropraktor med deres spædbørn.
Men dengang var den største årsag kolik, og Lise Hestbæk vurderer, at billedet er nogenlunde tilsvarende i dag.
Hun er overrasket over den store stigning i antallet af 0-årige, der kommer til kiropraktor, men samtidig ser hun det som en naturlig udvikling:- Selvfølgelig har hvert femte spædbarn ikke muskel- eller ledsmerter, men mange forældre betragter det måske i dag som et naturligt tjek.
På lige fod med konsultationer med lægen eller sundhedsplejersken, siger hun.
I gamle dage blev kolik også kaldt for tre-måneders-kolik, fordi det oftest er omkring den alder, hvor den uforklarlige gråd stopper igen.
- Men det er jo klart, hvis barnet har smerter, og der ikke er nogen, der gør noget.
Det græder ikke for evigt, men det betyder ikke nødvendigvis, at det underliggende problem er væk, siger Lise Hestbæk.
Tvivl bør komme børn til godeI 2012 lavede det uafhængige forskningsnetværk, Cochrane Collaboration, en gennemgang af den forskning, der findes omkring effekten af kiropraktisk behandling til spædbørn med kolik.
Tredobling i behandling af spædbørn I 2018 besøgte 13.
063 0-årige en kiropraktor.
Det svarer til 21,2 procent.
Siden 2007 er antallet af spædbørn, der får kiropraktisk behandling, mere end tredoblet.
Kilde: Dansk Kiropraktor Forening.
Dengang viste gennemgangen, at der ikke var videnskabeligt belæg for at sige, at kiropraktisk behandling virker.
Direktør for Nordisk Cochrane Center, Karsten Juhl Jørgensen, vurderer ikke, at der er kommet nye væsentlige undersøgelser til siden dengang.
- Som samfund kan vi godt sætte spørgsmålstegn ved, om vi skal betale for en behandling, hvor vi ikke har evidens for, at den virker, siger han, siger han.
I dag gives der offentligt tilskud til kiropraktorbehandlinger.
Hvad er kiropraktik?
Kiropraktik har været autoriseret i Danmark siden 1991.
Inden da hørte kiropraktik til alternativ behandling på linje med akupunktur og meditation.
Uddannelsen består af en 5-årig universitetsuddannelse og et års praktik.
70 procent af de patienter, der henvender sig til en kiropraktor, gør det på grund af smerte og/eller funktionsnedsættelse i ryg og nakke.
På nogle områder mangler der stadig videnskabelig evidens for, at kiropraktisk behandling virker.
Især hos børn og unge.
Men kiropraktiske behandlinger anbefales i de nationale Kliniske Retningslinjer til fx lænderygsmerter, nakkesmerter og diskusprolaps.
Kilde: Sundhed.
dkLise Hestbæk mener, at tvivlen om effekten ved kiropraktisk behandling bør komme børnene til gode, fordi de undersøgelser, der er - små eller ej - peger i retning af, at der er god effekt.
- Og der er ingen andre behandlinger, der har en dokumenteret effekt på grædende spædbørn.
Det er klart, at hvis der var et evidensbaseret alternativ, skulle vi selvfølgelig benytte os af det først.
Men det er der ikke, siger hun.
Desuden er der aldrig blevet rapporteret om bivirkninger ved behandling af spædbørn, pointerer hun.
Og der var ved seneste opgørelse i 2014 ikke indgivet klager til hverken Sundhedsstyrelsen eller Dansk Kiropraktor Råd.
Hvornår kan du overveje kiropraktor?
•Som forældre er det svært - ja, tit umuligt at vurdere - hvorfor et spædbarn græder meget.
•- Men som rettesnor vil jeg sige, at man efter en til to uger med uforklarlig gråd kan prøve at opsøge en kiropraktor.
Eventuelt efter konsultation med egen læge eller sundhedsplejersken, som ofte opdager, hvis et spædbarn har udfordringer med led eller muskler.
Fx fordi de de har en favoritside, siger Lise Hestbæk.
•En kiropraktisk undersøgelse foregår meget blidt ved, at kiropraktoren gennemgår barnets led og muskler for at se, om det er restriktioner.
•- Man tester for eksempel, hvor langt barnet vil dreje hovedet til siderne, og om det reagerer på hoftesmerter ved at lave cykelbevægelser, siger Lise Hestbæk.
•De eneste bivirkninger, der er rapporteret i Danmark, er træthed og mindre lokal ømhed efter undersøgelsen.
FacebookTwitterKopier linkEmner:Sundhedspersonale|Sundhed og velvære|Graviditet og fødsel|Syddansk Universitet|Dansk Kiropraktor Forening




https://www.dr.dk/nyheder/udland/louisiana-vil-forbyde-abort-allerede-ved-hjerteslag

UdlandLouisiana vil forbyde abort allerede ved hjerteslagLouisiana følger efter staterne Georgia, Alabama og Missouri og godkender et forslag om en "hjerteslagslov".
30.
maj 2019 kl.
02.
13Bemærk: artiklen er mere end 30 dage gammelLæs opRepræsentanternes Hus i Louisiana har onsdag stemt for at forbyde abort efter påvisning af hjerteslag.
Det kan man typisk efter seks uger, hvor mange kvinder ofte endnu ikke ved, at de er gravide.
Forslaget blev godkendt med stemmerne 79 for og 23 imod i det repuplikanskkontrollerede kammer.
Dermed mangler lovforslaget blot guvernør John Bel Edwards' underskrift.
Den demokratiske guvernør har dog allerede tilkendegivet, at han vil underskrive det.
Det skriver nyhedsbureauet Reuters.
Én efter én har flere amerikanske delstater strammet deres abortlovgivning.
Alene i maj gælder det Georgia, Alabama, Missouri og nu altså Louisiana.
De republikanskstyrede stater er gået forrest med de mest omfattende stramninger; de såkaldte hjerteslagslove.
Næsten hver tredje af de 50 stater i USA har i år arbejdet på nye love, der begrænser kvinders adgang til abort.
Det viser en opgørelse fra CNN.
Ingen af de strengeste love kommer dog til at træde i kraft lige med det samme, og det ved de politikere, der stemmer dem igennem, godt, skriver flere amerikanske medier.
Lovene bliver nemlig straks blokeret af retssager, fordi de er i strid med Højesterets ”Roe mod Wade”-afgørelse fra 1973, der sikrer retten til abort.
Men hvis en håndfuld stater kommer med lignende abortstramninger på samme tid, kan det måske få Højesteret til at genoptage sagen.
Og den øverste retsinstans i USA vil måske lægge en ny linje i abortspørgsmålet, efter at præsident Donald Trump har fået indsat de to konservative dommere Neil Gorsuch og Brett Kavanaugh.
/ritzau/FacebookTwitterKopier link




https://www.dr.dk/nyheder/udland/syv-sydkoreanske-turister-er-dode-i-kaentringsulykke-i-budapest

UdlandSyv sydkoreanske turister er døde i kæntringsulykke i BudapestUngarske redningsfolk eftersøger flere personer, efter at en flodbåd er sunket i Donau-floden i Budapest.
)30.
maj 2019 kl.
04.
16Bemærk: artiklen er mere end 30 dage gammelLæs opSyv personer har mistet livet, og 21 er fortsat savnet, efter en båd med sydkoreanske turister sank i Donau-floden i det centrale Budapest sent onsdag aften.
Det skriver nyhedsbureauet Reuters på baggrund af oplysninger fra ungarsk stats-tv.
Turistbåden havde 33 passagerer om bord, alle sydkoreanere.
Derudover havde båden to ungarske besætningsmedlemmer.
Det bekræfter ungarsk politi samt det sydkoreanske udenrigsministerium natten til torsdag.
Det skriver nyhedsbureauet AFP.
Båden lå angiveligt fortøjet nær den ungarske parlamentsbygning i det centrale Budapest, da den blev ramt af et andet fartøj.
Båden vendte derefter bunden i vejret og sank.
Flere redningsfartøjer - heriblandt et brandslukningsfartøj - arbejder fortsat i området.
Ungarns militær deltager også i redningsarbejdet.
Den sunkne båd er blevet lokaliseret nær Margrethe-broen, der er én af syv broer, der forbinder hovedstadens to bydele, Buda og Pest.
En talsmand for ungarsk politi, Kristof Gal, udtaler natten til torsdag, at redningsfartøjernes eftersøgning strækker sig over flere kilometer af Donau-flodens løb.
Donau-floden oplever i øjeblikket forhøjede vandstande og kraftig strøm som følge af massiv nedbør de seneste dage.
Dette har besværliggjort redningsarbejdet, siger en talsmand for Ungarns nationale ambulancevæsen ifølge Reuters.
Flere af de overlevende er blevet bragt til nærliggende hospitaler, og deres tilstand er i øjeblikket stabil, tilføjes det.
Sent onsdag kunne lokale nyhedsmedier beskrive, at liget af en af de omkomne blev fundet ved Petofi-broen, der ligger cirka tre kilometer fra ulykkesstedet.
Ifølge nyhedsbureauet AP tilhørte den sunkne turistbåd selskabet Panorama Deck Company, og ifølge selskabets hjemmeside var båden en af de mindste i en flåde på adskillige både, der sejler turister rundt på floden.
En talsmand for Panorama Deck Company siger til ungarsk stats-tv, at båden var på "en helt almindelig sightseeingtur på floden", da ulykken skete.
Båden har angiveligt modtaget tekniske eftersyn regelmæssigt, og der har ikke været meldinger om tekniske problemer, siger selskabet.
Ungarsk politi har ifølge Reuters indstillet al bådtrafik på floden, mens redningsarbejdet pågår.
/ritzau/FacebookTwitterKopier link




https://www.dr.dk/nyheder/penge/ekspert-aktieprogrammer-til-topchefer-gavner-samfundet

PengeEkspert: Aktieprogrammer til topchefer gavner samfundetEn del af pengene havner i statskassen, siger ekspert, der advarer mod lovgivning på området.
Statskassen vil få mange millioner kroner, når der bliver betalt skat af aktiegevinsterne, fortæller en ekspert.
Af Jakob Lyders Tarpgaard30.
maj 2019 kl.
07.
53Bemærk: artiklen er mere end 30 dage gammelLæs opForargelsen fra politikere og kommentatorer har været enorm, efter at Børsen i går afslørede, at en række chefer i Nets kan tjene syv milliarder kroner gennem et hemmeligt aktieprogram.
Men spørger man Lars Krull, der er seniorrådgiver ved Institut for Økonomi og Ledelse på Aalborg Universitet, er aktieprogrammer til gavn for samfundet.
- Samfundet kommer til at tjene på det her.
Dels kommer der en masse penge ind i skat, og dels kommer der forhåbentligt nogle storforbrugere ud af det her.
Samtidig vil mange af personerne i programmet sikkert blive risikotagere, som vil investere i nye virksomheder, siger han.
Så meget kan topcheferne tjene ifølge Børsen Bo Nilsson, administrerende direktør: 1,9 milliarder kroner.
Klaus Pedersen, finansdirektør: 770 millioner kroner.
Thomas Jul, koncerndirektør: 280 millioner kroner.
1.
900.
000.
000 kroner til topchefenIfølge Børsens oplysninger kan 60 chefer i Nets om fire år sælge deres købte aktier til en samlet sum på mellem 3,7 og 7 milliarder kroner.
Deres gevinster afhænger af, hvor godt firmaet klarer sig de næste fire år.
Hvis det går rigtig godt, kan topchefen Bo Nilsson alene gå hjem med op til 1,9 milliarder kroner.
Læs også:Sass om 7 milliarder i bonus til Nets-chefer: ’Ganske og aldeles vanvittigt’Lars Krull siger, at aktieprogrammet set selv med internationale briller er stort.
Men det giver bare et større plus på statens bundlinje, mener han.
- Det er penge, der har været bundet i virksomheden, og som kommer ud og kan bruges til forbrug og investering i nye virksomheder.
Så det er et plus for os alle sammen, siger han.
Lovgivning kan skræmme virksomheder vækFlere partier ønsker at lovgive omkring topchefers lønninger, bonusser og aktieprogrammer.
Men det bør de ifølge Lars Krull passe meget på med.
- Man skal passe på med, at Danmark ikke kommer til at stikke ud internationalt set, så man ikke vil lægge et hovedkvarter eller have topmedarbejdere ansat i landet, siger han.
Fakta om NetsNets har 2.
500 ansatte og leverer blandt andet betalingsløsninger til mere end 240 banker.
Firmaet står bag Dankort og Betalingsservice.
Nets har også en aftale med staten om at drive NemID.
Nets var oprindeligt ejet af en række danske banker under navnet PBS, men skiftede navn til Nets i 2009 efter en fusion med sin norske pendant Nordito.
Nets ejes i dag af en amerikansk kapitalfond.
Firmaet er tidligere blevet massivt kritiseret for at give store aktiebonusser til cheflaget.
Han kan godt forstå, at nogen ønsker at begrænse de store bonusser, da det kan få topchefer til at tage unødige risici for at få aktiekursen til at stige.
Men den frygt er ikke så begrundet, mener han.
- Der er generalforsamlinger, og vi skulle også gerne have nogle kløgtige bestyrelser i de her virksomheder, så vi ikke havner i sådan en situation, påpeger han.
Nets: Chefer har lavet en investeringNets vil ikke stille op til interview om sagen, men i en pressemeddelelse afviser firmaet, at Børsens beregninger skulle være korrekte.
Nets bekræfter dog, at der er er lavet et aktieprogram for ledende medarbejdere.
- Som led i at sikre sammenfaldende interesser om Nets’ langsigtede udvikling har ejerkredsen besluttet at tilbyde en gruppe af udvalgte ledere og specialister muligheden for at medinvestere i Nets og altså både dele en risiko for tab og et potentielt afkast af vores investering med dem, siger bestyrelsesformand Stefan Götz i pressemeddelelsen.
FacebookTwitterKopier linkEmner:Lars Krull (forsker)|Nets|Økonomi|Virksomhedsøkonomi|Aalborg Universitet




https://www.dr.dk/nyheder/udland/3-dode-og-16-savnede-efter-kaentring-pa-donau-ved-budapest

Udland3 døde og 16 savnede efter kæntring på Donau ved BudapestTre personer er døde, efter at en flodbåd er kæntret i Budapest, oplyser ungarsk stats-tv ifølge Reuters.
Redningsarbejdere ved bredden af Donau.
30.
maj 2019 kl.
00.
26 | opdateret 30.
maj 2019 kl.
00.
07Bemærk: artiklen er mere end 30 dage gammelLæs opMindst tre personer er omkommet, efter at en flodbåd er kæntret på floden Donau, der løber gennem Budapest.
Derudover er 16 personer savnet, oplyser nyhedsbureauet AP sent onsdag aften.
I alt 34 mennesker var ombord.
En større redningsaktion er i gang på stedet, hvor der rapporteres om mere end 12 fartøjer - heriblandt et brandslukningsfartøj - i området ved ulykkesstedet.
Påsejlet ved parlamentReuters skriver, at båden lå fortøjet nær den ungarske parlamentsbygning, da den blev ramt af et andet fartøj.
Den ramte flodbåd vendte derefter bunden i vejret.
Ifølge AFP er mindst 15 af de ombordværende blevet reddet.
Af de 34 involverede i ulykken er 32 turister og to besætningsmedlemmer.
Mindst én turist er blevet genoplivet, meddeler det ungarske nyhedsbureau MTI.
Billeder viser, at den ene side af flodbredden er blevet spærret af politiet.
Politiet har i en meddelelse anmodet al skibsfart på Donau i Budapest om at ophøre, skriver Reuters.
Båden er en turistbåd med plads til i alt 60 mennesker, skriver AP.
Donau er angiveligt præget af kraftige strømme efter regnvejr i Budapest.
FacebookTwitterKopier linkEmner:Budapest|Ulykker|Ungarn|Vejret




