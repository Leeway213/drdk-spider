https://www.dr.dk/sporten/fodbold/dansk-pokaltriumf-i-spanien-wass-og-valencia-slar-barcelona-i-finalen

FodboldDansk pokaltriumf i Spanien: Wass og Valencia slår Barcelona i finalenValencia sled og slæbte i anden halvleg og besejrede FC Barcelona 2-1 i Copa del Rey lørdag aften.
Daniel Wass kunne juble sent lørdag aften, da han sammen med Valencia besejrede FC Barcelona i finalen i Copa del Rey.
25.
maj 2019 kl.
23.
55Bemærk: artiklen er mere end 30 dage gammelLæs opValencia og Daniel Wass fuldendte lørdag aften en fornem sæson med at vinde den spanske pokaltitel.
Her blev FC Barcelona slået 2-1 i finalen i Copa del Rey, og dermed brød Valencia Barcelonas stime af pokalsejre de seneste fire år.
Det er Valencias ottende pokaltitel og klubbens første siden 2008, og Valencia kan se tilbage på en sæsonafslutning, der bød på kvalifikation til Champions League i sidste spillerunde og en pokaltriumf.
Valencia-spillerne fejrer pokaltriumfen.
2-0 efter første halvlegDaniel Wass var med fra start i triumfen i Sevilla, og danskeren sled og slæbte og var helt færdig i slutfasen, hvor Barcelona pressede hårdt på for en udligning.
Det hele startede med, at Valencias Rodrigo Moreno Machado fik en enorm mulighed for at score efter kun fire minutter, men afslutningen blev for dårlig.
Herefter var Barcelona i kontrol i en periode, men efter 21 minutter blev en lang bold sendt frem til José Gaya i venstre side.
Valencia-spilleren tæmmede bolden perfekt og fandt Kévin Gameiro med en aflevering skråt tilbage.
Gameiro modtog bolden på kanten af feltet, tog et træk og hamrede bolden i mål bag Barcelona-keeper Jasper Cillessen til 1-0 til Valencia.
Føringen blev udbygget efter lidt over en halv time.
Carlos Soler overløb Jordi Alba i højre side og sendte bolden knaldhårdt ind i feltet.
Den endte lige i hovedet på Rodrigo, som pandede Valencia foran 2-0.
Lionel Messi kom på tavlen for Barcelona, men det var ikke nok.
Lionel Messi viste herefter sin klasse ti minutter inde i anden halvleg, da han snød et par modspillere med rapt fodskifte og med ydersiden af venstre fod sendte bolden på træværket.
Mens Valencia virkede i kontrol i første halvleg, var det Barcelona, der med en halv time igen, svang taktstokken.
Gerard Pique forsøgte sig først uden held, inden Messi nemt reducerede med 20 minutter igen på en returbold efter et hjørnespark.
Derefter lagde Barcelona et tungt pres i resten af opgøret, men dybt inde i overtiden fik Valencia to enorme muligheder for at score efter kontraløb, men missede dog begge muligheder.
De holdt dog akkurat til at slide pokalsejren hjem.
/ritzau/FacebookTwitterKopier linkEmner:Daniel Wass (fodboldspiller)|Gerard Piqué (fodboldspiller)|Spanien|FC Barcelona|Fodbold




https://www.dr.dk/nyheder/indland/ung-kvinde-anmelder-voldtaegt-under-karneval-i-aalborg

IndlandUng kvinde anmelder voldtægt under karneval i AalborgEn 28-årig mand er desuden blevet stukket ned under festlighederne, oplyser politiet.
Voldtægten skal være sket ved en viadukt nær Aalborg Banegård lørdag eftermiddag.
25.
maj 2019 kl.
22.
27Bemærk: artiklen er mere end 30 dage gammelLæs opEn 20-årig kvinde har anmeldt en voldtægt under karnevalet i Aalborg.
Det oplyser vicepolitiinspektør Poul Severinsen fra Nordjyllands Politi.
Voldtægten skal være sket ved en viadukt nær Aalborg Banegård lørdag eftermiddag.
Her skal kvinden være blevet antastet af en ukendt mand.
Ifølge kvinden blev hun hevet ind i et buskads og voldtaget.
Politiet efterforsker nu sagen, og der skal foretages en række undersøgelser, og video skal kigges igennem.
Desuden har politiet afhørt vidner på stedet.
28-årig bragt til hospitalet efter stik med genstandEt andet sted i byen er en 28-årig mand blevet stukket med en genstand af en anden mand, oplyser politiet, der modtog anmeldelsen om overfaldet klokken 16.
43.
Det skete uden for indgangen til Kildeparken i Aalborg.
Manden, der er blevet stukket, er bragt til hospitalet.
Han er blevet stukket i brystet og i højre side af ansigtet og er uden for livsfare, meddeler politiet.
Lørdag aften fortæller Poul Severinsen, at manden formentlig blev stukket med en knust glasflaske.
Den 22-årige mand, som menes at stå bag stikkeriet, er blevet anholdt, oplyser politiet.
De to kendte ikke hinanden, fortæller Poul Severinsen, der yderligere fortæller, at politiet har en formodning om et motiv.
- Vi har en indikation af det, men det er ikke noget, som vi vil ud med lige nu, siger han.
I løbet af søndagen vil den 22-årige mand blive stillet for en dommer med henblik på, at han kan blive varetægtsfængslet.
/ritzau/FacebookTwitterKopier link




https://www.dr.dk/nyheder/politik/folketingsvalg/valgkampens-dag-19-boed-paa-dyrere-cigaretter-og-politikere-paa-gaden

FolketingsvalgValgkampens dag 19 bød på dyrere cigaretter og politikere på gaden for klimaetDen 19.
dag i valgkampen har primært stået i klimaets tegn.
Af Thea Deleuran Müller25.
maj 2019 kl.
21.
31Bemærk: artiklen er mere end 30 dage gammelLæs opOp mod 30.
000 danskere på gaden for klimaet i den største klimamarch på dansk jord.
Blandt deltagerne var der også flere partiledere - heriblandt Mette Frederiksen fra Socialdemokratiet.
- Danskerne mener det med klima, og det betyder noget for fællesskabet, sagde hun i dag.
Men det var ikke alle, der var lige begejstrede for den politiske deltagelse i klimamarchen.
- Jeg har på fornemmelse, at der er meget dobbeltmoral i det her.
Det handler mest om at vise sig frem og stryge sig selv over hårene i stedet for at gå forrest i virkelighedens verden, lød det fra Dansk Folkepartis formand, Kristian Thulesen Dahl.
Læs også:Frank Hvam gør det igen - og har flere kendte med på vognen: 'Stem, før det er for sent.
Det er et klimavalg'Og så skal effektive midler brug, hvis vi skal forhindre børn og unge i at ryge.
Det sagde statsministeren i dag, der vil sætte prisen på smøger op med 20 kroner per pakke.
Det skal forhåbentlig sikre en røgfri generation i 2030, lød det fra Lars Løkke Rasmussen (V).
Dyrere cigaretter er et af de ni punkter, Venstre har præsenteret i dag, for at nå det mål.
Alle højdepunkterne har vi bikset sammen i en video, som du kan se i toppen af artiklen her.
Det sker i morgen•Der er valg til Europa-Parlamentet, og er du stadig ikke helt sikker på, hvem du vil sende til EU?
Så kan du tage DR's kandidattest ved at klikke her.
•Valget til Europa-Parlamentet fylder derfor også hos kandidaterne til folketingsvalget, der er rundt omkring i Danmark med deres kandidater til posterne i EU.
•DR har også samlet 28 svar, der kan klæde dig ekstra godt på til valget i morgen.
Dem finder du ved at klikke her.
FacebookTwitterKopier linkEmner:Europa-Parlamentet|Kristian Thulesen Dahl (politiker)|Lars Løkke Rasmussen (politiker)|Venstre|Valg og folkeafstemninger




https://www.dr.dk/sporten/fodbold/superliga/robert-skov-overgaar-ebbe-sands-maalrekord-specielt-se-den-gaa-i-maal

SuperligaRobert Skov overgår Ebbe Sands målrekord: 'Specielt at se den gå i mål'FC Københavns Robert Skov scorede for 29.
gang i sæsonen, da han udlignede til 1-1 mod FC Nordsjælland.
25.
maj 2019 kl.
19.
14 | opdateret 25.
maj 2019 kl.
19.
23Bemærk: artiklen er mere end 30 dage gammelLæs op21 sæsoner skulle der går, før Ebbe Sands målrekord i Superligaen fra 1997/98 blev overgået.
Lørdag eftermiddag scorede Robert Skov for 29.
gang i Superligaen i denne sæson, da han efter en times spil af opgøret mellem FC København og FC Nordsjælland udlignede til 1-1.
I sidste uge tangerede Skov Ebbe Sands rekord med et mål på straffespark i udekampen mod Esbjerg, men rekorden overtager han nu alene, og det er Robert Skov stolt over.
Robert Skov scorede FC Københavns enlige mål mod FC Nordsjælland.
- Det var specielt at se den gå i mål, men det er ikke noget, jeg har spekuleret så meget over.
Hvis det skulle ske, ville det være en sjov ting, og jeg er selvfølgelig super stolt over det.
- Nummeret 29 har en speciel betydning for min familie og jeg, så at score 29 mål er jeg stolt af.
Min farfar er født i 1929, og det er derfor, jeg har det nummer.
Nummeret 29 står for min familie, siger FCK-profilen.
Ebbe Sand, der nu er sportsdirektør i Brøndby, vil dog kunne forsvare sig med, at der i 1997/98-sæsonen kun var 33 spillerunder i Superligaen, mens der i år er 36 spillerunder for rækkens seks bedste hold.
/ritzau/I klippet øverst kan du se de 27 første scoringer - de to sidste er på vej.
/ritzau/FacebookTwitterKopier linkEmner:FC København|FC Nordsjælland|Fodbold|Ebbe Sand (fodboldspiller)|Robert Skov (fodboldspiller)




https://www.dr.dk/sporten/fodbold/superliga/broendby-saenker-ob-og-sikrer-europa-playoff

SuperligaBrøndby sænker OB og sikrer Europa-playoff Lørdag vandt Brøndby 2-0 over OB på udebane og overhalede dermed fynboerne på ligaens fjerdeplads.
25.
maj 2019 kl.
19.
48Bemærk: artiklen er mere end 30 dage gammelLæs opBrøndby IF sikrede sig lørdag Superligaens vigtige fjerdeplads, efter at holdet på udebane vandt 2-0 over OB og samtidig overhalede fynboerne i tabellen.
Sejren betød, at begge hold sluttede med 52 point, men Brøndbys målscore er bedst.
Fjerdepladsen betyder, at klubben har mulighed for et europæisk eventyr, da holdet dermed møder enten AGF eller Randers FC i et direkte opgør om at nå med i kvalifikationen til Europa League i næste sæson.
Brøndby har hjemmebanefordel i opgøret, der spilles på fredag.
Omvendt må OB nøjes med en femteplads, som ikke efterlader klubben mulighed for at spille europæisk fodbold i næste sæson.
Jacob Barrett Laursen fra OB.
 OB's målmand Sten Grytebust skifter til FCK næste sæson.
1 / 2Jacob Barrett Laursen fra OB.
1 / 2OB's målmand Sten Grytebust skifter til FCK næste sæson.
2 / 2Det var ellers et veloplagt hjemmehold, som begyndte kampen godt med et stort pres på Brøndbys mål.
Som følge af spilovertaget var værternes Bashkim Kadrii allerede efter fem minutters spil tæt på at sende OB i front.
Angriberens forsøg strøg dog få centimeter forbi Brøndbys mål.
Det skulle vise sig at være symptomatisk for OB's træfsikkerhed i kampen.
OB forsatte med at være dominerende, men som første halvleg skred frem, kom udeholdet bedre ind i kampen.
Efter 38 minutter kom Brøndby endda i front, da angriber Kamil Wilczek afsluttede et nydeligt Brøndby-angreb med at sparke bolden i mål.
I de hurtige kombinationer før målet, var Lasse Vigen et par centimeter offside bedømt ud fra tv-billederne.
Brøndbys Simon Hedlund fik rødt kort i slutningen opgøret.
OB satte fra anden halvlegs begyndelse gæsterne under pres, da hjemmeholdet i flere perioder belejrede Brøndbys felt.
Presset resulterede i flere store chancer, og efter 69 minutter fik indskiftede Oliver Lund en gigantisk mulighed for at udligne, men fra få meters afstand brændte OB-spilleren.
Afbrænderen blev særdeles dyr.
Fire minutter senere slog Brøndbys Mikael Uhre i stedet til, da angriberen opsnappede en dårlig aflevering ned mod målmand Sten Grytebust.
Uhre scorede til 2-0 i det tomme mål.
Selv om kampen næsten var afgjort, var der mere dramatik.
Brøndbys Simon Hedlund fik rødt kort efter 81 minutter, da han tog halsgreb på Janus Drachmann, som kort for inden havde savet Hedlund over.
Drachmann slap med et gult kort.
OB profiterede ikke af det numeriske overtal og måtte derfor skuffe størstedelen af de 14.
246 tilskuere.
/ritzau/FacebookTwitterKopier linkEmner:Brøndby|Kamil Wilczek (fodboldspiller)|Odense Boldklub|Fodbold|Brøndby IF




https://www.dr.dk/nyheder/kultur/sydkoreansk-film-modtager-guldpalmen-til-filmfestivalen-i-cannes

Cannes Filmfestival 2019 Se temaKulturSydkoreansk film modtager Guldpalmen til filmfestivalen i CannesGuldpalmen er hovedprisen til den berømte filmfestival i den sydfranske by.
Sydkoreanske Bong Joon-ho modtog prisen her til aften i Cannes.
Af Thea Deleuran Müller25.
maj 2019 kl.
20.
25 | opdateret 25.
maj 2019 kl.
22.
49Bemærk: artiklen er mere end 30 dage gammelLæs opDen sydkoreanske instruktør Bong Joon-hos film "Parasite" har i aften fået Guldpalmen i Cannes.
Det er første gang, en sydkoreansk film vinder den pris.
I de sidste par uger er masser af film rullet over lærredet til den berømte filmfestival, der en gang om året ruller den røde løber ud og samler filmbranchens fornemmeste folk og trækker journalister fra hele verden til den sydfranske by.
Lige inden festivalen blev skudt i gang, sluttede den garvede instruktør Quentin Tarantino sig til med den stjernespækkede film ’Once Upon a Time in Hollywood’.
Læs også:Massiv hype og historier der går lige i hjertet: 7 film du kan glæde dig til fra vigtig filmfestivalGenerelt er der bred enighed om, at niveauet i det hele taget har været rigtig højt på årets festival, kunne DR's filmanmelder Per Juul Carlsen fortælle tidligere på ugen.
Sydkoreanske Bong Joon-ho står her med Guldpalmen i Cannes her til aften.
At det er den sydkoreanske film, der løber afsted med Guldpalmen er ikke overraskende for dem, der har været på festivalen, siger Per Juul Carlsen.
- Så godt som alle, jeg har talt med, har været begejstret for den.
Filmen er også nummer et på Per Juul Carlsens overblik over festivalens syv bedste film, som vi kan glæde os til kommer i biografen.
'En farverig film om en fattig familie'© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
'Parasite' handler om, at uligheden i verden vokser - også i Sydkorea - og det bruger den sydkoreanske instruktør Bong Joon-ho som udgangspunkt for en farverig film om en fattig familie, der får snyltet sig indenfor hos en rig familie, forklarer filmanmelder Per Juul Carlsen.
Og det er ret klassisk for intruktørens film, at hans hovedpersoner befinder sig på bunden af samfundet og kæmper for at komme op, mens de står over for rige mennesker.
- Han er en sjov filminstruktør på den måde, at han tydeligvis altid har en social pointe med sine film, siger Per Juul Carlsen.
- Bong Joon-ho er god til at fortælle om social realisme med opfindsomhed, humor og fantasi, og han er god til at give i forvejen kendte genrer et særligt personligt præg.
Hans film er sjove og nemme at forstå.
Hvornår filmen får premiere i Danmark, vides endnu ikke.
Læs også:Kvinderne er brandvarme på verdens største filmfestival – men de gamle mænd stjæler stadig rampelysetFlere andre priser er også blevet uddelt her til aften, men den helt store pris er altså Guldpalmen.
Vinder af Grand Prix, som er den næste pris i rækken efter Guldpalmen, er, instruktøren Mati Diop, der fik prisen for sin film 'Atlantique'.
Det er første gang en sort kvindelig instruktør deltager i hovedkonkurrencen.
Uddelingen af Guldpalmen lukker og slukker filmfestivalen i Cannes, hvor stjerner festivalen igennem i sit stiveste puds har været forbi den røde løber.
Skuespiller Antonio Banderas (til venstre) og den spanske filminstruktør Pedro Almodovar (til højre) giver her kindkys til skuespiller Penelope Cruz.
 Brad Pitt og Leonardo DiCaprio var blandt andet forbi den røde løber, da de begge to er med i Quentin Tarantinos nye film 'Once Upon a Time in Hollywood'.
 Her fotograferes de medvirkende i filmen 'Once Upon a Time in Hollywood'.
Her poserer Quentin Tarantino med filmens skuespillere Margot Robbie, Leonardo DiCaprio og Brad Pitt  Instruktør Quentin Tarantino med sin hustru Daniella Pick  på den røde løber i Cannes.
 Den dansk-amerikanske skuespiller Viggo Mortensen vinker her til de fremmødte fotografer fra den røde løber.
1 / 5Skuespiller Antonio Banderas (til venstre) og den spanske filminstruktør Pedro Almodovar (til højre) giver her kindkys til skuespiller Penelope Cruz.
1 / 5Brad Pitt og Leonardo DiCaprio var blandt andet forbi den røde løber, da de begge to er med i Quentin Tarantinos nye film 'Once Upon a Time in Hollywood'.
2 / 5Her fotograferes de medvirkende i filmen 'Once Upon a Time in Hollywood'.
Her poserer Quentin Tarantino med filmens skuespillere Margot Robbie, Leonardo DiCaprio og Brad Pitt 3 / 5Instruktør Quentin Tarantino med sin hustru Daniella Pick  på den røde løber i Cannes.
4 / 5Den dansk-amerikanske skuespiller Viggo Mortensen vinker her til de fremmødte fotografer fra den røde løber.
5 / 5De seneste ti års modtagere af Guldpalmen•2019: "Parasite" af Bong Joon-ho.
•2018: "Shoplifters" af Kore-Eda Hirokazu.
•2017: "The Square" af Ruben Östlund.
•2016: "I, Daniel Blake" af Ken Loach.
•2015: "Dheepan" af Jacques Audiard.
•2014: "Winter Sleep" af Nuri Bilge Ceylan.
•2013: Blue is the Warmest Colour" af Abdellatif Kechiche.
•2012: "Love" af Michael Haneke.
•2011: "The Tree of Life" af Terrence Malick.
•2010: "Uncle Boonmee Who Can Recall His Past Lives" af Apichatpong Weerasethakul.
Kilder: festival-cannes.
com.
Opdateret klokken 22.
49 med friske citater fra DR's filmanmelder Per Juul Carlsen.
FacebookTwitterKopier linkEmner:Ken Loach (filminstruktør)|Michael Haneke (filminstruktør)|Cannes|Frankrig|Twitter




https://www.dr.dk/sporten/fodbold/superliga/saa-der-maal-se-alle-weekendens-superligamaal-paa-99-sekunder-9

SuperligaSÅ' DER MÅL Se alle weekendens Superligamål på 99 sekunderEsbjerg sikrede sig bronzen, og Brøndby skal spille om en plads i Europa League-kvalifikationen.
Af Kasper Aleksander Thrane25.
maj 2019 kl.
20.
15 | opdateret 25.
maj 2019 kl.
20.
30Bemærk: artiklen er mere end 30 dage gammelLæs opDer var masser på spil i 36.
runde af Superligaen, og det kom til udtryk med mål og masser af dramatik.
Esbjerg sikrede sig bronzen med en 2-1-sejr over FC Midtjylland, og så kravlede Brøndby op på fjerdepladsen efter sejr mod OB.
Du kan se alle målene fra weekendens runde i Superligaen i videoen øverst i artiklen.
FacebookTwitterKopier linkEmner:FC Midtjylland|Fodbold|Brøndby|Esbjerg|Europa League




https://www.dr.dk/nyheder/udland/rasmus-naaede-toppen-af-mount-everest-solopgangen-er-fuldstaendig-fantastisk

UdlandRasmus nåede toppen af Mount Everest: 'Solopgangen er fuldstændig fantastisk'DR har interviewet Rasmus Kragh, der nåede sit livs mål for få dage siden.
Af Emil Eller og Tobias Sydradal (video)25.
maj 2019 kl.
19.
02Bemærk: artiklen er mere end 30 dage gammelLæs op- Det er kæmpestort for mig, og jeg er sindssygt glad, men også helt vildt træt, fordi det har krævet så meget af mig, både mentalt og fysisk.
Den 30-årige danske bjergbestiger Rasmus Kragh nåede natten til torsdag toppen af verdens højeste bjerg, Mount Everest.
Læs også:Tredje gang er lykkens gang: Dansker når toppen af Mount Everest uden medbragt iltHan er den første dansker og en af kun omkring 200 personer på verdensplan, der har taget turen hele vejen til toppen af det 8.
848 meter høje bjerg uden af gøre brug af iltmasker.
Langt de fleste, der når toppen af Mount Everest, gør brug af ekstra ilt på vejen mod toppen.
Alt er godt, lyder meldingen fra Rasmus Kragh, da han i dette øjeblik når toppen af verdens højeste bjerg, Mount Everest.
Her få dage efter befinder han sig i den såkaldte basecamp for foden af bjerget - i 5.
300 meters højde.
Det er herfra, DR Nyheder har fået mulighed for at interviewe ham gennem en Skype-forbindelse.
- Det er en stor følelse af lykke lige nu.
Men samtidig er det jo også slut.
Det er jo det mål, jeg har arbejdet hen mod i flere år, som jeg er færdig med.
Det skal lige sætte sig, og så skal jeg finde ud af, hvad der er op og ned på det hele, siger han.
Mennesket på Mount EverestI alt har flere end 9.
000 besteget bjerget.
212 har gjort det uden ilt på flaske.
Rasmus Kragh var den 19.
dansker på toppen - men den første uden iltflasker.
Everest er 8.
848 meter højt.
Det ligger i bjergkæden Himalaya på grænsen mellem Kina og Nepal.
Følelsesladet kvarterHan fortæller, at turen det sidste stykke mod toppen var følelsesladet, men at tiden også var knap.
Derfor var det svært at nå at tage det hele ind.
- Det starter et kvarter før, jeg når toppen.
Der begynder jeg at forstå, at jeg kommer til at nå det.
Der begynder jeg at arbejde på min plan for, hvad jeg skal gøre, når jeg kommer op.
For jeg ved, jeg ikke har ret mange minutter der oppe.
Jeg skal hurtigt ned igen af sikkerhedsmæssige årsager.
Også Dannebrog blev luftet på verdens højeste punkt.
- Så jeg nyder øjeblikket, og bliver rørt, da jeg kan se, jeg kommer til at nå målet.
Men da jeg først står på toppen, får jeg på fem-ti minutter taget de billeder og lavet de filmklip, jeg gerne vil lave, og så er jeg egentlig på vej ned igen, siger han.
Hvad er det mest spektakulære, man oplever på sådan en tur?
- Rent billedmæssigt er det solopgangen, som er fuldstændig fantastisk.
Og så visheden om, at man er højere oppe end alt andet på jorden.
Jeg prøver at suge det ind med al den energi, jeg har.
Der mærker jeg, at jeg er så højt oppe, man overhovedet kan være, siger han.
Ti dødsfald på en ugeDet er ingen leg at bestige verdens højeste bjerg.
Slet ikke uden iltmaske.
Bjerget har gennem tiden kostet hundredevis af mennesker livet, og alene den seneste uge har ti personer mistet livet i kampen for at nå toppen.
Men hvorfor overhovedet gøre det?
Hvorfor træne i flere år, gå gennem to mislykkedes forsøg og risikere liv og lemmer på vej mod toppen af verdens højeste bjerg?
- Jeg tror, det er en slags søgen efter, hvor langt man egentlig kan presse sine fysiske og mentale grænser.
For mig handler det om at gøre det uden kunstige hjælpemidler og møde bjerget i øjenhøjde.
- Du indånder luften på det højeste punkt på jorden.
At kunne gøre det ved egen kraft er noget helt specielt, og det er den ultimative måde at udfordre mig selv på.
Det er det, der driver mig, siger han.
Han mener dog ikke selv, at han er helt der ude, hvor han sætter sit eget liv på spil.
- Det er selvfølgelig en risikosport.
Men jeg føler, at med min forberedelse og med mit team omkring mig, der sørger for, at jeg kan dedikere mig 100 procent til det, kan jeg gøre det i kontrol.
Undgik farlig køHan har blandt andet sørget for at planlægge sin tur, så han ikke ville ende i kø op ad bjerget.
Det har særligt været et problem den seneste uge, hvor billeder har vist hundredevis af klatrere på linje op ad smalle passager på bjerget.
Læs også:Kø på Mount Everest koster to bjergbestigere livetBjergbestigeren Nirmal Purjas billede af køen på Mount Everest.
Ventetiden fik tilsyneladende fatale konsekvenser for to personer.
- Jeg så billederne, da jeg kom ned, og det ser jo helt vildt ud.
- De ting, jeg ikke selv kan kontrollere, har jeg forsøgt at planlægge mig ud af.
Der er altid ti procent af sådan en præstation, som man ikke selv kan kontrollere.
Det har jeg prøvet at komme udenom, og det er jeg lykkedes med i år, lyder det fra den glade, men udmattede bjergbestiger.
Et skridt - ti vejrtrækningerDet sidste stykke op mod toppen - når man når op over otte kilometers højde - kaldes populært for dødszonen.
Det er her, kroppens funktion går stærkt ned ad bakke.
Det er så ekstremt, at ikke alle overlever.
Nicolai Nordsborg, lektor i idrætRasmus Kragh havde følgeskab af en såkaldt sherpa, en lokal bjergguide, på turen.
Sherpaen havde ilt nok med til sig selv - men ikke til Rasmus Kragh, der hellere ville vende om end bruge medbragt ilt.
Her er iltmængden i luften kun en tredjedel af, hvad den er normalt, har lektor på Institut for Idræt og Ernæring ved Københavns Universitet Nicolai Nordsborg forklaret til DR Nyheder.
- Det er så ekstremt, at ikke alle overlever.
Og tog man dig eller mig og droppede os af deroppe, så ville vi ikke have mange minutter tilbage at leve i, siger han.
Livsvigtige funktioner begynder at sætte ud, og hjernen kan ikke fungere ordentligt, fordi den ikke får ilt nok, og hjertet pumper heller ikke tilstrækkeligt.
For Rasmus Kragh var det også en nærmest ubeskrivelig oplevelse at tvinge kroppen til at arbejde sig det sidste stykke op.
- Det kan mest af alt beskrives som en verden i slowmotion.
Både mentalt og fysisk.
Alting går 50 procent langsommere.
For hvert skridt, jeg gik de sidste 50 meter mod toppen, der trak jeg måske vejret ti gange.
- Samtidig har man en følelse af tømmermænd i kroppen hele tiden, siger han og beskriver, at der skal findes ekstra motivation dybt nede i den mentale rygsæk, hvis det sidste stykke skal lykkes.
FacebookTwitterKopier linkEmner:Københavns Universitet|Mount Everest|Skype




https://www.dr.dk/nyheder/indland/thunberg-kritiserer-koebenhavns-klimamaal-goer-mere-skade-end-gavn

Greta Thunberg Se temaIndlandThunberg kritiserer Københavns klimamål: 'Gør mere skade end gavn'- Jeg forstår faktisk ikke helt hendes kritik her, siger Københavns overborgmester Frank Jensen.
Frank Jensen, der er overborgmester i København, gik selv med i den store klima-march i hovedstaden i dag.
Af Thea Deleuran Müller25.
maj 2019 kl.
20.
55Bemærk: artiklen er mere end 30 dage gammelLæs opDen svenske klima-aktivist Greta Thunberg besøgte i dag København og holdt tale ved den klimamarch, der har slanget sig igennem hovedstaden her til eftermiddag.
Til lyden af klapsalver fra de knap 30.
000 fremmødte foran Christiansborg kom den 16-årige pige med en opsang om, at 'vores hus brænder, og vi skal opføre os, som om vores liv er på spil'.
Men det var ikke kun store ord om verdensmål og Paris-aftalen, Greta Thunberg leverede i sin 10 minutter lange tale i dag.
Hun kom også med konkret kritik af Københavns Kommunes målsætning om at være en CO2-neutral by i 2025.
Den kritik kom hun med, da hun langede ud efter de voksne, der kommer med flotte ord, men ikke har øje for det fulde, store billede.
- Smukke ord som København CO2-neutral i 2025.
Det lyder rigtig godt, men hvis det at være CO2-neutral ikke inkluderer transport, shopping, mad, luft- og skibsfart, så betyder det ikke særlig meget, sagde hun og understregede:- Faktisk gør det mere skade end gavn at sende signaler om, at virkelig handling er i gang, når det ikke er, lød det fra scenen på Christiansborg Slotsplads.
Læs også:Greta Thunberg modtaget som en stjerne i Danmark: 'Vi skal opføre os, som om vores liv er på spil'16-årige Greta Thunberg holdt tale her til eftermiddag i København.
Overborgmester: 'Forstår ikke kritikken'Københavns Kommune har besluttet, at byen skal være verdens første CO2-neutrale hovedstad.
Helt konkret betyder det at være CO2-neutral, at en by som København eksempelvis ikke udleder mere CO2, end der absorberes.
Ved hjælp af flere forskellige mål indenfor fire spor, som er energiproduktion, energiforbrug, transport og selve kommunen som en klimavirksomhed, er håbet altså, at hovedstaden vil være CO2-neutral om seks år - i 2025.
Men det er altså 'smukke ord' som en CO2-neutral by, som Greta Thunberg kritiserer i talen.
Og hun talte faktisk direkte til en af personerne, der kommer med den slags ord.
Københavns overborgmester, Frank Jensen (S), deltog nemlig selv i klimamarchen i København i dag, men han forstår ikke helt klima-aktivistens kritik.
Det skriver han i et skriftligt svar til DR Nyheder:- Jeg forstår faktisk ikke helt hendes kritik her.
Vores plan om, at København skal være verdens første CO2-neutrale hovedstad er enestående, amitiøs og har krævet - og kræver - fremadrettede omlægninger af vores energiforsyning og omfattende investeringer i bæredygtig transport, skriver han.
Både partileder Mette Frederiksen (S), overborgmester Frank Jensen (S) og en række andre danske politikere deltog ved klimamarchen i København.
'Ikke bare symbolpolitik'Overborgmesteren har ikke ønsket at stille op til interview, men ridser en række yderligere tiltag op.
Som eksempelvis byens cykelforhold, energi-renovering af bygninger og omlægning af fossil energi til vind og biomasse.
Derfor mener Frank Jensen ikke, at det bare er symbolpolitik, da han fortæller, at de forskellige tiltag har ført til en reducering af CO2-udledningen med 43 procent siden 2005.
Alligevel er borgmesteren enig med Greta Thunberg i, at der skal drejes på alle mulige håndtag, og at der skal gøres noget nu.
- Min bøn er sådan set den samme som demonstranternes.
Nemlig at Christiansborg hjælper os med den grønne omstilling - i stedet for som den nuværende regering at bremse vores initiativer, skriver han.
Københavns 2025-mål med den dertilhørende klimaplan KBH 2025 har været vidt omkring i både nationale og internationale medier.
Sidste år kom det frem, at en evaluering halvvejs mod målet viser, at København stadig vil udlede 200.
000 tons CO2 for meget i 2025 - også selvom alle initiativerne i planen føres ud i livet, skrev Berlingske.
Herunder kan du se den del af Thunbergs tale, hvor hun kritiserer København:FacebookTwitterKopier linkEmner:Frank Jensen (politiker)|København|Socialdemokraterne|Københavns Kommune|Lokalpolitik




https://www.dr.dk/sporten/fodbold/tyskland/bayern-munchen-nedlaegger-poulsens-leipzig-og-vinder-double

TysklandBayern München nedlægger Poulsens Leipzig og vinder the doubleRobert Lewandowski og Kingsley Coman scorede, da Bayern München slog RB Leipzig 3-0 i den tyske pokalfinale.
Bayern Münchens Niklas Suele forsøger at stoppe Yussuf Poulsen.
25.
maj 2019 kl.
22.
28Bemærk: artiklen er mere end 30 dage gammelLæs opFor 19.
gang i historien kan storklubben Bayern München kalde sig vinder af den tyske pokalturnering i fodbold.
Efter finalenederlag til Eintracht Frankfurt i fjor trak Bayern sig sejrrigt ud af en chancerig kamp med 3-0 over RB Leipzig, der havde den danske landsholdsangriber Yussuf Poulsen med fra start.
Målræven Robert Lewandowski stod for kampens første og sidste mål, mens Kingsley Coman scorede til 2-0.
Leipzig havde store chancer i finalen, men Bayern tog pokalen og har dermed vundet The Double i denne sæson.
Yussuf Poulsen var meget involveret i Leipzigs offensiv i den første snes minutter, men hans anstrengelser kunne ikke aflæses på måltavlen.
 Her pander danskeren efter 11 minutter bolden på overliggeren via Manuel Neuer i målet.
 I stedet for et dansk føringsmål blev det målslugeren Robert Lewandowski, der sendte Bayern München i spidsen.
1 / 3Yussuf Poulsen var meget involveret i Leipzigs offensiv i den første snes minutter, men hans anstrengelser kunne ikke aflæses på måltavlen.
1 / 3Her pander danskeren efter 11 minutter bolden på overliggeren via Manuel Neuer i målet.
2 / 3I stedet for et dansk føringsmål blev det målslugeren Robert Lewandowski, der sendte Bayern München i spidsen.
3 / 3Leipzig viste ellers tænder i kampens begyndelse.
Holdet, der sluttede som nummer tre i Bundesligaen i den forgangne sæson, pressede aggressivt og kom frem til flere chancer.
En af dem tilfaldt Yussuf Poulsen, som i det 11.
minut pandede bolden hårdt mod mål i helt fri position.
Kun en imponerende refleksredning af Manuel Neuer, der viftede bolden på overliggeren, forhindrede danskeren i at blive opgørets første målscorer.
Yussuf Poulsen var i det hele taget meget involveret i Leipzigs offensiv i den første snes minutter, men hans anstrengelser kunne ikke aflæses på måltavlen.
Det kunne Robert Lewandowskis til gengæld i det 29.
minut.
Den polske skarpretter diskede op med et akrobatisk hovedstød, da han skulle bevæge sig lidt tilbage i banen for at heade bolden i nettet til 1-0.
Fem minutter før pausen var Bayern centimeter fra 2-0, da Kingsley Coman afdriblede målmand Peter Gulacsi for derefter at se sin afslutning blive reddet på stregen af forsvarsklippen Ibrahima Konate.
Bayern München løfter trofæet.
For en uge siden blev holdet også tyske mestre for syvende år i streg.
Bayerns stormløb fortsatte halvlegen ud, men Leipzig red stormen af.
På den anden side af pausen var det pludselig Leipzig, der havde bud efter netmaskerne, da Emil Forsberg slap alene igennem.
Igen viste 33-årige Neuer sit høje niveau og knyttede næven i stolthed over sin egen redning.
Lidt senere var den gal igen i Bayern-defensiven, men også Timo Werner manglede skarphed.
Det bølgede frem og tilbage med chancer i begge ender, og med 12 minutter igen endte en høj bold i feltet hos Coman, der køligt tæmmede bolden, tog et træk og sparkede Bayern foran 2-0.
I det 85.
minut sørgede Lewandowski så for 3-0 med sin anden scoring i kampen, da polakken blev sendt alene afsted mod mål og passerede Gulacsi.
Dermed var der ingen tvivl om finalesejren, og i slutfasen var det tættere på 4-0 til Bayern end en reducering af Leipzig.
/ritzau/FacebookTwitterKopier link




https://www.dr.dk/nyheder/indland/farverige-gader-i-aalborg-sol-og-god-stemning-til-det-aarlige-karneval

IndlandFarverige gader i Aalborg: Sol og god stemning til det årlige karnevalIndtil nu er fem blevet anholdt, lyder det fra Nordjyllands Politi.
I dag løber det årlige karneval af stablen i Aalborgs gader.
Af Thea Deleuran Müller25.
maj 2019 kl.
18.
43Bemærk: artiklen er mere end 30 dage gammelLæs opUdklædninger i alverdens farver, dans, musik - og rigelige mængder af alkohol.
Det plejer at være ingredienserne på karnevallet i Aalborg, og i år er ingen undtagelse.
Men selvom de nordjyske gader i dag er fulde af festglade mennesker, forløber karnevallet indtil videre roligere end sidste år, siger Poul Severinsen, som er vicepolitiinspektør hos Nordjyllands Politi.
- Overordnet set er det vores vurdering, at der har været en kende mere roligt end tidligere år, siger han.
Læs også:Karneval blev en fest og kun få kom til skadePå nuværende tidspunkt er fem personer blevet anholdt, og to af dem er anholdt for vold, oplyser han.
Vil du også have en bid af den gode stemning?
Se billeder fra dagen her: Aalborg Karneval tiltrækker tusindvis feststemte mennesker.
 Der er sol over de glade deltagere ved årets karneval.
 Peter Mygind var også med i optoget i Aalborg i dag, hvor han var klædt ud som konge.
 Sidste år slog karnevallet rekord med 80.
000 deltagende.
 Aalborg Karneval er - ifølge dem selv - Nordeuropas største folkelige karnevalsparade med mellem 60.
000 og 100.
000 tilskuere deltagere.
1 / 5Aalborg Karneval tiltrækker tusindvis feststemte mennesker.
1 / 5Der er sol over de glade deltagere ved årets karneval.
2 / 5Peter Mygind var også med i optoget i Aalborg i dag, hvor han var klædt ud som konge.
3 / 5Sidste år slog karnevallet rekord med 80.
000 deltagende.
4 / 5Aalborg Karneval er - ifølge dem selv - Nordeuropas største folkelige karnevalsparade med mellem 60.
000 og 100.
000 tilskuere deltagere.
5 / 5På Twitter er Nordjyllands Politi også på tasterne, hvor de skriver: 'Godt vejr, festglade karnevals deltagere og god stemning.
Fortsat god dag', og så kommer de med en lille påmindelse:Sidste år slog karnevallen rekord med 80.
000 deltagere, men trods det høje antal fremmødte, beskrev både Nordjyllands Politi og Nordjyllands Beredskab karnevallet i 2018 som helt overordnet at være både roligt og festligt.
Der blev fem personer anholdt - én for vold, og politiet modtog en anmeldelse fra en 22-årig kvinde om voldtægt.
Festlighederne er stadig i fuld gang.
FacebookTwitterKopier linkEmner:Nordjyllands Politi|Jylland|Twitter|Aalborg|Politi




https://www.dr.dk/sporten/fodbold/superliga/oprykkerne-fra-esbjerg-fuldender-vild-saeson-med-bronzemedaljer-i-herning

SuperligaOprykkerne fra Esbjerg fuldender vild sæson med bronzemedaljer i HerningEsbjerg slog lørdag FC Midtjylland med 2-1 i Herning.
Esbjergs Adnane Tighadouini jubler efter sin scoring til 2-0 i Herning.
25.
maj 2019 kl.
19.
00Bemærk: artiklen er mere end 30 dage gammelLæs opEsbjerg vandt søndag aften 2-1 over FC Midtjylland i Herning i Superligaens 36.
spillerunde, og dermed sikrede Esbjerg sig bronzemedaljer.
Det er første gang i 15 år, at Esbjerg vinder en superligamedalje.
To mål i første halvleg af henholdsvis angriberen Yuri Yakovenko og kantspilleren Adnane Tighadouini sikrede Esbjerg medaljerne.
Kort før pausen reducerede FCM-profilen Evander til 1-2, men Esbjerg holdt stand i resten af kampen.
Esbjergs Joni Kauko har haft en stor sæson i det vestjyske siden skiftet fra Randers.
 Spillertruppen fejrer sejren og bronzen med fansene.
 Esbjerg-træner John Lammers, til højre, var en tilfreds mand efter bronzen kom hjem.
1 / 3Esbjergs Joni Kauko har haft en stor sæson i det vestjyske siden skiftet fra Randers.
1 / 3Spillertruppen fejrer sejren og bronzen med fansene.
2 / 3Esbjerg-træner John Lammers, til højre, var en tilfreds mand efter bronzen kom hjem.
3 / 3Med sejren ender Esbjerg på tredjepladsen i Superligaen med 56 point, mens FC Midtjylland ender på andenpladsen med 71 point.
Kampen begyndte i et hæsblæsende tempo, og allerede efter syv minutter kom Esbjerg foran 1-0, da Yakovenko satte foden på et fladt indlæg.
Herefter trak Esbjerg sig længere tilbage på banen for at forsvare resultatet.
Det gav muligheder til hjemmeholdet, og angriberen Junior Brumado kom tæt på, da han headede på overliggeren.
Efter 24 minutter slog Esbjerg i stedet til igen, da bolden landede for fødderne af Adnane Tighadouini, som sparkede den op i nettaget til 2-0.
FC Midtjyllands Evander Ferreira jubler efter sin reducering til 1-2.
I det 35.
minut reducerede Evander, da han drejede et fladt hjørnespark ind i målet.
Det satte gang i et pres fra FCM, men efter pausen virkede Esbjerg til at have bedre styr på midtjyderne end i første halvleg.
Esbjerg truede kun sjældent FCM's mål, men esbjergenserne formåede at trække tempoet ud af kampen og holde hjemmeholdet fra at komme til store chancer.
Kun to gange i anden halvleg fik FCM afsluttet, men ingen af skuddene blev farlige.
Esbjerg holdt føringen resten af kampen, og dermed kunne klubben fejre at have fået bronzemedaljer for første gang siden 2004.
/ritzau/FacebookTwitterKopier linkEmner:Esbjerg|FC Midtjylland|Herning|Fodbold|Jylland




https://www.dr.dk/sporten/fodbold/kvindelandsholdet/tilfreds-landstraener-efter-nederlag-vi-byder-dem-op-til-dans

KvindelandsholdetTilfreds landstræner efter nederlag: Vi byder dem op til dansLars Søndergaard er tilfreds med indsatsen, men ærgrer sig over manglende skarphed.
Af Helena Melin og Frederikke Amalie Muff25.
maj 2019 kl.
19.
03 | opdateret 25.
maj 2019 kl.
19.
22Bemærk: artiklen er mere end 30 dage gammelLæs opDet danske kvindelandshold var undertippede i testkampen mod England, men kunne forlade banen med oprejste pander efter et nederlag på 0-2.
- Jeg er meget tilfreds med vores indsats.
Jeg synes, at vi byder dem op til dans.
Vi turde at spille, siger landstræner Lars Søndergaard.
Læs også:KARAKTERER De danske spillere kæmpede forgæves mod EnglandHan peger på den manglende skarphed som den primære forskel mellem de to hold i dagens kamp.
- De er skarpere, end vi er.
Vi har chancer, der er lige så store som dem, de scorer på.
Havde vi udnyttet dem, havde det set anderledes ud, siger han.
Landsholdet har været oppe mod en række kompetente modstandere i foråret.
I april tabte de 4-0 til det franske landshold, der i øjeblikket indtager en fjerdeplads på Fifas verdensrangliste.
England ligger nummer tre.
Til sammenligning befinder danskerne sig på en 17.
plads.
- Vi er irriterede og trætte af, at vi taber kampe, men vi må også bare erkende, at vi møder hold i verdenseliten.
Det har været svære modstandere, og derfor glæder det mig, at vi i dag er i så meget boldbesiddelse, siger Lars Søndergaard.
Næste opgave for kvindelandsholdet er den 29.
august, hvor Malta venter i første kamp i EM-kvalifikationen.
FacebookTwitterKopier linkEmner:England|Malta




https://www.dr.dk/sporten/fodbold/superliga/mestrene-afslutter-saesonen-med-tredje-nederlag-paa-stribe

SuperligaMestrene afslutter sæsonen med tredje nederlag på stribeFC København tabte til FC Nordsjælland i mestersskabsslutspillets sidste kamp.
25.
maj 2019 kl.
19.
23Bemærk: artiklen er mere end 30 dage gammelLæs opForan et festklædt Telia Parken satte Robert Skov lørdag ny scoringsrekord i Superligaen, da FC København tabte 1-3 til FC Nordsjælland.
Det var Robert Skovs 29.
superligamål i sæsonen, og han slår derfor Ebbe Sand, der i sæsonen 1997/98 scorede 28 mål for Brøndby.
Da det var sidste runde af Superligaens mesterskabsslutspil, kunne FC København efter kampen løfte pokalen i vejret som et bevis på klubbens 13.
danske mesterskab i historien.
Det var FCK’s tredje nederlag i træk, siden klubben for 20 dage siden sikrede sig mesterskabet, og det var samtidig FCN’s første sejr i ti kampe.
I lørdagens opgør satte FCK sig hurtigt på kampen, og både Viktor Fischer og Jonas Wind kunne have bragt værterne tidligt i front, men præcisionen manglede.
Efter det indledende tryk fra FCK kom FC Nordsjælland bedre med og gik uimponeret til opgaven.
William Kvist spillede i dag sin sidste kamp for FC København efter over 400 kampe for klubben.
Særligt Jonathan Amon i venstre side var meget involveret, og efter 42 minutter måtte FCK-målmand Jesse Joronen heroisk kaste sig ned og forhindre amerikaneren i at sende FCN i front.
Det lykkedes dog FCN at komme i front ét minut før pausen, da Mohammed Kudus sparkede Andreas Skov Olsens tværpasning fladt i mål.
FCK kom buldrende ud til anden halvleg og skabte hurtigt flere store muligheder.
Efter en times spil gav overtaget pote, da Robert Skov blev sendt afsted og prikkede bolden forbi Nicolai Larsen til 1-1.
Gæsterne havde dog mere i sig, og med 18 minutter igen sparkede FCN-topscorer Andreas Skov Olsen sit 22.
sæsonmål i kassen og sendte gæsterne i front.
I overtiden scorede indskiftede Ibrahim Sadiq til slutresultatet 3-1 for FC Nordsjælland.
/ritzau/FacebookTwitterKopier linkEmner:FC København|FC Nordsjælland|Mohammed Kudus (fodboldspiller)|Fodbold|Brøndby




https://www.dr.dk/nyheder/udland/paven-sammenligner-abort-med-lejemord

UdlandPaven sammenligner abort med lejemordAbort-diskussionen raser i USA, og imens fordømmer paven aborter, uanset grunden.
Paven går - igen - til kamp mod abort.
Arkivfoto.
Af Emil Eller25.
maj 2019 kl.
18.
22Bemærk: artiklen er mere end 30 dage gammelLæs opAbort kan aldrig tolereres.
Heller ikke hvis fosteret lider af alvorlige sygdomme eller står til at dø ved fødslen.
Det siger pave Frans i dag på en antiabort-konference, der blev afholdt i Vatikanet, ifølge nyhedsbureauet AP.
Er det lovligt at smide et liv væk for at løse et problem?
Er det lovligt at hyre en lejemorder for at løse et problem?
Pave FransHan siger, at abort slet ikke er et religiøst spørgsmål, men et menneskeligt spørgsmål.
- Er det lovligt at smide et liv væk for at løse et problem?
Er det lovligt at hyre en lejemorder for at løse et problem?
spørger paven retorisk på konferencen.
Han opfrodrer læger og præster til at støtte familier til at gennemføre graviditeter, også når fostrene med stor sandsynlighed vil dø.
Han fordømmer samtidig aborter, der er baseret på test under graviditeten, og siger, at et menneske "aldrig er inkombatibel med liv".
Abort-diskussionen raserIfølge paven skal syge fostre i stedet have medicinsk behandling, også selv om fostret står til at dø.
For forældrenes skyld.
- At behandle de her børn hjælper forældre med at sørge og ikke kun tænke på det som et tab, men som et skridt på en vej, man tager sammen, siger han.
Den hårde udmelding fra paven kommer, mens abortdiskussionen raser i USA.
Her har flere stater for nylig indført strenge abortlove, der forbyder aborter, medmindre der er livsfare forbundet med at gennemføre graviditeten.
Flere steder i USA har der været protester mod de stramninger mod abort, der er vedtaget i flere stater i landet.
I det sidste århundrede blev hele verden skandaliseret af det, nazisterne gjorde for at forfølge racens renhed.
I dag gør vi det samme - med hvide handsker på.
Pave Frans i 2018Paven har tidligere markeret sig som hård abortmodstander.
Sidste år kaldte han blandt andet aborter en del af en usund "smid væk-kultur" og sammenlignede det med raceudskillelsen under holocaust.
Læs også:Guvernør i Alabama har underskrevet hård abortlov- Jeg siger det med smerte.
I det sidste århundrede blev hele verden skandaliseret af det, nazisterne gjorde for at forfølge racens renhed.
I dag gør vi det samme - med hvide handsker på, sagde paven dengang.
Det er heller ikke første gang, han bruger sammenligningen med lejemordere.
Det gjorde han også tilbage i oktober sidste år.
FacebookTwitterKopier linkEmner:Pave Frans (religiøst overhoved)|Abort|USA|Graviditet og fødsel|Den Katolske Kirke




https://www.dr.dk/nyheder/regionale/syd/danmark-ignorerer-krav-naturfond-vil-have-vildsvinehegnet-eu-domstolen

Syd- og SønderjyllandDanmark ignorerer krav: Naturfond vil have vildsvinehegnet for EU-domstolenEuropa-Kommissionen kan rejse en sag mod Danmark, vurderer professor i miljøret.
Arbejdet med at sætte det 70 kilometer lange vildsvinehegn op gik i gang i januar i år.
Af Louise Mandrup (interview) og Simon Brix25.
maj 2019 kl.
18.
02Bemærk: artiklen er mere end 30 dage gammelLæs opDet kan ende med en retssag i EU, hvis ikke opsætningen af vildsvinehegnet langs den dansk-tyske grænse sættes i bero.
Sådan lyder det fra flere sider, efter en aktindsigt har vist, at Europa-Kommissionen for næsten et år siden efterspurgte, at Danmark undersøgte konsekvenserne af det 70 kilometer lange vildsvinehegn.
Det er indtil videre kun blevet til en overfladisk screening, mener verdensnaturfonden WWF.
Derfor er den nu ved at formulere en klage til EU.
Det fortæller seniorbiolog i WWF Thor Hjarsen.
- Næste skridt vil så være at se på, om der er hold i at kunne rejse en sag via EU mod det her hegn og den manglende konsekvensvurdering.
Screening får kritikMiljø- og Fødevareministeriet svarede i 2018 Europa-Kommissionen, at Naturstyrelsen havde lavet en screening af området.
I screeningen konkluderede Naturstyrelsen, at hegnet ikke ville påvirke dyrelivet.
Men screeningen er under al kritik, mener WWF.
- Det forarbejde, der er lavet, er fagligt underlødigt.
Screeningen er uvidenskabelig og overfladisk.
Derfor sender vi nu en klage, siger seniorbiolog Thor Hjarsen.
VildsvinehegnetFormålet med hegnet er at holde vildsvin ude af Danmark.
Det sker af frygt for afrikansk svinepest.
Hvis sygdommen konstateres i Danmark, indstilles al svineeksport øjeblikkeligt.
Hegnet bliver ca.
70 kilometer langt og er ved at blive sat op på land langs den dansk-tyske grænse.
Hegnet er 1,5 meter højt og er gravet cirka 50 cm ned i jorden.
Der er afsat 80 millioner kroner til opsættelsen af hegnet - 30 millioner er erhvervet selv kommet med.
Flere steder lang hegnet er der lavet huller i hegnet, hvor vildtet kan krydse hegnet.
Vejtrafik over grænsen kan fortsat ske uhindret i overensstemmelse med Schengenreglerne.
Hegnet forventes at stå færdigt i november.
Kilde: NaturstyrelsenHan undrer sig også over, hvorfor man vælger at lave huller i hegnet til dyrepassage, når hegnet ifølge Naturstyrelsens screening ikke vil påvirke natur- og dyrelivet.
- Hvis man laver huller i hegnet, har man samtidig også sagt, at hegnet påvirker naturen.
Der er nogle ting, som ikke hænger sammen.
Miløstyrelsen:'Vi har fulgt proceduren'Miljøstyrelsen er myndighed på hegnet og har givet Naturstyrelsen tilladelse til at opføre det.
Det er deres overbevisning, at Naturstyrelsens screening var dækkende i forhold til EU-reglerne, og at der altså ikke var brug for en yderligere vurdering af de konsekvenser, et vildsvinehegn vil få for dyr og natur i området – en såkaldt habitatvurdering.
Det fortæller Helle Pilsgaard, der er kontorchef i Miljøstyrelsen.
- Vi mener, at Naturstyrelsen har lavet en grundig og god ansøgning om vildsvinehegnet.
Vi har naturligvis gennemgået de vurderinger, de har lavet, grundigt.
Vi har også foretaget vores egne vurderinger.
Vi mener, at vi har fulgt proceduren i direktivet.
Men Miljøstyrelsen har ikke været grundige nok i deres vurdering, vurderer professor i miljøret ved Aarhus Universitet Ellen Margrethe Basse.
Blandt andet fordi det er Miljøstyrelsen, der er den ansvarlige myndighed og ikke Naturstyrelsen.
- Der er ikke mange selvstændige vurderinger af behovet for en egentlig habitatvurdering i Miljøstyrelsens anlægstilladelse.
Der henvises i meget vid udstrækning blot til Naturstyrelsens – det vil sige ansøgerens - screening.
Men man kan jo ikke lade ansøgerens egen vurdering være afgørende.
Kritikken har politisk opbakningWWF håber, at sagen vil blive taget op i EU.
Det er dog op til Europa-Kommissionen, om sagen skal tages op ved en EU-domstol.
Ifølge professor Ellen Margrethe Basse er der belæg for at kunne rejse en sag.
- Jeg synes, der er mange problemer i den her vurdering, så mit svar er ja.
Fra politisk side er medlem af Europa-Parlamentet Margrethe Auken fra SF også utilfreds med, hvordan de danske myndigheder har ignoreret hensynet til dyrelivet.
Hun vil også sende Europa-Kommissionen en klage i håbet om, at de vil rejse sagen for en EU-domstol, fortæller hun.
- Jeg synes, det er ualmindeligt arrogant, at man er blevet så ligeglad med vores naturlove, at man ikke engang synes, at man bør svare kommissionen, når de beder om at få en konsekvensanalyse.
Danmark skal leve op til EU's kravMiljøministeriet skriver i et svar til DR Syd, at det i juni sidste år oplyste EU om, at en ny lov om vildsvinehegnet var blevet vedtaget af Folketinget.
En lov, der ifølge ministeriet gjorde byggeriet af hegnet muligt.
Men ifølge professor Ellen Margrethe Basse skal Danmark stadig leve op til EU's krav om at lave en vurdering af, hvilke konsekvenser hegnet vil få for natur- og dyreliv i området.
- Bare fordi man vedtager en lov, er man ikke uden for EU's krav.
Det er et problem, at man vedtager en lov uden at lave en habitatvurdering.
Når et medlemsland ikke efterlever krav fra EU, og medlemslandet efter dialog med Europa-Kommissionen fortsat ignorerer kravet fra EU, har kommissionen ret til at rejse en sag ved EU-domstolen.
Også Danmarks Naturfredningsforening og den tyske del af WWF har tidligere sendt klager til EU vedrørende vildsvinehegnet.
FacebookTwitterKopier linkEmner:EU|Europa-Kommissionen|Dyr|Miljø og natur|Margrete Auken (politiker)




https://www.dr.dk/nyheder/kultur/film/ikonisk-filmfigur-er-blevet-et-kultfaenomen-det-mest-skraemmende-monster

TroldspejletSe temaFilm og serierIkonisk filmfigur er blevet et kultfænomen: Det mest skræmmende monster - nogensinde!
Første 'Alien'-film fik premiere i 1979.
Jakob Stegelmann fortæller her, hvorfor rummonsteret stadig er så uhyggeligt.
I filmen 'Alien' er minerumskibet Nostromo på vej tilbage til jorden efter afsluttet opgave.
Skibets besætning ligger i hypersøvn, men vækkes af dét, der tilsyneladende er et nødsignal fra en planet i nærheden.
(© 20th Century Fox)Af Jakob Stegelmann / Troldspejlet25.
maj 2019 kl.
18.
30Bemærk: artiklen er mere end 30 dage gammelLæs opAlienAlien-monsterets hoved er i sig selv et teknisk vidunder skabt af Carlo Rambaldi, der også skabte 'E.
T.
'Monsteret har hovedrollen i tre film, men kan også ses i to mindre roller i to af seriens film- og i de to film, hvor den møder monsteret fra 'Predator'.
I den første film var det den nigerianske skuespiller Bolaji Badejo, der var inde i monsterkostumet.
Fans regner normalt den anden 'Aliens'-film, som James Cameron lavede i 1986, for at være fuldt på højde med etteren.
Bare mere action betonet end gyseragtig.
'Alien' vs.
'Predator' er et univers for sig selv, skabt til tegneserier og siden brugt i både computerspil og film.
Den oprindelige film fik ros ved premieren, men mange kritiserede dog, at monsteret kunne ses som et aggressivt billede på mandlig seksualitet.
Kølerslangerne fra en Rolls Royce, ryghvirvlerne fra en slange - tilsat en nigeriansk skuespiller.
Det var ingredienserne, der i 1979 skræmte en verden fra vid og sans, og med ét slag gjorde rumrejser til noget andet end rumskibe og strålepistoler.
For det var sådan, den nu afdøde schweiziske maler og billedhugger H.
R.
Giger skabte det skræmmende alien-monster.
Og han løste på den måde instruktøren Ridley Scotts største problem: at finde et monster-look, der var effektivt nok.
'I rummet kan ingen høre dig skrige' var sloganet for den første og stadig bedste Alien-film, lanceret med et mystisk billede af en æggeagtig tingest, som blødte grøn-gul slim ned over plakat-teksten.
Ridley Scotts film fra 1979 blev den første film i en hel alien-mytologi.
(© 20th Century Fox)Der var intet billede af det skræmmende monster, for uvisheden var noget at det, der skabte gyset.
Men Ridley Scott var ikke sikker på, om folk ville blive bange nok.
Filmmonstre havde ofte fremkaldt mere latter end gys, og det ville han undgå.
Han havde til dels lånt handlingen i sin film fra 1958-B-filmen 'It!
The Terror from Beyond Space', hvor et monster fra Mars gemmer sig i et rumskib og angriber besætningen.
Men det var ikke rigtig skræmmende.
Faktisk var det første gang, en rumfilm leverede et regulært gys.
Rummonsteret over dem alleFør 'Alien' var der ikke så skræmmende ombord på rumskibene som udenfor i det tomme rum.
Men det blev der, da besætningen på rumskibet Nostromo blev udsat for den uhyggelige, blinde passager, der langsomt men sikkert gjorde det af med dem alle.
Næsten.
Filmens hovedroller blev spillet af Sigourney Weaver, Ian Holm, Tom Skerrit, John Hurt og Yaphet Kotto.
(© Ronald Grant/20th Century Fox)Efter 40 år er den uhyggelige Xenomorph, som er Alien-væsenets korrekte navn, stadig rummonsteret over dem alle.
Og det til trods for at man ikke ser meget til det, før det er for sent.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Den oprindelige Alien-film er en klassiker, og monsteret blev en stjerne på egen hånd.
Og den har formået at spinde guld til producenter lige siden - også selvom mange af filmene har været under al kritik.
Men det kan han bære, og Gigers design af monsteret er stadig banebrydende.
Blandingen af teknologi og biologi er fantastisk og kan ses i mange af hans malerier.
Men hans stil kunne ikke bruges til alt.
I 1995 blev han bedt om at lave en nyt design til Batmobilen.
Han gjorde, hvad han kunne, men bilen blev så skræmmende, at producenterne droppede ideen.
Giger var god til monstre, ikke til biler.
Læs også:Se den unikke video: Fans gik amok, da verdens største komikerduo kom til DanmarkFacebookTwitterKopier linkEmner:Ridley Scott (filminstruktør)|Rolls-Royce|Biler




https://www.dr.dk/sporten/golf/sloej-dansk-golfdag-i-himmerland-bedste-dansker-paa-delt-15-plads

GolfSløj dansk golfdag i Himmerland: Bedste dansker på delt 15.
pladsLasse Jensen ligger på en delt 15.
-plads efter tredje runde af Made in Denmark.
Lasse Jensen gik lørdagens runde to slag under par, og dermed er han bedst placerede dansker på en 15.
plads.
25.
maj 2019 kl.
17.
50Bemærk: artiklen er mere end 30 dage gammelLæs opTre birdies og en bogey var set med danske øjne dagens succeshistorie ved golfturneringen Made in Denmark i Himmerland.
Her blev tredje runde spillet i European Tour-turneringen, hvor de danske golfspillere indtil videre har haft vanskeligt ved at imponere på dansk grund.
Inden lørdagens runde var relativt ukendte Martin Leth Simonsen, der til dagligt frister en tilværelse på Challenge Touren under European Tour, således bedste danske kort.
Martin Leth Simonsen lå på en delt 11.
-plads, men lørdag var det Lasse Jensen, der stjal billedet med de tre birdies og en bogey.
Det betød, at han gik runden i to slag under banens par på 71 slag, og dermed er han bedst placerede dansker på en delt 15.
-plads inden sidste runde søndag.
Jeff Winther gik runden i to slag over par.
For Martin Leth Simonsen var det derimod svært at holde niveauet, og han endte med en runde i tre slag over par.
Dermed raslede han ned på en delt 35.
-plads.
Her ligger også Jeff Winther, der gik i to slag over, og de to spillere er samlet i par, mens Lasse Jensen længere fremme er samlet to slag under.
De danske stjerner Thorbjørn Olesen og Lucas Bjerregaard missede begge cuttet fredag, og generelt slap blot fem af 16 danske golfspillere videre til weekendens runder.
Helt fremme er der tæt kamp om topplaceringerne.
Her er østrigske Bernd Wiesberger i front med samlet ni slag under efterfulgt af skotske Robert Macintyre, der er et enkelt slag efter inden sidste runde.
Syv birdies og tre bogeys blev Wiesberger noteret for lørdag, mens skotten præsterede fem birdies og to bogeys.
På en delt tredjeplads ligger tyske Max Schmitt og Matthias Schwab, der begge er syv slag under samlet inden søndag.
/ritzau/FacebookTwitterKopier linkEmner:Golf|Jylland|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/viden/teknologi/ekstremt-kraftig-laser-skaber-verdens-hoejeste-lyd-under-vand

Lyden af Danmark Se temaTeknologiEkstremt kraftig laser skaber verdens højeste lyd under vandMed en røntgenlaser har forskere skabt en lyd, der er langt højere end braget fra en raketaffyring.
Forskerne bruger den kraftige røntgenlaser til at studere molekyler og atomer.
(© ColourBox)Af Allan Nisgaard25.
maj 2019 kl.
17.
33Bemærk: artiklen er mere end 30 dage gammelLæs opAmerikanske forskere har med al sandsynlighed skabt den højest mulige lyd under vand.
Forskerne opnåede lyden ved at bruge en ekstrem kraftig røntgenlaser ved det amerikanske energiministeriums SLAC National Accelerator Laboratory.
Laseren bruges til at studere atomer og molekyler og til at gøre forskere klogere på naturlige processer i mikroskopisk skala.
I den sidste ende bidrager den med viden i udviklingen af for eksempel medicin.
Lyd under vandLyd er trykbølger, der bevæger sig gennem luften.
Når du taler, slår på en klokke eller træder på nogle blade, bliver luftmolekylerne sat i bevægelse, og de bittesmå vibrationer, der opstår, rejser så i bølger.
Under vandet fungerer det næsten på samme måde.
Men her bliver lyden transporteret gennem vandmolekyler i stedet for luft.
Vand er meget tættere end luft, og derfor bevæger lyd sig hurtigere under vand.
Selve lyden opstod i et vakuumkammer, da en meget lille vandstråle blev ramt af en lille, men ekstremt kraftig laser.
Fordi lyden opstod i vakuum, kunne forskerne ikke høre den.
De kunne i stedet observere de kraftige trykbølger, som opstod.
- Når vandstrålen bliver ramt af røntgenstrålen, bliver der afsat en frygtelig masse energi, som laver en eksplosion.
Energien er så stor, at den river alle atomer og molekyler fra hinanden.
Her når vi bare at måle strukturen, inden den går i stykker, siger Martin Meedom Nielsen, der er professor i fysik på DTU.
- Det er så den højeste lyd, man kan lave.
For hvis lyden var højere, vil materialet holde op med at kunne transportere lyden, fordi molekylerne bliver revet fra hinanden, fortsætter han.
Forskerne målte lyden til at være 270 decibel.
Til sammenligning er lyden af nogle raketaffyringer målt op til 180 decibel.
Lyde under vandet og i luften kan dog ikke sammenlignes en til en, da lyden bevæger sig anderledes i vand.
Du kan læse mere om decibelskalaen, og hvordan den fungerer her.
I videoen nedenunder, som er filmet i omkring 40 nanosekunder (40 milliardtedele af et sekund), kan du se, hvordan laseren med det samme deler vandstrålen i to.
Ikke nyt at lave eksplosioner med laserForskerne bag undersøgelsen havde i første omgang ikke et mål om at måle den højest mulige lyd under vand.
De var interesseret i at studere de kraftige trykbølger, og hvordan de udbreder sig.
Martin Meedom Nielsen har selv brugt røntgenlaseren ved SLAC i USA.
Og han er lige vendt hjem fra et eksperiment i Hamborg, hvor de har en lignende laser.
Læs også:Et af verdens højeste brag sendte trykbølger flere gange rundt om Jorden- Det, at man laver eksplosioner på den her måde, er der sådan set ikke noget nyt i.
Det har man gjort i mange år.
Men det er sjovt, at de nu har målt trykbølgerne, som udbreder sig i væsken og lavet en historie ud af det, siger Martin Meedom Nielsen.
- Vi lavede faktisk præcist det samme i sidste uge.
Og vi har garanteret også fået den maksimale lyd af det, men det har vi ikke haft fokus på, fortsætter Martin Meedom Nielsen.
FacebookTwitterKopier linkEmner:Videnskab|Danmarks Tekniske Universitet|Hamborg|USA




https://www.dr.dk/sporten/fodbold/vild-slutspurt-sender-lyngby-i-superliga-playoff-mod-vendsyssel

FodboldVild slutspurt sender Lyngby i Superliga-playoff mod VendsysselPå to mål i slutfasen vinder Lyngby 2-1 i Helsingør og skal spille playoffkampe mod Vendsyssel.
Lyngby og Jeppe Kjær skal spille Superliga-playoff mod Vendsyssel FF.
25.
maj 2019 kl.
16.
38Bemærk: artiklen er mere end 30 dage gammelLæs opLyngby skal spille om at rykke op i Superligaen efter en dramatisk afgørelse på 1.
division.
De kongeblå scorede to gange i slutfasen i udekampen mod Helsingør og vendte et truende nederlag til en 2-1-sejr i sidste spillerunde og snuppede rækkens tredjeplads.
Nicolai Geertsen blev den helt store helt, da han stod for begge Lyngbys scoringer.
I det 83.
minut udlignede han, da han oversprang sin oppasser, og på kanten til tillægstiden scorede han igen med hovedet efter mangelfuld opdækning på en dødbold.
Det bliver Vendsyssel, som Lyngby skal møde i to playoffkampe om en plads i Superligaen.
Netop de to hold mødtes også i sidste sæson, hvor nordjyderne rykkede op med en samlet sejr.
Hobro og Viborg mødes i den anden duel om en plads i Superligaen.
Den umiddelbare taber blev Næstved, der igennem det meste af lørdagen lå til at snuppe tredjepladsen, da Lyngby og Fremad Amager begge var bagud.
Mikkel Agger scorede to gange for Viborg i kampen mod Fremad Amager.
Efter en satsning i de sidste minutter indkasserede Næstved et mål hjemme mod Thisted og måtte nøjes med 1-1.
En 2-0-scoring til Næstved kunne ellers sikre holdet tredjepladsen - medmindre Lyngby havde lavet endnu et sent mål.
Det var ellers Fremad Amager, som var i pole position til at tage tredjepladsen inden sidste spillerunde, da holdet havde et point mere end både Lyngby og Næstved inden runden.
Hurtigt svandt amagerkanernes superligachancer voldsomt ind i udekampen mod Viborg, der kunne nå direkte oprykning.
Først fejlede Fremad Amager-målmand Nicklas Dannevang efter et kvarter, da Mikkel Agger kunne score efter en klodset returbold.
Fem minutter før pausen blev Dannevang passeret igen, da Jeff Mensah bragede Viborg på 2-0.
I løbet af anden halvleg blev det både 3-0 og 4-0.
Christoffer Boatengs fuldtræffer for Næstved i det 4.
minut så længe ud til at være nok for de grønblusede, indtil Nicolai Geertsen andetsteds sendte Lyngby på superligakurs i den dramatiske slutfase.
/ritzau/FacebookTwitterKopier linkEmner:Lyngby|Næstved|Fremad Amager|Jylland|Fodbold




https://www.dr.dk/nyheder/udland/desperat-evakuering-af-norske-laks

UdlandDesperat evakuering af norske laksLaksene dør i massevis på grund af algeinvasion i det nordlige Norge.
Evakueringer af fiskene er i gang.
En algeinvasion har gjort livet svært for norske laks.
25.
maj 2019 kl.
16.
59Bemærk: artiklen er mere end 30 dage gammelLæs opSelskabet Ellingsen Seafood har evakueret 260.
000 laks fra et anlæg, som er i fare for at blive ramt af alger, der har kostet 7,5 millioner fisk livet.
Sent fredag aften gik selskabet i gang med det, der bliver kaldt en "desperat evakuering" for at redde laks til en værdi af 250 millioner norske kroner.
Det skriver det norske erhvervsmedie E24.
Anlægget ligger i Skarvhausen i Nordland, og tilsammen skal næsten 800.
000 laks flyttes.
Evakueringen af den første af tre laster med 260.
000 fisk var vellykket, og i løbet af natten var næste last med laks i gang med at blive flyttet.
Det fortæller Line Ellingsen, der er administrerende direktør i Ellingsen Seafood.
- Den første gik rigtig godt, men det tager lidt længere tid end først beregnet, siger direktøren lørdag.
Dyr invasionIndtil videre har algerne taget livet af flere millioner fisk.
Det norske Fiskedirektoratet har beregnet, at der er gået over 800 millioner norske kroner tabt efter algerne.
Det er baseret på en kilopris på 62 norske kroner.
- Desværre skete det, vi frygtede.
Vi har nu fået bekræftet at op mod 90 procent af alle fiskene ved anlægget i Stabben er døde, sagde Line Ellingsen sent fredag aften.
- Algeinvasionen øst for stedet er blevet betydeligt større nu, end det var i går, og der er ingen tvivl om, at det stiger, sagde hun.
Algerne befinder sig i den nordlige del af Norge.
/ritzau/NTBFacebookTwitterKopier linkEmner:Norge|Fisk




https://www.dr.dk/nyheder/politik/ep-valg/mussolini-mod-mussolini-italiensk-diktators-efterkommere-klar-til

EP-valgMussolini mod Mussolini: Italiensk diktators efterkommere klar til europaparlamentsvalgBåde et oldebarn og barnebarn til den berygtede italienske diktator er klar til valg i Italien.
Caio Giulio Cesare Mussolini er en af de italienske kandidater til europaparlamentsvalget.
Af Louise Brodthagen Jensen25.
maj 2019 kl.
17.
11Bemærk: artiklen er mere end 30 dage gammelLæs opNår stemmerne fra europaparlamentsvalget i Italien er talt op, kan det ende med, at der fremover sidder ikke bare en, men to parlamentsmedlemmer med efternavnet Mussolini.
I forvejen sidder den fascistiske diktator Benito Mussolinis barnebarn Alessandra Mussolini i Europa-Parlamentet, hvor hun har siddet for Silvio Berlusconis parti, Forza Italia, siden 2014.
Men også et oldebarn ved navn Caio Giulio Cesare Mussolini er i morgen på valg.
I begyndelsen af april meddelte partilederen for det nyfascistiske og euroskeptiske “Italiens Brødre”, Giorgia Meloni, at den 51-årige Caio Giulio Cesare Mussolini stiller op som partiets kandidat til Europa-Parlamentet.
Caio Giulio Cesare Mussolini er kun nummer ti på sit partis valgliste, men efternavnet trækker i sagens natur en del opmærksomhed.
Noget, kandidaten selv har valgt at bruge aktivt i sin kampagne, forklarer han i et interview med den italienske avis ll Messagero.
- Mange vil gerne skrive Mussolini på valgkortet.
Så jeg har besluttet, at mit kampagneslogan er “ScriviMussolini” (skriv Mussolini, red.
), og jeg må sige, at det er jeg ret glad for, siger han.
Den tidligere søværnsofficer er født i Argentina, hvor hans bedstefar Vittorio Mussolini flygtede til i slutningen af Anden Verdenskrig.
Han har ingen politisk erfaring, men har, som han selv formulerer det, "levet med politik hele mit liv".
Racelovene under Mussolinis styre har han kaldt en fejltagelse og en skamplet, men han siger samtidig, at det var en ganske kompliceret tid, og at der ikke er noget klart svar på, om fascismen var god eller dårlig for Europa og Italien.
- Det kan ikke defineres med enkle betegnelser som rigtigt eller forkert eller godt eller ondt, lød det fra Mussolini på et pressemøde i Rom i sidste måned.
Alessandra Mussolini, barnebarn af Benito Mussolini, ses her sammen med Silvio Berlusconi.
Svært at spå om chancer“Italiens Brødre” står til at få fire-fem procent af stemmerne ved valget i morgen, og det er på nuværende tidspunkt vanskeligt at spå om Mussolinis chancer for at blive valgt ind.
Men man skal ikke undervurdere effekten af efternavnet, mener Gert Sørensen, der er seniorforsker på Institut for Engelsk, Germansk og Romansk på Københavns Universitet.
- Det har jo en vis signalværdi, det skal man ikke undervurdere, siger han.
Mussolinis udtalelser ser han dog som et udtryk for det, han kalder den banalisering af fascismen, der findes i Italien i øjeblikket.
Benito Mussolini døde i 1945, hvor han blev skudt af italienske partisaner.
- At sige, at der var mange gode ting frem til, hvor racelovene sætter ind i 1938, mener jeg ikke helt er holdbart, for racelovgivningen så man i forskelligt omfang også før.
Man glemmer yderligere den vold og brutalitet, hvormed fascismen kom til magten i 1922.
Det er, som om man ikke helt har forstået, hvad det drejede sig om, siger Gert Sørensen.
Tråde tilbage til MussoliniPartiet "Italiens Brødre" udspringer af det gamle nyfascistiske Alleanza Nazionale - eller Nationalalliancen - der igen har rødder i et parti, hvis medlem og ledere gjorde tjeneste under Benito Mussolini, forklarer han.
- Det er jo en udløber af Nationalalliancen, så der er en historik knyttet til den gruppering, som i høj grad er identificeringen af højrefløjen - også den ekstreme - i Italien.
Og det er jo med til at sige noget om, hvordan fascismen via nye udtryk har overlevet frem til dag, siger Gert Sørensen, der peger på, at man i Italien aldrig helt har taget det store opgør med fortiden.
En fortid, der også bliver refereret til både direkte og inddirekte blandt flere af de aktive politiske grupperinger, der findes i Italien i dag.
Og indenrigsminister og Lega-leder, Matteo Salvini, er ingen undtagelse.
Som da han på Benito Mussolinis fødselsdag valgte at tweete følgende let omskrevede citat fra diktatoren selv:- Så mange fjender, så megen ære.
Salvini har den seneste tid gjort sig bemærket ved at stå i spidsen for et forsøg på at mobilisere flere EU-skeptiske nationalkonservative partier på tværs af Europa ved det kommende valg.
Således var blandt andet repræsentanter for det tyske Alternative für Deutschland (AfD), det hollandske Frihedspartiet og DF's Anders Vistisen samlet i Milano i sidste weekend for at mødes med Salvini.
Hollandske Geert Wilders, Matteo Salvini og franske Marine Le Pen (th.
) var samlet i Milano i sidste weekend.
Her er ingen fascister, racister eller ekstremister, lød det blandt andet fra Salvini, der afviste, at der her var tale om ekstrem højrefløjspolitik, men blot fornuftig politik.
Udsigt til godt valgRegeringspartiet Lega står ifølge blandt andre Financial Times med udsigt til omkring 30 procent af stemmerne ved valget i Italien i morgen.
- For så vidt man kan have tillid til meningsmålingerne, vil Matteo Salvini udlægge det som en kanonsejr, siger Gert Sørensen og minder om, at Lega ved sidste års parlamentsvalg i Italien fik omkring 17 procent.
Nu er foreløbige målinger som bekendt forbundet med en vis portion usikkerhed, men står det til troende, vil Lega blive Italiens største parti.
Og det kan få konsekvenser, som rækker ud over blot europaparlamentsvalget, vurderer Gert Sørensen, som aner en mulighed for, at styrkeforholdet mellem Matteo Salvini og Femstjernebevægelsens Luigi Di Maio kan rykkes.
- Det kan jo få konsekvenser for regeringens holdbarhed, hvis Salvini bliver fristet af et nyvalg - måske allerede til efteråret - og ser en mulighed for at vinde og få absolut flertal i parlamentets to kamre, siger han og tilføjer:- Det afhænger jo meget af, hvor stor eller hvor lille sejren bliver, men jeg tror ikke, der er tvivl om, at det kan få nogle indenrigspolitiske konsekvenser.
FacebookTwitterKopier linkEmner:Anders Primdahl Vistisen (politiker)|Italien|Matteo Salvini (politiker)|Valg og folkeafstemninger|Københavns Universitet




https://www.dr.dk/sporten/fodbold/kvindelandsholdet/karakterer-de-danske-spillere-kaempede-forgaeves-mod-england

KvindelandsholdetKARAKTERER De danske spillere kæmpede forgæves mod EnglandHenrik Liniger og Arnela Muminovic uddeler karakterer efter nederlaget.
Sofie Junge havde svært ved at holde kadencen mod England.
Af Henrik Liniger og Arnela Muminovic25.
maj 2019 kl.
17.
22 | opdateret 25.
maj 2019 kl.
17.
42Bemærk: artiklen er mere end 30 dage gammelLæs opDe gjorde, hvad de kunne, men det var ikke nok.
De danske landsholdskvinder løb ind i et 2-0-nederlag i testkampen mod et stærkt engelsk hold.
DR Sportens fodboldkommentatorer Henrik Liniger og Arnela Muminovic har vurderet de danske spilleres indsats.
1Katrine Abel – 7Spillede sig voldsomt op i forhold til kampen mod Frankrig.
Stabile indgreb og udstrålede sikkerhed.
Chanceløs ved scoringerne.
En mere end godkendt præstation.
2Rikke Sevecke – 4Ikke den mest iøjnefaldende kamp af Sevecke, især kom der ikke meget offensivt fra hende.
Passede dog sine defensive pligter, på nær ved 1-0 scoringen, hvor Nikita Parris slap væk fra hende.
3Stine Ballisager – 7Stine Ballisager var solid i midterforsvaret (Arkivfoto) Flot kamp af den danske midterforsvarer, som for anden gang i træk leverede en stabil indsats.
Stærk i nærkampe, man mangler stadig lidt i i boldomgangen.
Har vist sig som et sikkert valg for Lars Søndergaard i forsvareret.
4Janni Arnth – 7Virkede overraskende usikker i et par situationer i første halvleg, men spillede sig hurtigt op på sit normale, sikre niveau.
5Sofie Svava – 10Sikken en kamp af Svava, som fik sin første start i en landskamp mod en modstander af denne kaliber.
Sikker defensiv og med masser af offensiv gåpåmod og ideer.
Var kvinden bag Danmarks første store chance.
6Pernille Harder – 10Pernille Harder var som så ofte før Danmarks stærkeste offensive kort (Arkivfoto) Fremragende første halvjeg, hvor den danske anfører var banens altdominerende spiller.
Tæt på at score et flot frisparksmål efter pausen.
7Sofie Junge – 4Flere gode momenter i første halvleg, men havde for mange farlige boldtab efter pausen.
Virkede som om hun løb tør for kræfter undervejs.
8Sanne Troelsgaard – 4En lidt anonym indsats fra Troelsgaard, som passede sine pligter på midtbanen, men så var der heller ikke overskud til så meget mere.
En stor afbrænder trækker ned.
9Nicoline Sørensen – 4Pågående og med fine indlæg fra den danske højrekant.
Havde nogle gode skudmuligheder, som hun ikke fik udnyttet, og de missede muligheder trækker ned.
10Emma Snerle – 7Endnu en af de helt unge og nye spillere på Lars Søndergaards hold, som greb chancen.
Spillede en lidt uvant plads som venstre kant, men kan være fuldt tilfreds med sin præstation.
Tidligt udskiftet efter en voldsom duel.
11Signe Bruun – 4Fik bolden i mål, men scoringen blev korrekt underkendt for hands.
Fik ikke vist så meget, som hun kunne have ønsket, nu hvor hun fik chancen i Nadia Nadims fravær.
12Mille Gejl – 2Kastet ind i kampen før pausen efter Emma Snerles skade.
Havde svært ved at finde fodfæste i opgøret og fik aldrig markeret sig for alvor.
13Rikke Marie Madsen – 4Fuld af opportunisme og løbevillighed, og hun fik til tider skabt uro i Englands defensiv.
14Lars Søndergaard – 7Havde sat sine spillere fint op til kampen og satsningen på ungdommen med Svava og Snerle på venstrekanten var meget vellykket.
Han må snart – ligesom resten af holdet – have lyst til at se Danmark score mål og vinde kampe igen.
Læs også:Danske fodboldkvinder taber testkamp til VM-favoritter fra EnglandFacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fodbold|England|Frankrig




https://www.dr.dk/nyheder/viden/klima/greta-thunberg-modtaget-som-en-stjerne-i-danmark-vi-skal-opfoere-os-som-om-vores

Greta Thunberg Se temaKlimaGreta Thunberg modtaget som en stjerne i Danmark: 'Vi skal opføre os, som om vores liv er på spil'Tusindvis af danskere deltog i dag i en landsdækkende klimamarch, hvor den svenske klimaktivist var hovedtaler.
Af Anton Lind25.
maj 2019 kl.
17.
29Bemærk: artiklen er mere end 30 dage gammelLæs opTil klapsalver og en fyldt slotsplads foran Christiansborg leverede den 16-årige svenske klimaktivist Greta Thunberg i dag sin første store tale i Danmark.
Med sin velkendte markante og direkte retorik sendte pigen, der i løbet af det seneste år er blevet et internationalt fænomen, tusindvis af danskere afsted på klimamarch i København, Aarhus og flere andre steder i landet.
- Vores hus brænder, og vi skal opføre os, som om vores liv er på spil - for det er det, sagde Greta Thunberg til de fremmødte på Christiansborg Slotsplads.
Tilskuerne jublede og klappede flere gange undervejs i den knap ti minutter lange tale, hvor svenskeren opfordrede til at tage dagens budskab med ind i stemmeboksen ved de kommende valg.
- I har snart valg i Danmark, og i morgen er der valg til Europa-Parlamentet.
Det, vi gør i EU, har enorm indflydelse på planeten.
Vi er truet og er nødt til at gøre noget, sagde Thunberg.
30.
000 på gaden i København aleneArrangørerne ventede, at op mod 40.
000 ville deltage i dagens klimamarch, og tv-billeder fra Aarhus og København viste også tusindvis af mennesker på gaden.
Københavns Politi oplyser, at godt 30.
000 deltog i København alene, og blandt de mange deltagere var også kandidater fra flere af de partier, som stiller op til Folketingsvalget og EP-valget.
Se billeder fra klimamarchen herunder.
Lørdag var der klima-march på Christiansborg Slotsplads i København.
 Deltager i klima-marchen lytter til den svenske klima-aktivist Greta Thunberg.
 Klima-marchen i København startede på Christianborg Slotsplads.
Bagefter gik deltager 2.
5 kilometer gennem København.
.
 Klimamarchen samlede cirka 30.
000 deltagere i København.
 Den svenske klima-aktivist Greta Thunberg talte lørdag vedl Folkets Klimamarch foran Christiansborg.
 Klimamarchen foregik både i København og i flere andre byer i landet.
 Christianborg Slotsplads var fyldt med mennesker, der deltog i klima-marchen lørdag.
1 / 7Lørdag var der klima-march på Christiansborg Slotsplads i København.
1 / 7Deltager i klima-marchen lytter til den svenske klima-aktivist Greta Thunberg.
2 / 7Klima-marchen i København startede på Christianborg Slotsplads.
Bagefter gik deltager 2.
5 kilometer gennem København.
.
3 / 7Klimamarchen samlede cirka 30.
000 deltagere i København.
4 / 7Den svenske klima-aktivist Greta Thunberg talte lørdag vedl Folkets Klimamarch foran Christiansborg.
5 / 7Klimamarchen foregik både i København og i flere andre byer i landet.
6 / 7Christianborg Slotsplads var fyldt med mennesker, der deltog i klima-marchen lørdag.
7 / 7Også tidligere klimakommisær i EU Connie Hedegaard deltog, og hun trådte også op på talerstolen, hvor hun hyldede de fremmødte.
- Det nytter virkelig noget, når der er et folkeligt pres, sagde hun.
'Jeg kan virke ekstrem, men jeg fremmer bare forskningen'Det var dog den 16-årige svensker, der var dagens helt store hovedperson.
Og efter sin tale fortalte hun DR's klimakorrespondent, Thøger Kirk, hvordan det seneste år har været.
- Det har været meget specielt og svært at forstå, hvor meget der er sket, sagde hun.
Hun forholdte sig også til den kritik, som nogle har rettet mod hende for at være for ekstrem.
Den giver hun dog ikke meget for.
- Det kan man synes, men jeg fremmer bare forskningen og det, forskerne siger.
Det kan godt virke ekstremt, men det er, hvad forskningen siger, sagde hun og tilføjede til de fremmødte i dag:- Fortsæt med at kæmpe og giv aldrig op.
Har sat sit præg på ungdommenDR's klimakorrespondent, Thøger Kirk, har ved flere lejligheder interviewet Greta Thunberg, og han forklarer, hvordan hun på mindre end et år er blevet et internationalt fænomen og også blevet populær herhjemme.
- Hun har betydet utroligt meget, for hun sætter ord på de tanker, som mange unge har.
Det har virkelig sat sit præg på ungdommen.
Hun er en helt i de danske klasselokaler.
- Unge ved ikke, hvem den svenske statsminister er, de ved ikke noget om svensk politik, men de ved, hvem Greta Thunberg er, siger Thøger Kirk.
FacebookTwitterKopier linkEmner:Connie Hedegaard (politiker)|Europa-Parlamentet|København|EU|Valg og folkeafstemninger




https://www.dr.dk/sporten/formel1/magnussen-starter-som-femmer-i-monaco-ferraris-leclerc-i-stor-fiasko

Formel1Magnussen starter som femmer i Monaco - Ferraris Leclerc i stor fiaskoKevin Magnussen havde god fart i sin Haas-racer i kvalifikationen og starter søndag som nummer fem.
Kevin Magnussen satte lørdag den sjettebedste omgangstid i kvalifikationen, mens Haas-kollegaen Romain Grosjean blev nummer 13 på de sydfranske gader.
25.
maj 2019 kl.
16.
24Bemærk: artiklen er mere end 30 dage gammelLæs opNår der søndag køres om Formel 1-point i Monacos gader, bliver det med Kevin Magnussen i en god startposition.
Den danske racerkører satte lørdag den sjettebedste omgangstid i kvalifikationen, mens Haas-kollegaen Romain Grosjean blev nummer 13 i de monegaskiske gader.
Det var Magnussen og resten af Haas tydeligvis tilfredse med, da der lød et jublende "Yeeeeees.
Woooohoooo" over radioen.
Efter løbet blev positionen endnu bedre, da Red Bulls Pierre Gasly fik en straf af Den Internationale Motorsportsunion (FIA) på tre placeringer for at blokere for Grosjean i et sving.
Magnussen starter derfor som nummer fem søndag.
Til gengæld blev lørdagens kvalifikation en stor fiasko for Ferraris Charles Leclerc, som allerede udgik efter den første kvalifikationsrunde, Q1.
Det skete, da Leclerc blev overgået af Ferraris anden kører, Sebastian Vettel, som i sidste øjeblik drønede ind blandt de 15 hurtigste.
Ferraris Charles Leclerc forud for dagens kvalifikation.
21-årige Leclerc er ellers på hjemmebane i Monaco, hvor han kommer fra, men søndag starter han helt nede som nummer 16.
Vettel sluttede som nummer fire i lørdagens kvalifikation, da Q3 var gennemført.
Han kunne ikke hamle op med Mercedes' Lewis Hamilton.
Briten var hurtigst med tiden 1 minut og 10,166 sekunder og sluttede foran Mercedes-kollega Valtteri Bottas.
Magnussen blev nummer 13 i Monacos Grand Prix sidste år.
Året forinden blev han nummer 10, men der er altså god mulighed for at forbedre de resultater efter lørdagens kvalifikation.
Magnussen ligger på syvendepladsen i den samlede VM-stilling inden søndagens ræs om point.
Danskeren har skrabet 14 point sammen i sæsonens fem første grandprixer.
Mercedes har kurs mod en samlet sejr, da Lewis Hamilton ligger på førstepladsen med 112 point.
Bottas er i hælene på holdkammeraten med 105 point, mens Max Verstappen (Red Bull) på tredjepladsen har 66 point.
Der blev første gang kørt grandprix i Monacos gader i 1929, og i 1950 blev løbet inkluderet i Formel 1-verdensmesterskabet.
Den daværende Red Bull-kører Daniel Ricciardo vandt, da Formel 1-feltet senest besøgte gaderne i 2018.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Monaco|Ferrari|Motorsport




https://www.dr.dk/sporten/formel1/magnussen-jubler-efter-fremragende-femteplads-i-monaco-jeg-er-virkelig-glad

Formel1Magnussen jubler efter fremragende femteplads i Monaco: 'Jeg er virkelig glad'Kevin Magnussen var ét stort smil efter en meget stærk kvalifikation i Monaco.
Kevin Magnussen havde en forrygende dag i Monaco.
25.
maj 2019 kl.
17.
11Bemærk: artiklen er mere end 30 dage gammelLæs opMed tiden 1.
11,109 minutter var Kevin Magnussen ikke blot sjettebedst i kvalifikationen til Monacos Formel 1 Grand Prix.
Danskeren var også så tæt på de bedste, at han både undervejs og bagefter jublede stort over sin stærke kørsel og bilens ydeevne.
Efter løbet blev positionen endnu bedre, da Red Bulls Pierre Gasly fik en straf af Den Internationale Motorsportsunion (FIA) på tre placeringer for at blokere for Grosjean i et sving.
Magnussen starter derfor som nummer fem søndag.
- Igen var bilen bare rigtig god, og jeg fik sat nogle gode omgange.
Jeg er virkelig, virkelig glad, siger Kevin Magnussen til TV3+Kun halvanden tiendedel var han efter Sebastian Vettel, som sluttede på fjerdepladsen i sin Ferrari.
Hurtigst af alle var Lewis Hamilton foran sin Mercedes-kollega Valtteri Bottas og Max Verstappen i Red Bull.
Sidste mand foran Magnussen var altså Pierre Gasly (Red Bull) på femtepladsen med tiden 1.
11,041 minut.
Red Bull Racings Pierre Gasly i bilen.
Under pres i Q2Danskeren kørte overbevisende og bedre og bedre gennem hele kvalifikationen.
I første kvalifikationsrunde, Q1, satte Kevin Magnussen så tidligt en hurtig tid, at han kunne holde i garagen i de sidste 6-7 minutter af runden.
I Q2 var han under pres, efter han ramte barrieren tidligt og måtte i pit og få ny frontvinge.
Men i sit allersidste forsøg kørte han i rundens femtebedste tid, efter han var kørt ud på runden på 11.
-pladsen.
Avancementet og den flotte tid fik danskeren til at juble i teamradioen.
- Jeg ramte muren og ødelagde frontvingen og måtte køre ind og afbryde det run, jeg var på.
- Da lagde jeg en masse pres på gutterne (i garagen), men de gjorde det super godt og fik mig ud, så jeg alligevel kunne nå at køre de to omgange, jeg havde planlagt og komme ind i rytmen og sætte den tid, jeg skulle sætte for at komme i Q3.
I Q3 forbedrede danskeren sig igen, men det rakte kun til syvendebedste tid, før danskeren igen, igen leverede stort under pres med at sætte sin bedste tid på dagen i allersidste forsøg.
Og så jublede han dobbelt og takkede sit team over radioen.
Sjettepladsen er det bedste kvalifikationsresultat for Kevin Magnussen i Monaco i Formel 1-karrieren.
Tidligere er han sluttet som henholdsvis nummer 8, 16, 13 og 19 i kvalifikationen i Monaco.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Monaco|Red Bull|Formel 1




https://www.dr.dk/sporten/oevrig/flere-danskere-ror-sig-i-world-cup-finalen

Øvrig sportFlere danskere ror sig i World Cup-finalenDer er flere danske finalepladser ved World Cup i kajak i polske Poznan.
René Holten Poulsen sluttede på sidstepladsen i sin finale i 1000 meter enerkajak lørdag.
Søndag er der igen mulighed for metal.
Af Helena Melin25.
maj 2019 kl.
18.
06Bemærk: artiklen er mere end 30 dage gammelLæs opLørdag eftermiddag sikrede Emma Aastrand Jørgensen den første danske medalje ved årets første World Cup-afdeling i kajak, og søndag er der mulighed for mere metal til de danske roere.
Læs også:Holten Poulsen havde is i maven: Tog pusterum for at komme styrket tilbageRené Holten Poulsen roede en skuffende finale i 1000 meter enerkajak tidligere på dagen, men i semifinalen i 1000 meter toerkajak tog han revanche.
Sammen med makkeren Nils Boe satte han konkurrenterne til vægs, og den danske kajak var den hurtigste af alle.
I finalen skal Holten og Boe blandt andet kæmpe mod landsmændene Rasmus Knudsen og Morten Graversen.
Finalen i 1000 meter toerkajak ros søndag klokken 11.
54.
Emma Aastrand Jørgensen sikrede sig tidligere lørdag en sølvmedalje i 200 meter enerkajak.
(Arkivfoto) Der er også danskere repræsenteret i finalen i 500 meter firerkajak.
Emma Aastrand Jørgensen, Julie Frølund Funch, Line Langelund og Pernille Brandstrup Knudsen roede en stærk semifinale og blev de næsthurtigste.
Finalen ros søndag klokken 13.
14.
Læs også:Danske OL-sølvvindere fuldender European Games-holdBåde Emma Aastrand Jørgensen og René Holten Poulsen blev for nyligt udtaget til den danske European Games-trup, der tager til Minsk den 21.
juni.
FacebookTwitterKopier linkEmner:René Holten Poulsen (roer)|Kano og kajak|Minsk|Polen




https://www.dr.dk/nyheder/politik/ep-valg/brancheorganisationer-om-faelles-selskabsskat-i-eu-grundlaget-skal-paa-plads

Valg til Europa-ParlamentetSe temaEP-valgBrancheorganisationer om fælles selskabsskat i EU: Grundlaget skal på plads førstSå længe medlemslandene opgør indkomst forskelligt, er en fælles selskabsskat omsonst, lyder det.
Flere af spidskandidaterne til europaparlamentsvalget ønsker en fælles selskabsskat i EU.
I Danmark er medicinproducent Novo Nordisk en af de virksomheder i Danmark, der betaler allermest i skat.
Af Thomas Klose Jensen25.
maj 2019 kl.
16.
22Bemærk: artiklen er mere end 30 dage gammelLæs opDer skal være en mindstesats for selskabsskat i EU.
Sådan lyder et af punkterne i DR's kandidattest til europaparlamentsvalget.
Et spørgsmål, der ifølge Dansk Industri skal deles i to for at kunne besvares.
Nemlig i en diskussion om en fælles mindstesats og en diskussion om fælles regler for, hvordan den skattepligtige indkomst opgøres.
- Når det gælder reglerne for den skattepligtige indkomst, så er vi meget store tilhængere af det og arbejder for, at vi har nogle fælles regler i alle europæiske lande for, hvad det egentlig er, der skal beskattes i den enkelte virksomhed, siger direktør i Dansk Industri Kent Damsgaard.
Læs også:EU-spidskandidater strides om selskabsskat: 'Vi skal undgå et ræs mod bunden'- Når vi har fået det på plads, kan man bagefter tage diskussionen, om der skal være en fælles regel for, hvad satsen skal være.
Forskellige opgørelserDebatten om en mindstesats for selskabsskat er blandt de emner, som er blevet debatteret i forbindelse med det igangværende europaparlamentsvalg.
Og Dansk Erhverv er på linje med Dansk Industri.
- Vi er ikke fuldstændigt afvisende, men man skal huske på, at tingene skal komme i den rigtige rækkefølge, forklarer skattepolitisk chef Jakob Ravn.
Udfordringen ifølge de to brancheorganisationer er nemlig, at der rundt omkring i EU er vidt forskellige måder at opgøre den skattepligtige indkomst på.
I Luxembourg ligger selskabsskatten eksempelvis på 26 procent, mens den i Danmark er noget lavere og ligger på 22 procent.
Til gengæld har virksomhederne i Luxembourg en lang række fradrag, der gør, at meget få virksomheder reelt betaler 26 procent af deres overskud i skat, mens Danmark ikke har ret mange fradrag, men til gengæld en lavere selskabsskat.
- Vi har brug for at få ryddet op i den store forskel, sådan så alle lande har ens regler for, hvad der tæller med i den skattepligtige indkomst.
Det skal vi have på plads først, siger Kent Damsgaard.
En pointe, som politikerne ofte glemmer, når der diskuteres selskabsskat, mener Jakob Ravn fra Dansk Erhverv.
- Politikerne taler ofte om en fælles bund under selskabsskatten, men de glemmer, at det er ekstremt vigtigt at få den her base med.
Ellers er det lidt omsonst at tale om en fælles bund.
Se et klip fra EU-spidskandidaternes debat om selskabsskat.
Færre regler ville være stor fordelBegge organisationer ser både fordele og ulemper i et fælles skattegrundlag og mindstesats i EU.
En fordel for danske virksomheder vil eksempelvis være mere ensartede skatteregler.
- Det ville være en kæmpe administrativ lettelse for virksomhederne, hvis de kun skal sætte sig ind i ét sæt regler i stedet for 28 forskellige sæt regler.
Og skattemyndighederne har også kun ét sæt regler, hvilket vil give en effektiv skattekontrol, siger Kent Damsgaard.
En ulempe ved en mindstesats for selskabsskatten er derimod, at landene mister et instrument at konkurrere på.
Eksempelvis har Danmark og andre mindre lande traditionelt haft en lidt mindre sats for at kunne konkurrere med de større markeder som i Tyskland og Frankrig.
- Ulempen er så, at man mister et instrument som stat til at kunne konkurrere i at tiltrække virksomhederne.
Men jeg tror nok, at fordelene for erhvervslivet ville være større end ulemperne, siger Jakob Ravn.
FacebookTwitterKopier linkEmner:Kent Damsgaard (erhvervsleder)|Skatter og afgifter|EU|Dansk Industri|Luxembourg




https://www.dr.dk/nyheder/politik/ep-valg/groen-boelge-rammer-irland-de-groenne-vil-faa-en-central-rolle-i-europa

EP-valgGrøn bølge rammer Irland: 'De grønne' vil få en central rolle i Europa-Parlamentet'Foreløbige målinger viser fremgang til miljøpartiet Green Party i Irland og til det hollandske Arbejderparti.
Green Party-kandidaten Ciaran Cuffe står foreløbig som en af de helt store vindere ved europaparlamentsvalget i Irland.
Af Louise Brodthagen Jensen25.
maj 2019 kl.
16.
07Bemærk: artiklen er mere end 30 dage gammelLæs opDer er formentlig ingen tvivl om, at klima- og miljøpolitik er rykket højt op på dagsordenen ved dette års europaparlamentsvalg.
Og noget tyder på, at Irland - også kendt som "the emerald isle" eller "den grønne ø" - er det første land, som for alvor er ramt af den grønne bølge.
For tidlige meningsmålinger, foretaget efter valgstederne i aftes lukkede klokken 22 lokal tid, viser, at miljøpartiet Green Party har fået stor opbakning fra de irske vælgere.
- Vi vidste, I gerne ville det grønne, og det lader til, at I i dag har stemt grønt.
Folket har længe været foran politikerne, når det gælder emner som klima og tab af naturområder, så vi er taknemmelige for, at I har tillid til, at vi kan levere det, I ved, der er brug for.
Tak for at være en del af den grønne bølge, skriver partiet på Twitter.
Vi tror på, de grønne vil få en central rolle i Europa-ParlamentetEamon Ryan, leder af Green Party i Irland.
Målingen foretaget blandt mere end 3.
000 personer i hele landet af Red C for den irske public service station, RTE, inddeler Irland i tre valgkredse, og her står Green Party til en stor fremgang, der kan sikre dem kandidater til parlamentet i alle valgkredse.
Irerne har 13 pladser i Europa-Parlamentet (to af dem dog først efter brexit).
I lokalvalget er partiet gået frem med ni procent, et udtryk for en opbakning som ifølge både Independent.
ie og Irish Times er hidtil uset.
Her står premierminister Leo Varadkars liberalkonservative parti, Fine Gael, og landets andet store parti Fianna Fáil dog begge stærkest med 23 procent hver.
Det eurokritiske Sinn Féin står til omkring 12 procent.
Se hele målingen her.
Udsigten til tre kandidater i parlamentet, glæder Green Party-lederen Eamon Ryan.
- Der er en grøn bølge af bevidsthed i Irland, og vi har ventet på det her i lang tid.
Og det er ikke kun de unge.
Min erfaring, når vi har været ude i hele landet, er, at der faktisk også er en stor andel af ældre mennesker, der lytter, siger han til Newstalk og slår fast:- Vi tror på, de grønne vil få en central rolle i Europa-Parlamentet.
Fremgang til hollandsk arbejderpartiSelvom der først officielt vil blive fremlagt målinger og valgresultater, når alle lande har været til valg søndag, er der også allerede glæde at spore i Holland.
Og det er overraskende nok i det socialdemokratiske Arbejderparti PVDA, at armene ryger i vejret af begejstring.
For ifølge en måling foretaget af Ipsos på vegne af det hollandske public service station NOS er der fremgang til PVDA.
Leder af det hollandske Arbejderparti, Lodewijk Asscher, fejrer her de foreløbige resultater fra europaparlamentsvalget.
Partiet, der har formået næsten at fordoble sine stemmer i forhold til seneste europaparlamentsvalg, står nu til fem pladser i Europa-Parlamentet, og det sætter partiet foran premierminister Mark Ruttes liberale Folkeparti for Frihed og Demokrati (VVD), og også den højrenationale gruppe Demokratisk Forum, som ellers var spået et godt valg.
Selvom der er tale om en foreløbig måling med en usikkerhed på to procentpoint, ser næstformand for EU-Kommissionen og Hollands tidligere udenrigsminister, Frans Timmermans, det som et tegn på, at venstrefløjen kan få fremgang ved dette års valg.
- Tak for al jeres støtte i går.
Tak for at vise, at Holland er et land med optimisme, hvor folket ved, at vi er nødt til at gøre Europa til et bæredygtigt, socialt og fair sted, lyder det fra Timmermans i en video på Twitter.
Valgdeltagelsen i Holland ser desuden ud til at være en del højere end ved forrige valg i 2015.
Ifølge målingen fra Nos er valgdeltagelsen kravlet op over 41 procent, hvilket vil være det højeste siden 1989 - og en fremgang på fire procent fra 2015.
Torsdag var både hollændere og briterne i stemmeboksen, mens Irland sammen med Tjekkiet gik til valg i går.
I Tjekkiet kan man fortsat stemme i dag, ligesom der også er valg i Slovakiet, Malta og i Letland.
Resten af EU-landene stemmer i morgen.
Der er valg til Europa-Parlamentet 26.
maj.
Her kan du se, hvordan Europa-Parlamentet påvirker din hverdag.
FacebookTwitterKopier linkEmner:Europa-Parlamentet|Mark Rutte (politiker)|Europa-Kommissionen|Holland|Valg og folkeafstemninger




https://www.dr.dk/nyheder/regionale/midtvest/pas-paa-lavtflyvende-storke-nye-vejskilte-skal-beskytte-vestjysk

Midt- og VestjyllandPas på lavtflyvende storke: Nye vejskilte skal beskytte vestjysk storkepar Storkereden i Bækmarksbro er placeret tæt på vejen, hvor biler farer forbi.
Sådan ser et af de to skilte ud, der skal advare bilister om storkene.
Af Asta Pil Heltborg25.
maj 2019 kl.
15.
13Bemærk: artiklen er mere end 30 dage gammelLæs opDu er måske før stødt på vejskilte, der advarer om lavtgående fly, man skal være opmærksom på som bilist.
Nu er der dukket lignende skilte op i Bækmarksbro i Vestjylland.
Men det er ikke flyvemaskiner, man skal passe på - det er i stedet det storkepar, der flyver rundt i området.
Siden det stod klart, at et storkepar havde slået sig ned i området, har Bækmarksbro nemlig måttet byde gæster fra nær og fjern velkommen.
Jess Frederiksen, der er formand for foreningen storkene.
dk, fortæller, der kommer rigtig mange mennesker forbi, og at det derfor er vigtigt at advare folk om, at de skal være påpasselige, når de vil se storkereden.
- Der er rigtig mange mennesker på en meget lille vej, og der holder mange biler, så det kan være lidt problematisk at se, om der er nogen, når man kører over bakken, siger han og uddyber:- Derfor er det vigtigt, man letter på speederen og holder øje med, hvad der sker.
Læs også:For første gang i 15 år: Tre storkepar yngler i DanmarkHar før set storke, der blev påkørtDet er medlemmerne fra foreningen storkene.
dk, der har opfordret Lemvig Kommune til at sætte skilte op.
Og der gik ikke mere end et par dage, til skiltene med ordene "Lavtflyvende storke" var på plads.
- Kommunen har selv fundet på, hvad der skulle stå, og jeg synes, det er en rigtig god idé.
Det giver noget opmærksomhed, så man tænker, at man lige skal sænke farten, siger Jess Frederiksen.
Han fortæller, at han i Polen har set storke med rede tæt på veje, der er blevet kørt ned.
Skiltene er til, for at storkeparret i Bækmarksbro ikke lider samme skæbne.
Interessen for storkereden, der ligger små 100 meter fra vejen, falder nok ikke foreløbig, da der er æg i reden.
Hvis alt går efter planen, klækker de i starten af juni, og så er der flere lavtflyvende storke, man skal være opmærksom på.
Sådan ser det ud, når storken står i sin rede i Vestjylland.
FacebookTwitterKopier linkEmner:Fugle|Jylland|Lemvig Kommune|Biler|Polen




https://www.dr.dk/musik/gimi-paa-26-synger-om-vaere-queer-der-er-stadig-mange-ting-vi-skal-snakke-om

KARRIEREKANONENSe temaMusikGimi på 26 synger om at være queer: 'Der er stadig mange ting, vi skal snakke om'Sangeren Gimi skriver musik om LGBTQ-personers udfordringer rundt om i verden.
© drAf Nanna Mejer Sørensen25.
maj 2019 kl.
15.
05 | opdateret 22.
maj 2019 kl.
16.
56Læs op- Vi er kommet rigtig langt med LGBTQ-rettigheder.
Men der er stadig mange ting, vi skal snakke om og adressere.
Sådan lyder det fra 26-årige Mergim Krasniqi, som laver musik under navnet Gimi.
Og det er netop, hvad han gør gennem musikken.
I sin egen tidlige ungdom og gymnasietid savnede han selv kunstnere at spejle sig i.
- Jeg gik rundt med så mange følelser, og det ville have betydet meget for mig, hvis jeg havde haft en kunstner at se op til eller kunne lytte til sange, der beskrev, hvordan jeg havde det.
Lyt til Gimis single 'The Boys Downtown They Keep on Eyefucking Me':Gimi - The Boys Downtown They Keep on Eyefucking MeDet ville have betydet meget for mig, hvis jeg havde haft en kunstner at se op til.
GimiGimis forældre flygtede fra Kosovo til Danmark, året inden han blev født.
Og han tilbragte de første fire år af sit liv på ét enkelt værelse i et asylcenter i Nordjylland sammen med sine forældre og to søstre.
Efter at have flyttet rundt til forskellige asylcentre endte familien i Sønderjylland, hvor Gimi er vokset op.
Gennem familiebesøg i Kosovo har Gimi med egne øjne set, hvordan seksuelle minoriteter ofte kun kan være sig selv i små undergrundsmiljøer, og hvordan nogle må leve dobbeltliv og skjule dele af deres identitet.
Og hvordan det generelt, også i Danmark, kan være svært at holde i hånd med sin partner i offentligheden som LGBTQ-person (fællesbetegnelse for køns- og seksuelle minoriteter, der ikke er heteroseksuelle eller kønsbinære).
Gimi er finalist i talentudviklingsforløbet og konkurrencen KarriereKanonen.
- Jeg begyndte at skrive sange, da jeg var omkring 15.
Der var mange ting, der skulle bearbejdes i den alder.
Jeg havde mange følelser, jeg gerne ville udtrykke, fortæller han.
Det er den slags emner, hans sange handler om.
Han identificerer sig selv som queer, som han ikke kun forbinder med seksualitet, men lige så meget med køn og aktivisme.
- For mig er det et bredt paraplybegreb, som ikke lukker en inde i at være én bestemt ting, forklarer han.
Passede ikke indHan fortæller, hvordan han egentlig har sine forældre at takke for, at han blev introduceret til at udtrykke sig gennem musik.
Ifølge Gimi har hans forældre nemlig arbejdet hårdt for at give deres børn de muligheder, de ikke selv havde.
De lod hans søstre og ham frit vælge, hvilke fritidsinteresser de ville gå til, og de begyndte alle til musik.
GimiKunstneralias for 26-årige Mergim Krasniqi.
Laver popmusik og synger om LGBTQ-personers udfordringer rundt om i verden.
Finalist i talentudviklingsforløbet og konkurrencen KarriereKanonen.
Læser kandidat i Music Creation på Det Rytmiske Musikkonservatorium.
Har albanske rødder, er født i Danmark og har boet i London.
Det holdt den i dag 26-årige sanger og sangskriver fast i.
Det startede med sammenspil med andre børn, dernæst bas og guitar.
Og så sang.
Som 15-årig blev han sanger i et band, begyndte at skrive sange selv og lærte at spille klaver.
Gimi endte i musikklassen på gymnasiet og brugte sin fritid på musikskolen.
På sit efterfølgende højskoleophold fik Gimi for alvor blod på tanden efter at jagte musikdrømmen.
- Jeg fandt pludselig ud af, at man godt kunne have musik som profession.
Og mange af lærerne forklarede, hvordan der var større musikscener uden for Danmark.
Man kunne jo bare flytte og forfølge musikerdrømmen, fortæller han.
Gimi havde nemlig svært ved at finde sig til rette i Sønderjylland.
Han følte ikke, han passede ind, og det virkede nemmere at tage til et større sted for at finde sig selv.
Derfor endte han på en musikalsk bacheloruddannelse i London og blev så forelsket i byen og i sine nye venner fra skolen, at han blev boende bagefter.
Her udgav han sin første sang og blev booket til at spille på forskellige barer, klubber og spillesteder.
- Jeg boede i et lille kollektiv.
Vi startede i Vestlondon, hvor skolen lå.
Da vi blev færdige, flyttede vi til Østlondon, hvor kunsten og musikken lever.
Jeg savner det vildt meget, siger Gimi om sin tid i London.
Et bankende pophjerteMen efter nogle år begyndte Danmark at trække i ham igen.
- Jeg havde hjemvé, og alle de penge, jeg tjente, gik til at betale husleje.
På et tidspunkt var det også, som om der begyndte at ske vildt meget på musikfronten i København.
Der var pludselig en scene, jeg kunne spejle mig i.
Det var også en af grundene til, at jeg flyttede hjem, siger Gimi, som var begyndt at lytte til danske navne som Chinah, Vera, Off Bloom og Goss.
Navne, som bevæger sig i et lydunivers, han kunne relatere til.
Det var, som om den dominerende lyd i København var blevet mere poppet.
Jeg følte, jeg havde fundet mig selv i London og var blevet en person, jeg selv var glad for.
At komme tilbage til Danmark var svært, fordi jeg pludselig blev mindet om, hvor usikker jeg var, inden jeg tog afsted.
GimiOg Gimis hjerte har banket for popmusikken, siden han som lille labbede de store stjerners musikvideoer i sig på MTV.
- Det var Britney Spears og Backstreet Boys og alle de der typer.
Hele popmusikkens verden.
Det var så fængende, og det tog mig med storm, forklarer han.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
Vil være noget for nogenMen selvom han musikalsk følte sig hjemme, var det sidste år ikke udelukkende en dans på roser at flytte til den danske hovedstad, hvor han aldrig tidligere havde boet.
- Jeg følte, jeg havde fundet mig selv i London og var blevet en person, jeg selv var glad for.
At komme tilbage til Danmark var svært, fordi jeg pludselig blev mindet om, hvor usikker jeg var, inden jeg tog afsted, siger han og fortsætter:- Ligesom når man møder en gammel ven eller bekendt, som stadig ser en, som den man var, da man kendte hinanden.
Det var, som om jeg associerede min selvtillid med det engelske sprog og min usikkerhed med det danske.
Men sådan har jeg det heldigvis ikke mere.
Jeg skulle bare vænne mig til det.
- Om et år er min ep forhåbentlig helt færdigproduceret.
Jeg kunne også godt tænke mig at skrive for andre kunstnere.
Jeg elsker at skrive popsange, og det gør jeg også for mig selv, men det kan jo blive endnu mere poppet, end min egen musik er, fortæller Gimi om fremtidsplanerne.
Og efter et år i København, hvor han er startet på en kandidatuddannelse på Det Rytmiske Musikkonservatorium, føler han, at han er lige, hvor han skal være.
Det tror jeg måske er meningen med livet.
At give en stemme til nogle andre.
GimiHer dyrker han musikken på fuld tid og arbejder på en ep, han forhåbentlig bliver klar til at udgive i løbet af året.
Og øver sig i at blive lige så sikker og målrettet på en scene, som hans sangtekster er.
- Sangene peger jo på specifikke problemer og har nogle stærke budskaber, og det skal også komme til udtryk på scenen, så ordene ikke siger én ting, mens min krop siger noget andet.
Jeg synes, det er vigtigt, at man bruger sin platform til at være noget for andre, hvis man har en, siger han.
- Jeg vil gerne være en, som sætter ord på noget, andre kan relatere til.
Måske kan nogle føle sig repræsenteret gennem mig.
Det tror jeg måske er meningen med livet.
At give en stemme til nogle andre.
Gimi spiller koncert på spillestedet Stengade i København 3.
juni og til KarriereKanonen-finalen på Smukfest i Skanderborg 6.
august.
FacebookTwitterKopier linkEmner:Britney Spears (musiker)|København|Jylland|Pop og rock|Smukfest




https://www.dr.dk/sporten/fodbold/superliga/live-skov-saetter-maalrekord-mens-esbjerg-banker-mod-bronzen-foelg-sidste






https://www.dr.dk/nyheder/viden/teknologi/plutos-hjerte-kan-gemme-paa-et-underjordisk-hav

TeknologiPlutos 'hjerte' kan gemme på et underjordisk havFlydende vand på dværgplaneten kan udvide rammerne for, hvor liv kan opstå.
Pluto blev besøgt af Nasa-sonden New Horizons i 2015.
Den sendte billeder hjem af en overraskende varieret overflade.
Og en hjerteformet is-slette, som måske gemmer på et flydende hav.
Af Søren Bjørn-Hansen25.
maj 2019 kl.
15.
01Bemærk: artiklen er mere end 30 dage gammelLæs opDa Nasa-sonden New Horizons sendte de første højtopløselige billeder af Pluto hjem i sommeren 2015, tabte planetforskere verden over kæben.
For hvad der burde være en ensartet og kedelig overflade, var i stedet et arret, farverigt og plettet kludetæppe.
- Da vi fik billederne fra Pluto, var vi meget overraskede.
Der var så meget variation og dynamik, siger Kjartan Kinch, der er planetforsker ved Niels Bohr Institutet.
Mest af alt skilte den hjerteformede is-slette Sputnik Planitia sig ud.
For den var jomfrueligt hvid - uden nogen meteorkratere.
Læs også:Meteornedslag afslører tonsvis af vand på Månen- Hjertet ser meget ungt ud.
Isen ligner et isdækket hav.
Men vi har hele tiden tænkt, at det formentlig bare er frossen kvælstof, siger han.
Plutos alder og afstand til Solen burde nemlig udelukke, at flydende vand kan eksistere der.
Men nu mener forskere fra Japan og USA at have regnet sig frem til, at hjertet netop er et isdækket hav.
Som holdes flydende af et isolerende lag af gas.
Havet gemmer sig måske under det hjerteformede islag, som dækker en stor del af Plutos overflade.
(© NASA/Johns Hopkins University Applied Physics Laboratory/Southwest Research Institute)Computermodel simulerer flydende vandForskerne har ved hjælp af computermodeller simuleret de forhold, der kan forklare Plutos kridhvide hjerte, og holde et hav flydende.
- De har simulere,t hvordan et hav kan holde sig flydende under isen.
Og det går op, hvis der er et isolerende lag af gas blandet op med is, som en slags slush-ice, mellem overflade-isen og vandet, siger Kjartan Kinch.
Forskerne beskriver selv dilemmaet sådan her.
- For at vedligeholde et hav skal Pluto holde på den interne varme.
På den anden side bliver Plutos isskjold nødt til at forblive meget koldt, hvis varierende istykkelse skal kunne eksistere.
(.
.
.
) tilstedeværelsen af et tyndt lag af gas-hydrater ved iskjoldets base, kan forklare både havets langvarige overlevelse og bevare isskjoldets forskellige tykkelser.
Forskerne gætter på, at det er metangas, som udgør det isolerende lag.
Her ses de forskellige lag på Pluto.
Det orange lag, mellem isen øverst og det blå vand nederst, er de gashydrater, som måske holder vandet varmt nok til at være flydende.
(© Kamata S.
et al.
)Kan være en forklaring - eller ikkeHvis laget af gashydrat er tykt nok og isolerer godt, kan det ifølge Kjartan Kinch godt holde på den smule varme, der er tilbage, fra da dværgplaneten blev dannet.
Han vil dog ikke gå så langt som at sige, at et flydende hav på Pluto hermed er bevist.
- Det er en interessant simulation, som giver os en potentiel forklaring.
Men det betyder ikke nødvendigvis, at det er sket.
Har store perspektiver for jagten på livMange ville måske mene, at det nok ikke har den store betydning, om der er flydende vand under isen på Pluto eller ej.
Men perspektivet er faktisk afgørende.
For kan flydende vand eksistere her - i et så ekstremt, goldt og koldt miljø som Plutos - kan det også findes mange flere steder i universet.
Læs også:Grundvand på Mars: Kratere bekræfter teori om kæmpehavOg det kan betyde, at liv i teorien kan opstå langt flere steder.
Det mener forskerne bag i hvert fald.
Kjartan Kinch er delvist enig.
- Da jeg startede som astrofysiker, snakkede vi om, at der var vand under isen på Jupiters måne Europa.
Og siden har det kun bevæget sig længere og længere ud, siger Kjartan Kinch.
- Og jeg er enig i, at flydende vand er en forudsætning for liv, som vi kender det.
Men der skal også være en energikilde og en kemisk ubalance, som livet kan næres ved.
Og det er en lille smule svært at se for sig på Pluto.
Men statistisk set øges mængden af steder, hvor livet kan opstå.
Også udenfor vores solsystem.
Hvis altså der er flydende vand under Plutos hjerte.
Forskningen blev offentliggjort i denne uges udgave af Nature Geoscience.
FacebookTwitterKopier linkEmner:Videnskab|Københavns Universitet|NASA|Japan|USA




https://www.dr.dk/sporten/haandbold/herrelandsholdet/overskud-ved-vm-betyder-millioner-til-breddehaandbolden

HerrelandsholdetOverskud ved VM betyder millioner til breddehåndboldenOverskuddet ved VM forventes at lande på omkring 37 millioner kroner.
Der er guldregn over dansk håndbold.
Af Malte Nørgaard25.
maj 2019 kl.
14.
41Bemærk: artiklen er mere end 30 dage gammelLæs opDansk Håndbold Forbund (DHF) tjente gode penge på at være værter for VM i herrehåndbold i januar.
Mere præcist forventer forbundet, at overskuddet lander på omkring 37 millioner kroner.
Fakta: Håndboldforeningerne i talRegion Nordjylland: 16.
050 (2,73 % af indbyggerne)Region Midtjylland: 34.
086 (2,61 % af indbyggerne)Region Sydjylland: 26.
257 (2,16 % af indbyggerne)Region Sjælland: 11.
563 (1,39 % af indbyggerne)Region Hovedstaden: 17.
033 (0,94 % af indbyggerne)Kilde: Danmarks Idrætsforbund, medlemstal for Dansk Håndbold Forbund 2017De penge vil nu blive brugt på bredde- og amatørprojekter i dansk håndbold.
Det oplyser DHF i en pressemeddelelse.
- Vi er ovenud begejstrede for det gode resultat af VM i herrehåndbold, som forventes at lande over det niveau, vi havde budgetteret med.
Hele overskuddet udloddes til DHF, der udelukkende kan bruge midlerne til gavn for idrætten, og derved går det direkte tilbage til breddehåndbolden, siger generalsekretæren i Dansk Håndbold Forbund, Morten Stig Christensen og fortsætter.
- Med overskuddet fra VM kan vi nu fortsætte det fremragende arbejde på breddesiden, så vi forhåbentlig kan få vendt medlemsafgangen til en tilgang.
Alle skal være medDe mange millioner fra VM vil blandt andet blive brugt på at sikre bedre forhold for frivillige og udøvere, ligesom de vil gå til den fortsatte udvikling af håndbolden.
Morten Stig Christensen, generalsekretær i dansk håndbold forbundOgså overskudsmidlerne fra EM i 2014 og VM i 2015 blev givet til samme formål.
Og mange af de frivillige, som hjalp til under vinterens slutrunde, vil også få gavn af overskuddet, fortæller generalsekretæren.
- De mange millioner fra VM vil blandt andet blive brugt på at sikre bedre forhold for frivillige og udøvere, ligesom de vil gå til den fortsatte udvikling af håndbolden.
En af de helt store indsatser her bliver at udbrede ulige årgange og de nye spilformer, som skal være med til at sikre, at håndbold er sjovt og udviklende for alle i alle aldersgrupper hele livet igennem- Jeg håber, at disse initiativer fører til, at endnu flere kommer til at opleve glæden ved at spille håndbold, slår han fast.
FacebookTwitterKopier linkEmner:Dansk Håndbold Forbund|Håndbold|Morten Stig Christensen (erhvervsleder)




https://www.dr.dk/sporten/fodbold/kvindelandsholdet/danske-fodboldkvinder-taber-testkamp-til-vm-favoritter-fra-england

KvindelandsholdetDanske fodboldkvinder taber testkamp til VM-favoritter fra EnglandKvindelandsholdet i fodbold tabte med 0-2 i lørdagens testkamp mod England i Walsall.
25.
maj 2019 kl.
16.
20Bemærk: artiklen er mere end 30 dage gammelLæs opNår VM i kvindefodbold løber af stablen denne sommer, er England blandt favoritterne, mens Danmark end ikke formåede at kvalificere sig.
På den baggrund var det helt efter bogen, da Lars Søndergaards kvindelandshold tabte lørdagens testkamp med 0-2 på udebane mod England, der har den tidligere Manchester United-spiller Phil Neville som landstræner.
Danmark var i perioder godt med i kampen og havde sine chancer, men England var lige en tand skarpere i Walsall.
Danmark åbnede opgøret fint og kom til et par muligheder ved Sanne Troelsgaard i de første godt ti minutter.
Særligt den ene burde have skabt dansk føring.
Englænderne kom dog siden bedre med, og hjemmeholdet skabte kampens største chance efter 17 minutter.
Sanne Troelsgaard spillede fra start i testkampen mod England.
I et kontraangreb blev Ellen White sendt i dybden på en friløber, men hun overplacerede sin afslutning, da målmand Katrine Abel stormede ud for at gøre målet mindre.
Danmark havde stor ære af første halvleg, men den sluttede ærgerligt set med danske øjne.
I tillægstiden var et frispark i første omgang blevet clearet, men bolden dumpede ned for fødderne af Manchester Citys Nikita Parris, der resolut sparkede bolden ind ved stolpen til 1-0.
Kort efter pausen fik Pernille Harder en god chance, men hendes forsøg blev blokeret af målmanden.
I stedet blev det 2-0 til England.
Et indlæg blev sendt ind i feltet, hvor Manchester City-spilleren Jill Scott i helt blank position headede bolden i mål.
Godt midtvejs var Pernille Harder tæt på en reducering, men hendes frisparksforsøg strøg marginalt forbi.
Det var generelt ikke danskernes dag foran målet, og England kunne køre sejren på 2-0 hjem.
/ritzau/FacebookTwitterKopier linkEmner:England|Pernille Harder (fodboldspiller)|Fodbold|Manchester City FC|Manchester United FC




https://www.dr.dk/nyheder/politik/ep-valg/overblik-saadan-kan-du-foelge-med-i-valget-til-europa-parlamentet

EP-valgOVERBLIK Sådan kan du følge med i valget til Europa-ParlamentetDu kan følge med i europaparlamentsvalget på både dr.
dk, i tv og i radioen.
Du kan følge valget til Europa-Parlamentet på alle platforme, når danskerne går til stemmeurnerne på søndag.
Af Kasper Madsbøll Christensen25.
maj 2019 kl.
15.
27Bemærk: artiklen er mere end 30 dage gammelLæs opSøndag skal danskerne en tur i stemmeboksen sammen med millioner af andre europæerne.
I disse dage bliver der nemlig afholdt valg til Europa-Parlamentet, hvor i omegnen af 400 millioner europæere kan stemme om, hvem der skal besætte parlamentets 751 pladser.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Mens nogle lande - såsom Storbritannien - allerede har afholdt deres valg, så er det altså den 26.
maj, det gælder for os i Danmark.
Vi skal i alt vælge 14 politikere, som skal repræsentere Danmark i Europa-Parlamentet i de kommende fem år.
13 af dem indtager deres pladser den 2.
juli, hvor det nye parlament mødes for første gang.
Den 14.
parlamentariker får dog først sin plads, når Storbritannien har forladt EU.
Men hvor kan du egentlig følge med i valget her på DR?
Og hvornår begynder de første resultater at trille ind?
Det giver vi dig et overblik over herunder.
Læs også:28 svar, der klæder dig på til valget til Europa-ParlamentetValgaften på DR1Ask Rostrup (til venstre) og Johannes Langkilde er makkerparret, der skal guide seerne igennem den store valgaften på DR1.
På DR1 guider Johannes Langkilde og Ask Rostrup dig gennem den store, europæiske valgaften direkte fra DR Byens Studie 5, hvor du aftenen igennem vil få seneste nyt fra Danmark og resten af Europa - og selvfølgelig også bliver opdateret på valgets resultater, så snart stemmerne begynder at trille ind.
DR1 sender live klokken 18.
55-21 og igen fra klokken 21 til omkring en time efter midnat.
TV Avisen sender som vanligt klokken 18.
30 og i en forkortet udgave klokken 21.
Stemmestederne i Danmark lukker klokken 20 søndag aften, og kort tid herefter kan vi forvente den første exitpoll om det danske resultat.
DR's korrespondenter står aftenen igennem klar i blandt andet London, Paris og Berlin for at give dig seneste nyt om valget.
På DR1 bliver der mandag morgen samlet op på valget fra klokken 6-9.
Læs også:OVERBLIK Fra Skagerak til Sortehavet: 28 lande skal til EU-valg på fire dageFølg med på dr.
dk døgnet rundtDr.
dk følger valget allerede fra søndag morgen, når valgstederne i Danmark åbner.
På dr.
dk kan du følge med i valget allerede fra søndag morgen klokken ni.
Dækningen fortsætter resten af søndagen og en god del af mandag med.
De første egentlige resultater kommer dog ikke før omkring klokken 23 i aften, da man ikke må offentliggøre officielle resultater, før de sidste stemmesteder i Europa er lukket.
Det gør de først klokken 23 nogle steder i Italien.
Ved valget til Europa-Parlamentet i 2014 forelå det danske resultat cirka en time efter midnat.
Omkring kl.
23.
15 forventes en fælleseuropæisk prognose, hvor vi vil blive klogere på, hvordan de nuværende otte grupper i Europa-Parlamentet har klaret sig i valget.
Bliv opdateret på P1 og DR2Det er de her 751 pladser, det hele handler om.
Danmark skal vælge i alt 14 parlamentarikere til Europa-Parlamentet.
Du kan følge med i valget i P1 Morgen søndag klokken 8-12, kun afbrudt af 'Gudstjeneste på P1' mellem klokken 10-11.
Radiokanalen giver dig igen seneste nyt om valget fra klokken 17 og indtil midnat.
Mandag vil P1 Morgen også hellige sig valget til Europa-Parlamentet mellem klokken 6-9.
På DR2 vil Deadline også beskæftige sig med europaparlamentsvalget, når nyhedsudsendelsen bliver sendt 22.
30-23 søndag aften.
Du kan læse meget mere om valget til Europa-Parlamentet her.
FacebookTwitterKopier linkEmner:DR1|Europa-Parlamentet|Storbritannien|Valg og folkeafstemninger|Johannes Langkilde (journalist)




https://www.dr.dk/sporten/oevrig/overlegen-rindom-vinder-em-guld

Øvrig sportOverlegen Rindom vinder EM-guldAnne Marie Rindom kunne fejre EM-guldet allerede før den sidste sejlads.
Anne-Marie Rindom vandt også en medalje, da der var VM i sejlads i Aarhus.
Af Malte Nørgaard25.
maj 2019 kl.
14.
21 | opdateret 25.
maj 2019 kl.
15.
12Bemærk: artiklen er mere end 30 dage gammelLæs opAnne Marie Rindom kunne allerede før den sidste af de 12 sejladser kalde sig europamester i Laser Radial.
Derfor greb hun telefonen, mens hun stadig var på vandet, for at snakke med LIGA på P3.
Det føles så godt.
For to år siden tabte jeg guldet i den allersidste sejlads, så det føles rigtig, rigtig fedt.
Anne Marie Rindom, sejler- Det har været en sindssyg god uge.
Den dårligste placering har været en 12.
plads.
Det har jeg aldrig prøvet før.
Det er virkelig for sindssygt.
Jeg er simpelthen så glad, lyder det på en vindblæst linje ud for Portugals kyst.
Anne Marie Rindom har tidligere vundet både OL-bronze og VM-guld, men hun har aldrig før stået øverst på skamlen til et EM.
Derfor betyder titlen også noget særligt for den danske sejler.
- Det føles så godt.
For to år siden tabte jeg guldet i den allersidste sejlads, så det føles rigtig, rigtig fedt, at jeg endelig kan kalde mig europamester.
Det er så stort!
FacebookTwitterKopier linkEmner:Anne-Marie Rindom (sejler)|Sejlsport|Portugal




https://www.dr.dk/sporten/fodbold/silkeborg-er-tilbage-i-superligaen

FodboldSilkeborg er tilbage i SuperligaenMed en sejr på 2-0 over Nykøbing, spillede Silkeborg sig tilbage i Superligaen.
Jubel i Silkeborg.
Af Malte Nørgaard25.
maj 2019 kl.
15.
32 | opdateret 25.
maj 2019 kl.
15.
50Bemærk: artiklen er mere end 30 dage gammelLæs opSilkeborg kunne lørdag gå amok i jubelrus, et år efter at den midtjyske fodboldklub rykkede ud af Superligaen.
Med en hjemmesejr på 2-0 over Nykøbing FC i sidste spillerunde i 1.
division er Silkeborg tilbage i landets bedste række.
Topscorer Ronnie Schwartz satte festen i gang med et frisparksdrøn efter et kvarter, da de midtjyske værter foran 8146 tilskuere tog den direkte oprykkerplads foran Viborg.
Ti minutter før slutfløjt slog angriberen til igen, da han cementerede sejren.
Viborg kan sammen med Lyngby fortsat gøre Silkeborg selskab i Superligaen, men de to hold skal nu ud i to drabelige playoffdueller mod henholdsvis Hobro og Vendsyssel.
Topscoreren afgjorde sagerneNykøbing FC havde ikke noget på spil lørdag i Silkeborg, hvor hjemmeholdet hurtigt satte sig på spillet.
Schwartz har i denne sæson skaffet Silkeborg mange point med sine nu 25 mål, der gør ham til ligatopscorer.
Lørdag svigtede han ikke, da han efter et kvarter smart tog bolden mellem benene på Nykøbings Kasper Jensen og blev fældet lige på kanten af straffesparksfeltet.
Herfra kanonerede Ronnie Schwartz selv bolden op i målhjørnet og fik skabt hurtig forløsning hos hjemmepublikummet.
Ikke mindst fordi målene kort efter begyndte at tikke ind fra Viborg, der kom foran mod Fremad Amager.
Ronnie Schwartz blev suveræn topscorer i rækken.
Kun med en sejr kunne silkeborgenserne vide sig sikre på den direkte oprykning - ellers risikerede de at blive overhalet.
På kunstgræsset virkede Silkeborg i fuld kontrol med hurtigt og målsøgende spil mod Nykøbing, der blev trykket langt tilbage.
Intet tydede på, at kampen skulle blive det mindste spændende.
Men måske kom værterne til at tænke lidt for meget.
At der pludselig var noget at miste.
For Nykøbing blev lukket tilbage i kampen og begyndte at true Silkeborg-målet.
Det var dog mere nogle lidt tilfældige situationer, hvor bolden fik lov til at springe rundt i Silkeborg-feltet, end egentlige afslutninger.
Med et kvarter tilbage måtte hjemmeholdets keeper Oscar Hedvall dog helt ned til stolperoden og puffe et godt skud fra Nykøbings Chris Thorsheim ud til hjørnespark.
Det var fortsat hjemmeholdet, der var farligst, og både Schwartz, Stephan Petersen og Jeppe Okkels kom til afslutninger, der kunne have lukket kampen helt.
Hjemmeholdets tilskuere var alligevel tydeligt nervøse, og de sprang derfor op af sæderne, og flere omfavnede hinanden, da Schwartz gjorde det til 2-0 med ti minutter tilbage.
Ny træner i næste sæsonMed tre direkte nedrykkere fra Superligaen i næste sæson får det unge og pasningsstærke oprykkerhold det sandsynligvis svært mod hold, der kan trykke dem hårdere fysisk, end tilfældet har været i 1.
division.
Men Silkeborg-holdet har på vejen tilbage til landets bedste række vist, at det kan klare modgang og hårde tider.
De første tre kampe gav kun tre point, hvilket betød, at klubben fyrede den daværende cheftræner, Peter Sørensen.
Han blev erstattet midlertidigt med Michael Hansen, inden Kent Nielsen tager over fra næste sæson.
/ritzau/FacebookTwitterKopier linkEmner:Peter Sørensen (fodboldtræner)|Ronnie Schwartz (fodboldspiller)|Silkeborg|Fodbold|FC Helsingør




https://www.dr.dk/nyheder/regionale/oestjylland/heste-igen-velkomne-paa-stor-landbrugsmesse-trods-frygtet-sygdom

ØstjyllandHeste igen velkomne på stor landbrugsmesse trods frygtet sygdomHesteejere skal tage hestens temperatur inden landbrugsmessen for at opdage syge heste.
Flere heste har for nyligt mistet livet på grund af hesteherpes i Holstebro-området.
Arkivfoto fra landsskuet i Herning i 2009.
Af Asger Rosenberg og Sarah Friis Elkjær25.
maj 2019 kl.
13.
10Bemærk: artiklen er mere end 30 dage gammelLæs opEfter et års pause vil gæster igen kunne høre lyden af hestehove og beundre de omkring 150 heste på weekendens store landbrugsmesse på Gl.
Estrup på Djursland.
Sidste år havde landbrugsmessen droppet hestene, fordi den frygtede hestesygdom hesteherpes havde ramt flere heste rundt om i Jylland.
Sygdommen er igen i udbrud og har blandt andet på Holstebro-egnen kostet flere heste livet.
Alligevel får heste lov til at være med på messen lørdag og søndag, men det sker under visse forholdsregler, siger formanden for landbrugsmessens hesteudvalg Tina Nielsen.
Messen følger sikkerhedsforskrifter fra landbrugets videnscenter Seges, som i samarbejde med danske dyrlæger og Dansk Rideforbund har udfærdiget en tro og love-erklæring, som alle hesteejere på pladsen skal skrive under på.
- Der dokumenterer ejerne, at de har taget temperatur på deres heste i de seneste ti dage inden skuet, så vi fanger eventuelle heste, der har en form for sygdom, som starter med feber, siger Tina Nielsen.
Hesteherpes Den farlige hesteherpes, også kendt som herpesvirus 1, giver feber, luftvejslidelser, lammelser og eventuelt abort hos drægtige hopper.
Sygdommen starter oftest som en luftvejsinfektion med feber og hoste.
Efter cirka to uger kan der tilstøde lammelser.
Herpesvirus 1 smitter primært som dråbeinfektion fra luftvejene ved såvel direkte kontakt fra hest til hest og indirekte kontakt via tøj, skotøj, trailer, foder og udstyr til heste.
Der kan også forekomme smitte fra andre legemsvæsker.
Vaccination kan foretages mod typer af herpesvirus, men dækker ikke optimalt mod herpesvirus 1.
Herpesvirus 1 hos heste smitter ikke mennesker.
Kilde: Dansk Rideforbund, Seges og Den Danske Dyrlægeforening – Faggruppe HestePasser på hinandenDet første symptom på hesteherpes er nemlig forhøjet temperatur, og Tina Nielsen er klar over, at den politik kan betyde, at man risikerer at udelukke nogle heste, som har feber, men ikke hesteherpes.
- Vi vil hellere sortere lidt for mange fra end få nogen ind, som har en smitsom sygdom.
På den måde garderer vi os også for flere sygdomme end herpes, siger hun.
Tina Nielsen tilføjer, at en dyrlæge også vil kontrollere alle de dyr, der er med på messen.
- Vi har ikke decideret overvejet at aflyse i år, medmindre der opstår en ny situation.
Et udbrud i Østjylland vil kunne tvinge os til det.
Vi lærte af sidste års udbrud, at vi blev gode til at passe på hinanden og helbredstilstanden i vores besætninger.
Hun mener, at man stoler på hinanden i hesteverdenen.
- Der er ingen, der er interesserede i at bringe smitte videre, ligeså lidt som man vil have den hjem i sin egen stald.
Smitte kræver direkte kontaktMessens 150 heste kommer fra mange steder i Jylland, og selvom nogle af dem på vej til messen kan være kommet igennem herpes-områder, udgør de ingen risiko, mener Tina Nielsen.
- Vi mener, at de udbrud, der har været, er isolerede.
I Holstebro har stalden været lukket ned og isoleret.
Man bliver ikke smittet, fordi man kører forbi en stald.
Det kræver direkte kontakt, da virussen er dråbebåret og ikke luftbåret.
Hestene skal være med ved den traditionelle avlsudstilling, ligesom der vil være mange forskellige hesteshows.
Det skal hesteejere gøre:•Ud fra resultatet af laboratorieprøverne bliver hestene inddelt i tre grupper.
•Gruppe 1 - raske stalde•Daglig observation af alle heste•Ved deltagelse i stævner, væddeløb, kåring, dyrskue og avl bør man tage temperaturen dagligt af hestene ti dage, før man deltager•Gruppe 2 - stalde med symptomer på luftvejsinfektion•Karantæne i 14 dage (ingen til- eller afgang af heste til stalden)•Isoler syge heste•Tag temperaturen dagligt•Gruppe 3 - stalde med herpesvirus 1•Karantæne minimum 21 dage (ingen til- eller afgang af heste til stalden)•Isoler syge heste, så vidt muligt•Temperaturtagning morgen og aften•Desinfektion og tøjskift for alle med kontakt til stalden•Desinfektion af udstyr og staldoverflader inden genåbning af stalden•Kilde: Anbefaling fra Dansk Rideforbund, SEGES og Den Danske Dyrlægeforening – Faggruppe HesteFacebookTwitterKopier linkEmner:Jylland|Husdyravl|Sygdomme og lidelser|SEGES|Dansk Ride Forbund




https://www.dr.dk/nyheder/indland/live-tv-klimamarch-i-hele-landet






https://www.dr.dk/nyheder/udland/fn-domstol-rusland-skal-loslade-24-ukrainske-somaend

UdlandFN-domstol: Rusland skal løslade 24 ukrainske sømændDerudover skal tre ukrainske skibe frigives efter en konfrontation i Kertj-strædet i november.
Her bliver en af de tilbageholdte ukrainske sømænd ført væk efter en høring i Simferopol på Krim-halvøen.
25.
maj 2019 kl.
13.
53Bemærk: artiklen er mere end 30 dage gammelLæs opRusland skal øjeblikkeligt løslade 24 ukrainske sømænd, som har været tilbageholdt siden november 2018.
Det har et FN-tribunal med ansvar for maritime anliggender lørdag afgjort.
Ud over sømændene skal Rusland også frigive tre ukrainske fartøjer.
Sømændene og skibene har været tilbageholdt af Rusland efter en konfrontation i Kertj-strædet i slutningen af november sidste år.
Her åbnede russiske skibe ild mod de tre ukrainske skibe, der forsøgte at passere strædet.
EU-sanktioner mod RuslandEpisoden fik tilbage i februar måned EU til at indføre sanktioner mod Rusland.
Rusland hævdede dengang, at de tre ukrainske skibe ulovligt og uden forudgående varsel sejlede ind i den russisk-kontrollerede del af Kertjstrædet på vej mod Mariupol.
Omvendt hævdede Ukraine at have varslet om gennemsejlingen, men at det var russerne, der indledte aggressionen og beskød de ukrainske fartøjer, inden de blev beslaglagt og ført til Krim.
Tidligere har både den tyske forbundskansler, Angela Merkel, og Frankrigs præsident, Emmanuel Macron, opfordret Rusland til omgående at løslade sømændene.
Et krav, som Rusland hidtil har afvist.
/ritzau/AP/DR NyhederFacebookTwitterKopier linkEmner:Angela Merkel (politiker)|Emmanuel Macron (politiker)|Rusland|EU|Forenede Nationer




https://www.dr.dk/sporten/oevrig/danske-bueskytter-snupper-world-cup-guld

Øvrig sportDanske bueskytter snupper World Cup-guldDet danske herrehold vandt guld ved World Cuppen i Tyrkiet.
Stephan Hansen er blandt verdens bedste bueskytter.
Af Malte Nørgaard25.
maj 2019 kl.
12.
50 | opdateret 25.
maj 2019 kl.
14.
22Bemærk: artiklen er mere end 30 dage gammelLæs opStephan Hansen, Martin Damsbo og Mads Knudsen vandt lørdag guld ved årets tredje World Cup-afdeling i bueskydning.
De to førstnævnte har mange sejre i buetasken, mens Mads Knudsen deltog ved sit første internationale stævne.
Med en ny mand på holdet var det derfor særligt imponerende, at den gyldne trio lørdag viste, at de hører til i verdenseliten.
En finalesejr på 232-230 over Tyrkiet fuldendte en flot turnering, hvor Østrig, Mexico og Rusland også blev slået undervejs.
I finalen var den danske trio ellers bagud efter de første 12 pile, men de svarede stærkt igen og bragte sig foran ned et point, da der var sendt 18 pile mod skiven.
Den føring holdt til sidst, og Danmark kunne strække armene i vejret, da Martin Damsbo lukkede en flot serie med et skud til ti point.
Det danske mixhold med Stephan Hansen og Tanja Jensen kunne også rejse hjem fra Tyrkiet med en sølvmedalje i tasken.
FacebookTwitterKopier linkEmner:Tyrkiet|Mexico|Østrig|Rusland




https://www.dr.dk/sporten/fodbold/kvindelandsholdet/minut-minut-danmark-taber-2-0-til-england






https://www.dr.dk/sporten/oevrig/dansker-vinder-world-cup-soelv-i-enerkajak

Øvrig sportDansker vinder World Cup-sølv i enerkajakEmma Aastrand Jørgensen har sikret sig en sølvmedalje i 200 meter enerkajak.
Emma Aastrand Jørgensen fik en god start på World Cup-sæsonen.
Af Helena Melin25.
maj 2019 kl.
12.
47 | opdateret 25.
maj 2019 kl.
13.
09Bemærk: artiklen er mere end 30 dage gammelLæs opEmma Aastrand Jørgensen sørgede lørdag for dansk metal ved sæsonens første World Cup-afdeling i polske Poznan, da hun vandt sølv i 200 meter enerkajak.
Danskeren var oppe mod en række kompetente modstandere i form af blandt andet den regerende verdensmester Lisa Carrington samt den forsvarende VM-bronzevinder Linnea Stensils.
Danskeren kunne ikke hamle op med Carringon, men hun formåede at ro hurtigere end de øvrige konkurrenter.
Det tog hende 39,864 sekunder at ro de 200 meter, og det var nok til en sølvmedalje.
Også René Holten Poulsen jagtede medaljer lørdag, men det gik ikke efter planen.
Hans finale i 1000 meter enerkajak endte med en sidsteplads.
FacebookTwitterKopier linkEmner:René Holten Poulsen (roer)|Kano og kajak|Polen




https://www.dr.dk/nyheder/politik/folketingsvalg/i-dag-marcherer-danskerne-klimaet-hvis-vi-ikke-faar-styr-paa-klimaet

FolketingsvalgI dag marcherer danskerne for klimaet: 'Hvis vi ikke får styr på klimaet, så kan alt andet være ligegyldigt'Klimamarch kan være nødvendig for at nå klimamål, siger klimaeksperter.
I dag holder Greta Thunberg sin første tale i Danmark ved Folkets Klimamarch i København.
Af Diana Bengtsen25.
maj 2019 kl.
12.
53Bemærk: artiklen er mere end 30 dage gammelLæs opPå Christiansborg Slotsplads står flere tusind danskere samlet og klar til at marchere.
Det gør de, fordi de vil råbe politikerne op, fortæller Frederik Roland Sandby, der er medarrangør af Folkets Klimamarch København.
Han er til daglig studerende og aktiv i Den Grønne Studenterbevægelse.
- Danskerne vil ikke længere finde sig i tomme løfter og manglende handling.
Der kommer flere og flere rapporter og analyser, der viser, at den danske omstilling faktisk er ved at gå i stå på et tidspunkt, hvor den burde være fuldstændig i front, siger Frederik Roland Sandby.
Den her klimakrise kommer til at ændre alt.
Hvis vi ikke får styr på klimaet, så kan alt andet være ligegyldigtFrederik Roland Sandby, medarrangør af Folkets Klimamarch KøbenhavnFrederik Roland Sandby mener derfor, at politikerne skal tage ansvar og ændre deres ord til handling:- Der bliver talt rigtig meget om klimaet, men når man ser på tallene, så er det simpelthen ikke klimaet, der bliver sat først.
Det er ikke sådan, at man skal opgive alle andre politikområder, men vi er nødt til at erkende, at den her klimakrise kommer til at ændre alt.
Hvis vi ikke får styr på klimaet, så kan alt andet være ligegyldigt, siger han.
Ifølge klimaekspert Katherine Richardson er det vigtigt, at danskerne går på gaden og viser deres støtte til klimaet gennem klimastrejker eller dagens klimamarch.
- Det er så vigtigt, at befolkningen viser, at de støtter op om den her dagsorden.
Man kan se nu for første gang, at politikerne snakker alvorligt om klimaet – og det gør de, fordi befolkningen gerne vil have det, siger Katherine Richardson, der er professor i biologisk oceanografi på Københavns Universitet og medlem af Klimarådet.
Næsten alle partier er ambitiøse på klimaetSammen med 196 andre lande underskrev Danmark i 2015 Paris-aftalen.
Her aftalte landene at begrænse den globale temperaturstigning til under to grader.
Men i en rundspørge, som DR Nyheder har foretaget blandt alle 13 partier ved folketingsvalget, er det alle partier med undtagelse af to, der svarer, at Danmark skal gå målrettet efter en temperaturstigning på halvanden grader frem for to.
En ambition, der også er nævnt i Paris-aftalen, men ikke aftalt.
Nye Borgerlige har som de eneste ingen holdning til spørgsmålet og Stram Kurs har ikke svaret på vores henvendelser.
Ifølge Sebastian Mernild, professor i klimaforandringer og hovedforfatter på den kommende FN-klimarapport, stemmer partiernes handlinger imidlertid ikke overens med deres ambitioner:- Kigger man på det, som de forskellige partier har lagt frem indtil videre, så er der ikke nogen af dem, der indfrier Paris-aftalen og de 1,5 grader, siger han.
Og det er bekymrende, mener Sebastian Mernild:- Hvis vi som et rigt og meget højteknologisk land ikke er i stand til at imødegå målsætningen fra Paris-aftalen, ja så ser det svært ud for andre lande, der ikke har samme niveau, både økonomisk og teknologisk, som Danmark har.
Hvis vi som et rigt og meget højteknologisk land ikke er i stand til at imødegå målsætningen fra Paris-aftalen, ja så ser det svært ud for andre landeSebastian Mernild, professor i klimaforandringerSamme pointe lyder fra Danmarks Tekniske Universitet, hvor Kenneth Karlsson, gruppeleder ved DTU Management, sidder.
- Når vi taler CO2-reduktioner, så mener vi ikke, at 60 procent er helt nok.
Det er godt på vej, men vi skal nok nærmere op på 65-70 procent for at være på rette kurs, siger han.
Derfor mener han, at Danmark og den danske klimapolitik stadig har et stykke vej endnu:- Hvis vi forudsætter, at vi kører videre med den politik, som vi har haft indtil nu, så ser vi, at vi ender op med en reduktion på omkring 80 procent, men vi skal jo op på 100, siger Kenneth Karlsson.
Ikke ligegyldigt hvordan vi bliver CO2-neutrale i 2050Selvom stort set samtlige partier har været ude med klimaudspil, løfter om en seriøs grøn omstilling og taler om bindende klimalove, så er det vigtigt, at politikerne bliver holdt fast på deres ord, mener Katherine Richardson fra Københavns Universitet og medlem af Klimarådet.
For selvom det lige nu, ifølge flere eksperter, er meget realistisk, at vi når et reduktionsmål på 60 procent CO2-udledning i forhold til 1990, så er det ikke ligegyldigt, hvordan vi så når hen til at blive CO2-neutrale i 2050.
Det er en kæmpe satsning at sige, at vi tror på nogle teknologier i fremtiden, der kan løse problemerne.
Katherine Richardson, professor i biologisk oceanografi på Københavns Universitet og medlem af Klimarådet.
Forskellen mellem 1,5 og 2 graders temperaturstigningDer kan have store konsekvenser for planeten, hvis temperaturen stiger 2 grader i stedet for 1,5.
En stigning på 1,5 grader kan gøre, at seks procent af insekter, otte procent af planter og fire procent af hvirveldyr mister halvdelen af deres klimatisk bestemte geografiske område, hvilket kan true arterne.
En stigning på en halv grad mere kan fordoble tallene.
En halv grad ekstra opvarmning fra 1,5 til 2 kan også betyde en forskel på mellem 1,5 og 2,5 mio.
kvadratkilometer af permafrost, som vil blive optøet de kommende århundreder.
Antallet af mennesker, der bliver udsat for klimarelaterede risici og fattigdom som følge af den globale opvarmning, kan reduceres med op til flere hundrede millioner inden 2050 ved at holde temperaturstigningen på max 1,5 grader.
Kilde: FN’s klimapanel, IPCCDet er nemlig ikke bare nok, at vi bliver CO2-neutrale.
Hvordan, vi når derhen, er også meget vigtig for den fremtidige temperatur, forklarer Katherine Richardson.
- Næsten uanset hvor hurtigt den grønne omstilling går fra nu af, er vi nødsaget til at fjerne noget af den CO2, der i atmosfæren, hvis vi skal holde os under halvanden graders stigning, siger Katherine Richardson og uddyber:- Og jo langsommere den grønne omstilling sker, jo mere CO2 skal der suges ud af atmosfæren.
Når vi så heller ikke har de teknologier endnu og heller ikke regner med, at de bliver gratis, så kan det blive en meget, meget dyr måde at håndtere omstillingen på.
Derfor mener Katherine Richardson, det er vigtigt, at både danske politikere og verdenssamfundet sætter ind omgående og får reduceret CO2-udledningen massivt:- Jo længere vi venter, jo mere stejl skal reduktionskurven være frem mod 2050.
Det er en kæmpe satsning at sige, at vi tror på nogle teknologier i fremtiden, der kan løse problemerne alene.
FacebookTwitterKopier linkEmner:Københavns Universitet|København|Danmarks Tekniske Universitet|Miljøpolitik|Klimaændringer




https://www.dr.dk/nyheder/politik/ep-valg/maaling-flere-partier-paa-vippen-dagen-foer-ep-valget

Valg til Europa-ParlamentetSe temaEP-valgMåling: Flere partier på vippen dagen før EP-valgetFlere danske partier står til ikke at få indflydelse i Europa-Parlamentet, viser ny måling.
Flere af de danske partier er på vippen til at blive stemt inde eller ude af i Europa-Parlamentet.
Det viser en ny måling foretaget af Epinion for DR Nyheder.
Af Sandra Meersohn Meinecke25.
maj 2019 kl.
14.
10 | opdateret 25.
maj 2019 kl.
16.
04Bemærk: artiklen er mere end 30 dage gammelLæs opDer er kun en dag tilbage, før danskerne skal til stemmeurnerne og vælge, hvilke danske kandidater de gerne vil sende i Europa-Parlamentet.
Og der er spænding til det sidste, for det er nemlig marginaler, der afgør, om flere af de danske partier ender med at få et mandat.
Det viser en ny måling foretaget af Epinion for DR Nyheder.
- Flere af partierne kan muligvis få et mandat eller nul mandater.
Og det er jo en ret afgørende forskel, siger Christine Cordsen, politisk korrespondent DR Nyheder om dagens måling.
Ifølge dagens måling ligger både De Konservative og Folkebevægelsen mod EU på vippen til at få et enkelt mandat til Europa-Parlamentet.
Derimod får hverken Liberal Alliance, Enhedslisten eller Alternativet en plads i Europa-Parlamentet, ifølge målingen.
De fem partier ligger allesammen lige på grænsen til enten at få en plads i parlamentet, misse chancen eller miste nuværende mandat, og der kan der nå at ske meget inden i morgen, når det sidste kryds er sat.
Der vil nemlig altid være en usikkerhed i målinger, og når partierne ligger tilpas tæt på grænsen, kan usikkerheden være afgørende for det enkelte mandat.
I denne måling er der en statistisk usikkerhed på +/- 2,7 procentpoint.
Desuden er målingen alene et udtryk for et øjebliksbillede af, hvor vælgerne vil sætte deres kryds, hvis der var valg i dag, fremgår det af målingen.
Især er det mandat, som De Konservative får i dagens måling, interessant, for de har i tidligere målinger stået til at ryge helt ud af Europa-Parlamentet.
Men det er ikke alene antallet af stemmer, der afgør om et parti får et mandat.
- Noget, som har stor betydning, er de her valgforbund, som partierne har indgået, siger Christine Cordsen.
Om undersøgelsen Denne undersøgelse er udarbejdet på baggrund af i alt 1.
994 gennemførte interview med danskere på 18 år og derover.
Heraf har 1.
366 angivet partivalg til EP-valget.
Interviewene er indsamlet online på Epinions Danmarkspanel og telefonisk d.
21.
– 23.
maj 2019.
Den maksimale stikprøveusikkerhed på de samlede resultater er +/- 2,7 procentpoint (v.
95 % konfidensniveau).
Det betyder, at hvis 50 % i stikprøven for eksempel svarer ’ja’, så ligger denne ’ja-andel’ i hele populationen med 95 % sandsynlighed i intervallet 47,3 - 52,7 % (50 % +/- 2,7 procentpoint).
- Valgforbundet betyder for eksempel, at de Konservative, som i den her måling står til at få et mandat, egentlig ikke i målingen har stemmer nok til et mandat, men kan få mandatet på grund af valgforbundet, forklarer Christine Cordsen.
Et valgforbund betyder med andre ord, at overskydende stemmer fra den ene part kan gå til den anden.
De Konservative er i valgforbund med Venstre og Liberal Alliance.
I dagens måling står S til at få 4 mandater og V står til 3 mandater.
Ved det seneste valg i 2014 fik Venstre 2 mandater og S fik 3 mandater.
Historisk magtskifte i parlamentetDanskerne skal i morgen vælge 14 kandidater, og ikke 13 som ved seneste europaparlamentsvalg.
Forklaringen er, at Storbritannien forlader EU, og den 14.
kandidat kan sætte sig til rette i parlamentet, den dag briterne endeligt siger farvel og tak.
Der er ekstra spænding ved valget i morgen, for alt peger på, at der kan ske et historisk magtskifte i parlamentet.
Siden det første direkte valg til Europa-Parlamentet i 1979 har de to store partigrupper, socialdemokraterne og de konservative tilsammen haft et flertal.
Men det ser ud til at ændre sig ved dette valgIsær den konservative gruppe, EPP, har i de seneste mange år haft stor inflydelse på EU og siddet på en del topposterne i Bruxelles.
Opdatering: I en tidligere version af denne artikel fremgik det, at SF også stod på vippen til at miste et mandat og ryge ud af Europa-Parlamentet, hvis målingen holder.
Dette er ikke korrekt og rettet.
Her kan du møde de ti danske spidskandidater til EP-valget:FacebookTwitterKopier linkEmner:Christine Cordsen (journalist)|Det Konservative Folkeparti|Europa-Parlamentet|Valg og folkeafstemninger|Storbritannien




https://www.dr.dk/nyheder/politik/lokke-cigaretter-skal-koste-pa-den-gode-side-af-60-kroner

SundhedsreformSe temaPolitikLøkke: Cigaretter skal koste "på den gode side af 60 kroner"Venstre præsenterer ni punkter, der skal sikre en røgfri generation i 2030.
Statsminister Lars Løkke Rasmussen og Venstre er desuden enige med en stor del af Folketingets partier om, at cigaretpakker fremover skal være uden grafik og farver.
25.
maj 2019 kl.
12.
48Bemærk: artiklen er mere end 30 dage gammelLæs opDet skal være dyrere at købe en pakke cigaretter.
Det siger statsminister Lars Løkke Rasmussen (V) i en tale hos Kræftens Bekæmpelses repræsentantskabsmøde i Kolding.
- Vi vil hæve prisen med 20 kroner per pakke, så den kommer på den gode side af 60 kroner, siger Lars Løkke Rasmussen ifølge TV2 News.
Tiltaget er en del af en plan på ni punkter, der skal komme det stigende antal af unge rygere til livs og sikre en røgfri generation i 2030.
Partiernes holdning til pris på cigaretterAf de nuværende partier i Folketinget er det kun Liberal Alliance, som afviser en prisstigning på tobak.
En række partier går til valg på at hæve afgiften på tobak, så prisen på cigaretter kommer til at stige.
Socialdemokratiet er det eneste parti, som ikke har lagt sig fast på, hvor stor prisstigningen skal være.
Her er et overblik over, hvad partierne mener, at en pakke cigaretter skal koste:* Har ikke lagt sig fast på en pris:Socialdemokratiet har hidtil ønsket at bruge andre værktøjer end priser for at nedbringe antallet af rygere.
Formand Mette Frederiksen åbner nu for differentierede priser, som betyder prisstigninger for unge.
De ældre skal fredes.
* Ønsker ikke at hæve afgifterne:Liberal Alliance, Nye Borgerlige, Klaus Riskær Pedersen.
* Ønsker at hæve prisen:Dansk Folkeparti vil lade cigaretpriserne stige i takt med inflationen.
Partiet foreslog under forhandlingerne om sundhedsreformen en prisstigning på syv-otte kroner.
De Konservative og SF ønsker at hæve prisen på en pakke cigaretter til 60 kroner.
Det vil Enhedslisten også.
Partiet ønsker at fordoble den nuværende afgift, hvilket vil betyde en pris på cirka 60 kroner.
En højere pris vil få en social slagside, mener partiet.
Venstre ønsker at hæve prisen på en pakke cigaretter med 20 kroner.
Alternativet vil hæve prisen til 80 kroner, mens De Radikale mener, at en pakke cigaretter skal koste 90 kroner.
Kristendemokraterne ønsker en norsk model for afgifter.
I Norge koster en pakke cigaretter cirka 90 kroner.
Kilder: Jyllands-Posten, Ritzau, DR.
Neutrale cigaretpakkerDerudover vil Venstre have neutrale cigaretpakker.
Dermed tilslutter partiet sig rød blok, som i årevis har ønsket, at den farverige grafik på pakkerne skal væk.
I januar kom det frem, at der for første gang i 20 år var sket en stigning i andelen af danskere, der ryger.
Det viste den årlige undersøgelse af rygevaner, som blandt andet Sundhedsstyrelsen står bag.
Andelen af ryger, var i 2016 på 21,1 procent af befolkningen, men sidste år steg andelen til 23,1 procent.
Det svarer til en stigning på 9,5 procent på to år.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Rygning|Kræftens Bekæmpelse|Kolding




https://www.dr.dk/nyheder/kultur/film/danske-nicky-er-havnet-midt-i-en-kaempe-disney-film-jeg-turde-ikke-tro-paa-det

Film og serierDanske Nicky er havnet midt i en kæmpe Disney-film: 'Jeg turde ikke tro på det'Nicky Andersen har nærmest altid danset, og nu spiller han en vigtig rolle i den nye 'Aladdin'-film.
Skrevet af Rasmus Meldgaard Harboe25.
maj 2019 kl.
12.
03Læs opDet er midt om natten i Thailand.
Nicky Andersen er på sommerferie med sin familie, og han er for længst faldet i søvn, da hans mobil ringer.
Halvt i søvne griber han ud efter mobilen, og et øjeblik er han forvirret, mens hans øjne forsøger at stille skarpt på displayet.
Det er hemmeligt nummer.
- Hallo?
Manden i den anden ende præsenterer sig selv og siger, at han ringer på vegne af den verdensberømte koreograf Jamal Sims.
Han forklarer, at han har et tilbud til Nicky Andersen.
Jamal Sims har nemlig set hans auditionvideo og er vild med hans danse-moves.
Han vil hyre Nicky Andersen som sin assisterende koreograf på Disneys nye filmatisering af 'Aladdin'.
Til at begynde med er Nicky Andersen overbevist om, at nogen tager pis på ham.
Måske er det en af drengene hjemmefra.
Det ville ikke være første gang.
Dagen efter det første opkald må Nicky Andersen lige ringe tilbage og få bekræftet, at den er god nok.
(© PRIVATFOTO)Tør ikke tro på detMen den er god nok.
Den blot 21 år gamle Nicky Andersen fra Virum har fået en kæmpe chance, som de fleste af hans dansekolleger knapt tør drømme om.
Et døgn senere sidder han i et fly mod London for at tage hul på det nye eventyr, som på det tidspunkt stadig føles som en uvirkelig drøm.
I lufthavnen står en chauffør og venter.
Chaufføren kører Nicky Andersen til Notting Hill, hvor han bliver tjekket ind på et fornemt, femstjernet hotel.
Han ved ikke rigtig, hvad der skal ske.
Eller hvad han egentlig er blevet hyret til at gøre.
Han tør stadig ikke rigtig tro på det.
Først dagen efter ringer Jamal Sims selv og spørger, om han er klar til at komme i gang med arbejdet.
- Det var først der, jeg fik mulighed for at tale med ham.
Han har bare set en random dude på en video og tænkt: 'That's my man'.
Én ting er at være danser.
Men assisterende koreograf, så er man jo side om side hele tiden og skal koreografere hele molevitten, siger Nicky Andersen.
Hvad Nicky Andersen endnu ikke ved er, at han senere kommer til at få endnu mere ansvar på produktionen – nemlig som stand-in for hovedrollen Aladdin.
Når Aladdin danser i den nye film, er det faktisk Nicky, der står for hans moves.
)Begyndte at danse som fire-årigVi vender tilbage til Aladdin-eventyret lige om lidt.
Men for at forstå, hvordan en ung mand fra lille Danmark pludselig står på et gigantisk filmset, skal vi lige et par årtier tilbage i tiden.
For Nicky har faktisk kæmpet for at blive en stjernedanser, siden han var helt lille.
- Jeg var meget energisk, og jeg skulle jo finde en måde at brænde krudtet af på.
Hvis det ikke lige havde været dans, så havde det sikkert været fodbold, I don't know.
Men nu er det lige dans, der gav mest mening, forklarer Nicky.
- Jeg startede, da jeg var fire år.
Det er selvfølgelig lidt kontroversielt lige nu, men jeg startede på grund af Michael Jackson.
Jeg så alle hans optrædener og ville gerne være sanger.
Mine forældre og søskende var sådan lidt: 'Ah, Nicky, du kan fandme ikke synge, men du kan i hvert fald danse.
'Helt unge Nicky Andersen med en stor guldpokal efter verdensmesterskabet i børne-hiphop.
(© PRIVATFOTO)Først gik Nicky Andersen til børne-jazzballet.
Det var sjovt nok, men det var ikke rigtig ham, så han forsøgte sig med hiphop i stedet for.
Dét viste sig at være mere i hans boldgade.
Som ni-årig stillede Nicky Andersen op til verdensmesterskabet i børne-hiphop.
Og vandt.
Som den første dansker nogensinde.
Hele min karriere er baseret på, at jeg er hoppet ud i ting, jeg ikke burde hoppe ud i.
Og de penge, som man kunne have investeret i en danseuddannelse, har jeg brugt på at tage til LA.
For at tage en masse timer og networke.
Jeg var 17 år, da jeg var der første gang helt alene.
Nicky AndersenDa han var fyldt 16 år, sneg han sig med til danseaudition på Eurovision Song Contest, selvom han egentlig allerede var blevet afvist af koreografen.
Aldersgrænsen var 18 år, og Nicky Andersen endte da også med at blive smidt ud.
Men få dage efter ringede koreografen og sagde, at de gerne ville have ham med i Eurovision alligevel.
- Hele min karriere er baseret på, at jeg er hoppet ud i ting, jeg ikke burde hoppe ud i.
Og de penge, som man kunne have investeret i en danseuddannelse, har jeg brugt på at tage til LA.
For at tage en masse timer og networke.
Jeg var 17 år, da jeg var der første gang helt alene.
Nicky Andersen har danset, siden han var helt lille.
)Nickys nye jobVi skal tilbage til London.
For Nicky Andersen er havnet midt i skabelsen af en kæmpestor filmproduktion, som han næsten ikke kan fatte omfanget af.
Hvis du kender 'Aladdin'-tegnefilmen fra 1990'erne, så husker du sikkert en scene, hvor Aladdin er blevet forvandlet til en prins og bliver eskorteret gennem Agrabah i en overdådig parade for at charmere Prinsesse Jasmin.
Det er den scene, som Nicky Andersen er blevet hyret til at koreografere sammen med Jamal Sims.
For Nicky Andersen involverer det blandt andet at instruere hovedrolle-skuespillerne Mena Massoud, Naomi Scott og ikke mindst Will Smith, som henholdsvis spiller Aladdin, Jasmin og lampeånden Genie.
Nicky Andersen er 21 år og opvokset i Virum nord for København.
)Koreograf-teamet har fået en måned til at lave scenen, som bliver optaget i en fascinerende og enorm kulisse, som er bygget til formålet.
For Nicky Andersen føles det som at stå midt i Agrabah.
Da Guy Ritchie, filmens instruktør, ser resultatet af koreograf-holdets arbejde, bliver han ekstatisk.
Han vil have endnu flere dansenumre skrevet ind i filmen.
- Så min kontrakt blev forlænget til syv måneder, hvor jeg var fuldtidsansat.
Jeg var helt oppe at støde.
Vi endte med at lave seks-syv dansenumre, bare fordi Guy Ritchie elskede det, siger han.
Jeg stod og trænede med Mena Massoud.
Jeg tror, jeg skulle lære ham et eller andet trick.
Så kom Guy Ritchie ind og sagde, at han havde en idé: 'I det her dansenummer vil jeg have Aladdin til at gå amok.
Og jeg vil have det til at være dig.
Vi gør dig til danse-double'.
Nicky AndersenMen det stopper ikke her for den energiske danseknægt fra Virum.
Et par måneder inde i produktionen får han nemlig endnu en drømmetjans på den store 'Aladdin'-film, for der skal bruges en knivskarp danser til en helt særlig opgave.
- Jeg stod og trænede med Mena Massoud.
Jeg tror, jeg skulle lære ham et eller andet trick.
Så kom Guy Ritchie ind og sagde, at han havde en idé: 'I det her dansenummer vil jeg have Aladdin til at gå amok.
Og jeg vil have det til at være dig.
Vi gør dig til danse-double'.
Guy Ritchie beder Nicky Andersen om at danse freestyle i 15 sekunder, hvor han bare skal give den alt, hvad han har.
Og det gør Nicky Andersen.
Guy Ritchie er vild med det.
Således bliver Nicky Andersen smidt ind foran kameraet i Aladdins kostume og en særlig maske på håret, så special effect-folkene senere kan erstatte hans ansigt med Mena Massouds.
Her er det Will Smith (th.
) som Genie og Mena Massoud (tv.
) som Aladdin.
 Naomi Scott spiller rollen som Prinsesse Jasmin, som er datter af sultanen i Agrabah.
 Skuespilleren Mena Massoud spiller rollen som gadedrengen Aladdin, som forsøger at vinde prinsessens hjerte.
1 / 3Her er det Will Smith (th.
) som Genie og Mena Massoud (tv.
) som Aladdin.
1 / 3Naomi Scott spiller rollen som Prinsesse Jasmin, som er datter af sultanen i Agrabah.
2 / 3Skuespilleren Mena Massoud spiller rollen som gadedrengen Aladdin, som forsøger at vinde prinsessens hjerte.
3 / 3Fra Agrabar til VirumDet er snart ni måneder siden, at Nicky Andersen havde sidste arbejdsdag på settet og vendte hjem til Danmark.
Bag sig har han efterladt nogle af sine tætteste venner og et kæmpe eventyr.
Og for Nicky Andersen er det ikke nemt at vænne sig til, at det er slut.
- Det er frygteligt.
Jeg levede i en drømmeverden, og alle var sindssygt dygtige.
Jamal er blevet en af mine bedste venner, og han har virkelig rykket mig, siger han.
- Bare det, at jeg har været der, er underligt nu.
Nogle gange sidder jeg bare og kigger på videoerne fra prøverne, som ligger på min telefon, for at være sikker på, at det er sket.
Vi blev en lille familie.
Nicky Andersen (tv.
) på den røde løber med Mena Massoud, som spiller hovedrollen Aladdin.
Bortset fra når Aladdin danser selvfølgelig.
(© PRIVATFOTO) Til efterfest på 'Aladdin' i Los Angeles.
Her er Nicky Andersen (tv.
) i fornemt selskab med sine kollegaer.
Fra højre: Jamal Sims, Will Smith og Navid Negahban, som spiller sultanen.
(© PRIVATFOTO) Her poserer Nicky Andersen (th.
) i bedste Hollywood-stil sammen med Jamal Sims og den anden assisterende koreograf på 'Aladdin', Leah Hill (tv.
).
(© PRIVATFOTO)1 / 3Nicky Andersen (tv.
) på den røde løber med Mena Massoud, som spiller hovedrollen Aladdin.
Bortset fra når Aladdin danser selvfølgelig.
(© PRIVATFOTO)1 / 3Til efterfest på 'Aladdin' i Los Angeles.
Her er Nicky Andersen (tv.
) i fornemt selskab med sine kollegaer.
Fra højre: Jamal Sims, Will Smith og Navid Negahban, som spiller sultanen.
(© PRIVATFOTO)2 / 3Her poserer Nicky Andersen (th.
) i bedste Hollywood-stil sammen med Jamal Sims og den anden assisterende koreograf på 'Aladdin', Leah Hill (tv.
).
(© PRIVATFOTO)3 / 3Nicky Andersen er overhovedet ikke færdig.
Han har mange år foran sig som danser og koreograf, og hans hjerne svømmer over med ideer og drømme.
Nu, efter et lille år med 'Aladdin'-holdet, har han fået nye ambitioner.
Jeg vil gerne koreografere flere film.
Det er sjovt at danse, men når jeg arbejder under en anden koreograf, står jeg altid og tænker, hvordan jeg selv ville gøre.
Jeg er åben over for mulighederne.
Man skal prøve sig selv af og lære af sine fejl.
Nicky Andersen- Jeg vil gerne koreografere flere film.
Det er sjovt at danse, men når jeg arbejder under en anden koreograf, står jeg altid og tænker, hvordan jeg selv ville gøre.
Jeg er åben over for mulighederne.
Man skal prøve sig selv af og lære af sine fejl.
- En af mine store drømme er at flytte til USA, men jeg har så svært ved at få mit visa.
Der er kommet en eller anden ny regel, som gør, at man skal have mere bevis for sit arbejde.
Så det venter jeg på at få godkendt nu.
Nu bor jeg så hjemme i Virum hos forældrene.
'Aladdin' kan ses i de danske biografer nu.
)FacebookTwitterKopier linkEmner:Michael Jackson (musiker)|Will Smith (skuespiller)|Virum|London|Pop og rock




https://www.dr.dk/sporten/cykling/dansk-cykellandstraener-er-overrasket-over-fyring

CyklingDansk cykellandstræner er overrasket over fyringDanmarks Cykle Union har opsagt samarbejdet med kvindelandstræner Catherine Marsal.
Catherine Marsal skal ikke længere guide de danske cykelkvinder.
Af Malte Nørgaard25.
maj 2019 kl.
09.
45Bemærk: artiklen er mere end 30 dage gammelLæs opDe seneste fire år har landstræneren for de kvindelige cykelryttere rykket Danmark fra en placering som nummer 37 til nummer otte på den verdensrangliste, der laves af den internationale cykelunion.
Alligevel lå der tidligere på ugen en opsigelse til landstræneren.
Det tyder på, at mit arbejde var færdiggjort i Danmarks Cykle Union, selvom der kun er ét år til OL.
Catherine Marsal, tidligere landstræner i cyklingArgumentet var, at Danmarks Cykle Union ønskede at tage de kvindelige cykelryttere i en anden retning, end den som Catherine Marsal førte dem.
- Selvfølgelig var jeg chokeret.
Jeg havde på ingen måde set den komme, siger den nu tidligere landstræner og fortsætter.
- Det er ikke en god mavefornemmelse, jeg havde efter.
Men det hele betyder ikke så meget nu.
Jeg føler, at jeg har bevist dét, som jeg skulle.
Derfor har jeg ikke lyst til at lange ud efter unionen.
I stedet accepterer jeg beslutningen og forsøger at kigge fremad.
Ikke en fælles beslutningCatherine Marsal understreger samtidig, at beslutningen ikke er taget i fællesskab.
Selv føler hun nemlig, at hun stadig havde en masse at give til dansk kvindecykling.
Men alligevel er hun sikker på, at de danske cykelkvinder nok skal klare sig i fremtiden.
- Det tyder på, at mit arbejde var færdiggjort i Danmarks Cykle Union, selvom der kun er ét år til OL.
Men selvom samarbejdet bliver afbrudt pludseligt, så er jeg sikker på, at Danmark sagtens kan vinde en VM-medalje mere i fremtiden, siger hun med henvisning til den VM-guldmedalje, Amalie Dideriksen vandt i landevejsløb tilbage i 2016.
Amalie Dideriksen blev verdensmester året efter, at Catherine Marsal tiltrådte som landstræner.
Det pludseligt afbrudte forløb betyder også, at Catherine Marsal ikke har haft meget tid til at tænke over fremtiden.
- Lige nu har jeg brug for at reflektere over tingene og bruge tid sammen med min familie.
Der er desværre ikke så meget at gøre ved den beslutning, som nu er taget.
Men nu er jeg da heldigvis sikker på, at jeg kan være med til min søns første skoledag, afslutter hun.
FacebookTwitterKopier linkEmner:Amalie Dideriksen (cykelrytter)|Danmarks Cykle Union|Cykelsport|Den Internationale Cykelunion




https://www.dr.dk/sporten/fodbold/kvindelandsholdet/landsholdets-nye-kreative-es-jeg-nyder-vaere-mille-lige-nu

KvindelandsholdetLandsholdets nye kreative es: ’Jeg nyder at være Mille lige nu’19-årige Mille Gejl har i 2019 spillet sig ind i landsholdsvarmen.
Mille Gejl har spillet fem landskampe for Danmark.
Af Malte Nørgaard25.
maj 2019 kl.
10.
25 | opdateret 25.
maj 2019 kl.
10.
50Bemærk: artiklen er mere end 30 dage gammelLæs opBrøndbys 19-årige midtbanespiller Mille Gejl har haft et forrygende forår, hvor hun både har sikret sig det danske mesterskab og scoret i hendes debutkamp på landsholdet.
Hun har evnerne til at være en vigtig spiller, hvis hun starter inde.
Lars Søndergaard, landstrænerDerfor er selvtilliden i top hos det unge midtbanetalent, før Danmarks testkamp mod England lørdag eftermiddag.
- Det er lidt nyt for mig at have så meget succes.
Det skal jeg lige vænne mig til, men det er ikke en hemmelighed, at jeg nyder at være Mille Gejl lige nu, siger hun forud for kampen mod englænderne.
Kan blive en vigtig spillerLandstræner Lars Søndergaard har også lagt mærke til Mille Gejls styrker på fodboldbanen, der primært findes i spillet frem ad banen.
Derfor er han også sikker på, at det unge talent kan bidrage i opgøret mod England.
- Hun har evnerne til at være en vigtig spiller, hvis hun starter inde.
Men hun kan også komme ind fra bænken og gøre en forskel, lyder det fra landstræneren.
Men selv hvis det ikke skulle blive til en plads i startopstillingen, så er Mille Gejl glad for, at hun er blandt landstrænerens 18 udvalgte.
- Det er meget lærerigt og spændende for mig at være med, så jeg nyder virkelig at være en del af truppen, siger hun.
Du kan se Danmarks testkamp mod England direkte på DR1 klokken 13.
45.
FacebookTwitterKopier linkEmner:DR1|England|Fodbold|Brøndby




https://www.dr.dk/nyheder/politik/ep-valg/hvem-er-de-135-danskere-der-kaemper-om-en-plads-i-europa-parlamentet

Valg til Europa-ParlamentetSe temaEP-valgHvem er de 135 danskere, der kæmper om en plads i Europa-Parlamentet?
Her kan du se, hvor mange kvinder, der stiller op, hvor stor en andel, der har en lang videregående uddannelse, og hvor mange kandidater, der bor på Bornholm.
 Emil Thorbjörnsson)Af Per Bang Thomsen, Mathilde Dalskov (Research) og Emil Thorbjörnsson (Grafik)25.
maj 2019 kl.
11.
50 | opdateret 26.
maj 2019 kl.
13.
36Bemærk: artiklen er mere end 30 dage gammelLæs op135 danske politikere kæmper søndag om de 14 pladser, som Danmark får i Europa-Parlamentet.
De 13 af dem indtager deres pladser den 2.
juli, når det nye Europa-Parlament mødes for første gang, mens nummer 14 indtager sin plads, i det øjeblik Storbritannien forlader EU.
Læs også:28 svar, der klæder dig på til valget til Europa-ParlamentetMen hvem er de personer, der gerne vil repræsentere Danmark i Europa-Parlamentet?
DR Nyheder har set på de 135 kandidater og giver dig her et grafisk overblik:Ni partier og en bevægelse stiller opDe ni partier, der er repræsenteret i Folketinget i dag, stiller alle op til europaparlamentsvalget.
Derudover stiller den tværpolitiske Folkebevægelsen mod EU også op.
Den samler EU-modstandere fra både højre og venstre, og blandt bevægelsens kandidater finder man blandt andet en SF'er, en folketingskandidat for Liberal Alliance og flere medlemmer af Enhedslisten.
Heriblandt Folkebevægelsens egen spidskandidat, Rina Ronja Kari.
De Radikale stiller op med 20 forskellige kandidater, mens Socialdemokratiet og Alternativet stiller op med ni hver.
Flest mænd på stemmesedlenAf de 135 personer, der går efter en plads i Europa-Parlamentet, er blot 50 af dem kvinder.
Det svarer til 37 procent - og det matcher kønsfordelingen blandt de nuværende europaparlamentarikere.
Her er 63 procent af medlemmerne mænd, mens 37 procent er kvinder.
Kun omkring 31 procent af de danske europaparlamentarikere er i dag kvinder.
Og målt per nation placerer Danmark sig under EU-gennemsnittet.
 Emil Thorbjörnsson) Emil Thorbjörnsson)Ser man på de enkelte partier er det Liberal Alliance og Dansk Folkeparti, der har den mest lige kønsbalance.
Her er halvdelen af EP-kandidaterne kvinder.
Andersledes ser det ud hos Alternativet.
Her er kun to ud af ni kandidater kvinder - hvilket svarer til 22 procent.
Høj gennemsnitsalderDer er både gymnasieelever og pensionister blandt kandidatfeltet til europaparlamentsvalget.
Den ældste kandidat er 77-årige Finn Rudaizky fra Dansk Folkeparti, mens den yngste er Anton Meier Ebsen på 18 år fra De Radikale.
Samlet set ligger gennemsnitsalderen på 45,6 år.
Ifølge Danmarks Statistik ligger gennemsnitsalderen i hele Danmark på 41,7 år.
Alternativet stiller samlet set med det ældste kandidatfelt, mens De Radikale stiller med det yngste.
Flest københavnere stiller opLangt størstedelen af de danske kandidater, der vil i Europa-Parlamentet, bor i dag i København eller omegn.
48 af kandidaterne bor i hovedstaden eller en af de omkringliggende kommuner, mens blot fire bor på Bornholm.
Derudover er der en, der har fast adresse i Bruxelles.
Næsten hver anden har lang videregående uddannelseDe danske EP-kandidater er glade for at læse videre.
Faktisk har knap hver anden kandidat en lang videregående uddannelse på CV'et, hvilket er langt højere end landsgennemsnittet.
Ifølge Danmarks Statistik havde blot 6,6 procent af de 15-69-årige i hele Danmark en lang videregående uddannelse sidste år.
Ser man på kandidaternes professioner, så er der 18 professionelle politikere, der stiller op - heriblandt en række af dem, der allerede sidder i Europa-Parlamentet.
Derudover er der 13 selvstændige, 13 lærere og undervisere, syv studerende, fire pensionister, tre sygeplejersker, to socialrådgivere og en enkelt skuespiller blandt kandidaterne.
Her kan du møde de ti danske spidskandidater til EP-valget:FacebookTwitterKopier linkEmner:Finn Rudaizky (politiker)|Rina Ronja Kari (politiker)|EU|Valg og folkeafstemninger|Bornholm




https://www.dr.dk/nyheder/regionale/trekanten/solvarme-er-danmarks-oversete-klimasucces-det-har-et-kaempe-potentiale

TrekantområdetSolvarme er Danmarks oversete klimasucces: 'Det har et kæmpe potentiale'Danmark er foregangsland for en energitype med et stort potentiale.
Torben Axel Nielsen fra Hedensted Fjernvarme med solvarmeanlægget i baggrunden.
Hedensted Fjernvarme investerede i 2016 38 millioner kroner i området.
Af Rasmus Poulsen Larsen og Rasmus Dyrberg Hansen25.
maj 2019 kl.
09.
25Bemærk: artiklen er mere end 30 dage gammelLæs opEn grøn succes er vokset frem i Danmark, uden at det har fået nogen mærkbar politisk bevågenhed.
Der bliver talt meget om elbiler og grøn omstilling, men måske ville der være perspektiver i at kigge videre end det.
I Danmark har vi nemlig stor succes med solvarme.
Solvarme, ikke at forveksle med solceller, er varmt vand, der sendes ud i de danske hjem via fjernvarmen.
Området er i kraftig vækst, og Danmark er foregangslang på området, der vurderes til at have et stort potentiale.
Faktisk står Danmark for 75 procent af hele verdens samlede solvarmeareal.
- I EU bruger man cirka 50 procent af alt vores energiforbrug til varmeformål.
Det vil sige, at der er et kæmpe potentiale for solvarme.
Men i den politiske diskussion er der faktisk udelukkende fokus på elektricitet, solceller og vindmøller.
Det er også vigtigt, men solvarme er fuldstændig overset i diskussionen, siger lektor fra DTU Byg Simon Furbo.
Stor klimagevinstI øjeblikket dækker solvarme cirka to procent af danskernes varmeforbrug, men ifølge Simon Furbo er potentialet op imod 15 procent i 2030.
Ifølge Simon Furbo giver det ingen mening, at der ikke er større bevågenhed om solvarme i den politiske diskussion.
Markedet har fået øjnene op for området, men opmærksomheden er ikke fulgt med.
Og det er mærkeligt, for der er også store gevinster for klimaet forbundet med at få en større andel af vores varme fra solvarme.
- Klimagevinsten er vældig stor, specielt hvis det erstatter fossilt brændstof.
Det giver en meget stor reduktion i udledning af CO2, siger Simon Furbo.
Vedvarende energiformerDe fire mest benyttede vedvarende energiformer i Danmark:Bioenergi - eksempelvis træpiller, flis eller halm.
Bioenergi står for cirka to tredjedele af Danmarks samlede forbrug af vedvarende energi.
Vindenergi - kommer primært fra vindmøller og stod i 2016 for 37,6 procent af den samlede danske elforsyning.
Solenergi - kendes primært fra solceller, der bruges til elektricitet.
Men solfangere (solvarme) kan altså også bruges til eksempelvis fjernvarme.
Geotermi - Geotermisk energi er energi fundet i varmt saltholdigt vand i undergrunden.
Der hentes geotermisk energi fra tre anlæg i Danmark i henholdsvis Thisted, på Amager og i Sønderborg.
Kilde: Energi-, Forsynings- og KlimaministerietInvesteret 38 millioner kronerEn af dem, der har set potentialet i solvarmen, er Torben Axel Nielsen.
Han er driftsleder hos Hedensted Fjernvarme, og i 2016 var han med til at investere 38 millioner kroner i solvarmeanlæg, der skulle hjælpe fjernvarmeanlægget.
Og det har vist sig at være en fornuftig beslutning.
- Vi ved, at anlægget kan holde 30 år, og så kan man afskrive det over 30 år, og derfor kan vi se, at solvarme er billigt nok til at konkurrere, siger Torben Axel Nielsen.
Halvanden kilometer fra Hedensted Fjernvarme ligger solvarmepanelerne, hvis energi varmer vand op, der bliver sendt til fjernvarmeanlægget.
- Det passer stort set sig selv, og det kræver bare, at vi har 20-25 får ’ansat’ til at æde græsset omkring panelerne, siger Torben Axel Nielsen.
Han peger også på CO2-besparelsen som en vigtig faktor for succesen.
Der bliver nemlig ikke længere fyret naturgas af hos Hedensted Fjernvarme.
- Vi har et ansvar for vores CO2-udledning, og der er varmeforsyningen virkelig et område, der batter noget.
Når vi går fra fossile brændstoffer til ikke-fossile, så rykker det virkelig noget ved udslippet af CO2, siger Torben Axel Nielsen.
Hos Hedensted Fjernvarme er den eneste praktiske udfordring vedrørende solvarmepanelerne, at græsset omkring det kan blive for langt.
Derfor er der investeret i 20-25 får, som hygger sig med at græsse rundt om panelerne.
Skal vedvarende energi støttes?
Fælles for mange af de vedvarende energiformer, der bliver brugt i Danmark, er, at de modtager stor offentlig støtte.
Det er i øjeblikket til politisk diskussion, om og hvor meget det offentlige skal gå ind og støtte opsætningen af eksempelvis havvindmøller.
Socialdemokratiets folketingskandidat Christian Rabjerg Madsen vil gerne give støtte til vedvarende energikilder, og han er meget begejstret for, at man med solvarme kan slå to fluer med et smæk.
- Vi skal støtte i det omfang, der er nødvendigt, men det er bedst, når det kan laves uden støtte, som vi hører her med solvarme.
Det er et kanon godt initiativ, siger han om solvarmeanlæg, som modsat andre vedvarende energiformer ikke kan få tilskud fra staten.
Det samme budskaber lyder fra Dansk Folkepartis kandidat Susanne Eilersen.
- Det her gode projekt i Hedensted tyder på, at man godt kan klare sig uden støtte.
Men vi skal kigge på alle mulige former for vedvarende energi, hvis vi skal klare os uden fossile brændstoffer, og der må vi kigge på, om der i en opstartsfase er brug for et boost, indtil det bliver bæredygtigt, og det er vi villige til, siger hun.
FacebookTwitterKopier linkEmner:Christian Rabjerg (politiker)|Susanne Eilersen (politiker)|Solenergi|Hedensted|Dansk Folkeparti




https://www.dr.dk/sporten/fodbold/overblik-hvem-skal-i-superligaen-i-dag-slaas-fem-hold-om-oprykningspladserne

FodboldOVERBLIK Hvem skal i Superligaen?
I dag slås fem hold om oprykningspladserneSilkeborg, Viborg, Fremad Amager, Lyngby og Næstved er i spil til superligaoprykning på sidste spilledag.
Silkeborg har det bedste udgangspunkt før sidste spillerunde.
25.
maj 2019 kl.
08.
29Bemærk: artiklen er mere end 30 dage gammelLæs opLørdag klokken 13.
45 sættes sidste spillerunde i 1.
division i gang, og alle topplaceringer, der kan føre til oprykning, er fortsat i spil.
Nummer et rykker direkte op, nummer to skal spille playoffkamp mod superligaklubben Hobro om en plads i Superligaen, mens nummer tre skal møde Vendsyssel i to playoffkampe.
Her er scenarierne for de fem øverste hold, der er i spil til oprykning.
1Silkeborg, 58 pointRonnie Schwartz er topscorer for SIlkeborg.
Med en sejr hjemme over Nykøbing FC er førstepladsen og den direkte oprykning sikret.
Men mindre kan gøre det.
Silkeborg vinder rækken, hvis holdet i sidste runde henter mindst lige så mange point som Viborg.
Får Silkeborg færre point end Viborg, skal holdet møde Hobro i to playoffkampe.
2Viborg, 57 pointViborg jagter Silkeborg i sidste spillerunde.
Viborg møder på hjemmebane Fremad Amager, og Viborg skal på sidste spilledag hente flere point end Silkeborg for at snuppe førstepladsen og den direkte oprykningsplads.
Alternativt venter Hobro i to playoffkampe.
3Fremad Amager, 50 pointFremad Amager og Silkeborg mødte hinanden i den seneste spillerunde.
Med en udesejr over Viborg sikrer Fremad Amager tredjepladsen og playoffkampene mod Vendsyssel.
Fremad Amager fastholder tredjepladsen, hvis holdet mindst matcher Lyngby og Næstveds pointtal i sidste runde.
4Lyngby & Næstved, 49 pointMeget skal gå godt, hvis Lyngby skal tilbage i landets fineste fodboldselskab.
Både Lyngby og Næstved er afhængige af, at Fremad Amager snubler og mister point i sidste runde, da de skal have mindst et point mere end amagerkanerne for at overtage tredjepladsen.
Men hvis både Lyngby og Næstved rykker forbi, skal tredjepladsen afgøres på målscoren.
Begge har et regnskab på plus 3 inden sidste runde, så holdet, der vinder størst, snupper altså tredjepladsen.
Vinder de lige stort, er Lyngby bedst stillet, da holdet har scoret syv mål mere end Næstved.
Lyngby skal møde FC Helsingør på udebane, mens Næstved på hjemmebane møder Thisted, der allerede er rykket ned.
5NedrykningskampFC Helsingør kan stå foran deres anden nedrykning i træk.
Thisted er allerede rykket ned.
FC Helsingør med 31 point og Hvidovre med 34 point kæmper for at undgå den anden nedrykningsplads.
Helsingør kan kun klare frisag ved selv at vinde, mens Hvidovre taber udekampen mod Fredericia.
Du kan følge med i Silkeborg og Viborgs oprykningskamp direkte i LIGA på P3 fra klokken 13.
/ritzau/FacebookTwitterKopier linkEmner:Fremad Amager|Viborg|FC Helsingør|Lyngby|Fodbold




https://www.dr.dk/sporten/fodbold/bronzebrag-oprykkergys-og-landholdsbold-faa-overblikket-over-dagens-danske

FodboldBronzebrag, oprykkergys og landholdsbold: Få overblikket over dagens danske fodboldfest Lørdag spilles sidste runde i Superligaens mesterskabsslutspil og i 1.
division.
Samtidig spiller det danske kvindelandshold testkamp mod England.
Rodolph Austin og resten af oprykkerholdet fra Esbjerg kan selv sikre sig bronzemedaljerne med en sejr over FCM.
Af Peter Kobbersmed25.
maj 2019 kl.
09.
11Bemærk: artiklen er mere end 30 dage gammelLæs opWeekend efter weekend kan man som tv-seer stopfodres med international fodbold fra de største ligaer, men lørdag kan nu alligevel vække en helt særlig begejstring, hvis man da bare har få gram af fodboldromantiker i sig:Mesterskabsslutspillets sidste kampe skal spilles i Superligaen, og samtidig er der fuld plade på 1.
divisions sidste spilledag.
Og i England spiller det danske kvindelandshold ovenikøbet testkamp mod et stærkt engelsk mandskab.
Få overblikket over alle herlighederne lige her.
Hvem skal have bronze?
Oliver Lund og OB har brug for, at Esbjerg smider point, hvis det skal være fynboerne som skal juble ovre bronzen.
FCK har forlængst sikret sig titlen som danske mestre, mens sølvmedaljerne skal hænges om halsen på ”Ulvene” fra FC Midtjylland.
Men kampen om bronzemedaljerne er ikke afgjort.
Skal oprykkerholdet Esbjerg stikke afsted med en højst overraskende tredjeplads, eller skaber OB et længeventet sejrsbrøl på Fyn?
Det bliver afgjort, når Esbjerg med 53 point i tabellen gæster Herning og sølvvinderne fra FCM, mens OB skal forsøge at føje flere point til klubbens 52, når Brøndby IF kommer på besøg.
Hvor FCM ikke har meget at spille for i kampen mod Esbjerg, kan Brøndby med en sejr sikre sig fjerdepladsen og en mulighed for at kvalificere sig til Europa League.
FC København kan holde guldfest i Parken, hvor FC Nordsjælland skal forsøge at spolere den fest.
Alle kampene starter kl.
17 og kan følges i LIGA på P3.
Hvem skal rykke op?
Fremad Amager og Silkeborg IF er to af de klubber i 1.
division, hvis skæbne skal besegles i løbet af lørdagen.
I landets næstbedste fodboldrække er der lagt op til en nervepirrende afslutning.
Silkeborg IF og Viborg FF dyster op førstepladsen og den direkte oprykning til Superligaen næste sæson.
Med en sejr på hjemmebane over Nykøbing FC kan Silkeborg selv afgøre den duel, mens Viborg hjemme tager imod BK Fremad Amager.
Men netop Fremad Amager er selv i spil til en tredjeplads, som vil give adgang til kvalifikationskampe om oprykning til Superligaen.
Kampen om den eftertragtede tredjeplads bliver et rent sjællandsk foretagende, hvor amagerkanerne skal forsøge at holde Lyngby BK og Næstved BK stangen.
Kampene i 1.
division starter kl.
13.
45, og rækkens spændende afgørelse kan følges i LIGA på P3.
Kan Danmark drille England?
Pernille Harder og resten af det danske kvindelandshold er på en stor opgave, når de engelske VM-favoritter skal udfordres i en testkamp.
Som om overflødighedshornet af fodbold fra landets hjemlige divisioner ikke var nok, har du også mulighed for at følge det danske kvindelandshold, når de spiller testkamp mod England.
Danmark glippede desværre kvalifikationen til sommerens VM-slutrunde, mens englænderne bliver regnet blandt favoritterne til fodboldens mest prestigiøse mesterskab.
Der venter derfor Lars Søndergaards tropper en stor opgave, når de lørdag gæster Walsall i England.
Profiler som Pernille Harder, Sanne Troelsgaad og Sofie Junge er med i truppen, mens det 18-årige trekløver Emma Snerle, Sofie Svava og Dajan Hashemi også kan få chancen for at vise sig frem i de rød-hvide farver.
Du kan se det danske landsholds kamp mod England på DR1 fra klokken 13.
45.
FacebookTwitterKopier linkEmner:Pernille Harder (fodboldspiller)|Fodbold|England|Odense Boldklub|Fremad Amager




https://www.dr.dk/nyheder/penge/laekkede-cpr-numre-og-stjaalne-regneark-sager-om-sikkerhedsbrud-oversvoemmer-tilsyn

PengeLækkede CPR-numre og stjålne regneark: Sager om sikkerhedsbrud oversvømmer tilsynI Nordea, Gladsaxe Kommune, Vestjysk Bank og Forbrugerrådet venter man fortsat på konsekvenserne af anmeldte sikkerhedsbrud.
Persondataforordningen var kun lige trådt i kraft, da en underretning om databrud fra storbanken Nordea tikkede ind hos Datatilsynet.
Af Signe Mai Vilsbøll og Jesper Knudsen25.
maj 2019 kl.
09.
00Bemærk: artiklen er mere end 30 dage gammelLæs opPå trods af, at anmeldelserne om brud på persondatasikkerheden er væltet ind hos Datatilsynet det seneste år, er det fortsat uafklaret, hvad et sikkerhedsbrud skal koste organisationer og virksomheder.
GDPRGDPR, der er en forkortelse for General Data Protection Regulation, trådte i kraft den 25.
maj 2018.
På dansk kaldes EU-loven også for databeskyttelsesforordningen eller persondataforordningen.
Sker der et brud på persondatasikkerheden i en organisation eller virksomhed, skal det anmeldes til den nationale tilsynsmyndighed indenfor 72 timer.
I Danmark er denne myndighed Datatilsynet.
Det danske datatilsyn kan ikke selv udstrede bøder.
Datatilsynet skal derfor indstille til bøde og politianmelde den dataansvarlige.
Ud af de i alt 5.
215 underretninger, Datatilsynet har modtaget, er 1.
716 mindre sager lukket uden bøde, og resten er ifølge Datatilsynet "i proces".
- Vi har fået rigtig mange sager ind, og sagerne skal undersøges grundigt.
Det er jo alvorligt at indstille til bøde, lyder det fra direktør i tilsynet, Christina Angela Gulisano.
Her er nogle af de helt store sager, der er blevet anmeldt siden 25.
maj sidste år:Nordea brød lov 11 timer efter den trådte i kraftPersondataforordningen var kun lige trådt i kraft, da en underretning om databrud fra storbanken Nordea tikkede ind hos Datatilsynet.
Et it-problem var skyld i et læk af en gruppe kunders navne og adresser, økonomiske forhold som lån i banken samt månedlige betalinger til fagforeninger og politiske partier, hvilket er oplysninger, den nye dataforordning sigter mod at beskytte.
Datatilsynet oplyser, at sagen fortsat er under behandling hos tilsynet.
Personfølsom data blev stjålet fra Gladsaxe KommuneGladsaxe Kommune meldte i december sig selv til politiet og Datatilsynet, efter et indbrud på rådhuset, hvor en computer med et lokalt gemt regneark var blevet stjålet.
Regnearket indeholdt oplysninger om 20.
000 borgere, heriblandt personnummer, alder, køn, adresse, familiære forhold og i nogle tilfælde kommunale ydelser.
Og da kommunen skulle underrette de berørte borgere om lækket, blev et personligt brev ifølge Politiken tilmed sendt til en forkert borger.
Datatilsynet oplyser, at sagen fortsat er under behandling hos tilsynet.
Vestjysk Bank lækkede CPR-numre på kunderDatatilsynet har for ganske nylig modtaget en underretning fra Vestjysk Bank, fordi banken havde lækket navne, adresser, e-mailadresser og cpr-numre på mere end 1000 kunder.
De personlige oplysninger figurerede på en liste, der fejlagtigt blev sendt ud med en e-mail til omkring 100 privatkunder, og der var ifølge bankdirektør, Jan Ulsø Madsen, tale om "en menneskelig fejl".
Jan Ulsø Madsen har siden lovet, at banken ville ændre procedurer.
Datatilsynet oplyser, at sagen fortsat er under behandling hos tilsynet.
Medlemmers data blev lækket af forbrugervagthundInteresseorganisationen Forbrugerrådet Tænk har rost de nye rettigheder, forbrugere har fået på internettet.
I november sidste år måtte forbrugernes vagthund dog melde om databrud i egen butik.
Ved en fejl havde Forbrugerrådet Tænk ændret adgangsrettigheder i arbejdet med en kontaktformular på organisationens hjemmeside, hvilket gjorde udfyldte formularer samt medlemmers navn, adresse, telefonnummer og medlemsnummer søgbare på Google.
Datatilsynet oplyser, at sagen fortsat er under behandling hos tilsynet.
Kilder: Version2, Forbrugerrådet Tænk, Politiken, Gladsaxe Kommune, Datatilsynet, Vestjysk Bank, BørsenFacebookTwitterKopier linkEmner:Datatilsynet|Forbrugerrådet|Personregistrering|Erhverv|Jan Ulsø Madsen (erhvervsleder)




https://www.dr.dk/nyheder/detektor/detektor-socialdemokratiet-vil-kun-oege-skatten-de-rigeste-men-stort-set-alle

DetektorDetektor: Socialdemokratiet vil kun øge skatten for de rigeste.
Men stort set alle bliver ramtPartiet siger, at 95 procent af danskerne ikke vil opleve skattestigninger.
Det er ikke sandt.
Henrik Sass Larsen, Mette Frederiksen og Nicolai Wammen præsenterer Socialdemokratiets opdaterede 2025-plan.
Af Emil Abrahams og Ida Elmdal Thagesen25.
maj 2019 kl.
09.
00Bemærk: artiklen er mere end 30 dage gammelLæs opI mandags fremlagde Socialdemokratiet sin nye økonomiske 2025-plan.
Planen skal blandt andet finansieres gennem skattestigninger, som vil ramme fem procent af befolkningen, siger partiet.
Men det passer ikke, siger flere eksperter til Detektor.
– Der er ingen tvivl om, at der også vil være lønmodtagere med lave indkomster, der vil opleve en stigning i beskatning, siger Per Nikolaj Bukh, der er professor på Institut for Økonomi og Ledelse ved Aalborg Universitet.
Hvad har Socialdemokratiet sagt?
Da Socialdemokratiet præsenterede planen, understregede politisk ordfører Nicolai Wammen (S) flere gange, at med Socialdemokratiets plan vil almindelige danske lønmodtagere ikke opleve skattestigninger.
– 95 procent af danskerne vil ikke opleve en skattestigning, sagde han og fortsatte:– Med Socialdemokratiets politik skal man være en bank, arve en virksomhed eller tjene rigtig mange penge på aktier for at opleve skattestigninger.
Det har vi fundet ud afSkattestigningerne vil ramme størstedelen af danskerne, siger økonomer til Detektor.
De peger blandt andet på, at punktafgifter, skat på arbejdsgiverbetalt telefon og afgifter på plast vil føre til skattestigninger for mere end fem procent af befolkningen.
Dertil kommer skat på virksomhedsoverdragelse og en mulig bankskat, som også vil gøre det dyrere at være dansker.
– Socialdemokratiet efterlader et indtryk af, at det ikke er almindelige danskere, der kommer til at betale.
Men det kommer de til i stor udstrækning, siger Mads Lundby, der er vicedirektør og cheføkonom i den liberale tænketank Cepos.
Her finder Socialdemokratiet pengeneSocialdemokratiets 2025-plan har udgifter for 37,4 milliarder kroner i 2025.
Langt hovedparten, nemlig 27,8 milliarder kroner, finansieres via det såkaldte økonomiske råderum, som er de penge, der ventes at være i statskassen i årene fremover som følge af allerede gennemførte reformer.
De resterende 9,6 milliarder kroner finder Socialdemokratiet på følgende vis:3,0 milliarder: Loft over brugen af konsulenter i det offentlige.
2,4 milliarder: Tilbagerulning af skattelettelser for virksomhedsarvringer og store kapitalindkomster.
1,5 milliarder: Samfundsbidrag fra den finansielle sektor - konkret model skal udarbejdes med sektoren selv.
0,7 milliarder: Fastholde skatten på fri telefon og internet, som regeringen og DF ellers har afskaffet fra næste år.
0,6 milliarder: Frigivne midler i satspuljen, som ikke tilføres nye midler fra 2020.
0,5 milliarder: Den arbejdsgiverbetalte sygedagpengeperiode forlænges fra 30 til 40 dage.
0,5 milliarder: Begrænsning af videregående uddannelsers udgifter til annoncer og reduktion af tilskud til privatskoler.
0,3 milliarder: Afgifter på plast og kemi - blandet andet en højere afgift på plastikposer og en afgift på flaskevand.
0,2 milliarder: Forhøjelse af arbejdsskadeafgiften i forbindelse med styrkelse af arbejdsmiljø.
Herunder følger en lidt længere forklaring:PunktafgifterSocialdemokratiet vil skrotte skattestoppet på punktafgifter.
Det vil tilføre det økonomiske råderum cirka 700 millioner kroner i 2025.
Men det vil samtidig betyde skattestigninger på blandt andet kaffe, chokolade, slik og bilpærer.
Punktafgifter vil utvivlsomt ramme størstedelen af befolkningen, fastslår Mads Lundby.
- Der er punktafgifter på en lang række varer.
Afgiften vil blive lagt ovenpå priserne, og det vil altså ramme hr.
og fru Danmark, siger han.
Den vurdering deler Per Nikolaj Bukh, der er professor i økonomistyring ved Aalborg Universitet.
- Punktafgifter rammer bredt – faktisk nærmest alle, der har et forbrug – og netop den type afgifter har en social slagside, da de personer, som tjener mindst, relativt set vil blive ramt hårdest, fortæller han.
Skat på fri telefonSocialdemokratiet vil også fastholde skatten på arbejdsgiverbetalte telefoner, hvilket indbringer cirka 700 millioner kroner til staten.
Den skat havde regeringen og Dansk Folkeparti planlagt at sløjfe fra næste år.
Skatten rammer i dag cirka 514.
000 danskere, hvoraf over halvdelen ikke betaler topskat, viser tal fra Skatteministeriet.
Selvom skatten først fjernes næste år, og danskerne dermed ikke skal betale mere end i dag, vil det altså koste mere, end hvis regeringen fjerner skatten.
Det fortæller Simon Halphen Boserup, der er adjunkt på Økonomisk Institut på Københavns Universitet til Detektor.
– De skal betale det samme i skat, som de gør nu.
Men til næste år går de jo så glip af en skattelettelse, siger han.
Afgifter på plast og kemiSocialdemokratiet vil indføre afgifter på plast og kemikalier for i alt 300 millioner kroner.
Det indebærer blandt andet højere afgifter på plastposer og flaskevand samt på pvc og phtalater.
Dette vil påvirke størstedelen af befolkningen, mener eksperterne.
– Det vil i et eller andet omfang påvirke alle.
Der er få mennesker, der kan holde sig helt uden om plastemballage, siger Per Nikolaj Bukh.
Hvad siger Socialdemokratiet til kritikken?
Finansordfører for Socialdemokratiet Benny Engelbrecht  Vi ville gerne have spurgt Nicolai Wammen, hvorfor han siger, at 95 procent af danskerne ikke kommer til at mærke en skattestigning.
Socialdemokratiet har i stedet sendt partiets finansordfører Benny Engelbrecht, som fastholder, at 95 procent ikke kommer til at mærke en skattestigning:- Man kommer ikke til at betale mere i forhold til ens indtægt, fordi pointen er jo, at det skal være virksomhederne og ikke borgerne.
Ens løn stiger jo også løbende, så hvis du tjener mere, kommer du også til at betale en smule mere, siger Benny Engelbrecht.
Men i kroner og øre bliver det så dyrere at være dansker?
– 95 procent af danskerne kommer ikke til at betale mere, end de gør i dag i forhold til deres disponible indkomst.
Men hvis jeg skal ned og købe en plastpose eller en flaske vand, bliver det så dyrere?
– Det er rigtigt, at plastposen vil blive opkrævet en lidt større afgift fra den virksomhed, som sælger dig plastikposen.
Om det så betyder, at plastikposen bliver dyrere, det kan vi faktisk ikke vide i dag.
Benny Engelbrecht, vil du ikke bare svare i kroner og øre.
Bliver det dyrere?
– For det første: Det bliver det ikke dyrere målt i forhold til din disponible indkomst.
For det andet: Du vil sandsynligvis skulle betale lidt flere ører, end du gør i dag, og det er ørebeløb, vi taler om i forhold til den enkelte plastikpose.
FacebookTwitterKopier linkEmner:Benny Engelbrecht (politiker)|Nicolai Wammen (politiker)|Skatter og afgifter|Socialdemokraterne|Skattepolitik




https://www.dr.dk/sporten/haandbold/herrelandsholdet/landstraeneren-langer-ud-efter-succesfuld-maalmand-han-tager-det

HerrelandsholdetLandstræneren langer ud efter succesfuld målmand: 'Han tager det ikke seriøst'Emil Nielsen er ikke udtaget til landsholdet, fordi han ikke overholder aftalerne, siger Nikolaj Jacobsen.
Emil Nielsen spiller i næste sæson for Nantes i Frankrig.
25.
maj 2019 kl.
09.
22 | opdateret 25.
maj 2019 kl.
09.
31Bemærk: artiklen er mere end 30 dage gammelLæs opEmil Nielsen er en af de bedste målmænd i den danske liga.
Emil overholder ikke de krav, der er ved at være en seriøs idrætsmand.
Nikolaj Jacobsen, landstrænerAlligevel er Skjern-keeperen ikke at finde blandt de fire målmænd i bruttotruppen, som landstræner Nikolaj Jacobsen fredag udtog til EM-kvalifikationskampene senere på året.
Og det er der en god grund til, siger landstræneren til TV2 Sport.
© ScanpixEmil NielsenPosition: MålvogterFødt: 10.
marts 1997Højde: 193 centimeterVægt: 100 kiloKlub: Skjern Håndbold- Emil overholder ikke de krav, der er ved at være en seriøs idrætsmand, siger Nikolaj Jacobsen.
Han fortæller blandt andet, at Skjern-keeperen ikke har passet det træningsprogram, der var aftalt med landsholdets målmandstræner, Michael Bruun.
- Så længe, Emil ikke tager sin karriere seriøst nok, så kan vi i DHF (Dansk Håndbold Forbund, red.
) ikke bakke op om ham.
Vi vil ham gerne - rigtig gerne, men først og fremmest skal Emil ville det selv, siger Nikolaj Jacobsen til TV2 Sport.
En øjenåbnerHan har i stedet udtaget Niklas Landin, Jannick Green og Kevin Møller blandt de 18, der skal spille kampene i juni, mens TTH's Sebastian Frandsen er med som backup i bruttotruppen.
Emil Nielsen siger til TV2 Sport, at landstrænerens udmelding er en øjenåbner for ham, og at han fremover vil arbejde mere målrettet.
Fra den kommende sæson skifter han Skjern ud med franske Nantes.
Danmark møder Ukraine i Kijev onsdag 12.
juni og slutter kvalifikationen af hjemme mod Færøerne i Gigantium i Aalborg fire dage senere.
/ritzau/FacebookTwitterKopier linkEmner:Jannick Green (håndboldspiller)|Niklas Landin (håndboldspiller)|TV 2 (tv-kanal)|Skjern|Håndbold




https://www.dr.dk/nyheder/politik/ep-valg/foer-klimamarch-melder-ep-kandidater-klart-ud-eus-klimamaal-er-uambitioese

EP-valgFør klimamarch melder EP-kandidater klart ud: EU's klimamål er for uambitiøseDe fleste partier vil lave drastiske ændringer i EU's klimapolitik.
Danske skoleelevers klimastrejker har gjort stort indtryk på flere af partiernes spidskandidater til europaparlamentsvalget i morgen.
Af Jakob Busk Olsen25.
maj 2019 kl.
08.
00Bemærk: artiklen er mere end 30 dage gammelLæs opI dag ventes tusinder af mennesker at gå på gaden til Folkets Klimamarch i en lang række danske byer.
Og budskabet fra demonstranterne er i hvert fald blevet opfanget af partiernes spidskandidater til valget til Europa-Parlamentet i morgen.
En rundringning, som DR Nyheder har lavet til alle spidskandidaterne, viser, at langt de fleste partier vil skærpe EU's officielle målsætninger på klimaområdet.
Og ingen partier i valgkampen vil slække på EU's mål.
Der er to tal, som dominerer debatten - og den politiske kamp - om EU's klimapolitik:•Det ene handler om, hvor meget EU's samlede klimabelastning skal være reduceret i 2030, når man sammenligner med 1990.
Her er EU-Kommissionens mål i øjeblikket 40 procent.
•Det andet tal angiver, hvor stor en del af EU's samlede budget, der skal være øremærket til at bekæmpe klimaforandringerne.
Her lyder Kommissionens bud lige nu på 25 procent.
Det er disse to afgørende tal, som vi har bedt spidskandidaterne forholde sig til.
Kommissionens mål er lavt satDe fleste af spidskandidaterne til europaparlamentsvalget er enige om, at EU-Kommissionens nuværende mål om en reduktion på 40 procent i 2030 er lavt sat.
Otte ud af ti partier vil hæve 2030-målet til mindst 55 procent, mens Dansk Folkeparti er tilfreds med Kommissionens mål om 40 procent.
Liberal Alliance vil også hæve ambitionerne, men bruger en anden målestok.
- Det mål, som Kommissionen har lagt ud, lever ikke op til Paris-aftalen.
Vi kommer simpelthen ikke i mål med den grønne omstilling, før klimaforandringerne kommer ud af kontrol.
Vi har behov for en bindende europæisk klimalov, så både landene og EU er forpligtet til at komme i mål med Paris-aftalen, siger Enhedslistens spidskandidat, Nikolaj Villumsen.
Dansk Folkepartis Peter Kofod understreger, at hans parti også bakker op om målet i Paris-aftalen fra 2015 om at holde temperaturstigningen i verden under 2 grader.
Han mener dog, at der er "gået overbud" i valgkampen, hvor partier forsøger at overgå hinanden på klimaområdet.
Peter Kofod vil hellere tage udgangspunkt i "konkrete tiltag", som kan få de EU-lande, der stritter imod højere klimamål, med på vognen.
- Jeg er teknologi-optimist.
Når vi tænker på, hvordan teknologien har udviklet sig de sidste få år, giver det mig forhåbninger om, at man over tid vil kunne få mange af de her kulfyrede lande til at sige: Hold da op, der er faktisk nogle alternativer, som også er indenfor økonomisk rækkevidde.
Den verdenskendte klimaaktivist og skoleelev Greta Thunberg fra Sverige holder i dag tale ved Folkets Klimamarch i København.
Ukonkret - men vigtigt - talSpidskandidaterne bliver mindre klare i spyttet, når man beder dem forholde sig til Kommissionens mål om, at 25 procent af EU's fremtidige budget - for perioden 2021-2027 - skal være øremærket til at bekæmpe klimaforandringerne.
Det er naturligvis også en noget ukonkret størrelse, men det betyder ikke, at tallet er ligegyldigt, forklarer EU-korrespondent i DR Nyheder Karin Axelsson.
Forhandlingerne om EU-budgettet er altid et kæmpe slagsmål mellem Kommission, Europa-Parlamentet og medlemslandene, og klimamålet kan sagtens blive et af de store stridspunkter.
- Det bliver hele omdrejningspunktet for den lovgivning, der følger efter, og for de puljer, man vil kunne søge.
Det vil være det, man skal sidde og rette sig efter efterfølgende, altså om man lever op til den målsætning, der er sat politisk i budgettet.
På den måde er det ret vigtigt, hvad man lander på for et tal, siger Karin Axelsson.
Spidskandidaterne til EP-valget var onsdag samlet til DR's afsluttende debat.
Der skal klima i altSelvom mange af spidskandidaterne ikke vil nævne et konkret tal, så siger syv ud af de ti partier, at EU-Kommissionens mål er for uambitiøst.
Flere partier som Socialdemokratiet, De Radikale og Alternativet vil have EU til fuldstændig at lave sit budget om, så alle poster bliver vejet på en klimavægt.
- Vi skal tænke klima ind i vores budget hele vejen rundt.
Det nytter ikke noget, at vi bliver ved med at tænke ind i de her rammer, som mange nationalstater gør.
Vi bliver nødt til at tænke på, hvordan vi også rejser nye midler, siger Rasmus Nordqvist fra Alternativet med henvisning til partiets forslag om at lave en Green New Deal, der vil pumpe yderligere 500 milliarder euro om året i EU's grønne omstilling.
Både Morten Løkkegaard fra Venstre og De Konservatives Pernille Weiss advarer dog om, at målene kan blive så ambitiøse, at man taber forbindelsen til virkeligheden.
- Det nytter ikke noget, at vi sidder og hyler op ude i krogene om, at vi vil meget mere, end hvad vi rent faktisk kan få, siger Pernille Weiss.
Tre partier, Dansk Folkeparti, Liberal Alliance og Folkebevægelsen mod EU, vil ikke øge klimaandelen i EU's budget - dog med vidt forskellig begrundelse.
Rina Ronja Kari fra Folkebevægelsen mod EU stoler for eksempel ikke på Kommissionens evne til overhovedet at definere, hvad der tæller som et klimatiltag.
Læs mere om, hvad spidskandidaterne mener om EU's klimamål:Jeppe Kofod, Socialdemokratiet:- Socialdemokraterne vil gerne have en juridisk bindende klimalov i EU, hvor vi klimavurderer alle EU’s politikker, også EU’s budget.
- Det, som vi skal bruge vores penge på, er den grønne omstilling, så der skal vi meget højere op i forhold til det, der er foreslået af Kommissionen.
- Vi vil gøre EU til en klimaunion.
Det er vigtigt for os, at det bliver gennemført konsekvent, også i budgettet.
Morten Løkkegaard, Venstre:- Der er ingen tvivl om, at det her kommer til at koste.
Venstre er ud over at være et ambitiøst parti, så er vi også et realistisk parti.
Hele klimadebatten handler meget om, at alle har travlt med at stille målsætninger og slynge om sig med store tal – der er pænt meget overbud.
- Men Kommissionen er jo et realistisk foretagende, og deres bud er normalt et meget godt bud på, hvad der skal til.
Og jeg tror ovenikøbet, at vi skal toppe den lidt.
Peter Kofod, Dansk Folkeparti:- Jeg synes, det er fint, at man gør noget for at nå de målsætninger, der er i Paris-aftalen for, hvordan vi kan reducere vores udledning af CO2 og andre drivhusgasser.
Det vigtigste for mig, det er, at det også giver en effekt i den anden ende.
- Vi er jo nødt til at finde nogle løsninger, hvor også de østeuropæiske lande, der fyrer med kul, synes, at det er en god løsning - at de kommer med på nogle grønne løsninger.
Nikolaj Villumsen, Enhedslisten:- Vi står i en truende klimakrise, og der er simpelthen behov for handling.
EU's budget giver i dag milliarder til kul, fossile brændstoffer og asfalt.
Det trækker i den helt forkerte retning.
Vi skal investere i vedvarende energi og grønne togforbindelser mellem Europas storbyer.
- Vi har foreslået en fuldstændig omlægning af EU’s budget.
Det, vi har foreslået, er EU’s landbrugsstøtte, som i dag udgør mere en tredjedel af budgettet i dag, det omlægges til at støtte en bæredygtig omstilling i landbruget og en sikring af vores dyrearter og biodiversitet.
Morten Helveg Petersen, De Radikale:- Jeg så gerne, at vi gik videre, for eksempel at vi inddrager klimamål på det, vi bruger i landbrugsstøtte.
En ting er de nøgne tal i forhold til budgettet, men i forhold til alle de politikker, der går på tværs, der skal vi jo også tænke klimaet ind, så der kommer endnu mere skub på den grønne omstilling.
- Landbruget er en af de helt store blokke i EU’s budget, og at sørge for at landbruget leverer mere til klimaet ved indenfor landbrugsstøtten at skubbe i en mere grøn retning.
- Det er så stor og tung en proces, at vi skal lægge det (EU's budget, red.
) om og reformere det, så vi indtænker og inddrager det grønne område i en helt anden grad end hidtil.
Margrete Auken, SF:- Vi siger 50 (procent af EU's budget skal øremærkes til klima, red.
) Vi er nødt til nu virkelig at sørge for, at snart sagt alt, hvad vi foretager os, måles på klimaet.
- De (lande, der modsætter sig høje klimamål, red.
) er ikke opmærksomme på, hvor mange job, der er i det her.
Så må vi jo stemme dem ned, og så kan det godt være, at de brokker sig.
Men det er jo lande, som får rigtig mange penge af os i de forskellige fonde, og så bliver vi nødt til at true dem den vej rundt.
Mette Bock, Liberal Alliance:- Vores klimaplan går ud på, at vi skal have løftet det mål, vi har sat i Danmark.
0,2 procent af BNP skal afsættes til klimainvesteringer.
Det vil alene i Danmark betyde 3,7 milliarder – det vil vi løfte til EU-niveau.
Det betyder, at der virkelig kommer massive investeringer i forskning, innovation, udvikling af ny teknologi, renere biler, boligrenovering.
- Vi mener, at vi på EU-niveau skal forpligte landene til at afsætte 0,2 procent af BNP.
- Vi synes, at de økonomiske ambitioner skal være større.
Det er fordi, at klimainvesteringer er også erhvervsinvesteringer, arbejdspladser og nye produktionsmåder.
Pernille Weiss, De Konservative:- Jeg så personligt gerne at det (målet i budgettet, red.
) var højere.
Men hvis vi forhåbentlig kan se, at alle landene er enige om det her og bakker det op, så vi kan komme i gang med det praktiske arbejde, så er jeg også meget tilfreds.
- Vi konservative er pragmatiske og lover ikke CO2-neutralitet inden næste Sankt Hans.
Men vi strammer lige ambitionsniveauet en tak.
Vi placerer os midt i billedet af, hvor ambitiøse vi skal være, men også for at komme med nogle forslag på målsiden, som er realistiske i forhold til at skabe opbakning.
Det er afgørende, at vi får skabt politisk enighed om det her.
Rasmus Nordqvist, Alternativet:- Vi står overfor en kæmpestor udfordring med klimaet sammen.
Den her omstilling kommer til at kræve rigtige investeringer.
Derfor skal vi for det første med det nuværende budget formå at bruge eksempelvis hele landbrugsstøtten til at sige, hvordan kan vi omstille landbruget til natur-, miljø- og klimavenligt landbrug.
Allerede der er vi over 25 procent.
- Men det handler også om, hvordan vi rejser yderligere midler til den grønne omstilling, og det er der, vi har fremlagt vores Green New Deal, hvor vi faktisk rejser 500 milliarder euro om året i form af grønne obligationer.
Det er ikke med i budgettet i dag.
Rina Ronja Kari, Folkebevægelsen mod EU:- Jeg synes, det første, vi skal gøre, er at holde op med at bruge EU-midler på de forurenende kilder.
For eksempel bruger EU i dag rigtig mange penge på gasprojekter, man forestiller sig skal leve de næste 40-50 år.
Det er fuldstændig håbløst, at vi bruger EU-penge på det.
- De 40 procent (reduktion i 2030, red.
) er simpelthen ikke nok, og vi er nødt til at leve op til den aftale, vi har lavet i Paris.
- Det kræver en masse investering i klimaomstilling, og det jo på alle niveauer.
Det kræver også, at vi i højere grad lader medlemslandene og for eksempel kommuner lave den grønne omstilling, der skal til.
Og der støder vi altså ind i EU-regler, som begrænser vores muligheder for at lave den grønne omstilling, som skal til.
FacebookTwitterKopier linkEmner:Alternativet (parti)|Rasmus Nordqvist (politiker)|Rina Ronja Kari (politiker)|EU-forhold|Paris




https://www.dr.dk/sporten/haandbold/kvindeligaen/odenses-haandboldeventyr-mislykkedes-her-er-tre-ting-som-gik-galt

KvindeligaenOdenses håndboldeventyr mislykkedes: Her er tre ting, som gik galtDR Sportens håndboldekspert Lars Krogh Jeppesen forklarer, hvor det gik galt i Odense Håndbolds jagt på DM-guldet.
Selvom Odense Håndbold vandt i bronze i denne sæson, så lever der langt fra op til både deres og omverdenens forventninger.
Af Kasper Heide Lund25.
maj 2019 kl.
08.
15 | opdateret 25.
maj 2019 kl.
11.
00Bemærk: artiklen er mere end 30 dage gammelLæs opI år skulle det være for storsatsende Odense Håndbold.
De store mesterskabsambitioner skulle forløses, så klubben kunne vinde sit første DM-guld.
Sådan gik det dog ikke for odenseanerne, som i stedet måtte nøjes med bronze, efter holdet fredag aften vandt den tredje og afgørende bronzekamp over sidste sæsons mestre fra København Håndbold med 27-24.
Odense Håndbolds sæsonKvindeligaen: Odense vinder DM-bronze efter en samlet sejr over København Håndbold.
Pokalen: Klubben taber pokalfinalen til Nykøbing Falster med 28-26.
Champions League: I Odensens første sæson i Champions League ryger man ud i kvartfinalen til det ungarske storhold Györ.
Efter grundspillet lignede de orangeklædte fynboer ellers et kommende finalehold og et godt bud på en guldvinder efter at have vist både flot håndbold og kynisme.
Sidste års sølvvindere vandt grundspillet med 47 point - tre point foran de nykårede mestre fra Esbjerg.
Undervejs vandt Odense imponerende 21 kampe i træk.
Odense Håndbold vandt også deres gruppe i slutspillet, men i semifinalerne mod Herning-Ikast Håndbold blev favoritterne kørt over og den fynske gulddrøm knust.
Holdet tabte begge semifinaleopgør og blev i stedet henvist til kampen om bronzemedaljerne – som odenseanerne altså sikrede sig fredag aften.
Læs også:Odense napper DM-bronze mod detroniserede mestreDR Sportens Håndboldekspert Lars Krogh Jeppesen giver her tre grunde til, hvad der galt i Odense Håndbolds jagt på Danmarksmesterskabet.
1Hvor var lederne henne?
Lars Krogh Jeppesen mener ikke, at landsholdsspillerne har leveret det nødvendige.
- Der mangler nogle lederfigurer, hvilket er paradoksalt, når landsholdsanføreren Stine Jørgensen og et hav af landsholdsspillere er på holdet.
Der mangler virkelig en leder, som slår i bordet og sætter retningen.
Det kan være, der er en leder, men det ser ikke sådan ud udefra.
Når det virkelig sejler, mangler der én, som går forrest – både i forhold til at lede og guide, men også til at sparke noget tro ind i truppen.
- Der skal simpelthen komme mere fra landsholdsspillerne, der kommer med en masse erfaring i rygsækken; Kathrine Heindal, Nadia Offendal, Trine Østergaard, Kamilla Larsen og Stine Jørgensen.
2Skader fik afgørende betydning- Man bliver nødt til at have deres skadeshistorik med.
Den mest markante dato i hele Odenses sæson var den 24.
februar.
Der vinder man nede i Brest i Champions League, men Mette Tranborg bliver korsbåndsskadet.
Det kommer de sig ikke over på noget tidspunkt, og det er i sådan nogle situationer, hvor lederne skal træde i karakter.
Jan Pytlick og trænetteamet skal selvfølgelig vise deres rolle, men det skal lederne på holdet altså også.
- Når man mister en af sine store spillere, så er der nogle andre, som skal sparke ekstra energi ind i det, og der halter det gevaldigt.
Fra den dag skete der noget med holdets egen selvopfattelse - man var godt klar over, at det var hårdt.
Læs også:Landsholdsanfører går glip af håndbold-EM- Stine Jørgensen har været også ude med en knæskade og Mia Højlund døjede også med nogle småskader, som holdt hende ude af semifinalerne.
Så er det ligesom, at der forsvinder noget selvtillid og en tro på tingene i semifinalerne – meget markant synes jeg faktisk.
Det bliver de nødt til at få italesat, for det var meget skuffende at se.
3Manglende kynisme da det gjaldtKathrine Heindahl og resten af Odense-holdet var ikke kyniske nok i sæsonens afgørende kampe.
- Alt der hedder grundspil kan du pakke væk, når du går ind i slutspillet.
Det er selvfølgelig imponerende, at Odense vandt 21 kampe i træk i grundspillet, men ligaen er nu en gang bygget sådan op, at det ikke betyder så meget.
- De vinder grundspillet, men det er, når det hele skal afgøres, at man skal være skarp og vise kynisme.
Det, synes jeg, manglede.
Det er for mig naivt at sætte sig tilbage og sige, at vi har haft en god sæson indtil nu.
En sæson bliver defineret af, hvordan det går i semifinalerne.
Det er benhårdt, men det er de kampe, som afgør, om det har været en succes eller fiasko.
Der skal noget mere kynisme og hårdhed ind.
FacebookTwitterKopier linkEmner:Mette Tranborg (håndboldspiller)|Nadia Offendal (håndboldspiller)|Odense Håndbold|Odense|Håndbold




https://www.dr.dk/nyheder/politik/ogede-skatter-skal-finansiere-sfs-nye-klimaplan

PolitikØgede skatter skal finansiere SF's nye klimaplanSF kommer med en klimaplan, som skal reducere CO2-udledningen med 70 procent i 2030.
Pia Olsen Dyhr, formand for SF, vil have en bindende klimalov.
25.
maj 2019 kl.
07.
23Bemærk: artiklen er mere end 30 dage gammelLæs opHalvanden uge inden folketingsvalget smækker SF en klimaplan på bordet, som skal få Danmark i mål med at reducere CO2-udledningen med 70 procent i 2030.
Dermed hæver partiet klimaambitionen, som tidligere har været en reduktion på minimum 60 procent af CO2-udledningen.
Planen vil partiet tage med til forhandlinger om en ny regering, hvis valgets udfald bliver en sejr til rød blok, som meningsmålinger længe har spået.
- Det er rigtig vigtigt.
Vi går til regeringsforhandlinger med den plan, at vi skal have en bindende klimalov, og den skal jo leve op til Paris-aftalen.
Det skal være en bunden opgave for en kommende regering, siger SF's formand, Pia Olsen Dyhr.
Danmark skal leve op til Paris-aftalenMålene i den bindende klimalov skal fastsættes af Klimarådet, regeringens rådgiver på klimaområdet, for at Danmark kan opfylde målet fra Paris-aftalen om at begrænse klodens temperaturstigning til 1,5 grader.
Desuden mener partiet, at Klimarådet skal styrkes.
Vi kan ikke bare sætte vores lid til fremtidens teknologi.
Pia Olsen Dyhr, Formand for SFSF vil primært finansiere klimaplanen med en forhøjelse af arbejdsmarkedsbidraget og topskatten.
Det vil bidrage med tre milliarder kroner årligt.
Hvis det viser sig, at Klimarådets anbefalinger ikke kan holdes inden for den planlagte finansiering, må pengene findes et sted.
- Med tre milliarder er der i hvert fald noget at gøre godt med.
Og hvis Klimarådet kommer med anbefalinger, som kommer til at koste yderligere, så må vi kigge på det, for det er en bunden opgave, siger Pia Olsen Dyhr.
Plante skov, omlægning af landbruget og teknologiKlimaplanen indeholder også et mål om at plante skov, som svarer til arealet af tre gange Bornholm.
Det er nødvendigt for at nå en reduktion på 70 procent.
- Det er noget af det, som suger mest CO2, og som binder mest CO2, og det løser det på den korte bane.
På den lange bane skal landbruget også lægges om, og teknologien er en stor del af det, siger SF-formanden.
- Men vi kan ikke bare sætte vores lid til fremtidens teknologi.
Læs også:Storstilet klimaløsning: Forsker vil plante 1.
200 milliarder CO2-sugende træer11 ud af 13 af de opstillingsberettigede partier rakte hånden op under en partilederrunde på TV 2, da værten spurgte, hvem der havde den mest ambitiøse klimapolitik.
Pia Olsen Dyhr afviser, at SF's klimaplan er blevet til for at overgå de andre partiers grønne ambitioner.
- Nej, det synes jeg ikke, det er fra SF's side, når man ser på det ret seriøse grønne arbejde, vi har lavet siden 70’erne, siger hun.
- Vores bud er seriøst og holdbart og handler ikke bare om at give et tal, som man godt kan få en fornemmelse af her i valgkampen, siger hun.
/ritzau/FacebookTwitterKopier linkEmner:Pia Olsen Dyhr (politiker)|Socialistisk Folkeparti|Miljøpolitik|Økonomi|Bornholm




https://www.dr.dk/nyheder/udland/dommer-blokerer-trumps-graensemur

UdlandDommer blokerer for Trumps grænsemurFinansieringen af muren på grænsen til Mexico kræver ja i Kongressen, fastslår dommer.
USA's præsident, Donald Trump, har haft grænsemuren mod Mexico som en af sine mærkesager.
)25.
maj 2019 kl.
06.
42Bemærk: artiklen er mere end 30 dage gammelLæs opEn føderal distriktsdommer i Californien, Haywood Gilliam Jr.
, har fredag blokeret for præsident Donald Trumps planer om at bygge dele af grænsemuren med midler skaffet via den nationale nødretstilstand.
Det skriver nyhedsbureauet AP.
Dommeren blokerer dermed øjeblikkeligt for Trump-administrationens planer om at omfordele en milliard dollar, der var afsat til militære formål, men som man i stedet ville bruge til at bygge to sektioner af grænsemuren til Mexico, skriver nyhedsbureauet Reuters.
Læs også:Trump får milliarder til at bygge 100 kilometer grænsehegn mod MexicoMur til 45 milliarder kronerMidlerne skulle have været brugt til to projekter, der tilføjer 82 kilometer grænsehegn til to områder ved grænsen.
I februar erklærede Donald Trump national nødretstilstand i USA.
Det gjorde han for at kunne frigøre penge til at bygge den mur mod Mexico, som han har lovet vælgerne, men som Kongressen ikke har villet finansiere.
Blokeringen bliver ved distriktsdomstolen begrundet med, at Kongressen ikke har godkendt allokeringen af pengene.
Det Hvide Hus har endnu ikke reageret på kendelsen, skriver det amerikanske medie The Wall Street Journal.
Trump-administrationen har tidligere udtalt, at man vil bruge 6,7 milliarder dollar, svarende til 44,6 milliarder kroner, til grænsemuren, skriver Reuters.
Enighed om grænseaftaleMuren skal hjælpe på de mange kriminelle illegale indvandrer og det ulovlige narkotika, der kommer ind over grænsen, siger Trump.
Efter måneders tovtrækkeri blev demokraterne og republikanerne i Kongressen 12.
februar enige om rammerne for en grænseaftale i USA.
I aftalen var knap 1,4 milliarder dollar øremærket et grænsehegn på 88 kilometer.
Beløbet var langtfra det, Trump havde ønsket, og derfor erklærede han nødretstilstand 15.
februar.
Det gav præsidenten beføjelser til at omfordele midler til muren.
Det fik dog Repræsentanternes Hus, flere delstater samt rettighedsgrupper til at indgive sagen for domstolene for at få blokeret allokeringen af penge til muren.
/ritzau/FacebookTwitterKopier linkEmner:Donald Trump (politiker)|USA|Mexico|Wall Street Journal|Økonomi




https://www.dr.dk/nyheder/politik/folketingsvalg/lotte-paa-52-og-nicolai-paa-23-er-rygende-uenige-jeg-tror-det-er-godt

Uenige SammenSe temaFolketingsvalgLotte på 52 og Nicolai på 23 er rygende uenige: 'Jeg tror det er godt at mødes og snakke'De er hinandens politiske modsætninger.
Men nu skal Lotte Fabrin og Nicolai Johansen mødes for at være 'Uenige Sammen'.
Lotte Fabrin (til venstre) er 52 år og arbejder som efterskolelærer.
Nicolai Johansen er 23 år og studerer medicin på Syddansk Universitet i Odense.
Den 2.
juni mødes de for at blive klogere på hinandens politiske ståsteder.
(© PRIVATFOTO)Af Kasper Madsbøll Christensen25.
maj 2019 kl.
08.
00Bemærk: artiklen er mere end 30 dage gammelLæs opMange af os lever i mindre sociale cirkler, hvor vi først og fremmest taler med og møder mennesker, vi ligner i forvejen – og som ofte mener det samme som os selv.
Én af dem er 23-årige Nicolai Johansen.
- Til hverdag omgiver jeg mig meget med personer, som jeg deler holdninger med.
Det medfører selvfølgelig, at jeg ikke så tit eksponeres for meninger, der er markant forskellige fra mine egne, siger Nicolai, som studerer medicin på Syddansk Universitet i Odense.
Derfor har han meldt sig til DR-initiativet 'Uenige Sammen', som går ud på at mødes med én, der mener noget helt andet end det, du selv gør.
Det har næsten 3.
500 danskere meldt sig til, og derfor skal Nicolai nu for første gang mødes med Lotte.
Det sker søndag den 2.
juni, hvor deltagere mødes over hele landet til Uenige Sammen.
Læs også:Sådan bliver du klar til Uenige Sammen: Vær nysgerrig, spørgende og gør det modsatte af politikerne'Uenige Sammen'Vi bliver sjældent udfordret på vores holdninger, fordi de fleste af dem, vi omgiver os med, mener det samme som os.
Derfor har DR skabt 'Uenige sammen', hvor man kan mødes personligt med en, der mener noget andet, end man selv gør.
'Uenige Sammen' finder sted over hele landet søndag 2.
juni.
Her kan du læse mere om, hvordan det kommer til at foregå.
Lotte Fabrin er 52 år og arbejder som efterskolelærer.
Fælles for både Lotte og Nicolai er, at de bor på Fyn, men dér hører lighederne også op.
De er nemlig langt fra enige politisk.
- Nicolai er medlem af Det Konservative Folkeparti, og dét er jeg i hvert fald ikke, lyder det med et grin fra Lotte Fabrin.
- Jeg er altid rygende uenig med De Konservative, når jeg tager forskellige politiske tests, uddyber den 52-årige efterskolelærer, der kalder 'Uenige Sammen' for et 'enormt godt initiativ'.
Hun mener, danskerne skal blive bedre til at tale og især lytte noget mere til hinanden.
- Jeg tror, det er godt at turde mødes og snakke sammen - uden nødvendigvis at skulle overbevise hinanden, men bare blive klogere på, hvorfor folk tænker, som de gør, siger hun.
Lotte Fabrin glæder sig til at diskutere politik med én, hun er uenig med, 'på en god og konstruktiv måde'.
(© PRIVATFOTO)For mange følelserDet er Nicolai Johansen enig med hende i.
- Det er super fedt, at jeg skal mødes med Lotte, der har en anden baggrund og en anden livserfaring, end jeg har.
Jeg er spændt på at høre, hvorfor hun mener, som hun gør.
Det er jo ikke interessant, om vi er enige eller uenige om noget, men hvorfor vi er det.
Vi har så mange meninger og holdninger til ting, som ikke nødvendigvis er baseret på fakta, men på følelser og synsninger.
Nicolai Johansen, medicinstuderende, SDU- Vi har så mange meninger og holdninger til ting, som ikke nødvendigvis er baseret på fakta, men på følelser.
Mange er for eksempel stadig bange for atomkraft på grund af Tjernobyl, selvom atomkraft er langt mere sikkert i dag.
Udover at studere medicin er Nicolai Johansen også partipolitisk aktiv i Det Konservative Folkeparti og Konservativ Ungdom, og har med egne ord 'fået mange venner og bekendte her igennem', som han deler livssyn med.
Det håber han at kunne ændre på, når han skal mødes med Lotte Fabrin i forbindelse med 'Uenige Sammen'.
De har aftalt at mødes på Odense Hovedbibliotek søndag den 2.
juni, hvor også alle DR's distrikter åbner dørene, så man kan mødes og være 'Uenige Sammen'.
Mød op i et af DRs distrikterHvis du skal være med i Uenige Sammen, kan du mødes med din samtalepartner i et af DRs distrikter over hele landet.
Se her, hvor du kan mødes.
Læs også:Se hvor I kan mødes til Uenige Sammen søndag d.
2.
juni- Jeg forventer, vi skal have en saglig og god diskussion om de ting, vi måtte være uenige om.
Jeg synes, man må mene, præcis hvad man vil, så længe man har noget at have sine holdninger i, mener Nicolai Johansen.
- Og hvis jeg kunne gå fra mit møde med Lotte med nogle andre holdninger end dem, jeg har i dag, så ville jeg synes, det var helt fantastisk.
Nicolai Johansen glæder sig til at blive klogere på, hvordan Lotte Fabrin - der er efterskolelærer - forstår nogle af de problematikker, som de er uenige om.
(© PRIVATFOTO)'Det bliver dejligt at få talt med én, man er uenig med'Ifølge Lotte Fabrin har de skrevet et par mails frem og tilbage og introduceret sig for hinanden, så de ikke står helt på bar bund, når de skal mødes den 2.
juni.
- Han virker som en sød, frisk fyr, og det virker som om, han går ind til det med samme holdning, som jeg selv gør.
Han ser frem til at høre noget om, hvad jeg tænker om tingene, og det er det samme, jeg ser frem til.
Lotte Fabrin tror især, at hun og Nicolai Johansen vil komme til at være uenige om økonomisk politik og om uddannelsespolitik.
Hun understreger dog, at hun ikke går ind til mødet med et fjendebillede af Nicolai Johansen, selv om han virker til at være hendes politiske modsætning.
Jeg tror ikke, vi får ændret hinandens holdninger, men jeg tror, der er en mulighed for, at vi kan få nuanceret hinandens holdninger.
Lotte Fabrin, efterskolelærer, Fyn- Det bliver dejligt at få talt med én, man er uenig med, på en god og konstruktiv måde.
Jeg tror ikke, vi får ændret hinandens holdninger, men jeg tror, der er en mulighed for, at vi kan få nuanceret hinandens holdninger.
Én ting er de to politiske modsætninger dog enige om; nemlig klimaet.
- Det vigtigste for mig er nok klimaspørgsmålet, for det er et punkt, vi virkelig har syltet længe.
Tiden er til handling nu, mener Nicolai Johansen.
Lotte Fabrin supplerer:- Klima er super vigtigt, og det betyder noget for, hvor jeg sætter mit kryds.
FacebookTwitterKopier linkEmner:Det Konservative Folkeparti|Syddansk Universitet|Fyn|Odense|Atomkraft




https://www.dr.dk/musik/christoffer-paa-16-har-gjort-kometkarriere-det-er-maerkeligt-naar-folk-spoerger-om-de-kan-faa

UpcomingSe temaMusikChristoffer på 16 har gjort kometkarriere: 'Det er mærkeligt når folk spørger, om de kan få et billede'Der er længe imellem, at vi ser en ung fyr som Christoffer herhjemme i Danmark, mener ekspert.
Af Nicolai Sebastian Holle og Video: Allan Hansen25.
maj 2019 kl.
07.
05Bemærk: artiklen er mere end 30 dage gammelLæs opMere end 5.
000.
000 afspilninger på debutsinglen.
Det kan 16-årige Chris Burton skrive på sit cv, efter han har indtaget streamingtjenesterne i rekordfart.
Den unge, talentfulde musiker er altså i den grad brudt igennem lydmuren - og nu er han også at finde på P3's frekvenser:- Der er langt imellem, at vi herhjemme oplever 16-årige popsangere med den sikkerhed, som Chris Burton helt åbenlyst besidder, fortæller musikchef på P3 Mathias Buch.
Men hvordan tackler man al den opmærksomhed?
Oplev den danske popsensation i videoen ovenfor.
Chris Burton - Little SisterFacebookTwitterKopier link




https://www.dr.dk/nyheder/penge/saa-falder-hammeren-et-aar-efter-indfoerelse-af-databeskyttelseslov-rammer-boederne

PengeSå falder hammeren: Et år efter indførelse af databeskyttelseslov rammer bødernePositivt er det til gengæld, at fem ud af seks virksomheder har fået styr på dine data, lyder det fra Dansk Erhverv.
Bøderne er begyndt at falde her et år efter indførelsen af databeskyttelsesloven.
Af Jesper Knudsen og Signe Mai Kærsgaard Vilsbøll25.
maj 2019 kl.
06.
02 | opdateret 27.
maj 2019 kl.
22.
51Bemærk: artiklen er mere end 30 dage gammelLæs opDet er i dag ét år siden, at nye EU-regler indførte mulighed for bøder i millionklassen for virksomheder, der krænker dine persondata.
Helt op til 150 millioner kroner eller fire procent af en virksomheds samlede globale omsætning, hvis omsætningen er større en 150 millioner kroner.
Alligevel kæmper mange danske virksomheder stadig med at leve op til reglerne.
Hver sjette af Dansk Erhvervs medlemsvirksomheder siger, at de endnu ikke er i mål.
Det fremgår af en rundspørge, Dansk Erhverv har gennemført blandt 380 af sine medlemsvirksomheder.
Bøder på vej for brud på EU-datareglerI Danmark har Datatilsynet anbefalet en bøde på 1,2 millioner kroner til Taxa 4x35, fordi selskabet blandt andet har forsømt at slette data fra ni millioner personhenførbare taxature.
I Frankrig har datatilsynet, CNIL, i januar idømt techgiganten Google en bøde på 373 millioner kroner.
I Tyskland har datatilsynet i Baden-Württemberg givet det sociale medie Knuddels.
de en bøde på knap 150.
000 kroner, efter at hackere havde skaffet sig adgang til personoplysninger om tusinder af Knuddels brugere.
I Østrig har datatilsynet pålagt en mindre virksomhed en bøde på 36.
000 kroner for at have installeret overvågningskamera, der filmede på offentligt fortov.
I Norge – der som EØS-land også efterlever EU`s persondataregler - er Oslos skoleforvaltning blevet idømt en bøde på to millioner norske kroner for at have lækket 63.
000 elevers persondata i en app.
I Litauen har datatilsynet i denne uge anbefalet en bøde på 460.
000 kroner til finansieringsvirksomheden, Mister Tango, for at have offentliggjort kunders persondata.
Ingen af sagerne er endeligt afsluttede.
- Vi har været i dialog med rigtig mange af vore medlemmer.
For dem kan det være unødvendigt bøvlet med de dokumentationskrav, der er, siger Martin Jørgensen, chefkonsulent i Dansk Erhverv.
To procent af virksomhederne siger lige frem, at de “ikke på noget tidspunkt kommer til at efterleve reglerne”.
- En del af forklaringen er, at det kan være svært at vurdere, hvornår man egentlig er i mål med reglerne.
Der er ingen praksis.
Nogen tøver måske med at sige, at de er i mål, fordi de er i vildrede om reglerne, mener Martin Jørgensen.
En anden forklaring er, ifølge chefkonsulenten, at nogle virksomheder har undervurderet, hvor lang tid det tager at rydde op i data.
Udsigt til store bøder har inspireretUndersøgelsens gode nyhed er, at fem ud af seks virksomheder rent faktisk er kommet i mål med at gennemføre de nye dataregler.
- Det er positivt, at det er lykkes så godt for virksomhederne at tage reglerne til sig.
For mange har det oven i købet betydet, at de har fået bedre overblik over deres data, siger Martin Jørgensen.
Han erkender, at udsigten til store bøder har fremskyndet processen.
- Ingen tvivl om, at bødernes størrelse har betydet noget for prioriteringen.
Bødestørrelsen har gjort, at spørgsmålet har fået både bestyrelsens og direktionens bevågenhed, siger han.
Selv om det er strømmet ind med underretninger om databrud til Datatilsynet det seneste år, er der foreløbig ikke faldet nogen endelig afgørelse om bøder i Danmark som følge af brud på persondatareglerne.
Men flere sager er på vej.
I en enkelt sag har Datatilsynet efter et tilsyn i efteråret anbefalet en bøde på 1,2 millioner kroner til Taxa 4x35 for at have undladt at slette persondata.
Virksomheder slås stadig med reglerAt flere danske virksomheder fortsat kæmper med at efterleve reglerne, et år efter de er trådt i kraft, bekræfter Bent Bro Miltersen, der er advokatfuldmægtig med speciale i persondataret hos Leoni Advokater i Viborg og Holstebro.
GDPR - NØGLEN TIL DINE DIGITALE RETTIGHEDERGDPR er en forkortelse for General Data Protection Regulation.
På dansk er den også blevet kaldt for databeskyttelsesforordningen, dataforordningen eller persondataforordningen.
Det er en EU-lov, der trådte i kraft den 25.
maj 2018.
Loven giver dig kontrol over de oplysninger, der ligger om dig på internettet.
For eksempel over personlige data, som du har givet til sociale medier og forskellige hjemmesider.
Loven gør det også nemmere for dig at gennemskue, hvordan virksomheder og organisationer – lige fra banker til fodboldklubber - behandler og opbevarer oplysninger om dig.
- Jeg får stadig henvendelser fra virksomheder, der har brug for hjælp til at efterleve de her regler.
Også nogen hvor jeg kan se, at de reelt ikke har lavet noget eller har lavet meget lidt for at leve op til reglerne, siger han.
Den helt typiske henvendelse er ifølge advokaten fra produktionsvirksomheder, hvor det har knebet med at finde tid og ressourcer.
- De har ikke rigtig haft tid til at rette ind efter reglerne.
Så nu har de brug for at få det hele lavet fra bunden, siger han.
Ekspert: Skab klarhed om reglerDet er ikke kun virksomhederne, som opfordrer til større klarhed omkring reglerne.
Søren Sandfeldt Jakobsen, professor i it- og medieret ved Aalborg Universitet opfordrer nu til at få mere skub i de sager, der nu ligger på Datatilsynets bord, så virksomhederne bedre ved, hvad de kan regne med.
- Nu er der gået et år.
Tilsynet kunne godt have taget nogle af de større sager ud og prioriteret dem.
Så var de måske ført til ende nu, og så ville virksomheder og organisationer have mere klarhed over bødeniveauet, siger han og tilføjer:- Jo før, vi får pejlingspunkter, jo bedre.
Det er vigtigt for retssikkerheden.
FacebookTwitterKopier linkEmner:Dansk Erhverv|Erhverv|Datatilsynet|Personregistrering|Tyskland




https://www.dr.dk/nyheder/udland/franskmaend-skal-bag-tremmer-saelge-bade-til-migranter

UdlandTo franskmænd skal bag tremmer for at sælge både til migranterEn 46-årig mand og hans 54-årig medsammensvorne er idømt fængselsstraffe for at tilskynde illegal migration.
Britisk grænsepoliti fjerner en beslaglagt gummibåd fra kysten ved Kent.
(Arkivfoto/Twitter/Susan Pilcher via REUTERS) 25.
maj 2019 kl.
04.
27Bemærk: artiklen er mere end 30 dage gammelLæs opEjeren af et fransk bådfirma skal halvandet år i fængsel for at have solgt 39 gummibåde til migranter, der ønskede at krydse Den Engelske Kanal.
Det skriver nyhedsbureauet AFP.
Emmanuel Desreux blev fredag idømt 18 måneders ubetinget fængsel og 18 måneders betinget fængsel for at have solgt de motordrevne både.
En medsammensvoren, den 54-årige Jean-Claude Demeyer, skal tilbringe et år bag tremmer for at have organiseret transporten af bådene.
Politiet startede med at efterforske sagen, efter at fire iranere og to taxachauffører i januar blev anholdt på en strand nær Calais.
Oplysninger fra de anholdte ledte politiet på sporet af 46-årige Desreux og hans bådfirma, Fluvialys.
Han blev kort efter anholdt og sigtet for at have tilskyndet illegal migration over kanalen fra oktober 2018 til marts 2019.
I Desreuxs bil fandt politiet desuden 14.
000 euro i kontanter.
Det svarer til cirka 105.
000 kroner.
Fra oktober sidste år til marts i år skete der en bemærkelsesværdig stigning i antallet af både med migranter, der forsøgte at nå til England fra Frankrig.
Franske myndigheder vurderer, at knap 500 migranter ombord på mere end 60 både nåede frem til de engelske kyster i den pågældende periode.
/ritzau/FacebookTwitterKopier linkEmner:Kriminalitet|Flygtninge og asylansøgere|England|Frankrig|Politi




https://www.dr.dk/nyheder/regionale/hovedstadsomraadet/flere-flygtninge-kommer-i-arbejde-rania-er-med-til-udvikle

KøbenhavnFlere flygtninge kommer i arbejde: Rania er med til at udvikle medicin i Novo NordiskStadig flere flygtninge får arbejde, hvor de ikke får tilskud fra staten.
Rania Al Dairi søgte mere end 500 stillinger, inden hun fik drømmejobbet hos Novo Nordisk.
Hun kom til Danmark i 2014 og er blandt den stigende gruppe flygtninge og familiesammenførte, der får arbejde uden støtte fra det offentlige.
Af Jacob Pries25.
maj 2019 kl.
06.
37Bemærk: artiklen er mere end 30 dage gammelLæs opDet går fortsat fremad med at få flygtninge og deres voksne familiemedlemmer i arbejde, uden at det offentlige skal støtte jobbet økonomisk.
Det viser tal fra Styrelsen for Arbejdsmarked og Rekruttering.
Alene i hovedstaden er beskæftigelsen blandt flygtninge og familiesammenførte steget med 13 procentpoint siden 2014, så det nu er hver tredje, der er i ustøttet arbejde.
Læs også:Milliardgevinst til staten: Over dobbelt så mange flygtninge kommer i jobÆgteparret Rania Al Dairi og Alaa Aldeen Al Dairy fra København tæller med i den statistik.
De kom til Danmark fra Syrien i 2014.
Siden har han fået arbejde som ingeniør i rådgivningsvirksomheden Cowi, imens hun er akademiker og ansat i Novo Nordisk.
Det var igennem et praktikforløb, at Rania Al Dairi fik en fod indenfor hos medicinalgiganten, hvilket førte til hendes første rigtige ansættelse.
- Det betyder alt for mig, at jeg kan forsørge mig selv og mine børn, og det har fra starten været min drøm at arbejde i et internationalt firma, siger Rania Al Dairi, der til daglig beskæftiger sig med udvikling af lægemidler.
Få flygtninge giver større fremgangOgså på landsplan har flere flygtninge og familiesammenførte fundet arbejde uden tilskud.
Her er tallet steget med over 15 procentpoint til 28,1 procent de seneste fem år, og det er en udvikling, man glæder sig over i Dansk Industri.
Det betyder alt for mig, at jeg kan forsørge mig selv og mine børn.
Rania Al Dairi, clinical trial administrator, Novo NordiskIfølge underdirektør Steen Nielsen skal man blandt andet finde årsagen til fremgangen i jobcentrenes indsats og den danske økonomi:- Og så spiller det også ind, at der ikke kommer særligt mange flygtninge for tiden, og det betyder, at det er nemmere at overskue opgaven for de jobcentre, der skal hjælpe dem i gang, siger han.
Stadig plads til forbedringDer er dog stadig en gruppe flygtninge, der halter efter udviklingen, lyder det fra Dansk Arbejdsgiverforening.
- Kommunerne sender dobbelt så ofte mandlige flygtninge i virksomhedspraktik sammenlignet med kvinderne, så fokus bør i den kommende tid være at sende kvinderne ud i virksomhederne, så de også få en fod indenfor arbejdsmarkedet, siger chefkonsulent Rasmus Brygger.
Læs også:36 kommuner ansætter integrationsambassadører: Flere kvindelige flygtninge skal i arbejdeMen det kræver en indsats fra både virksomheder og den enkelte ansøger, hvis det skal lykkes at få endnu flere flygtninge i arbejde, lyder det fra Rania Al Dairi og hendes mand:- Virksomhederne skal forstå, at ansatte med en anden kultur og baggrund kan være en gevinst, og så skal den enkelte ansøger blive ved med at kæmpe, siger Rania Al Dairi, der selv søgte mere end 500 stillinger, før hun fik drømmejobbet.
- Det er ingen skam at starte mere ydmygt med et mindre job.
Så kan man bruge det som et afsæt til drømmejobbet, supplerer Alaa Aldeen Al Dairy.
FacebookTwitterKopier linkEmner:Novo Nordisk|Flygtninge og asylansøgere|Erhverv|København|Dansk Industri




https://www.dr.dk/nyheder/politik/ep-valg/hvem-er-du-mest-enig-med-tag-kandidattesten






https://www.dr.dk/nyheder/udland/ordet-cat-faar-kaempefirma-til-sagsoege-lille-kaffebar

UdlandOrdet 'Cat' får kæmpefirma til at sagsøge lille kaffebarCaterpillar vil have kaffebaren Cat & Cloud til at droppe sit varemærke.
Caterpillar ejer varemærket "CAT" mens Cat & Cloud ejer varemærket "Cat & Cloud".
Af Jakob Andresen25.
maj 2019 kl.
02.
11Bemærk: artiklen er mere end 30 dage gammelLæs opEn lille kaffebar i Santa Cruz i Californien er blevet sagsøgt af virksomheden Caterpillar, der er verdens største producent af entreprenørmaskiner.
Kaffebaren hedder Cat & Cloud - som altså betyder kat & sky - og det er årsagen til søgsmålet.
Læs også:Jensens, McDonald's og Utzon: Tre gange navnestrid har ført til retssagCaterpillar ejer varemærket "CAT" mens Cat & Cloud ejer varemærket "Cat & Cloud".
Og fordi ordet 'Cat' indgår, kræver Caterpillar, at varemærket bliver afregistreret - og derfor har virksomheden sagsøgt kaffebaren.
Læs også:Norsk pizzakæde vil tvinge dansk restaurant til at skifte navnEn indsamling af underskrifter på hjemmesiden Change.
org har til formål at "stoppe Caterpillars mobning af Cat & Cloud og andre små virksomheder", som det formuleres.
Sagen er også delt på hjemmesiden Reddit og i skrivende stund har knap 4000 personer skrevet under.
FacebookTwitterKopier linkEmner:Caterpillar|Caféer og barer|Erhverv|Californien




