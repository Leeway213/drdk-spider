https://www.dr.dk/sporten/haandbold/vm-herrer/vm-paa-tre-minutter-svensk-gysersejr-og-norsk-pres-paa-danmark

VM herrerVM PÅ TRE MINUTTER Svensk gysersejr og norsk pres på DanmarkFå det helt store overblik over syvendedagen ved VM, der også bød på lækre detaljer og imponerende redninger.
Af Niklas Brandt Pedersen16.
jan.
2019 kl.
23.
48Bemærk: artiklen er mere end 30 dage gammelLæs opVi skulle en uge ind i VM, før Sveriges outsidere til VM-guldet for alvor blev presset ved slutrunden.
Mod Qatar var svenskerne utrolig tæt på at smide det hele på gulvet i slutsekunderne.
Læs også:VM PÅ 3 MINUTTER Dansk gudebold og norsk hovedpineUdover den svenske gysersejr bød VM's syvendedag også på en prægtig angolansk kontra og en fantastisk egyptisk redning.
Og så var onsdag selvfølgelig også dagen før dagen for de danske helte, der efter sikre sejre over Chile, Tunesien, Saudi-Arabien og Østrig nu for alvor bliver testet mod Norge.
Læs også:VM PÅ 3 MINUTTER Afrikansk sensation og svenske problemerI videoen øverst i artiklen kan du se analyse af den kamp og alt det bedste fra en yderst interessant VM-dag.
Husk også, at vi viser Danmarks opgør mod Norge direkte på DR1 med optakt fra klokken 19.
45 torsdag aften.
FacebookTwitterKopier linkEmner:DR1|Norge|Saudi-Arabien|Chile|Østrig




https://www.dr.dk/sporten/haandbold/vm-herrer/sverige-undgaar-qatarstrofen-i-sidste-sekund

VM herrerSverige undgår QATARstrofen i sidste sekund Sverige vandt 23-22 over Qatar, der var tæt på at udligne i sidste sekund.
16.
jan.
2019 kl.
22.
25Bemærk: artiklen er mere end 30 dage gammelLæs opSverige måtte ud i et regulært håndbolddrama mod Qatar, som ydede uventet hård modstand.
I begyndelsen af anden halvleg var Sverige nede med tre mål, og dermed lurede overraskelsen så småt.
Men så oppede svenskerne sig, og både Andreas Palicka i målet og de svenske skytter fandt effektiviteten frem.
Læs også:Landin er VM's bedste målmand: 'Må ikke blive alt for selvtilfreds'Det gav en svensk føring på fire mål inden kampens sidste minutter, men på mystisk vis endte det alligevel med at blive spændende.
Qatar scorede tre gange i træk, og da Sverige smed bolden væk med et halvt minut tilbage af kampen, fik Qatar muligheden for at udligne.
Læs også:VIDEO Flyvende egypter laver en mirakelredningEndnu en gang kunne svenskerne dog sende en stor tak til målvogter Palicka, som med få sekunder tilbage stod bag den afgørende redning, før holdkammeraterne kastede sig over ham i jubel.
FacebookTwitterKopier linkEmner:Sverige|Qatar




https://www.dr.dk/nyheder/udland/dodstal-stiger-til-21-efter-angreb-mod-hotel-i-nairobi

UdlandDødstal stiger til 21 efter angreb mod hotel i NairobiAlle gerningsmænd bag et angreb i Nairobi er dræbt, lyder meldingen fra landets politi.
Alle fem gerningsmænd blev dræbt af sikkerhedsmyndighederne.
16.
jan.
2019 kl.
22.
23Bemærk: artiklen er mere end 30 dage gammelLæs opDødstallet er steget til 21 efter et angreb i Kenyas hovedstad, Nairobi, tirsdag eftermiddag dansk tid, oplyser det lokale politi.
Det var et hotelkompleks med kontorer, caféer og restauranter i Nairobi, der tirsdag blev angrebet af militante.
Gerningsmændene var bevæbnet med sprængstoffer og skydevåben.
- Vi vil gerne informere om, at i aftes (onsdag aften, red.
) blev der fundet seks andre lig på gerningsstedet, og en politibetjent døde meget pludselig af sine kvæstelser, siger politikommissær Joseph Boinnet.
Han fortæller, at de døde blandt andet er 16 personer fra Kenya, en amerikaner og tre personer fra Afrika, der endnu ikke er blevet identificeret.
Flere af de dræbte er allerede blevet begravet.
 Flere af de dræbte er allerede blevet begravet.
 Flere af de dræbte er allerede blevet begravet.
 Flere af de dræbte er allerede blevet begravet.
1 / 4Flere af de dræbte er allerede blevet begravet.
1 / 4Flere af de dræbte er allerede blevet begravet.
2 / 4Flere af de dræbte er allerede blevet begravet.
3 / 4Flere af de dræbte er allerede blevet begravet.
4 / 4Derudover blev yderligere 28 personer såret og kørt på hospitalet efter angrebet.
Deres tilstand er fortsat ukendt.
De kenyanske sikkerhedsmyndigheder fik stoppet angrebet tidligt onsdag efter en 20 timers lang operation.
Alle fem gerningsmænd blev dræbt, fortæller Bionnet.
Den islamistiske militante gruppe al-Shabaab har erklæret, at den står bag angrebet.
Al-Shabaab hører normalt hjemme i Somalia øst for Kenya.
Gruppen har tidligere onsdag meddelt, at den ville hævne den amerikanske præsident Donald Trumps beslutning om, at anerkende Jerusalem som Israels hovedstad.
/ritzau/AFPFacebookTwitterKopier linkEmner:al-Shabaab|Donald Trump (politiker)|Nairobi|Kenya|Kriminalitet




https://www.dr.dk/nyheder/udland/efter-facebook-skandale-eu-vil-straffe-partier-der-misbruger-vaelgerdata

Valg til Europa-ParlamentetSe temaUdlandEfter Facebook-skandale: EU vil straffe partier, der misbruger vælgerdataDer vanker bøder fra EU, hvis europæiske partier misbruger data om vælgerne.
Facebook blev centrum for en større dataskandale sidste år, da det kom frem, at Cambridge Analytica ulovligt havde høstet viden om 87 millioner brugere gennem en app.
Af Per Bang Thomsen - Strasbourg16.
jan.
2019 kl.
22.
30Bemærk: artiklen er mere end 30 dage gammelLæs opDet skabte overskrifter verden over, da det sidste år kom frem, at den politiske konsulentvirksomhed Cambridge Analytica uretmæssigt havde høstet personlige data fra 87 millioner Facebook-brugere.
Dataen blev angiveligt brugt til at påvirke millioner af vælgere rundt om i verden, og fra EU’s side vil man nu undgå, at noget lignende kommer til at ske i forbindelse med det kommende europaparlamentsvalg til maj.
Derfor er forhandlere fra Europa-Parlamentet og Ministerrådet, der repræsenterer medlemslandenes regeringer, i dag blevet enige om at give bøder til de europæiske partier, der bevidst misbruger personlige data til at påvirke vælgerne gennem vildledende onlinekampagner.
- Skandaler som den, vi oplevede med Facebook og Cambridge Analytica, har vist os, at vi skal beskytte os mod datamisbrug i politiske kampagner, lyder det i en udtalelse.
Det møder opbakning fra EU's justitskommissær, Věra Jourová.
- Vi forventer, at de europæiske politiske partier fuldt og helt vil respektere reglerne, så europæerne kan afgive deres stemmer på et korrekt og fair grundlag, siger hun ifølge Politico.
eu.
Frygt for 'fake news' og RuslandI Europa findes der en række europæiske politiske paraply-partier, der samler ligesindede partier på kryds og tværs af landegrænserne.
De danske konservative er eksempelvis medlem af Det Europæiske Folkeparti, mens socialdemokraterne sidder i De Europæiske Socialdemokrater.
De partier fører deres egne valgkampe i Europa, og det er dem, der kan blive ramt af de økonomiske sanktioner, hvis de misbruger brugerdata.
Det er dog uvist, hvor store bøderne i givet fald bliver.
Valget til Europa-Parlamentet finder sted fra den 23.
til den 26.
maj i hele Europa, og fra EU’s side er man bekymret for, at det kan blive påvirket af ’fake news’ og misinformationskampagner fra internettrolde og fremmede magter.
Sidste år udtalte justitskommissær Věra Jourová, at det især er russerne, der forsøger at blande sig i europæiske valg.
Derfor mener Europa-Kommissionen, at der er brug for ekstra tiltag for at forhindre det ved det kommende parlamentsvalg.
Dagens beslutning skal formelt godkendes af både Europa-Parlamentet og de enkelte medlemslande, før den kan træde i kraft.
Forventningen er, at det vil ske i løbet af de kommende måneder.
FacebookTwitterKopier linkEmner:Europa-Parlamentet|EU|Valg og folkeafstemninger|EU-forhold|Rusland




https://www.dr.dk/sporten/haandbold/vm-herrer/landin-er-vms-bedste-maalmand-maa-ikke-blive-alt-selvtilfreds

VM herrerLandin er VM's bedste målmand: 'Må ikke blive alt for selvtilfreds'Niklas Landin topper listen over redninger ved VM.
Niklas Landin har VM's højeste redningsprocent.
Af Michael Sten Jensen i Lyon16.
jan.
2019 kl.
21.
25Bemærk: artiklen er mere end 30 dage gammelLæs opDer har været mange stærke præstationer for Danmark hidtil under VM, men den danske anfører Niklas Landin har alligevel gjort sig særligt bemærket.
Efter fire kampe står den danske målmand med en samlet redningsprocent på 51, 43 redninger på 85 forsøg, hvilket putter danskeren helt i top over slutrundens målmænd.
I tirsdagens kamp mod Østrig stod den danske målmand med en redningsprocent på 50, og desuden var han flere gange med til at piske stemningen op i Boxen i Herning.
Læs også:Håndboldbrødrene fra Søborg tegner Danmarks fremtidTorsdag venter der så en gruppefinale mod Norge, og den danske anførers gode form er bestemt ikke noget, han tager for givet.
- Man skal passe på med ikke at blive alt for selvtilfreds, selv om man har stået godt de første par kampe, siger Niklas Landin.
- Jeg er inde i en god periode, som jeg vil gøre alt for at holde fast i.
Jeg tænker ikke over, om jeg er på et højere niveau, end jeg har været på tidligere.
Lige nu tænker bare på kampen mod Norge, siger den danske anfører.
Niklas Landin opildner publikum efter en dansk scoring.
Kan bare komme anMod Norge forventer Niklas Landin, at Danmark kommer under større pres end hidtil i turneringen.
Heldigvis for Danmark fungerer samarbejdet mellem målmanden og forsvaret lige nu så godt, at det er en selvtillidsfyldt anfører, der fører sit hold ind i Boxen klokken 20.
15.
Læs også:VIDEO Håndboldherrerne fortæller sandheden om stregspillere: 'Det er øretævernes holdeplads'- Lige nu har jeg en god følelse og et godt samarbejde med forsvaret, hvor vi har fået en god ting op at stå.
Det føles godt, når man står derinde og tænker, at de bare kan komme an.
Det skal vi bare fortsætte med, lyder det fra den danske anfører.
Kampen mellem Danmark og Norge spilles klokken 20.
15.
Du kan følge med på DR1 fra klokken 19.
45.
FacebookTwitterKopier linkEmner:Niklas Landin (håndboldspiller)|Jyske Bank Boxen|Norge|DR1|Østrig




https://www.dr.dk/nyheder/udland/theresa-may-tid-til-laegge-egne-interesser-til-side-og-finde-en-vej-ud-af-eu

BrexitSe temaUdlandTheresa May: 'Tid til at lægge egne interesser til side og finde en vej ud af EU'Den britiske premierminister overlevede her til aften en mistillidsafstemning i det britiske underhus.
- Nu har parlamentetsmedlemmerne sagt, hvad de ikke vil.
Nu må vi arbejde sammen på at finde ud af, hvad de så vil, siger premierministeren.
Af Anton Lind16.
jan.
2019 kl.
23.
22Bemærk: artiklen er mere end 30 dage gammelLæs opStorbritanniens premierminister, Theresa May, talte her til aften direkte til nationen, efter hun havde overlevet en mistillidsafstemning i det britiske underhus.
I talen påpegede hun, at afstemningen viser, at der stadig er opbakning til hende i parlamentet.
- Det giver nu mulighed for at finde en vej fremad for brexit, sagde hun.
Premierministeren udviste forståelse for, hvis briterne har været bekymrede de seneste 24 timer, efter underhuset i går stemte nej til skilsmissesaftalen med EU.
Hun forsikrer dog om, at hun står fast på opgaven.
- Jeg tror på, at det er min pligt at levere på folkets ønske om at forlade EU, sagde hun.
Tid til at arbejde sammenTidligere på aftenen rakte hun ud til oppositionspartierne for at indlede samtaler om den fortsatte brexit-kurs.
Og til nationen understregede hun, at det er vigtigt, at partierne nu arbejder sammen.
- Det britiske folk vil have, at vi når videre med brexit.
Aftalen med EU blev afvist af parlamentet - med stor margin.
- Nu har parlamentetsmedlemmerne sagt, hvad de ikke vil.
Nu må vi arbejde sammen på at finde ud af, hvad de så vil.
Det er tid til at lægge egne interesser til side og finde en løsning på vejen ud af EU, sagde hun.
Skuffet over LabourHun har allerede haft møder med flere partier og vil fortsætte arbejdet i morgen, fortalte hun.
Hun blev dog tidligere på aftenen mødt af et ultimatum fra Labour-lederen Jeremy Corbyn, der kun ville sætte sig ved forhandlingsbordet, hvis May garanterer, at 'no-deal' ikke er en mulighed.
Det tolker premierministeren som et afslag.
- Jeg er skuffet over, at Labour ikke har villet deltage endnu, men vores dør forbliver åben, sagde hun i sin tale.
Sagen kort•Her til aften har den britiske premierminister Theresa May overlevet en mistillidsafstemning i det britiske underhus.
•Med 306 for og 325 imod er der ikke flertal for at vælte Theresa Mays regering.
•Aftenens mistillidsvotum var fremsat af oppostionsleder Jeremy Corbyn fra Labour-partiet efter gårsdagens rungende nej til Mays skilsmisseaftale med EU og var det første af sin slags i 24 år.
•Corbyn var på forhånd spået dårlige odds for at komme igennem med sit ærinde, da et flertal ville kræve, at medlemmer af regeringspartiet, de Konservative, eller støttepartiet, DUP, lagde stemmer til at vælte deres egen regering.
•Allerede på mandag skal hun fremlægge en plan B for, hvordan hun vil føre sin nation ud af EU.
Samtidig har Labour ifølge BBC varslet, at flere mistillidsafstemninger kan være på vej.
FacebookTwitterKopier linkEmner:EU|Jeremy Corbyn (politiker)|Storbritannien|Theresa May (politiker)|EU-forhold




https://www.dr.dk/nyheder/viden/klima/opvarmningen-af-verdenshavene-bliver-mere-og-mere-ekstrem

KlimaOpvarmningen af verdenshavene bliver mere og mere ekstremVerdenshavene opsuger over 90 procent af varmen fra den globale opvarmning.
Svarende til flere atombomber i sekundet.
Af Søren Bjørn-Hansen og Mathis Birkeholm Duus (grafik)16.
jan.
2019 kl.
20.
59Bemærk: artiklen er mere end 30 dage gammelLæs opDe færreste er efterhånden i tvivl om, at klimaforandringerne er i fuld gang.
Opvarmningen af atmosfæren er simpel fysik, som vi har kendt til siden midten af 1800-tallet.
Men opvarmningen ville være ufatteligt meget værre uden verdenshavene, som opsuger over 90 procent af den varme, som drivhuseffektens dyne holder på Jorden.
CO2 virker som en dyne om JordenTemperaturen på Jorden stiger - hovedsageligt på grund af udledningen af drivhusgasser som for eksempel CO2.
Gasserne kan sammenlignes med en dyne, der lægger sig rundt om Jorden, så varmen ikke kan slippe ud.
Når temperaturen stiger, smelter varmen gradvist de kilometertykke iskapper ved polerne.
Varmen gør også, at havet udvider sig, fordi varmere vand fylder mere end koldt vand.
Det får vandstanden til at stige.
Når vandet bliver varmere, kan det også indeholde mindre gas - som for eksempel kuldioxid (CO2) og ilt.
Det kan forværre temperaturstigningerne i atmosfæren på sigt.
Kilder: Niels Bohr Institutet/Københavns UniversitetI sidste uge kom der en perlerække af nye forskningsresultater, der bekræfter, at situationen for verdenshavene er meget alvorlig - og værre end nogen havde forudset.
En artikel i Science, der udkom i torsdags, viser, at verdenshavene opvarmes 40 procent hurtigere end den seneste store klimarapport fra FNs klimapanel, IPCC, anslår.
Og at 93 procent af energi-ubalancen ender i havet.
Forskerne konkluderer også, at havene er en langt bedre indikator for menneskelig indflydelse på klimaet end at måle temperaturen i luften.
Og også, at opvarmningen har haft store konsekvenser.
2018 bliver helt sikkert det varmeste år registreret for havene, ligesom det var i 2017 og i 2016 før det.
Den globale opvarmning er langt lettere at opdage i havene end i luften.
Zeke Hausfather, University of BerkeleyTil The Guardian fortæller klimaforsker Zeke Hausfather fra University of Berkeley, der er en af hovedforfatterne på artiklen i Science, at 2018 måske nok kun var det fjerde varmeste år, vi har registreret, men at:- Det helt sikkert bliver det varmeste år registreret for havene, ligesom det var i 2017 og i 2016 før det.
Den globale opvarmning er langt lettere at opdage i havene end i luften.
Læs også:CO2-mængden stiger stadig: 2018 er blandt de varmeste år nogensinde registreretIfølge den verdenskendte professor i biologisk oceanografi ved Københavns Universitet, Katherine Richardson, bekræfter de nye resultater, at den globale opvarmning ændrer havet mere, end vi kan forestille os.
- Havet er simpelthen nøglen til det hele.
Havet er fremmed for os, og derfor tænker vi ikke over det.
Men det er sindssygt vigtigt for os og for alt andet liv på Jorden, siger hun.
Jo varmere havene bliver, desto større konsekvenser får det.
Varmt vand fylder 30 centimeter mere globaltOpvarmningen af havene har indflydelse på næsten alle aspekter af klodens klima, forklarer oceanograf og klimaforsker Jørgen Bendtsen fra forsknings- og rådgivningsvirksomheden Climatelab.
- Den første direkte konsekvens af, at vandet bliver varmere, er, at vandstanden stiger.
Vandet udvider sig, når det bliver varmere, siger han.
Alene opvarmningen vil få vandstanden til at stige 30 centimeter globalt frem til år 2100, skriver forskerne i Science.
Derudover betyder det varmere vand, at is og gletsjere i berøring med vandet smelter hurtigere.
Og at havstrømmene kan ændre sig.
Havets egenskaber ændrer sigVarmen ændrer også på havenes grundlæggende egenskaber, forklarer Katherine Richardson.
Det varmere vand kan indeholde færre gasser og bliver derfor dårligere til at holde på CO2.
- Når vandet bliver varmere, ændrer det på kemiske og biologiske processer.
Det kan optage mindre CO2.
Tænk på hvor meget brus der er i en kold øl i forhold til en varm, siger hun.
Læs også:Sydpolen smelter seks gange hurtigere end for 40 år siden: Gemmer på enorm vandstandsstigningDet gælder også for ilt, som samtidigt forsvinder, fordi varmere vand betyder hurtigere forrådnelsesprocesser, der også fører til mindre ilt i havene - og flere områder med iltsvind.
Og så betyder varmere vand mere energi, energi som driver Jordens vejrsystemer.
De store storme, vi oplever på land, starter over havet.
De får deres energi fra havet.
Jo større områder med varmt vand, jo flere orkaner kan dannes.
Varmere vand betyder også mere nedbør - som for eksempel det vi ser lige nu over Alperne, hvor varmt vand omkring Danmark og Storbritannien ender som fugtig luft længere sydpå, der falder som sne.
Optager energien fra 3-6 atombomer i sekundetMandag i sidste uge blev et andet forskningsresultat udgivet i tidsskriftet PNAS, hvor forskere havde regnet på den samlede energimængde, som havene har opsuget siden 1871.
- De her nye data viser, at det er kolossale mænger energi, der er tale om, siger Jørgen Bendtsen.
Faktisk dækker ordet kolossal ikke rigtigt.
The Guardian har i en anden artikel regnet de 436×1021 Joule, som forskerne arbejder med i PNAS-artiklne, om til et mere håndgribeligt og skræmmende eksempel: Havet er blevet opvarmet af energien fra det, der svarer til 1,5 Hiroshima atombomber per sekund i gennemsnit over de seneste 150 år.
Men fordi opvarmningen er steget eksponentielt over de 150 år, er det nu mellem tre og seks atombomber i sekundet.
Eller som en af forskerne bag siger:- Jeg prøver at lade være med at lave den slags beregninger.
Simpelthen fordi jeg finder det for bekymrende.
Vi sammenligner det i stedet med energiforbrug, siger professor Laure Zanna, fra University of Oxford til avisen.
Og laver man det regnestykke, svarer det til, at verdenshavene har opsuget over 1.
100 gange så meget energi som den samlede globale energiproduktion i de 150 år.
Vandet holder på varmen - selvom vi stopper udledningenOg havene er så gode til at holde på varmen, at det kommer til at tage årtier, før udviklingen vender.
Også selvom vi stopper vores udledning i dag, forklarer Jørgen Bendtsen.
- Hvis vi stopper udledningen af CO2-gasser, fortsætter opvarmningen af havene.
Det gør den, fordi koncentrationen af drivhusgasser i atmosfæren er så meget højere, end den var for 150 år siden, siger han.
Faktisk nærmer mængden af CO2 i atmosfæren i dag sig det dobbelte af niveauet før industrialiseringen for ca.
150 år siden.
Katherine Richardson er enig.
Vand er bare bedre til at holde på varmen end luften.
- Hvis du koger noget vand i dit køkken, og du åbner døren ud til, bliver luften hurtigt kold - men vandet bliver ved at være varmt, siger hun.
Tusindvis af Argo sonder har nu i årevis målt havtemperaturen.
Det giver meget bedre data, der ser ud til at bekræfte klimamodellernes forudsigelser.
(© CSIRO)Nye bøjer giver vigtig videnHavenes rolle i klimaforandringerne er først for nyligt blevet klarlagt af forskerne.
Blandt andet fordi det var svært at måle havtemperaturer.
Men en flåde af 4.
000 bøjer - i form af observationssystemet Argo - måler nu havtemperaturen konstant, forklarer Jørgen Bendtsen.
Vi har sindssygt travlt.
Men det har vi vidst længe.
Vi står med ryggen mod muren og med en kniv for halsen.
Katherine Richardson, professor ved Københavns Universitet- De automatiske bøjer måler temperaturen i de øverste to kilometer af vandsøjlen.
Så sejler de op til overfladen og transmitterer deres data via satellit, siger han.
- På den måde får vi målt på mange måder og mange steder på samme tid.
Og de enorme mængder data bekræfter indtil videre klimamodellerne.
Desværre.
'Vi har ryggen mod muren'Den fortsatte opvarmning er en uhyggelig påmindelse om, at vi har meget travlt.
- Hvis vi ikke får stoppet den her opvarmning, er vi på vej ud i noget, hvor ingen tør sige, hvad der sker, siger Jørgen Bendtsen.
- Det er meget bekymrende.
Læs også:Ny forskning: Havet har slugt langt mere global opvarmning, end vi hidtil har troetKatherine Richardson er enig i, at vi ikke har tid til at vente med at gøre noget - men hun er stadig optimistisk:- Vi har sindssygt travlt.
Men det har vi vidst længe.
Vi står med ryggen mod muren og med en kniv for halsen, siger hun.
- Men samfundet arbejder heldigvis bedst under pres.
Vi kan stadig nå det - hvis vi handler nuOg måske kan vi stadig nå at gøre noget, hvis vi handler drastisk.
Det viser i hvert fald spritny forskning, der blev publiceret i Nature Communications i går.
Forskere fra blandt andet University of Leeds konkluderer, at det er manglende politisk vilje og ikke fysik, der forhindrer os i at reducere vores udledninger nok.
Læs også:Dansk fjernvarme kan løse Europas klimaproblemerVed hjælp af computermodeller har forskerne forsøgt at forudse, hvad der ville ske med temperaturene, hvis vi faktisk gjorde, som eksperterne længe har sagt: Udfaser fossile brændsler og stop for produktion af for eksempel oksekød - øjeblikkeligt.
Gør vi det, kan vi stadig nå det.
Lige akkurat.
Det vil tage fire årtier at stoppe vores udledninger helt, og gør vi det, øges chancen for at nå 1,5 grader - som temperaturen maksimalt må stige ifølge Paris-aftalen - til 64 procent.
Men da udledningen af drivhusgasser faktisk steg i 2018, er der måske ikke meget håb for sådan en fremtid.
FacebookTwitterKopier linkEmner:Københavns Universitet|Videnskab|Klimaændringer|Storbritannien|The Guardian




https://www.dr.dk/nyheder/udland/op-mod-890-mennesker-draebt-i-etniske-sammenstod-i-drcongo

UdlandOp mod 890 mennesker dræbt i etniske sammenstød i DRCongoDe mange dødsfald er ifølge FN sket over tre dage i december, skriver Reuters.
Endnu flere kan være dræbt, vurderer FN (ARKIV).
16.
jan.
2019 kl.
20.
15 | opdateret 16.
jan.
2019 kl.
22.
00Bemærk: artiklen er mere end 30 dage gammelLæs opOp mod 890 personer mistede livet over tre dage i sammenstød mellem etniske grupper i december i Den Demokratiske Republik Congo.
Det skønner FN i en erklæring onsdag og advarede om, at antallet muligvis kan være endnu højere.
Det skriver nyhedsbureauet Reuters.
Kampene mellem grupperne Banunu og Batende i Mai-Ndombe-provinsen har gennem flere år været nogle af de værste i landet.
- Jeg bliver nødt til at påpege, at de 890 personer er det antal personer, vi kender til, som rent faktisk blev begravet, siger Ravina Shamdasani, der er talskvinde fra FN.
Men hun påpeger, at der er meldinger om, at mange flere er blevet dræbt, og at deres lig kan være blevet smidt i en flod.
Plyndringer og brandeSammenstød mellem lokale grupper rundt om byen Yumbi førte til, at omkring 160.
000 personer flygtede langs Congofloden.
- Der er meldinger om, at mange flere muligvis er blevet dræbt, og at deres lig kan være blevet smidt i Congofloden eller er blevet brændt, siger FN-talskvinden.
I erklæringen fremgår det derudover af 465 bygninger er blevet brændt ned eller plyndret.
Det gælder private hjem og bygninger som skoler, sundhedscentre, markeder og kontorer fra den nationale valgkommissionen.
Kommer ovenpå første demokratiske valgVolden brød ud på grund af en uoverensstemmelse med bånd til en begravelse af en af grupperingernes ledere, lyder det fra FN.
Blodbadet har ikke direkte forbindelse til valget i Congo, der fandt sted omkring årsskiftet.
Men en lokal aktivist har alligevel fortalt Reuters, at gruppen Batendes ledere støtter den siddende koalition, mens Banunu støtter oppositionen.
Valget 30.
december skulle efter hensigten være det første demokratiske af sin slags, siden landet blev uafhængigt fra Belgien i 1960.
Men håbet om en æra efter 18 år med en kaotisk regering er ved at svinde ind efter flere kontroverser både i forhold til kampe og politisk.
/ritzau/FacebookTwitterKopier linkEmner:Forenede Nationer|Den Demokratiske Republik Congo|Valg og folkeafstemninger|Belgien|Kriminalitet




https://www.dr.dk/nyheder/penge/astrofysikere-har-skabt-millionforretning-paa-lave-personlige-plakater

PengeAstrofysikere har skabt millionforretning på at lave personlige plakaterAndreas og Nikolaj blev betragtet som småtossede på deres studie.
I dag griner de hele vejen til banken.
© (c) DRAf Sola Kruchov Sørensen16.
jan.
2019 kl.
20.
45Læs opDa Andreas Helbo Beck og Nikolaj Lykke Viborg begyndte på Institut for Fysik og Astronomi i Aarhus, kom der hurtigt tegn i sol, måne og stjerner på, at de ikke skulle være astrofysikere resten af deres liv.
De fuldførte dog begge uddannelsen og er glade for, at de i dag er kandidater i astrofysik.
Men allerede i studietiden, vidste de godt, at ingen af dem var havnet det rigtige sted.
- Vi brugte mindstedelen af vores tid på selve studiet.
Vi var gode til at finde den hurtige løsning på problemet og komme mest effektiv om ved det.
Og vi var ikke så gode til at komme forberedte til forelæsninger, fortæller Nikolaj.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Brugte tid på rockmusik og triatlonPå astrofysik-studiet er forløbet skruet sådan sammen, at man har syv ugers kursus og så eksamen.
Og så igen syv ugers kursus og igen eksamen.
- På de syv uger brugte vi fem dage på at lære pensum, og så lavede vi alt muligt andet de andre uger.
Og så gik vi til eksamen, siger Nikolaj.
De to gutter fandt hurtigt ud af, at de svingede godt sammen og havde samme tilgang og indstilling til studiet, men interesserne var ret forskellige.
Nikolaj spillede rockmusik og brugte meget tid på det, mens Andreas dyrkede triatlon på højt plan.
Men efter fire et halvt år fik de for alvor noget at gå op i sammen.
- Vi vidste godt, at vi ikke havde lyst til at forske i stjerner resten af livet.
Vi ville gerne skabe noget selv og se, hvad det kunne vokse til.
Vi havde lyst til at lave vores egen lille kravlegård, hvor vi kunne lære at drive en virksomhed, forklarer Nikolaj Lykke Viborg.
Satte 6.
000 kr på spilDe to gutter havde et par ideer om blandt andet en app, så man hurtigt og nemt kan finde barer med billige drinks og en cykellås med gps, men de strandede på det økonomiske.
De andre på studiet grinede lidt af os, og der var da også dem, der mente, at vi var lidt småtossede.
Nikolaj Lykke Viborg, medstifter af Dialægt- Vi havde ingen startkapital, så vi tænkte, "hvordan kan vi starte uden alt for stor økonomisk risiko", så vi kunne fejle uden at have alt for mange penge ude at hænge.
Vi havde jo ingen som helst erfaring med iværksætteri.
Så fik de den gode og billige idé.
- Vi havde under studiet brugt meget krudt på at drille hinanden med vores forskellige ophav.
Jeg har hørt meget for min underspillede, vestjyske mentalitet, og jeg drillede Andreas med hans aarhusianske dialekt.
Så vi fik den idé at lave vores egen lille forretning med personlige plakater med danske dialekter, og vi kastede 3.
000 kroner i det hver til plakater og plakatrør.
Som firmanavnet antyder var det i begyndelsen kun dialektplakater, Andreas og Nikolaj producerede.
Men der er en naturlig begrænsning på dialekter i et lille land som danmark.
Heldigvis fik de ved et tilfælde øjnene op for faggrupper og interessefællesskaber, da de lavede en ejendomsmæglerplakat for sjov.
Og så var de kun et stenkast fra den gode udsigt - til mere succes.
 DR)Lavede virksomhed sideløbende med specialeAndreas' og Nikolajs forretning blev skudt i gang, mens de lavede deres speciale.
Lageret var deres halvmugne specialekontor i kælderen på universitetet, og mens deres medstuderende havde travlt med specialet, var de to gutter et helt andet sted.
- Vi var nødt til at lave en stram tidsplan, hvor vi aftalte, hvornår vi skulle skrive speciale, og hvornår vi måtte arbejde på plakaterne og firmaet, som vi kaldte Dialægt.
Det var klart Dialægt, der var det sjoveste, specialet fik ikke én helt op at ringe, småsmiler Nikolaj på sin helt egen underspillede vestjyske måde.
- De andre på studiet grinede lidt af os, og der var da også dem, der mente, at vi var lidt småtossede.
Vi fik jo leveret plakatrør til vores lille kælderlokale på universitetet, så det var helt forståeligt, for vi var lidt anderledes end den gængse studerende på astrofysik.
Men lynhurtigt - næsten med lysets hastighed - var det Andreas og Nikolaj, der kunne grine.
Nikolaj og Andreas har fået så meget selvtillid, at de havde taget en personlig plakat med til den højst brølende løve i 'Løvens hule':Voksede sig meget stort meget hurtigtEfter 36 dage var de breakeven.
Det vil sige, at de havde tjent de to gange 6.
000 ind, som de havde investeret i begyndelsen.
Og efter et godt julesalg i 2015 var der penge nok på kistebunden til, at de i begyndelsen af '16 begge kunne gå fuld tid efter at have gjort deres uddannelse færdig.
- Vi bruger faktisk vores uddannelse hver dag.
Selvfølgelig ikke sådan noget med stjerner og galakser, men mere værktøjerne.
Det med at sætte sig ind i svært stof hurtigt og så finde en løsning på tingene.
Det kan man sige, er noget, vi har fået med fra studiet, siger Nikolaj.
Siden det gode julesalg i 2015 er det kun gået fremad for de to Dialægt-drenge.
De har solgt 65.
000 plakater, hvilket svarer til en omsætning på 8,5 millioner.
Og selvom det ikke er penge, de har på deres egne konti, så er de med på, at de er blevet millionærer.
Om ikke ved et tilfælde så i hvert fald helt uventet.
- Dialægt var tænkt som et sted, hvor vi skulle lave en masse begynderfejl, og så skulle det give startkapital til næste idé, men det voksede sig stort meget hurtigere, end vi havde regnet med.
Dialægt-plakaterne spiller på god dansk humor.
Så oversættelsen af mors "Den er nok til vask" til "Jeg orker ikke at lede efter den nu" får formenligt de fleste til at trække på smilebåndet.
 Og fars udsagn "Nej, jeg sover ikke, jeg ser tv" og i virkeligheden snorksover, er nok noget, mange kan nikke genkendende til med et smil.
 Der er også masser af selvironi i plakaterne.
Og alle der kender en triatlet har nok hørt om "carboloading" og samtidig set triatleten guffe alverdens søde sager i sig.
1 / 3Dialægt-plakaterne spiller på god dansk humor.
Så oversættelsen af mors "Den er nok til vask" til "Jeg orker ikke at lede efter den nu" får formenligt de fleste til at trække på smilebåndet.
1 / 3Og fars udsagn "Nej, jeg sover ikke, jeg ser tv" og i virkeligheden snorksover, er nok noget, mange kan nikke genkendende til med et smil.
2 / 3Der er også masser af selvironi i plakaterne.
Og alle der kender en triatlet har nok hørt om "carboloading" og samtidig set triatleten guffe alverdens søde sager i sig.
3 / 3Personlige plakater spiller på følelserneNikolaj Lykke Viborg er ikke i tvivl om, hvorfor danskerne er vilde med at købe plakater og kort med sjove dialekter, interesser og faggrupper.
- Det handler om de følelser, som indholdet vækker i folk.
Det kan for eksempel være minder og stolthed.
Det er derfor, personligheden er så vigtig i vores plakater, siger Nikolaj om makkerparrets succes.
Og selvom de to unge mænd netop selv har været med i DR1-programmet 'Løvens hule' for at få sparring til at nå endnu længere ud med deres succes-virksomhed, så har de to astrofysikere et godt råd til andre håbefulde iværksættere:- Baggrunden er ingen hindring.
Det handler om at finde de kompetencer, man har med og overføre til sin virksomhed.
FacebookTwitterKopier linkEmner:Viborg|Uddannelse|DR1|Jylland|Erhverv




https://www.dr.dk/nyheder/politik/et-tomt-cv-uendelige-valgmuligheder-eller-karaktergennemsnit-vis-os-hvad-der

PolitikEt tomt CV, uendelige valgmuligheder eller karaktergennemsnit: Vis os, hvad der stresser digDR samler billeder af, hvad der stresser unge for at vise, hvor forskelligt det kan være.
Hvornår sætter din stress ind, og hvordan ser den ud?
Over 40 procent af kvinder og over 20 procent af mænd mellem 16 og 24 år oplever et højt niveau af stress i hverdagen.
Af Issa Jeppesen, Laura Aller Jónasdóttir, Camilla Høj Eggers, Line Jenvall og Grafik: Simone C.
Møller16.
jan.
2019 kl.
20.
00Bemærk: artiklen er mere end 30 dage gammelLæs opDe fleste kan genkende suget i maven kort før, de skal præstere.
Men der kan være meget andet, der giver oplevelsen af stress.
Hvad får din stress til at sætte ind, og hvordan ser den ud - er det bunken af notifikationer på mobilen, er det mødet med den tomme blanke side i word-dokumentet, er det den alen lange liste over uddannelsesmuligheder eller noget helt fjerde?
Vis os, hvordan din stress ser udSend os et billede med din fortolkning af, hvad der stresser dig.
Vi samler dem og bringer et udvalg af dem her på dr.
dk og på vores profiler på sociale medier.
Tak, fordi du deler.
Send billede herLangvarig stress går ud over dit helbredStress gennem længere tid kan gå udover selvtilliden, og det kan blive sværere at huske og koncentrere sig.
- Ligesom koen tygger drøv på græs, så begynder mennesker at tygge drøv på tankerne, når vi er udsat for langvarig stress.
Det betyder, at vi har svært ved at slippe tingene, vi begynder at bekymre os mere end sædvanligvis, og vi bliver i tvivl om, hvorvidt vi er gode nok, siger stressforsker Malene Friis Andersen fra Det Nationale Forskningscenter for Arbejdsmiljø.
Læs også:Fem ministre kalder til kamp mod stressForskningen viser samtidig, at folk med langvarig stress i højere grad isolerer sig selv fra omverdenen, er mere irritable og tilbøjelige til at reagere mere opfarende.
I værste fald kan langvarig stress medføre alvorlige fysiske sygdomme.
- Ved langvarig stress kan man få forhøjet blodtryk, hovedpine og ondt i maven og hvis der er tale om alvorlig langvarig stress, så viser forskningen, at der er en sammenhæng mellem hjertekarsygdomme, depression og angstlignende tilstande, siger Malene Friis Andersen.
Stress kan være en fordel - nogle gangeNår vi skal op til eksamen og præstere, kan stress faktisk være en hjælp.
Men det er kun, hvis det er kortvarig stress - altså hvis stressen går væk igen.
- Den kortvarige stress skal vi ikke være bange for.
Den er hjælpsom, fordi den hjælper os med at komme i mål med det, vi har sat os for.
Den gør, at vi bliver ekstra opmærksomme og fokuserede, siger Malene Friis Andersen og understreger, at der ikke er nogle helbredsmæssige konsekvenser forbundet med kortvarig stress.
FacebookTwitterKopier linkEmner:Sygdomme og lidelser|Sundhed og velvære|Det Nationale Forskningscenter for Arbejdsmiljø|Videnskab




https://www.dr.dk/nyheder/udland/may-vil-forhandle-med-rivaler-efter-mistillidsafstemning

BrexitSe temaUdlandMay vil forhandle med rivaler efter mistillidsafstemningLabour-leder klar med ultimatum til premierminister Theresa May.
Premierminister May vil starte brexit-samtaler med sine politiske rivaler hurtigst muligt.
Af Sean Coogan og Maja Maach16.
jan.
2019 kl.
22.
11Bemærk: artiklen er mere end 30 dage gammelLæs opBlot få øjeblikke efter det her til aften stod klart, at hendes regering ikke bliver væltet i denne omgang, inviterede premierminister Theresa May lederne af de britiske oppositionspartier til at indlede samtaler om den fortsatte brexit-kurs.
Samtaler hun allerede vil begynde i aften få timer efter dagens mistillidsafstemning i det britiske underhus.
- Vi må finde løsninger, der er omsættelige og har tilstrækkelig opbakning her i parlamentet, lyder opfordringen fra May.
Hun holder fast i, at målet for hende stadig er at forlade EU, så det britiske folk kan få, hvad det har stemt for.
Nu prøver hun simpelthen noget nyt, fordi det reelt set er den eneste mulighed, der erStorbritannien-korrespondent Kim Bildsøe LassenHun opfordrer samtidig oppositionen til at møde hende 'i et konstruktivt lys'.
Læs også:Theresa May overlever mistillidsafstemningKnap havde May rakt hånden ud, før der dog kom et ultimatum fra Labour-lederen Jeremy Corbyn: Oppositionspartiet sætter sig kun ved forhandlingsbordet, hvis May garanterer, at 'no-deal' ikke er en mulighed.
Hans ultimatum bliver ifølge BBC bakket op af samtlige oppositionspartier, også Liberaldemokraterne og Det Skotske Nationalparti.
Der er ingen tvivl om, at Theresa May står over for en enorm opgave i de kommende dage, lyder vurderingen fra DR's korrespondent i Storbritannien, Kim Bildsøe Lassen.
- Det er et forsøg på at løse en knude, der i udgangspunktet er uløselig, siger han.
Der er flere scenarier i spil efter gårsdagens nej til Mays skilsmisseaftale med EU.
Se, hvilke nederst i artiklen.
Uret tikkerDet britiske underhus har givet Theresa May kortere snor ved at skære premierministerens deadline for at levere en 'brexit plan B' ned fra tre uger til tre arbejdsdage.
Det vil sige, at hun allerede på mandag skal levere et bud på, hvad hun vil gøre for at lande en aftale, som de britiske parlamentarikere kan nikke ja til.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
Derfor har hun travlt med at få snakket med parlamentarikere uden for sit eget konservative parti.
May selv signalerer da også, at hun er parat til at gå nye veje efter aftenens afstemning.
- Jeg er klar til at arbejde sammen med hvert et medlem af dette hus for at levere på brexit og sikre, at dette hus fortsat har det britiske folks tillid, lyder det fra premierministeren.
- Hun er nødt til at finde noget støtte til en ny aftale.
Hvis det skal lykkes hende at få en aftale igennem parlamentet, så skal hun gøre noget.
Derfor er det oplagt, at hun får nogle af oppositionspartierne med, siger Kim Bildsøe Lassen.
Det har længe været et krav fra den anden side af salen, at May inddrager sine modparter, men premierministeren har stædigt holdt fast i sin egen kurs, forklarer korrespondenten.
- Man kan sige, at det er på høje tid, men om der kommer noget ud af det, er vanskeligt at sige.
Stemningen i parlamentet er helt utrolig dårlig, siger han.
- Nu prøver hun simpelthen noget nyt, fordi det reelt set er den eneste mulighed, der er, siger korrespondenten.
Han siger, at May ikke kan fortsætte, som hun har gjort hidtil.
For så bliver der ikke nogen aftale.
Klokken 23.
00 dansk tid ventes premierministeren at holde en kort tale til det britiske folk.
Det sker foran Downing Street 10.
Ifølge Mays talsperson skal premierministeren i morgen mødes med euroskeptikerne fra sit eget konservative parti i håb om, at der kan blive skabt mere enighed omkring skilsmisseaftalen.
For selvom det konservative parti her til aften stod sammen, og samtlige af partiets medlemmer af underhuset bakkede hende op i mistillidsafstemningen, så hersker der fortsat splittelse omkring brexit i Mays egne rækker.
Sagen kort•Her til aften har den britiske premierminister Theresa May overlevet en mistillidsafstemning i det britiske underhus.
•Med 306 for og 325 imod er der ikke flertal for at vælte Theresa Mays regering.
•Aftenens mistillidsvotum var fremsat af oppositionsleder Jeremy Corbyn fra Labour-partiet efter gårsdagens rungende nej til Mays skilsmisseaftale med EU og var det første af sin slags i 24 år.
•Corbyn var på forhånd spået dårlige odds for at komme igennem med sit ærinde, da et flertal ville kræve, at medlemmer af regeringspartiet, de Konservative, eller støttepartiet, DUP, lagde stemmer til at vælte deres egen regering.
•Allerede på mandag skal hun fremlægge en plan B for, hvordan hun vil føre sin nation ud af EU.
Samtidig har Labour ifølge BBC varslet, at flere mistillidsafstemninger kan være på vej.
 DR Nyheder) DR Nyheder)FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|EU-forhold




https://www.dr.dk/nyheder/politik/overblik-her-ender-alt-det-andet-regionerne-havde-ansvar

SundhedsreformSe temaPolitikOverblik: Her ender alt det andet, regionerne havde ansvar forUngdomsuddannelser, trafikselskaber, jordforurening og meget andet skal styres på en ny måde.
Regionerne har for eksempel haft ansvar for ungdomsuddannelserne .
Det overtager staten nu.
Arkivfoto af glade studenter fra Randers Statsskole.
Af Nis Kielgast16.
jan.
2019 kl.
19.
30Bemærk: artiklen er mere end 30 dage gammelLæs opMed regeringens sundhedsudspil er der lagt op til, at regionsrådene skal nedlægges og erstattes af sundhedsforvaltninger og -fællesskaber.
De får en - og kun en - opgave: At sikre et sammenhængende sundhedsvæsen.
Men i dag har regionerne også ansvaret for en lang række områder, som ikke har noget med sundhed at gøre.
Hvert år bruger regionerne 7,4 milliarder på alt fra ungdomsuddannelser og udviklingsplaner til miljø og trafik.
Uden regionerne skal ansvaret for de opgaver fremover ligge hos eksempelvis kommuner og ministerier.
Her kan du få et hurtigt overblik over, hvad der skal ske.
Forurenet jord En af regionernes opgaver har været landets mange jordforureninger.
De har stået for at kortlægge foreløbig omkring 30.
000 forurenede grunde, og de har prioriteret pengene til at rense jorden.
De opgaver skal ifølge planen løses af staten i fremtiden, og forhåbningen er, at man kan spare omkring en halv milliard frem mod 2030 ved at samle embedsmænd og eksperter i forurening.
De sparede penge skal så bruges på store forureningssager som Grindstedværket, Cheminovas fabriksgrunde og Høfde 42.
Ungdomsuddannelserne I dag har regionerne ansvaret for at koordinere udbuddet af ungdomsuddannelser som for eksempel gymnasier, handelsskoler og erhvervsuddannelser.
Hvis sundhedsreformen føres ud i livet, bliver det Undervisningsministeriet, der selv skal vurdere, hvor uddannelserne skal ligge, og hvor mange pladser der skal være på den enkelte uddannelse.
Det betyder også, at ansøgninger til de gymnasiale uddannelser fremover skal håndteres af staten.
Lokale busser og tog I dag deler regionerne ansvaret for og udgifterne til den lokale kollektive trafik med kommunerne.
I regeringens plan bliver det kommunerne, der får ansvaret for de regionale trafikselskaber.
Det omfatter bustrafik, privatbaner og letbaner.
Til gengæld får kommunerne ekstra bloktilskud fra staten til at betale.
Hvad der kommer til at ske med den kollektive trafik i hovedstadsområdet er endnu ikke afklaret.
Det vil regeringen komme med et udspil om senere.
Socialområdet Regionerne har i øjeblikket omkring 60 specialiserede sociale tilbud som for eksempel sikrede døgninstitutioner til børn og unge og specialundervisning til handicappede.
Her er planen umiddelbart, at kommunerne skal tage over.
Men før der laves en endelig plan, vil regeringen lave et såkaldt afklaringsarbejde, så man kan sikre, at ”institutionernes særlige karakter bedst muligt fastholdes”.
FacebookTwitterKopier linkEmner:Ungdomsuddannelser|Forurening|Grindstedværket|Cheminova|Grindsted




https://www.dr.dk/sporten/haandbold/vm-herrer/video-flyvende-egypter-laver-en-mirakelredning

VM herrerVIDEO Flyvende egypter laver en mirakelredningMohamed El-Tayar stod en fremragende kamp for Egypten i opgøret mod Ungarn, men specielt en enkelt situation skilte sig ud.
Af Frederik Palle16.
jan.
2019 kl.
19.
40Bemærk: artiklen er mere end 30 dage gammelLæs opUngarn har i mange år haft gode skytter, men onsdag tog den egyptiske målmand Mohamed El-Tayar ofte pynten af dem med flere store redninger.
Den største kom dog efter godt et kvarter, hvor man han måtte redde bolden tre gange fra at komme over stregen.
Læs også:Fra ulykkesfugl til styrmand på landsholdet: Lauge har udnyttet sit uheld positivtSelve kampen endte som en gyser, hvor de to hold hver fik et point med resultatet 30-30.
FacebookTwitterKopier linkEmner:Ungarn|Egypten




https://www.dr.dk/nyheder/penge/13-aarige-sara-driver-succesfuld-virksomhed-og-styrer-egne-ansatte

Penge13-årige Sara driver succesfuld virksomhed og styrer egne ansatteSara Nersting startede som otteårig sin egen webshop.
Den passer hun ved siden af sin skole, sin dans og sine veninder.
© (c) DRAf Sola Kruchov Sørensen16.
jan.
2019 kl.
19.
30 | opdateret 17.
jan.
2019 kl.
10.
45Læs opBørn begynder i en tidlig alder at lege købmænd.
Det kan være i sandkassen, hvor mor eller far kan købe de lækreste sandkager for et vissent blad og to småsten.
Eller i legekøkkenet, der bliver omdannet til cafe, hvor de sælger den lækreste kaffe, brygget på ren luft for den nette sum af en hjemmelavet pengeseddel.
Men hjemme hos familien Nersting bliver legen ført ud i virkeligheden.
Ingen begrænsningerMor Mia har været selvstændig det meste af sit liv, og det har smittet af på hendes to børn, Sara på 13 og Jacob på 10 år.
Sara driver virksomheden Kforkage.
dk, der sælger kageudstyr til private og virksomheder, og hendes lillebror Jacob sælger badedyr i sin webshop Bforbadedyr.
dk.
Sara er med i den nye sæson af 'Løvens hule', hvor hun sammen med sin mor søger økonomisk hjælp til en fuldtidsansat i firmaet.
Hun er den yngste iværksætter nogensinde i programmets fire sæsoner.
 DR)- Vi går meget ind for, at der ikke er nogen begrænsninger i vores familie.
Vi har en kalkule, hvor vi spørger os selv, "hvor slemt kan det gå?
" "Er der nogen, der kan dø af det?
" Og hvis ikke så kører vi på, siger Mia Nersting.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
- Det værste, der kan ske, er, at firmaet går konkurs.
Det er jo, hvad der sker.
Og det sker for mange.
Så har man prøvet nogle ting af og er blevet klogere ad den vej, uddyber hun.
Selv har Mia Nersting en enkelt konkurs bag sig.
Det var tilbage i 2005, hvor hun havde en konsulentvirksomhed med en partner, der ikke var til at stole på.
Det skete, da datteren Sara var 14 dage gammel, så hun har næsten bogstaveligt fået iværksætteriet ind med modermælken.
Lavede leverandøraftaler som otteårigMen det var 'først' som otteårig, Sara for alvor kom i gang.
Hun var med sin mor på en kagemesse i Bella Center, og her tog hun sagen i egen hånd.
Skolepigen havde længe plaget sin mor om at få sin egen butik, hvor hun lavede kager, men ifølge lovgivningen skal man være 18 år for at håndtere fødevarer i egen butik.
I stedet blev ønsket lavet om til en webshop, der solgte udstyr.
Og på messen gik Sara rundt til en masse leverandører og fik lavet aftale om, at hun måtte sælge deres varer i sin webshop.
På spørgsmålet om det ikke var grænseoverskridende at gå rundt til fremmede mennesker, svarer Sara helt uforstående:- Nej, hvorfor skulle det være det?
Sara overrasker de fem iværksættere i 'Løvens hule' med sin unge alder og sit gåpåmod:Skoleelev, erhvervsdrivende, danser og venindeSara har været med sin mor på messer, siden hun var tre år, og derfor har hun altid været i gamet og har været vant til at tale med mennesker.
I virksomheden er det da også Sara selv, der 'styrer biksen'.
- Sara er primus motor.
Det er hende, der bestemmer udvalget i shoppen.
Det er hende, der styrer tingene, når vi tager på messer.
Det er også hende, der sætter de ansatte i gang med projekter.
Min opgave er at sørge for alle de kedelige ting som kontrakter, løn, skat og alt det overordnede, som Sara ikke må på grund af sin alder, fortæller Mia.
(.
.
.
) egentlig er vi jo priviligerede, at vi har så meget tid sammen som mor og datter.
Jeg tror faktisk, vi er mere sammen end i mange andre familierMia Nersting, mor til SaraSaras arbejdsuge lyder på omkring 10 timer.
Og ved siden af det passer hun sin skole, ligesom hun går til sin store fritidsinteresse dans og ser sine veninder, som enhver anden 13-årig.
Arbejder med deres hobbyDertil kommer bagning, som er Saras helt store passion.
Og derfor tæller hun det ikke som arbejde, selvom hun ofte bager - både for at teste de produkter, hun sælger i sin webshop, og for at kunne tage billeder til Instagram, som hun også bruger aktivt i sit firma.
- Jeg elsker at bage og har gjort det altid.
Jeg har siddet på køkkenbordet og fulgt med, da jeg var mindre.
Jeg kunne godt bage hver dag, hvis jeg fik lov, men der siger min far stop.
Han synes nogle gange, det er for meget, selvom han gerne spiser mine kager.
Måske fordi det er ham, der vasker de ting op, der ikke må komme i opvaskemaskinen, siger Sara, mens mor Mia griner.
- Bagning er en stor hobby i vores familie, ligesom vores firmaer også er et langt stykke hen ad vejen.
Og fordi vi er så heldige at arbejde med vores hobby, skelner vi ikke rigtigt, uddyber Mia Nersting.
Spidskompetencen er shoppingFor fire år siden valgte familien dog at flytte alt forretningsmæssigt ud af huset for bedre at kunne holde fri, når de har fri.
- Det hele skal jo helst ikke gå op i arbejde, og det gør det da heller ikke.
Vi snakker arbejde, når vi er på arbejde, men egentlig er vi jo privilegerede, at vi har så meget tid sammen som mor og datter.
Jeg tror faktisk, vi er mere sammen end i mange andre familier.
Og vi kan også godt lave andre ting sammen.
Vi er gode til at tage på ture, og vi spiller meget og laver lektier og læser sammen, siger mor Mia.
- Og så er vi gode til at shoppe sammen.
Rigtig gode, bliver mor og datter grinende enige om.
FacebookTwitterKopier linkEmner:Erhverv|Instagram|Bella Center|Detailhandel|Fritidsaktiviteter




https://www.dr.dk/sporten/cykling/cykelunion-forbyder-brug-af-udbredt-smertestillende-middel

CyklingCykelunion forbyder brug af udbredt smertestillende middelCykelryttere må fra 1.
marts ikke benytte sig af tramadol, hvilket ellers sker i stor udstrækning i dag.
Cykelryttere må i fremtiden ikke benytte sig af det smertestillende lægemiddel tramadol, der har negative bivirkninger.
16.
jan.
2019 kl.
19.
20Bemærk: artiklen er mere end 30 dage gammelLæs opDen Internationale Cykelunion (UCI) forbyder fra 1.
marts cykelryttere i at benytte det smertestillende lægemiddel tramadol.
Det oplyser UCI onsdag.
Tramadol kan let købes på internettet, og det er særdeles udbredt i cykelsporten.
Lægemidlet er ikke på Det Internationale Antidopingagenturs (Wada) liste over forbudte stoffer, men kommer det muligvis.
Læs også:Dopingdømt dansk juniorrytter: 'Jeg har ikke forsøgt at snyde'Det er af hensyn til rytternes sikkerhed, at tramadol bliver forbudt, for lægemidlet har farlige bivirkninger, lyder det fra UCI.
- Brug af tramadol kan have to typer af bivirkninger: For det første kan man få kvalme, blive træt eller få koncentrationsproblemer, hvilket kan føre til styrt i et tæt cykelfelt.
For det andet kan man blive afhængig af midlet, oplyser UCI.
Ryttere kan udelukkesFørste gang en rytter bliver taget i at bruge midlet efter 1.
marts, får rytteren en bøde og bliver udelukket fra et enkelt løb.
Anden gang bliver rytteren udelukket i fem måneder, og tredje gang straffes rytteren med ni måneders udelukkelse.
Hvis flere ryttere fra samme hold bliver taget i at have brugt tramadol, kan hele holdet blive udelukket fra et cykelløb.
Når en idrætsudøver afleverer en dopingprøve, tester man for tramadol.
I 2017 var der spor af tramadol i 4,4 procent af alle dopingprøver foretaget i cykling.
Læs også:Dopingkontrol forsøger igen at få udleveret russiske dataTramadol er mere udbredt i cykling end i andre sportsgrene.
I dopingprøver fra udøvere i 35 forskellige sportsgrene var der i 2017 spor af tramadol.
68 procent af de dopingprøver, der indeholdt spor af tramadol, stammede fra en cykelrytter.
"Mouvement pour un cyclisme" (bevægelsen for en renere cykelsport) ønsker forbuddet mod tramadol velkommen.
- Vi er glade for at se, at UCI er gået forrest i spørgsmålet om tramadol og har lavet et forbud, selv om Wada ikke har gjort noget, lyder det i en udtalelse fra bevægelsen.
/ritzau/NTBFacebookTwitterKopier linkEmner:Den Internationale Cykelunion|Medicin|Cykelsport|WADA|Doping




https://www.dr.dk/nyheder/regionale/midtvest/praktiserende-laege-om-sundhedsudspil-jeg-er-spaendt-men-ogsaa-bekymret

SundhedsreformSe temaMidt- og VestjyllandPraktiserende læge om sundhedsudspil: 'Jeg er spændt, men også bekymret'Opfordrer regeringen til at bruge penge på drift og ikke nye bygninger.
Læge Thilde Sangild Villemann har praksis i Herning.
Hun er klar til at overtage flere opgaver fra sygehusene, hvis der følger midler med til mere personale.
Af Mette Skov-Jensen16.
jan.
2019 kl.
19.
09Bemærk: artiklen er mere end 30 dage gammelLæs op- Jeg tænker, at der er plads til forbedringer i det danske sundhedsvæsen.
Jeg glæder mig til at få rystet posen og få kigget på, hvad det kan blive til.
Sådan siger læge Thilde Sangild Villemann i Herning.
Hun er én af landets omkring 3.
500 praktiserende læger, der er udset til at få en langt større rolle i fremtidens sundhedssystem.
Jeg ser i min dagligdag ikke unødvendige indlæggelser, men flere unødvendige udskrivelser.
Thilde Sangild Villemann, lægeRegeringen vil med sit udspil til en sundhedsreform have de praktiserende læger til at løse flere af de behandlinger og kontrolopgaver, som i dag foregår på sygehuset.
Det gælder især ambulante behandlinger af kronisk syge som KOL- og diabetespatienter.
Målet er 40.
000 færre indlæggelser på sygehuse i 2025.
Thilde Sangild Villemann er dog spændt på, hvordan det kan lade sig gøre.
- Jeg ser i min dagligdag ikke unødvendige indlæggelser, men flere unødvendige udskrivelser, hvor patienten kunne have haft gavn af et døgn mere på sygehuset på antibiotika.
Eller den dehydrerede - lidt konfuse - ældre med blærebetændelse, der kommer hjem til hjemmepleje og føler sig utryg og bliver mere konfus.
Så må jeg ringe til sygehuset og sige, at det er en ommer, og at de må genindlægge patienten, siger hun.
Ikke brug for store sundhedshuseTil gengæld mener Thilde Sangild Villemann, at det giver god mening, at politikerne lægger op til, at kronikere skal behandles hos egen læge.
Det sker allerede i stor stil i Region Midtjylland, men sådan er det ikke nødvendigvis i andre regioner.
- At øget omsorg for kronikere i almen praksis bliver bredt ud til hele landet er en god idé.
Hvis der følger midler med, siger hun.
Her er vi så ved det område, der bekymrer den praktiserende læge fra Herning: Hvordan man vil skaffe flere læger til almen praksis.
Regeringen har afsat seks milliarder kroner til en såkaldt nærhedsfond, som skal skabe bedre fysiske rammer for det nære sundhedsvæsen.
Det er planen at bygge flere sundhedshuse med både praktiserende læger, sygeplejersker og andre faggrupper tilknyttet.
Reformen kortStatsminister Lars Løkke Rasmussen (V) og regeringen har netop præsenteret deres udspil til en ny sundhedsreform.
Her er indholdet i overskriftsform:Regionsrådene nedlægges ved udgangen af 2020.
Der etableres en ny struktur i sundhedsvæsenet med tre lag: Et statsligt organ under Sundhedsministeriet placeret i Aarhus, Sundhed Danmark, der står for økonomien og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
Der afsættes 6 mia.
kr.
til en såkaldt Nærhedsfond.
Den overordnede ambition er 500.
000 færre sygehusbesøg og 40.
000 færre indlæggelser.
Førstegangsfødende får ret til en hospitalsseng i op til 48 timer efter fødslen.
Der etableres et nyt landsdækkende lægevagtnummer - 113.
Der bliver brug for flere hænder, og derfor skal der i 2019-2022 uddannes 2.
000 flere sygeplejersker.
Regeringen vil også uddanne flere praktiserende læger.
Stærkere patientrettigheder: Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
I dag er det patientens eget ansvar.
Kilde: Regeringens udspil: "Patienten først - nærhed, sammenhæng, kvalitet og patientrettigheder.
- Jeg er bekymret, fordi det er moderne nu, at alle skal satse på sundhedshuse, hvor vi skal klumpe os sammen som praktiserende læger.
Det er min personlige overbevisning, at praktiserende læger arbejder godt og yder meget, når de ejer egen praksis.
Jeg mener ikke nødvendigvis, at vi kan klare flere opgaver eller flere patienter ved at bruge penge på sundhedshuse og ikke på flere hænder, siger Thilde Sangild Villemann.
Hilser politisk fokus velkommenHun åbnede sin egen praksis i Herning i august sidste år.
I dag har hun 1.
075 patienter, men der er plads til 3.
200.
Mange andre af Thilde Sangild Villemanns kolleger har dog lukket for tilgang.
Det gælder 70 procent af landets lægepraksisser.
Regeringen vil uddanne 100 flere praktiserende læger.
- Det er et godt spørgsmål, hvor de skal komme fra.
Man siger, at det i gennemsnit tager 20 år, fra man starter på studiet, til man er praktiserende læge.
Hun hilser dog velkomment, at der nu kommer større politisk fokus på de praktiserende læger og på, hvor vigtig en rolle de spiller for hele sundhedssystemet.
- Netop for at der kan komme midler med, og at det ikke bliver lav prestige at være praktiserende læge.
Måske kan det få nogle af sygehuslægerne til at synes, at det vil være spændende med en fremtid i almen praksis, siger lægen fra Herning.
FacebookTwitterKopier linkEmner:Sundhedsvæsen|Herning|Læger|Region Midtjylland|Jylland




https://www.dr.dk/nyheder/kultur/forfatterskolens-bestyrelsesformand-vi-har-vidst-der-var-noget-galt






https://www.dr.dk/nyheder/politik/oppositionen-om-sundhedsudspil-kan-regeringen-ikke-se-der-kommer-mere-bureaukrati

PolitikOppositionen om sundhedsudspil: Kan regeringen ikke se, der kommer mere bureaukratiPatienten er ikke i centrum, lyder kritikken fra oppositionen.
Jo, siger DF.
"Vi er i gang med at kratte i overfladen og kan allerede se nu, at det begynder at falde lidt fra hinanden," siger politisk ordfører Pernille Skipper (EL) om regeringens udspil til en sundhedsreform.
Af Thomas Klose Jensen16.
jan.
2019 kl.
18.
12Bemærk: artiklen er mere end 30 dage gammelLæs opRegeringens sundhedsreform er det sidste, det danske sundhedsvæsen har brug for.
Sådan lyder det fra Enhedslistens politiske ordfører, Pernille Skipper.
Hun er dog enig med statsminister Lars Løkke Rasmussen i, at der er behov for at gøre forløbet i overgangen mellem sygehuse, praktiserende læger og de kommunale indsatser bedre for patienterne.
- Men det sidste vi har brug for er at sende hele vores sundhedsvæsen ud i årelange omstruktureringer og nye beslutningsgange.
Jeg er bange for, at det kommer til at lamme vores sundhedsvæsen i stedet for at hjælpe med de overgange, som regeringen påstår, siger hun.
- Jeg har lidt svært ved at forstå, at de ikke selv kan se det.
De siger, at det skal blive nemmere og mere enkelt, men der kommer flere bureaukratiske lag og flere embedsmænd.
Reformen kortStatsminister Lars Løkke Rasmussen (V) og regeringen har netop præsenteret deres udspil til en ny sundhedsreform.
Her er indholdet i overskriftsform:Regionsrådene nedlægges ved udgangen af 2020.
Der etableres en ny struktur i sundhedsvæsenet med tre lag: Et statsligt organ under Sundhedsministeriet placeret i Aarhus, Sundhed Danmark, der står for økonomien og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
Der afsættes 6 mia.
kr.
til en såkaldt Nærhedsfond.
Den overordnede ambition er 500.
000 færre sygehusbesøg og 40.
000 færre indlæggelser.
Førstegangsfødende får ret til en hospitalsseng i op til 48 timer efter fødslen.
Der etableres et nyt landsdækkende lægevagtnummer - 113.
Der bliver brug for flere hænder, og derfor skal der i 2019-2022 uddannes 2.
000 flere sygeplejersker.
Regeringen vil også uddanne flere praktiserende læger.
Stærkere patientrettigheder: Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
I dag er det patientens eget ansvar.
Kilde: Regeringens udspil: "Patienten først - nærhed, sammenhæng, kvalitet og patientrettigheder.
Intet fokus på patientenRegeringen vil blandt andet nedlægge de nuværende regionsråd og omdanne regionerne til forvaltninger, der står for driften af sundhedsvæsenet i området, mens et nyt organ under Sundhedsministeriet - Sundhedsvæsen Danmark - styrer de overordnede linjer og økonomien.
Derudover oprettes der 21 nye sundhedsfællesskaber omkring landets akutsygehuse, hvor kommunerne i optageområdet kommer til at spille en større rolle for overgangen mellem sygehusene og så den lokale indsats hos kommuner og de praktisernde læger.
Hos SF er der heller ikke stor opbakning til regeringens visioner.
- Problemet med regeringens sundhedsudspil er, at de ikke har fokus på patienterne.
Det vi har brug for lige nu er jo ro og flere ressourcer – altså flere medarbejdere, for der bliver løbet alt for hurtigt derude, og det løser regeringen altså ikke, siger formand Pia Olsen Dyhr.
Struktur og stregerBåde Enhedslisten og SF er også imod, at det folkevalgte element i form af regionsrådene fjernes.
Det samme stritter Socialdemokratiet imod, og ifølge sundhedsordfører Flemming Møller Mortensen er den omstrukturering det, som partiet har frygtet allermest.
- Der er mindre indflydelse til borgerne, man flytter tingene længere væk fra borgerne, man laver en central styring af vores sundhedsvæsen og kobler rigtig mange folkevalgte fra, i stedet for at fokusere på de problemer, som sundhedsvæsenet har som mangel på læger, social- og sundhedsassistenter, sundhedshjælpere og sygeplejersker, siger han.
- Det her er streger og struktur og rigtig meget snak uden at tage fat om nældens rod.
DF: Et rigtig godt diskussionsoplægI regeringens støtteparti er tonen en noget anden.
Partiets finansordfører Rene Christensen mener netop, at den omstrukturering, som regeringen foreslår, vil være med til at sikre, at patienter ikke falder mellem to stole.
For med blandt andet de 21 sundhedsfællesskaber omkring landets akutsygehuse, bliver ansvaret for at sikre et godt behandlingsforløb lagt hos kommunerne, samtidig med, at det nye organ Sundhedsvæsen Danmark kan sætte en retning og sikre, at de gode erfaringer fra en region udbredes til de resterende.
Derfor ser Dansk Folkeparti også frem til at forhandlingerne omkring udspillet.
- Som udgangspunkt synes vi, at det her er et rigtig godt diskussionsoplæg – det er ikke et oplæg, som vi på nogen måde har sagt ja til, men det er i hvert fald et oplæg, der sætter patienten i centrum.
Og det er det vigtigste, siger han.
FacebookTwitterKopier linkEmner:Lars Løkke Rasmussen (politiker)|Pernille Skipper (politiker)|Sundhedsvæsen|Enhedslisten|Sundhedspolitik




https://www.dr.dk/sporten/tennis/20-aarig-amerikaner-skaber-kaempe-overraskelse-ved-australian-open

Tennis20-årig amerikaner skaber kæmpe overraskelse ved Australian OpenWimbledon-finalisten Kevin Anderson er færdig, efter Frances Tiafoe slog ham ud i anden runde.
Tennis - Australian Open - Second Round - Melbourne Park, Melbourne, Australia, January 16, 2019.
Frances Tiafoe of the U.
S.
reacts during the match against South Africa's Kevin Anderson.
REUTERS/Adnan Abidi16.
jan.
2019 kl.
18.
02Bemærk: artiklen er mere end 30 dage gammelLæs opDet blev til et overraskende, tidligt exit fra Australian Open for den femteseedede sydafrikanske tennisspiller, Kevin Anderson.
Natten til onsdag dansk tid tabte han i fire sæt til amerikanske Frances Tiafoe, der er nummer 39 på verdensranglisten.
Frances Tiafoe jubler over sin sejr.
20-årige Tiafoe har kun optrådt på den store scene i tre år, og det er blot anden gang, har når frem til tredje runde ved en grand slam-turnering.
Anderson, der til gengæld var i Wimbledon-finalen sidste år, vandt første sæt i kampen, da han brød Tiafoes serv til 6-4.
Læs også:VIDEO Wozniacki var over svensk modstander: 'Hun måtte ikke stabilisere sit spil'I andet sæt så alt også ud til, at Anderson var på vinderkurs, da han bragte sig foran med 3-0, men så strammede den 20-årige amerikaner op og brød Andersons serv to gange og vandt sættet 6-4.
Sydafrikaneren døjede med en mindre skade i albuen, og til sidst kunne han ikke følge med Tiafoes tempo.
I tredje og fjerde sæt brød amerikaneren hans serv en gang i hvert sæt, og så endte kampen med en amerikansk sejr på 4-6, 6-4, 6-4, 7-5.
Læs også:Piotr Wozniacki roser igen sin datter efter sikker sejr: 'Hun vandt helt fortjent'Det er første gang i karrieren, at Tiafoe spiller sig til tredje runde i Australian Open.
I næste runde skal han op mod Andreas Seppi fra Italien.
Anderson, der vandt sin femte ATP-turnering tidligere på måneden, havde set frem til at nå langt i grand slam-turneringen i Australien, efter at han for første gang siden 2015 kom videre fra første runde.
Læs også:Russisk rival venter Wozniacki i Australian OpenMen anden runde blev altså endestationen for sydafrikaneren.
Der var dog ingen slinger i valsen hos nogle af de andre favoritter i herrersingle.
Både Roger Federer og Rafael Nadal kunne forholdvis nemt booke billet til tredje runde.
Du kan se højdepunkter fra kampene i videoen øverst i artiklen.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Wimbledon Championships|Tennis|Australien




https://www.dr.dk/nyheder/udland/theresa-may-overlever-mistillidsafstemning-0

BrexitSe temaUdlandTheresa May overlever mistillidsafstemningDen britiske premierminister har netop overlevet Labour-partiets forsøg på at vælte regeringen.
Premierminister Theresa May forsvarede sig her til aften efter en flere timer lang debat forud for mistillidsafstemningen mod hendes regering.
Af Sean Coogan16.
jan.
2019 kl.
20.
18 | opdateret 16.
jan.
2019 kl.
20.
56Bemærk: artiklen er mere end 30 dage gammelLæs opMed 306 for og 325 imod er der ikke flertal for at vælte Theresa Mays regering.
Det står klart efter en netop afsluttet afstemning i det britiske underhus.
Læs også:Efter chok-afstemning om brexit: Overlever May i aften har hun tre dageAftenens mistillidsvotum var fremsat af oppostionsleder Jeremy Corbyn fra Labour-partiet efter gårsdagens rungende nej til Mays skilsmisseaftale med EU og var det første af sin slags i 24 år.
Corbyn var på forhånd spået dårlige odds for at komme igennem med sit ærinde, da et flertal ville kræve, at medlemmer af regeringspartiet, de Konservative, eller støttepartiet, DUP, lagde stemmer til at vælte deres egen regering.
Da resultatet stod klar, var May hurtig til at invitere lederne af oppositionen til at indlede samtaler om den fortsatte brexit-kurs - allerede i aften.
- Regeringen går ind til møderne i en konstruktiv ånd, og jeg opfordrer andre til at gøre det samme.
Vi må finde løsninger, der er omsættelige og har tilstrækkelig opbakning her i parlamentet, lyder opfordringen fra May, som holder fast i, at målet stadig er at forlade EU.
Kommer efter ydmygende nederlagAllerede på mandag skal hun fremlægge en plan B for, hvordan hun vil føre sin nation ud af EU.
Samtidig har Labour ifølge BBC varslet, at flere mistillidsafstemninger kan være på vej.
Theresa May måtte i går indkassere et historisk nederlag i netop underhuset, hvor aftenens afstemning fandt sted.
Her blev hendes skilsmisseaftale med EU nedstemt med en margin på 230 stemmer - det største nederlag for en britisk regering nogensinde.
118 af nej-stemmerne kom fra Mays konservative partifæller.
Få minutter senere blev hun mødt af en ventet mistillidsafstemning fremsat af Labours Jeremy Corbyn.
Iagttagere var hurtige til at pege på, at den interne modstand mod May i går ikke skulle tolkes som, at de ville vende sig mod hende i aften.
Læs også:Syv veje, det kan gå, hvis Mays brexit-aftale bliver stemt nedFor mens adskillige af hendes partifæller så sent som i december forsøgte at vælte Theresa May som partiformand, så var der her til aften noget helt andet på spil.
Havde regeringen tabt mistillidsafstemningen, ville det nemlig vælte den konservative regering, og Labours Jeremy Corbyn ville få mulighed for at overtage regeringsmagten, hvis han kunne finde et flertal.
Hvad så nu?
Det britiske underhus har strammet skruen over for Theresa May og har skåret hendes deadline for at levere en brexit plan B ned fra tre uger til tre arbejdsdage.
Det vil sige, at hun på mandag skal levere et bud på, hvad hun vil gøre for at lande en aftale, som de britiske parlamentarikere kan nikke ja til.
Allerede i går lovede hun at bryde med britiske politiske traditioner og række hen over midten for at finde et spiseligt kompromis.
En håndsrækning, som af Jeremy Corbyn blev beskrevet som et tegn på desperation.
Læs også:Afstemning, valg eller brexitkaos: Her er mulige veje efter afvisning af skilsmisseaftaleMay måtte igen i dag lægge ører til flere verbale lussinger.
Herunder fra Labours næstformand, Tom Watson, der afsluttede dagens debat for sit parti.
Han sagde, at han ikke sætter spørgsmålstegn ved hendes motiver, men hun har fejlet, og det er alene hendes skyld, lød hans ord.
May har "ydmyget Storbritannien" nok, og hun skal ikke forveksle sympati med støtte, sagde Watson.
 DR Nyheder) DR Nyheder)FacebookTwitterKopier link




https://www.dr.dk/sporten/haandbold/vm-herrer/video-haandboldherrerne-fortaeller-sandheden-om-stregspillere-det-er

VM herrerVIDEO Håndboldherrerne fortæller sandheden om stregspillere: 'Det er øretævernes holdeplads'Der var tid til lidt sjov med håndboldherrerne, inden VM for alvor gik i gang.
Af Rikke Smed Iversen16.
jan.
2019 kl.
18.
00Bemærk: artiklen er mere end 30 dage gammelLæs opDet er en hård tjans at være stregspiller på håndboldlandsholdet.
En plads, der giver blå mærker og albuer i siden.
Det er håndboldherrerne selv, som har givet et lille indblik i livet som stregspiller i legen 'sandheden om'.
Resultatet får du i videoen øverst i artiklen.
Læs også:VIDEO Håndboldherrerne fortæller sandheden om fløjspillere: 'De kan undværes'Danmark er godt i gang med VM i håndbold, hvor de indtil videre har vundet over Chile, Tunesien, Saudi-Arabien og Østrig, men inden slutrunden for alvor blev fløjtet i gang, var der tid til lidt sjov og ballade med spillerne.
Og det var her, de blev udsat for legen 'jeg har aldrig' og 'sandheden om', hvor de skulle sætte ord på forskellige udsagn og emner.
Læs også:VIDEO Håndboldherrerne leger 'jeg har aldrig': Kendisfaktor gav særbehandlingSe Danmarks gruppefinale mod Norge torsdag klokken 20.
15 på DR1.
Resten af 'jeg har aldrig'-videoerne og 'sandheden om'-videoerne udkommer løbende under VM-slutrunden.
FacebookTwitterKopier linkEmner:Håndbold|DR1|Saudi-Arabien|Chile|Norge




https://www.dr.dk/nyheder/politik/regeringen-saetter-stop-vabeneksport-til-emiraterne






https://www.dr.dk/nyheder/indland/forsvarer-doemt-hjemmeroever-15-aar-er-en-meget-lang-straf

IndlandForsvarer for dømt hjemmerøver: 15 år er en meget lang straf20-årig nægter sig stadig skyldig og har anket historisk høj straf for hjemmerøverier.
Forsvarer Rune Wiborgs klient fik 15 års fængsel for 24 hjemmerøverier, men dommen er anket til landsretten, fordi klienter nægter sig skyldig.
(© DR Nyheder)Af Maja Lærke Maach og Louise Dalsgaard16.
jan.
2019 kl.
18.
05Bemærk: artiklen er mere end 30 dage gammelLæs op24 grove hjemmerøverier gav to mænd på 20 og 23 år 15 års fængsel, og det er en meget lang straf, mener forsvarsadvokat Rune Wiborg, der forsvarede den 20-årige i dag i retten i Nykøbing Falster.
Dog er det selve skyldsspørgsmålet, som hans unge klient er utilfreds med, siger advokaten, hvorfor dommen også er blevet anket til landsretten.
- Da han blev kendt skyldig, tog vi en snak sammen, og jeg fortalte ham, at han risikerede det.
Så han var forberedt på, at når man bliver kendt skyldig i 24 hjemmerøverier, så ender man i den kategori af straf.
Men det er en lang, lang straf, siger Rune Wiborg.
- Han nægter sig skyldig, han mener ikke, at der er beviser i sagen til en domsfældelse, tilføjer advokaten.
De to mænd i 20'erne er brødre og en del af en herboende kroatisk familie.
De blev foruden den lange fængselsstraf også udvist af Danmark.
Parret har også to mindreårige børn på 11 og 14 år, og dem er hun selvfølgelig bekymret for og i det hele taget for hele familiens situationAdvokat for dømt mor i sagen, Henrik StagetornUdvisning er familiens mindste problemBrødrenes mor og far blev også dømt i sagen for at have været med til at planlægge hjemmerøverierne.
Forældrene fik 12 års fængsel og en udvisningsdom.
Straffen var lidt mildere end sønnernes, da de ikke var med til at begå hjemmerøverierne mod de omkring 30 ofre, hvoraf størstedelen af dem var ældre og syge borgere.
Læs også:Historisk hård dom: To kroater får 15 års fængsel for 24 grove hjemmerøverierDommen tog moderen 'meget tungt', fortæller Henrik Stagetorn, der er hendes forsvarsadvokat.
- Også det at hun ifølge dommen havde været med i selve planlægningen og fået del i udbyttet.
Derfor var hun meget klar med det samme på at anke dommen til landsretten og få nye øjne på sagen.
- Parret har også to mindreårige børn på 11 og 14 år, og dem er hun selvfølgelig bekymret for og i det hele taget for hele familiens situation, siger Henrik Stagetorn.
Her er dommenDe to brødre på 20 og 23 år, som er en del af en herboende kroatisk familie, fik 15 års fængsel og udvises af Danmark for at have begået 24 hjemmerøverier.
Deres forældre fik 12 års fængsel og udvises af Danmark for at have været med til at planlægge hjemmerøverierne og få del i udbyttet.
En dansk ret har aldrig før stået over for et sagskompleks med så mange hjemmerøverier.
Og straffen er historisk høj.
Retten lagde især vægt på, at gerningsmændene var gået efter ældre og svage borgere, som de udøvede vold mod og i flere tilfælde efterlod bagbundet og frihedsberøvet i flere timer.
Udover hjemmerøverierne blev de fire medlemmer af den kroatiske familie også dømt for en række indbrud fra 2015 til 2017, bedrageri og færdselsforhold.
Den yngste søn i familien på 19 år var også tiltalt i sagen.
Han blev frikendt.
De tiltalte har under sagen nægtet sig skyldige, og alle fem ønsker at anke sagen til frifindelse.
At forældrene også skal forlade Danmark er 'familiens mindste problem', siger Stagetorn.
- Det var en påregnelig følge, at de ville blive udvist, for de har ikke en særlig stærk tilknytning til Danmark.
Specialanklager Susanne Bluhm er meget tilfreds med dommen, og at retten i hendes optik har fulgt anklagemyndighedens udlægning af forbrydelserne.
- Jeg er ikke bekendt med, der har været så store sagskomplekser med så grove forhold.
Der er tale om vældig mange hjemmerøverier begået over en meget kort periode.
- Vedrørende strafudmålingen har retten fundet, at de almindelige strafferammer skal sprænges, og at man skal gå længere end det.
(.
.
.
) Det er et udtryk for, at retten vurderer det her som en særdeles grov sag, og der er udmålt nogle meget, meget lange straffe, siger hun.
Sprængte strafferammen•Ifølge dansk retspraksis er straffen for et hjemmerøveri normalt fem års fængsel.
•Strafferammen er dog op til 10 års fængsel.
•Straffen kan stige, hvis der er tale om flere eller særligt grove hjemmerøverier.
•Under særdeles skærpende omstændigheder kan straffen også overstige strafferammen med indtil det halve.
•På den måde kan strafferammen for hjemmerøveri være op til 15 års fængsel.
•For langvarig frihedsberøvelse under særligt skærpende omstændigheder er strafferammen 18 års fængsel.
•Kilde: Karnov, danskelove.
dk paragraf 88, 288 stk.
2 jf.
stk.
1 nr.
1, 261 stk.
2 jf.
stk.
1FacebookTwitterKopier linkEmner:Henrik Stagetorn (advokat)|Røverier|Anklagemyndigheden|Kriminalitet|Nykøbing Falster




https://www.dr.dk/nyheder/udland/el-chapo-retten-tidligere-praesident-beskyldes-bestikkelse

UdlandEl Chapo for retten: Tidligere præsident beskyldes for bestikkelseDen spektakulære retssag mod den formodede narkobaron kaster alvorlige beskyldninger af sig.
En skitse fra retten i New York, hvor den colombianske narkobaron Alex Cifuentes Villa (nummer 2.
fra venstre) afgiver sin forklaring i skranken, mens Joaquin "El Chapo" Guzman (forrest til højre) følger med.
Af Sean Coogan16.
jan.
2019 kl.
20.
00Bemærk: artiklen er mere end 30 dage gammelLæs opI disse dage finder der en spektakulær retssag sted i en tungt bevogtet retsbygning i New York-bydelen Brooklyn.
På anklagebænken sidder den formodede narkobaron Joaquín Guzmán Loera - bedre kendt som El Chapo, 'den lille'.
Hvad den 59-årige mexicaner med sine 168 cm ikke har i højden, har han i form af et grusomt ry.
El Chapo er nemlig kendt som lederen af det frygtede mexicanske Sinaloa-narkokartel, og han har i flere år båret titlen som verdens mest eftersøgte mand.
Læs også:Frygtet flugtkonge og Forbes-milliardær for retten: USA forsøger at fælde 'El Chapo'Hans organisation menes at stå bag tusindvis af drab og narkosmugling i industriklassen.
Siden retssagen startede i midten af november, er adskillige beskyttede vidner blevet eskorteret til retten i Brooklyn for at hjælpe de amerikanske anklagere med at fælde ham mod løfter om at få nedsat deres egne straffe.
I går kom den hidtidig mest opsigtsvækkende beskyldning på bordet.
Præsident beskyldes for bestikkelseRetsdagen i går bød på en spektakulær beskyldning fra et af vidnerne i retssalen i Brooklyn.
Her blev det nemlig påstået, at den tidligere mexicanske præsident Enrique Peña Nieto tog imod 100 millioner dollar i bestikkelse fra El Chapo.
Flugtkonge- To gange er det lykkes for El Chapo at flygte fra topsikrede fængsler i Mexico.
- Første gang var i 2001, hvor han efter sigende gemte sig i en vogn med vasketøj.
- I 2014 blev han endelig pågrebet igen efter mere end 10 år på flugt.
Allerede året efter lykkes det dog den formodede narkoboss at flygte på trods af videoovervågning i hans fængselscelle.
Det skete på motorcykel gennem en 1,5 kilometer lang tunnel gravet direkte op i cellen i det topsikrede fængsel.
Den alvolige anklage kom fra den colombianske narkobaron Alex Cifuentes Villa, der arbejdede tæt sammen med El Chapo fra 2007 til 2013, beretter New York Times.
Ifølge det colombianske vidne kontaktede præsident Nieto den mexicanske gangster i slutningen af 2012 og krævede 250 milloner dollar for at stoppe menneskejagten.
De landede efterfølgende på 100 milloner dollar lyder beskyldningen.
Villa sagde også, at El Chapo også brugte store millionbeløb på at få det mexicanske militær til at "dræbe eller tilfangetage" medlemmer af et rivaliserende narkokartel.
Den colombianske narkobaron har beskrevet sig selv som El Chapos tidligere højre hånd.
I 2013 blev han arresteret i Mexico og udleveret til USA, hvor han erklærede sig skyldig i narkosmugling, skriver BBC.
Hans vidneudsagn menes at være en del af en aftale med de amerikanske myndigheder.
New York Times oplyser, at de ikke har kunnet få en kommentar fra Nieto, der var præsident i Mexico fra 2012-2018, men han har tidligere afvist anklager om korruption.
Narkosmugling i milliardklassenDen formodede mexicanske narkoboss står anklaget for at være den øverste leder i et enormt narkoimperium og at være personligt forbundet til mindst 33 mord.
Hans narkoimperium menes at have gjort brug af trusler, afpresning og tusindvis af drab for at distribuere flere hundrede ton kokain på tværs af fire kontinenter ved hjælp af et kæmpe netværk af lastbiler, fly, både, ubåde og tunneller.
Anklagerne, som skal sende El Chapo i fængsel på livstid, afvises af mexicaneren.
Ifølge kronvidnet Jesus Zambada tilhører denne diamantudsmykkede pistol El Chapo, og initialerne skulle derfor stå for: Joaquín Guzmán Loera.
Sinaloa-kartellets lyssky aktiviteter menes at have indbragt ham over 90 milliarder kroner.
(Foto: Handout .
© Scanpix)Den amerikanske vicestatsadvokat Adam Fels sagde i sine indledende bemærkninger, at mexicaneren gennem tiderne havde sendt "mere end en bane kokain for hver person i USA" i blot fire sendinger, beretter BBC.
I løbet af retssagen har anklagernes kronvidne Jesús Zambada påstået, at El Chapo en gang sank en båd med 20 ton kokain ombord for at undgå at blive opdaget af myndighederne, skriver det britiske medie.
Ifølge El Chapos advokat, Jeffrey Lichtman, er det derimod Zambada, som er Sinaloa-kartellets sande overhoved.
Ekstraordinært sikkerhedsopbudRetssagen mod mexicaneren har medført en kæmpe sikkerhedsudfordring, som har krævet måneders intens planlægning fra myndighedernes side.
Retssagen kræver nemlig enorme sikkerhedsforanstaltninger i form af tungt bevæbnede betjente, politieskorte gennem Manhattan og fast patruljering med bombehunde, beretter New York Times.
Siden udleveringen til USA for to år siden har verdens mest eftersøgte mand tilbragt omkring 20 måneder i isolation i et topsikret fængsel på det sydlige Manhattan.
El Chapo blev udleveret til USA uden varsel for to år siden.
Her risikerer han en fængselsdom på livstid.
(Foto: Handout .
© Scanpix)Det skabte spekulation om, hvad man skulle stille op, når retssagen i Brooklyn begyndte i november.
Når El Chapo skal i retten, foregår det med en konvoj af køretøjer, der ville være en præsident værdig.
Sikkerheden er i top, når konvojen transporterer El Chapo til og fra Brooklyn.
Flere steder på ruten er der udstationeret finskytter, mens helikoptere også kan tages i brug for at følge konvojen, der flere gange har lukket den ikoniske Brooklyn Bridge.
For at undgå at lukke den travle bro oftere end nødvendigt tilbageholdes mexicaneren efter sigende på hemmelige lokationer i Brooklyn de fleste dage.
Mod sædvane har dommeren i sagen, Brian Cogan, ligeledes besluttet, at identiteten på de 12 nævninge i sagen skal holdes hemmelig for offentligheden.
El Chapo er nemlig kendt for at myrde personer, der går i vejen for ham, lyder det fra anklagemyndigheden.
De henviser til, at en mexicansk dommer, som var med til at udlevere mexicaneren til USA, efterfølgende blev skudt i hovedet, mens han var ude at løbe.
FacebookTwitterKopier link




https://www.dr.dk/nyheder/regionale/midtvest/soldater-behoever-ikke-laengere-frygte-fyreseddel-hvis-de-bliver-syge

Midt- og VestjyllandSoldater behøver ikke længere frygte fyreseddel, hvis de bliver sygeNye regler fra 1.
januar garanterer soldaterne fortsat ansættelse i hærenSoldater med lidelser kan nu blive udsendt, hvis ikke de er for alvorlige.
Af Asta Pil Heltborg og Mona Aaberg16.
jan.
2019 kl.
17.
55Bemærk: artiklen er mere end 30 dage gammelLæs opSkal jeg gå til lægen og fortælle, at jeg er bekymret for mit helbred og dermed risikere en fyreseddel?
Det dilemma har danske soldater stået i indtil nu.
Men nu kan medarbejdere hos Forsvaret ikke længere blive erklæret "varigt uegnet", hvis de eksempelvis har kræft, posttraumatisk stresslidelse (PTSD) eller sukkersyge.
Det har hidtil kunnet resultere i en fyring, fordi man dermed ikke kunne udsendes.
- Efter de gamle regler var det sådan, at havde man PTSD - enten hvilende eller i udbrud - var det en grund til, at man var varigt uegnet, og i langt de fleste tilfælde blev man fyret og opsagt, siger Jørgen Pedersen, der er korporal og fællestillidsmand i ingeniørregimentet i Skive.
Det fik måske nogle til at lade være med at fortælle om sygdom - fysisk såvel som psykisk.
Det har måske ikke ligefrem været fremmende for deres sygdom.
Jørgen Pedersen, Jørgen Pedersen, fællestillidsmand i ingeniørregimentet i Skive- Det fik måske nogle til at lade være med at fortælle om sygdom - fysisk såvel som psykisk.
Det har måske ikke ligefrem været fremmende for deres sygdom, siger Jørgen Pedersen.
Men Forsvarets ændrede personalepolitik betyder, at ansatte nu har mulighed for at blive erklæret "egnet med begrænsninger" eller "egnet med begrænsninger til national tjeneste".
Dermed kan flere forhåbentlig fortsætte deres arbejde, siger Allan Peter Sundahl, der er næstkommanderende ved Trænregimentet på Aalborg Kaserne.
- Den tidligere ordning har måske været lidt for rigid og lidt for sort-hvid.
Det har betydet, at vi har været nødt til at sige farvel til medarbejdere med særlige kompetencer, som sagtens kunne udnyttes nationalt, herhjemme eller i bestemte typer af internationale operationer, men måske med visse begrænsninger.
Den mulighed har vi så fået nu, siger Allan Peter Sundahl.
Det har ikke været muligt at få oplyst, hvor mange der er blevet fyret på grund af sygdom.
Medarbejderstab bliver mere fleksibelDe nye regler gavner både den enkelte medarbejder og Forsvaret, mener Anders Poulsen, der er oberst og chef for Jydske Dragonregiment i Holstebro.
- Det giver en langt mere fleksibel anvendelse af vores personel, siger han.
Soldater med helbredsmæssige skavanker får nemlig hver især vurderet, hvad de kan arbejde med.
- Det giver mulighed for - hvis forholdene i øvrigt taler for, at det er forsvarligt - at sende den pågældende ud, siger Anders Poulsen.
Fællestillidsmanden i Skive håber, at man fremover vil kigge mere bredt på den enkelte medarbejders kvalifikationer.
- Der kan være mange job, man kan passe.
Generelt kan man sige, at man skal passe til det job, man har, men jeg vil vove den påstand, at det er bedre, at der er én, der arbejder 20 timer eller 37 timer, end hvis man ingen har.
Det åbner det her op for, siger Jørgen Pedersen.
Den holdning bakker Allan Peter Sundahl op om.
- Vi vil alt andet lige nu - legitimt - have mulighed for at holde lidt flere inden for hegnet.
Ganske vist ikke til alle opgaver, men til nogle opgaver, som andre så ikke skal løse, siger Allan Peter Sundahl.
Den nye bestemmelse trådte i kraft den 1.
januar.
FacebookTwitterKopier linkEmner:Ingeniørregimentet|Skive|Sygdomme og lidelser|Arbejdsmarked|Jydske Dragonregiment




https://www.dr.dk/sporten/tennis/sharapova-giver-favoritrollen-til-wozniacki

TennisSharapova giver favoritrollen til Wozniacki Hendes resultater taler for sig selv, siger den russiske tennisstjerne om sin modstander i tredje runde.
16.
jan.
2019 kl.
17.
47Bemærk: artiklen er mere end 30 dage gammelLæs opNår Caroline Wozniacki og Maria Sharapova tørner sammen i tredje runde i Australian Open fredag, så er danskeren svag favorit til at vinde.
Det siger den russiske tennisstjerne på et pressemøde efter sin sejr over svenske Rebecca Peterson i anden runde ved Australian Open.
Læs også:VIDEO Wozniacki var over svensk modstander: 'Hun måtte ikke stabilisere sit spil'- Hendes resultater taler for sig selv, særligt det seneste år.
Hun har højnet sit niveau enormt.
Jeg har virkelig en hård kamp foran mig, siger russeren om kampen mod Wozniacki.
De to har spillet mod hinanden ti gange tidligere.
Sharapova har kunnet trække sig sejrrigt ud af seks kampe.
Sådan så det ud senest Maria Sharapova og Caroline Wozniacki mødtes tilbage i 2015 i Madrid.
Maria Sharapova vandt kampen i tre sæt.
Men det ligger langt tilbage, understreger russeren, der ser Wozniacki som en formidabel modstander.
- Det er altid meget fysiske kampe.
Hun er god på returneringerne og enormt solid i sit spil.
Det skal man selvfølgelig være, når man er en af de bedste i verden og grand slam-vinder, siger den 31-årige russer.
Læs også:Russisk rival venter Wozniacki i Australian OpenCaroline Wozniacki er i turneringen seedet som nummer tre.
Sharapova er til sammenligning nummer 30.
De to mødte hinanden sidst i 2015 ved Madrid Open.
Her vandt Sharapova i tre sæt.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Rusland




https://www.dr.dk/nyheder/kultur/film/efter-kaempe-flop-nu-er-udskaeldt-krimiserie-tilbage-i-topform

BingeSe temaFilm og serierEfter kæmpe flop: Nu er udskældt krimiserie tilbage i topformTredje sæson af 'True Detective' er seværdig på trods af en skuffende anden sæson, mener DR's serieekspert.
- Det, der gør 'True Detective' til én af de mest interessante krimiserier, er den snigende uhygge, som var så fantastisk skildret i første sæson, og som lader til at være næsten ligeså følsomt portrætteret her i tredje sæson, mener DR's serieekspert.
Af Frederik Dirks Gottlieb16.
jan.
2019 kl.
19.
30Bemærk: artiklen er mere end 30 dage gammelLæs opAldrig før har en serie opnået så meget prestige efter kun én sæson for derefter at blive latterliggjort og udskammet i så ekstrem en grad for sin anden sæson, som det var tilfældet med 'True Detective'.
Første sæson kom ud af det blå i 2014 og overraskede alle med fantastisk instruktion af Cary Fukunaga, en fascinerende historie af seriens bagmand Nic Pizzolatto, fabelagtig musik sammensat af selveste T Bone Burnett og selvfølgelig et fantastisk cast med én af alletiders største comeback-præstationer af Matthew McConaughey.
Den perfekte serieopskrift havde set dagens lys, og herfra kunne intet gå galt…Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Desværre tog vi alle grueligt fejl.
Da Cary Fukunaga ikke vendte tilbage som instruktør på anden sæson af 'True Detective', virkede det - der formentligt var et forhastet manuskript og en ret kreativ stunt-casting af Vince Vaughn og Colin Farrell - som en fiasko af en anden verden.
Sæsonen fik øksen af anmelderne, og seerne svigtede.
HBO nægtede dog at lægge 'True Detective' i graven, da de stadig ser et lys i forfatter Nic Pizzolatto, og hele tiden har troet på en succesfuld tredje sæson.
Næsten fire år er der gået, siden sidste sæson udkom, og efter to timelange afsnit tyder alt på, at HBO traf den rigtige beslutning ved at lade serien fortsætte samt at give Pizzolatto al den tid, han havde brug for til at komme op med den rigtige historie.
Hvis du fortsat slikker dine sår efter den skuffende anden sæson, så kommer her tre gode grunde til at stå på 'True Detective'-vognen igen - for det bør du faktisk gøre.
1Tilbage til én simpel mordsagSeriens tredje sæson foregår i Arkansas.
(© Warrick Page/HBO Nordic)Noget af det bedste ved første sæson var den gotiske mordsag, som fik hele internettet til at gå i selvsving, og som spandt den ene fanteori efter den anden.
I anden sæson var plottet rodet og føltes mere som et portræt af en kriminel underverden - langt fra første sæsons vidunderligt klaustrofobiske og atmosfæriske lilleput-samfund.
Det, der gør 'True Detective' til en af de mest interessante krimiserier, er den snigende uhygge, som var så fantastisk skildret i første sæson, og som lader til at være næsten lige så følsomt portrætteret her i tredje sæson, hvor vi befinder os i det forholdsvist øde Ozark-område i den midtvestlige stat Arkansas.
Vinden der suser i træerne, lyden af en cykel der langsomt triller forbi, en bilradio der spiller afdæmpet country-musik.
Vi er tilbage i den stemning, vi alle elskede serien for.
Kombineret med, hvad der lader til at være en spændende mordsag, der strækker sig over fire årtier, får fans af serien endelig det, de har ventet på siden 2014.
2Mahershala Ali er fantastiskDen nylige Golden Globe-vinder Mahershala Ali er fremragende i hovedrollen som Wayne Hays.
(© Warrick Page/HBO Nordic)I modsætning til de to forrige sæsoner, så er der kun én rigtig hovedperson i tredje sæson af 'True Detective'.
Wayne Hays spilles fortrinligt af Mahershala Ali, som mange nok kan genkende fra 'House of Cards' og den Oscar-vindende storfilm 'Moonlight'.
Han har en politimakker, Roland West, spillet af det glemte 90'er-ikon Stephen Dorff, men det er Alis figur, som er det altafgørende omdrejningspunkt.
Ligesom det var tilfældet i første sæson, så hopper vi her igen frem og tilbage i tiden.
Men denne gang krydsklippes der ikke kun mellem fortid og nutid, for vi følger Wayne Hays i hele tre tidsperioder; fra han er helt ung betjent, til han er gammel og dement.
Få skuespillere kan på så afdæmpet vis udstråle så mange følelser, og godt hjulpet på vej af noget så sjældent som troværdig 'gammelmands-makeup' viser Mahershala Ali endnu engang, hvorfor han er én af sin generations bedste skuespillere.
3Ny stærk instruktør(© Warrick Page/HBO Nordic)Det er ikke nogen hemmelighed, at anden sæson manglede instruktør Cary Fukunaga, og at showrunner Nic Pizzolatto virkede fortabt uden hans geniale overblik.
Til at instruere de to første afsnit af tredje sæson har Pizzolatto i den hypede indie-instruktør Jeremy Saulnier hyret en lige så stærk instruktør - med mange af de samme kvaliteter som Fukunaga.
Hvad handler 3.
sæson af 'True Detective' om?
Da to børn forsvinder i en lille amerikansk flække i Missouri igangsættes en større eftersøgning med politimanden Wayne Hays i spidsen.
Gennem fire forskellige årtier, der strækker sig helt tilbage fra 1980 og op til nutiden, følger vi Hays' besættelse af mordsagen og hans indædte kamp for at finde frem til, hvad der skete med de to børn den skæbnesvangre dag i 1980.
Saulnier viste i sine to bedste film 'Blue Ruin' og 'Green Room', at han mestrer den intense stemning og beskriver miljøer bedre end de fleste andre.
Med andre ord er han et perfekt match til Nic Pizzolattos pompøse dialog og noir-agtige krimiplot.
Hvorvidt Pizzolatto kan holde det høje niveau i resten af sæsonen bliver spændende at se, men efter to formidable afsnit har jeg høje forhåbninger og tror igen på, at de ægte detektiver er tilbage.
De to første afsnit af tredje sæson af 'True Detective' er tilgængelige på HBO Nordic.
FacebookTwitterKopier link




https://www.dr.dk/nyheder/udland/syriske-boern-doer-i-kulden-uden-hjaelp-vil-flere-boern-doe-dag-efter-dag

UdlandSyriske børn dør i kulden: 'Uden hjælp vil flere børn dø.
Dag efter dag'Mangel på medicin og kulde rammer især spædbørnene i Syrien hårdt.
Der er ikke kommet nød- eller lægehjælp frem til 45.
000 beboere i Rukban-lejren siden november.
Arkivfoto.
Af Anna Sol Jørgensen16.
jan.
2019 kl.
17.
50Bemærk: artiklen er mere end 30 dage gammelLæs opOtte børn - det yngste bare en måned gammel - er i løbet af den sidste måned døde i en flygtningelejr i Rukban i den sydvestlige del af Syriens ørken.
De fleste af de andre børn var mindre end fire måneder gamle, oplyser FN's børneagentur, Unicef.
Ekstrem kulde og mangel på lægehjælp til mødre før og efter deres fødsel og til spædbørn har forværret de allerede frygtelige forhold for børn og deres familier.
Geert Cappelaere, Unicefs regionale leder i Mellemøsten og Nordafrika.
Forholdene i flygtningelejren i ørkenen er i forvejen barske, og der er ikke kommet nødhjælp frem til området siden november.
Og for at gøre ondt værre for de godt 40.
000 syriske flygtninge, der bor i telte og lerhytter i lejren, falder temperaturen i øjeblikket til under frysepunktet om natten.
Ifølge Unicef er 80 procent af beboerne i lejren kvinder og børn.
- Behovet for hjælp i Rukban er større end presserende.
Det er ekstremt akut og er blevet et spørgsmål om liv og død, siger Geert Cappelaere, Unicefs regionale leder i Mellemøsten og Nordafrika.
Læs også:Store oversvømmelser i flygtningelejre i Syrien: Det værste er sygdomme, der kan sprede sigFanget i grænselandetLejren ligger i den mest sydvestlige del af Syriens ørken.
Det er klos op ad grænsen til Jordan, der har nægtet at give flygtningene adgang, af frygt for at terrorbevægelsen Islamisk Stat har infiltreret de civile.
Samtidig forhindrer de stridende parter i området, at der kan komme hjælp frem.
- Ekstrem kulde og mangel på lægehjælp til mødre før og efter deres fødsel og til spædbørn har forværret de allerede frygtelige forhold for børn og deres familier, fortsætter han.
I det østlige Syrien er der voldsomme kampe i gang ved provinsen Deir ez-Zour.
Kampene har ifølge FN drevet 10.
000 mennesker på flugt siden december.
Men flugtforsøget har ifølge Unicef kostet syv børn livet, fordi familier på flugt ender med at vente i kulden uden nogen steder at søge ly.
- Uden pålidelig og tilgængelig lægehjælp, beskyttelse og indkvartering vil flere børn dø - dag ud og dag ind - i Rukban, Deir ez-Zour og andre steder i Syrien.
Historien vil dømme os for de fuldstændigt undgåelige dødsfald, siger Geert Cappalaere.
Oversvømmede lejre i LibanonForholdene for de syriske flygtninge i Syriens naboland Libanon er heller ikke blevet bedre af, at kalenderen viser januar.
Der er faldet sne i Bekaa-dalen i Libanons bjerge, hvor der er adskillige lejre for syriske flygtninge.
 Området og dets beboere har den seneste tid lidt under både kraftig regn, sne og nattefrost.
 I Bar Elias i Bekaa-dalen er flere lejre oversvømmet.
 Ifølge Al Jazeera er adskillige familier blevet nødt til at finde nye steder at opholde sig.
1 / 4Der er faldet sne i Bekaa-dalen i Libanons bjerge, hvor der er adskillige lejre for syriske flygtninge.
1 / 4Området og dets beboere har den seneste tid lidt under både kraftig regn, sne og nattefrost.
2 / 4I Bar Elias i Bekaa-dalen er flere lejre oversvømmet.
3 / 4Ifølge Al Jazeera er adskillige familier blevet nødt til at finde nye steder at opholde sig.
4 / 4I Bekaa-dalen ved grænsen til Syrien har regn, sne og storm påvirket mere end 22.
000 flygtninge.
Mere end 570 opholdssteder i dalen er enten oversvømmede eller er totalt kollapset, og familier står nu uden madrasser, tæpper, køkkenudstyr og tøj, skriver Al Jazeera.
En 8-årig pige er ifølge FN druknet efter oversvømmelser i det sydlige Libanon, og hendes 21-årige bror døde, da han prøvede at redde hende.
Temperaturen i Bekaa-dalen ligger i øjeblikket på fire til fem grader i dagtimerne og falder til mere end fem graders frost om natten.
FacebookTwitterKopier linkEmner:Islamisk Stat|Syrien|Unicef|Mellemøsten|Flygtninge og asylansøgere




https://www.dr.dk/nyheder/udland/usa-traekker-sig-fra-atomaftale-med-rusland

UdlandUSA trækker sig fra atomaftale med RuslandAmerikanerne vil skrotte historisk atomaftale.
Russerne bryder den, lyder forklaringen.
Præsident Trump har tidligere varslet et opgør med våbentraktaten med Rusland.
Nu skrotter amerikanerne aftalen.
Af Sean Coogan16.
jan.
2019 kl.
16.
55Bemærk: artiklen er mere end 30 dage gammelLæs opUSA trækker sig fra den såkaldte INF-aftale med Rusland, som forbyder landbaserede mellemdistanceraketter.
Det oplyser den amerikanske undersekretær Andrea L.
Thompson på et pressemøde her til aften, beretter Reuters.
Hvad er INF-traktaten?
INF-traktaten blev indgået mellem Rusland og USA i 1987.
Den indebærer, at parterne ikke må have eller udvikle atommissiler med en rækkevidde på mellem 500 og 5.
500 kilometer.
Derudover reguleres parternes atomvåben af den såkaldte New START-traktat.
Med den blev antallet af nukleare sprænghoveder, parterne måtte være i besiddelse af, reduceret til 1.
550 hver.
New START-traktaten løber til 2021.
Bliver den ikke genforhandlet, er atomoprustning ikke længere reguleret.
Amerikanerne skrotter den historiske aftale, fordi Rusland ikke lever op til aftalen, lyder den amerikanske forklaring.
For en måned siden gav amerikanerne Rusland et ultimatum om at efterleve våbenkontrolaftalen inden for 60 dage.
Læs også:Overblik: Dagens Nato-møde er sidste udkald for afgørende atomaftaleMen møder med russerne i går har ikke ført til et ønsket gennembrud, og amerikanerne vil derfor om kort tid begynde processen med at trække sig fra aftalen, siger Thompson.
Nyt missil i sigtekornetINF-aftalen blev indgået mellem den amerikanske præsident Ronald Reagan og den sovjetiske leder Mikhail Gorbatjov i 1987.
Aftalen blev tolket som et stort skridt i retning af en normalisering mellem øst og vest hen mod afslutningen af den kolde krig.
Siden har de to lande flere gange beskyldt hinanden for at bryde våbenkontrolaftalen, og i dag bekræfter amerikanerne altså, at de skrotter den.
Ifølge amerikanerne bryder russerne aftalen med et nyt missil, som Rusland har udviklet.
Russerne påstår derimod, at de såkaldte SSC-8-missilers rækkevidde betyder, at det ikke omfattes af aftalen.
Nato og andre iagttagere har peget på, at missilerne er et problem, fordi de kan ramme europæiske mål meget præcist og med få minutters advarsel.
Våbenkapløb kan være undervejsSå sent som i dag lød meldingen fra Ruslands udenrigsminister, Sergej Lavrov, at Rusland var klar til at redde aftalen mellem de to lande, rapporterer Reuters.
Beslutningen er ikke helt uventet, da præsident Trump allerede varslede et opgør med aftalen ved et vælgermøde i oktober.
Siden fulgte det amerikanske ultimatum i sidste måned, som de andre Nato-lande bakkede op om.
Efter gårsdagens forhandlinger i Geneve varsler amerikanerne nu, at de den 2.
februar vil starte med at afvikle traktaten.
Det betyder, at USA efter en varslingsperiode på seks måneder selv kan begynde at producere mellemdistanceraketter, fordi landet ikke længere vil være bundet af aftalen.
Derfor frygter nogle, at der kan være lagt op til et nyt våbenkapløb mellem landene.
FacebookTwitterKopier linkEmner:Donald Trump (politiker)|Rusland|USA|NATO|Militær




https://www.dr.dk/nyheder/udland/cameron-midt-i-brexit-tumult-jeg-fortryder-ikke-jeg-udskrev-eu-afstemningen

BrexitSe temaUdlandCameron midt i brexit-tumult: Jeg fortryder ikke, at jeg udskrev EU-afstemningenDen tidligere premierminister håber, at Theresa May overlever dagens mistillidsafstemning.
Det var David Cameron, der som konservativ premierminister udskrev brexit-afstemningen.
Af Per Bang Thomsen - Strasbourg16.
jan.
2019 kl.
18.
08Bemærk: artiklen er mere end 30 dage gammelLæs opStorbritanniens konservative regering led i aftes et sviende nederlag, da et bredt politisk flertal forkastede den skilsmisseaftale, som premierminister Theresa May har forhandlet på plads med EU.
Nu står den britiske regering over for en mistillidsafstemning, der kan koste den livet.
Og det er endnu uvist, om Storbritannien forlader EU med eller uden en aftale – eller om det overhovedet kommer til at ske.
Trods den politiske tumult, brexit-forløbet har ført med sig, fortryder ekspremierminister David Cameron ikke, at han gav briterne lov til at stemme om deres tilhørsforhold til EU.
- Jeg fortryder det ikke, siger han til BBC.
'Jeg beklager, at vi tabte'Brexit-afstemningen fandt sted i juni 2016, og her stemte 51,9 procent af de britiske vælgere for, at Storbritannien skal forlade EU.
David Cameron peger på, at han allerede i 2013 havde lovet briterne en folkeafstemning om Storbritanniens tilhørsforhold til EU, hvis Det Konservative Parti genvandt regeringsmagten.
Det gjorde partiet i 2015, og derfor valgte han at indfri sit løfte.
- Jeg beklager selvfølgelig, at vi tabte afstemningen.
Det beklager jeg dybt, for jeg stod i spidsen for kampagnen, der ville have os til at blive i EU.
Jeg beklager selvfølgelig også de problemer og besværligheder, vi har haft med at føre afstemningsresultatet ud i livet, understreger David Cameron, der trak sig fra premierministerposten efter nederlaget.
Theresa May ønskede ligesom David Cameron, at Storbritannien skulle blive i EU.
Håber på sejr til MayDet er oppositionspartiet, Labour, der har stillet Det Konservative Parti over for en mistillidsafstemning i aften.
Overlever regeringen, har den tre dage til at stille med en ny løsning for Storbritanniens farvel til EU.
David Cameron håber, at Theresa May, som overtog premierministerposten efter ham, vinder afstemningen i aften.
- Det er jeg sikker på, hun vil.
Jeg håber også, at parlamentsmedlemmerne sætter sig sammen og finder frem til en alternativ partnerskabs-aftale om det fremtidige forhold med EU.
Det er den rigtige vej fremad.
Det var det, det handlede om i går, og jeg støtter hende i det, siger David Cameron, der ikke ønsker at udtale sig yderligere.
- Jeg tror ikke, det hjælper, at jeg løbende udtaler mig om det, siger han.
FacebookTwitterKopier linkEmner:David Cameron (politiker)|EU|Storbritannien|Theresa May (politiker)|EU-forhold




https://www.dr.dk/nyheder/politik/markante-venstreprofiler-vender-ryggen-til-loekkes-sundhedsreform

SundhedsreformSe temaPolitikMarkante Venstreprofiler vender ryggen til Løkkes sundhedsreformHerning-borgmester Lars Krarup er en af kritikerne, der ikke håber på en vedtaget sundhedsreform.
Lars Løkke Rasmussen ses her sammen med partikollegaen Søren Gade.
Af Nicolas S.
Nielsen16.
jan.
2019 kl.
16.
58Bemærk: artiklen er mere end 30 dage gammelLæs opEn række af statsminister Lars Løkke Rasmussens (V) egne partifæller bakker ikke op om det udspil til en sundhedsreform, som regeringslederen tidligere på dagen præsenterede i Statsministeriets spejlsal.
Blandt dem er en række af partiets markante profiler i baglandet - herunder Herning-borgmester Lars Krarup.
Han deltog i den gennemgang i Statsministeriet, som Lars Løkke Rasmussen holdt for partifællerne i går aftes.
- Jeg har godt nok svært ved at se, at det skal være løsningen på problemerne for fremtidens patienter.
Det bliver en meget stor centralisering, og jeg håber ikke, at det bliver til noget, siger han til Herning Folkeblad.
Ifølge avisen bakker Venstre-borgmesteren grundlæggende op om behovet for en sundhedsreform, men derfra stopper enigheden også.
- Jeg er enig i analysen af, at der er behov for at kigge på sundhedsvæsenet i et borgernært perspektiv, for vi går ind i en fremtid med stadigt flere patienter.
Men det skal håndteres på en anden måde, siger han til avisen.
Jeg er stærk tilhænger af den demokratiske kontrol, og jeg synes, man gør en fejl ved at flytte de beslutninger væk fra borgerne.
Søren Gade, tidligere gruppeformand, Venstre til TV MidtVestRegionsformand har advaret mod lukning længeHeller ikke Stephanie Lose, der er formand for Danske Regioner og regionsrådsformand i Region Syddanmark, støtter op om projektet.
Det sagde hun til DR i går aftes - og efter præsententationen uddyber hun sin kritik til avisen JydskeVestkysten.
- Man går fra tre til to folkevalgte niveauer, men med tre ekstra led, så jeg har svært ved at få øje på forenklingen, selvom man forsøger at sælge det som en forenkling.
Det ser jeg ikke, siger hun med henvisning til, at der i stedet for regionerne blandt andet bliver oprettet 21 sundhedsfællesskaber landet over samt en bestyrelse for det samlede sundhedsvæsen, siger hun ifølge jv.
dk.
Læs også:Farvel til regionsrådene og fire andre dele af Løkkes sundhedsreformTidligere minister imod reformplanOgså Søren Gade, der er tidligere forsvarsminister, gruppeformand og nuværende menigt folketingsmedlem i partiet, er stærkt kritisk efter præsentationen.
Det siger han til TV MidtVest.
- Jeg er stærk tilhænger af den demokratiske kontrol, og jeg synes, man gør en fejl ved at flytte de beslutninger væk fra borgerne.
- Det, jeg frygter, er, at magten lige så stille glider væk herfra og til nogle bestyrelser, der sidder et andet sted.
Det folkevalgte har det smukke i sig, at det skal på valg hver fjerde år.
Hvis du ikke synes, det er godt nok, kan du vælge nogle andre til at varetage dine interesser, siger Søren Gade til TV MidtVest.
Alle Venstres 54 regionsrådsmedlemmer har i et fælles brev ligeledes opfordret statsministeren til at bevare regionerne.
Det var dog før dagens præsentation.
FacebookTwitterKopier linkEmner:Lars Krarup (politiker)|Lars Løkke Rasmussen (politiker)|Venstre|Lokalpolitik|Herning




https://www.dr.dk/sporten/haandbold/vm-herrer/fransk-stjernespiller-er-vm-klar-afloeser-skadet-anfoerer

VM herrerFransk stjernespiller er VM-klar: Afløser skadet anførerDet franske landshold får tilgang af stjernespilleren Nikola Karabatic ved VM i håndbold.
Nikola Karabatic stempler ind i den franske VM-trup.
16.
jan.
2019 kl.
16.
50Bemærk: artiklen er mere end 30 dage gammelLæs opHåndbold-VM får nu tilgang af en vaskeægte verdensstjerne - og bliver en anden fattigere.
Frankrigs Håndboldforbund (FFH) meddeler således på sin hjemmeside, at Nikola Karabatic er blevet skrevet ind i den franske VM-trup.
Læs også:VM PÅ 3 MINUTTER Danmark klar til gruppefinale og stormagter i gyserkampTil gengæld er det en alvorlig streg i regningen for landstræner Didier Dinart, at Karabatic kommer ind på bekostning af den stærke stregspiller og landsholdsanfører Cedric Sorhaindo.
Sorhaindo kom til skade med den ene læg i Frankrigs møde med Tyskland tirsdag aften.
Undersøgelser har vist, at han må holde mindst tre ugers pause, og dermed er turneringen slut for den 34-årige Barcelona-spiller.
Mikkel Hansen sammen med sin klubkammerat fra Paris-Saint Germain, Nikola Karabatic.
Karabatic, som tre gange er blevet kåret til verdens bedste håndboldspiller, har set den første del af VM fra sidelinjen, mens han har kæmpet sig tilbage efter en operation i den ene tå.
- Han er klar til at spille, og alle kender Nikolas' kvaliteter og evne til at hjælpe holdet, siger Didier Dinart.
Læs også:VIDEO NEIN!
Tyskland igen snydt for sejr i sidste sekundFrankrig spillede tirsdag uafgjort 25-25 med Tyskland i en dramatisk kamp i Berlin, hvor franskmændene udlignede i sidste sekund.
Målet betød, at Frankrig fastholdt førstepladsen i gruppe A med syv point for fire kampe.
Tyskland har et point færre.
Karabatic kan komme i aktion første gang torsdag, hvor franskmændene møder Rusland i sidste gruppekamp.
/ritzau/FacebookTwitterKopier linkEmner:Frankrig|Tyskland|Håndbold|Barcelona|Berlin




https://www.dr.dk/nyheder/udland/havnedirektoer-om-brexit-uden-aftale-fiskere-kan-blive-haardt-ramt

BrexitSe temaUdlandHavnedirektør om brexit uden aftale: Fiskere kan blive hårdt ramtDanske fiskere kan få begrænset adgang til britisk farvand med et hårdt brexit, siger havnedirektør.
Danske fiskefartøjer kan blive hårdt ramt af et brexit, siger havnedirektør.
Af Lars Lindevall og Stine Liliencrona16.
jan.
2019 kl.
18.
40Bemærk: artiklen er mere end 30 dage gammelLæs opHvis det britiske farvel til EU ender med en hård skilsmisse, kan det få alvorlige konsekvenser for danske fiskere.
Og der er en risiko for, at det vil smitte af på priserne på fisk i supermarkedet.
Sådan lyder det fra Nils Skeby, der direktør i havneselskabet Associated Danish Ports (ADP).
- Hvis vi kigger med havnebrillerne på, så er det først og fremmest fiskeriflåden i Danmark, der bliver ramt, hvis vi får et hårdt brexit, siger Nils Skeby, administrerende direktør i ADP, som driver havnene i Fredericia, Nyborg og Middelfart samt Taulov Dry Port.
Han forklarer, at fiskerne langs den nord- og vestjyske kyst er særligt udsatte, hvis et brexit bliver gennemtrumfet uden en blød skilsmisseaftale med EU.
Og en sådan aftale er der bestemt ikke gode udsigter til, efter Theresa May i går led et rungende nederlag ved en afstemning i det britiske parlament.
Risiko for kortvarigt prishopI værste fald kan danske fiskere blive forhindret i at fiske i den britiske del af Nordsøen, mener havnedirektøren.
- De fiskefartøjer, som sejler ind i britisk farvand og fisker helt lovligt i dag, vil ikke kunne gøre det længere fra den ene dag til den anden, og det vil betyde relativt voldsomme forandringer i deres muligheder for at få fyldt kvoterne, siger Nils Skeby.
Danske fiskere kan få problemer med at få opfyldt kvoterne, hvis det ender med et hårdt brexit, frygter havnedirektør.
Han peger desuden på, at regningen i første omgang kan havne hos forbrugerne.
- Jeg kunne umiddelbart forestille mig, at priserne vil stige på spisefisk på det dansk marked i første omgang.
Men det kan godt være, at det kun er i en ganske kort periode, inden man finder nye veje at få fat i fiskene på, siger Nils Skeby.
Læs også:ANALYSE Sådan rammer brexitballaden de danske virksomhederVed gårsdagens afstemning i det britiske parlament blev den skilsmisseaftale, som Theresa May havde forhandlet på plads med EU, forkastet med et historisk nederlag.
202 stemte for, og 432 stemte nej.
Dermed er der fortsat stor usikkerhed omkring, hvordan det formelle exit den 30.
marts 2019 kommer til at foregå.
Så meget fanges i britisk farvand•Omkring 40 procent af den danske fisk, der er fanget, vil være fra britisk farvand.
Det udgør cirka 30 procent af de samlede indtægter, som danske fiskere henter i havet.
Det gælder både industrifiskeri og konsumfiskeri, der er de fisk, forbrugerne spiser.
•- Fiskeriet efter industrifisk foregår ofte ved Doggerbanke, som er delt mellem en række lande.
Men så længe det er EU, så er det fælles fiskeområde.
Vi har et stort fiskeri af tobis i området.
Også brisling fanges i Nordsøen i det, der vil være britisk farvand, lyder det fra Danmarks Fiskeriforening.
•- Derudover har vi et fiskeri af konsumfisk, dvs.
torsk, kuller, kulmule og andre spisearter i britisk farvand.
Eksempelvis fisker flere fartøjer omkring Shetlandsøerne og har gjort det i en årrække.
FacebookTwitterKopier link




https://www.dr.dk/nyheder/kultur/nettet-roedgloedende-over-ny-gillette-reklame-sikke-en-gang-nonsens

KulturNettet rødglødende over ny Gillette-reklame: Sikke en gang nonsens!
Gillette har stukket hånden lige ind i en hvepserede med ny reklame, mener ekspert.
Modelfoto.
Af Marie Ravn Nielsen og Kasper Madsbøll Christensen16.
jan.
2019 kl.
18.
16Bemærk: artiklen er mere end 30 dage gammelLæs op- Gillette har lige mistet 90 procent af deres kundegrundlag.
- Folk, der tilslutter sig denne her slags nonsens, har ikke engang et skæg - eller kan ikke engang gro et.
Sådan lyder et par af de tusindvis af negative kommentarer, der har ramt barbergrejsfirmaet Gillette, efter de har lagt en - tilsyneladende - velmenende og positiv reklame på YouTube.
I reklamen tager Gillette livtag med firmaets gamle slogan 'The Best a Man Can Get' og viser talrige eksempler på mænds sexistiske og krænkende opførsel mod kvinder.
Derefter lyder speakerens mørke, alvorlige stemme: 'Vi tror på det bedste i mænd'.
Og så følger ellers billeder af talrige mænd, der tager afstand fra eller ligefrem forhindrer slagsmål, chikane og dårlig opførsel.
De mænd, der er trætte af at høre om #metoo, føler sig ramt med denne reklame.
Gry Høngsmark Knudsen, forsker i digitale reklamer og kønskultur på Syddansk UniversitetMænd er trætte af #metooReklamen, der på to dage er set næsten 11 millioner gange på YouTube, er dog langt fra blevet mødt med klapsalver.
Faktisk vender mere end 620.
000 youtube-brugere tommeltotten nedad til videoen.
Betragteligt flere end de 230.
000, der indtil videre synes godt om reklamen.
Gry Høngsmark Knudsen, der er lektor ved Institut for Marketing & Management og forsker i digitale reklamer og kønskultur på Syddansk Universitet, forstår godt, hvorfor reklamen har bragt sindene i kog på nettet.
- Det er en meget politisk måde at lave en reklame på, og det vil ofte give bagslag.
Det er tit der, at vreden opstår, fordi den enkelte mand føler sig peget ud og ramt konkret, siger hun og fortsætter:- De mænd, der er trætte af at høre om #metoo, føler sig ramt med denne reklame, for de bliver netop bedt om at forholde sig til det.
Gry Høngsmark Knudsen fortæller, at det langt fra er første gang, at et firma prøver at udvide definitionen af maskulinitet gennem en reklame - og er kommet galt af sted med det.
Tøjmærke også i problemerDa det amerikanske tøjmærke Bonobos forsøgte at tage del i maskulinitetsdebatten med en reklame sidste sommer, gik det nemlig også galt.
I reklamen ser man forskellige mænd, der læser definitionen af maskulinitet op, hvortil de så siger, at de faktisk ikke kan genkende sig selv i, at en mand skal være stærk, macho og muskuløs.
- Denne reklame fik meget kritik, fordi man på en måde siger, at traditionel maskulinitet er dårligt.
Men så sidder der jo samtidig mænd derude og tænker: 'Jamen, det passer på mig – er jeg så forkert?
', siger Gry Høngsmark Knudsen.
- Reklamen ligger stadig på YouTube, så den bliver ved med at være synlig, når man kigger efter det her brand, og det kan også være et problem, hvis nogle af deres loyale kunder bliver uenige.
Så kan det jo være svært at genoprette deres forbindelse til kunderne.
- Dove-reklamen er modsætningen til Gillettes reklame, der tager udgangspunkt i de negative sider som #metoo, mener Gry Høngsmark Knudsen.
Dove, der blandt andet sælger cremer og deodoranter, er en af de virksomheder, som tydeligst har profileret sig – både hvad kvinder og mænd angår – på at lave reklamer, som ikke fokuserer på det stereotype, siger Gry Høngsmark Knudsen - og som er lykkedes med det.
- De gør det uden at diskutere det negative i de traditionelle forståelser af maskulinitet.
- For eksempel lavede de en 'Calls For Dad'-reklame, hvor man ser børn, der råber glade på deres far, og en teenager, der ringer til far, når bilen er gået i stå.
Den viste alt det positive, en far er, og den reklame elskede folk.
Gillette forsvarer ny strategiI forbindelse med lanceringen af reklamen forleden udsendte Gillette samtidig en meddelelse, hvori man forklarede selskabets nye strategi.
- Det er på tide at erkende, at brands som vores spiller en rolle i at påvirke kulturen.
Som et firma, der opfordrer mænd til at være den bedste udgave af sig selv, har vi et ansvar for at sikre, at vi promoverer positive, opnåelige, inkluderende og sunde versioner af, hvad det vil sige at være en mand, lyder det blandt andet i meddelelsen.
Gillette oplyser samtidig, at man over de næste tre år årligt vil donere en million dollar til organisationer, der 'inspirerer, uddanner og hjælper mænd til at opnå deres bedste udgave af sig selv og blive rollemodeller for kommende generationer'.
FacebookTwitterKopier link




https://www.dr.dk/nyheder/politik/sundhedsprofessor-masser-af-usikkerheder-i-regeringens-plan

SundhedsreformSe temaPolitikSundhedsprofessor: Masser af usikkerheder i regeringens planDet er endnu ikke klart, hvordan store dele af fremtidens sundhedsvæsen skal fungere.
Selv i Skotland, som har været forbilledet forregeringens sundhedsreform, har det været svært at  få samspillet til at fungere, siger professor Jes Søgaard.
(© dr)Af Nis Kielgast16.
jan.
2019 kl.
16.
06Bemærk: artiklen er mere end 30 dage gammelLæs opDer er lagt op til en helt ny struktur i sundhedsvæsnet med den reform, som regeringen fremlagde i dag.
Reformen kortStatsminister Lars Løkke Rasmussen (V) og regeringen har netop præsenteret deres udspil til en ny sundhedsreform.
Her er indholdet i overskriftsform:Regionsrådene nedlægges ved udgangen af 2020.
Der etableres en ny struktur i sundhedsvæsenet med tre lag: Et statsligt organ under Sundhedsministeriet placeret i Aarhus, Sundhed Danmark, der står for økonomien og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
Der afsættes 6 mia.
kr.
til en såkaldt Nærhedsfond.
Den overordnede ambition er 500.
000 færre sygehusbesøg og 40.
000 færre indlæggelser.
Førstegangsfødende får ret til en hospitalsseng i op til 48 timer efter fødslen.
Der etableres et nyt landsdækkende lægevagtnummer - 113.
Der bliver brug for flere hænder, og derfor skal der i 2019-2022 uddannes 2.
000 flere sygeplejersker.
Regeringen vil også uddanne flere praktiserende læger.
Stærkere patientrettigheder: Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
I dag er det patientens eget ansvar.
Kilde: Regeringens udspil: "Patienten først - nærhed, sammenhæng, kvalitet og patientrettigheder.
21 nye sundhedsfællesskaber skal spille en central rolle, og mange behandlinger skal væk fra sygehusene og ud til kommuner og praktiserende læger.
Men det står stadig ikke klart, hvordan det skal lade sig gøre, vurderer professor Jes Søgaard fra Syddansk Universitet.
For eksempel har der længe været uenighed i sundhedsbranchen om, hvordan man bedst klarer den helt lokale behandling.
- Jeg spørger mig selv, hvad der egentlig ligger bag ordene.
Ord som sundhedshuse og sundhedscentre er der mange forestillinger om, hvad skal være.
De praktiserende læger vil nok sige, at det er det samme som lægepraksisser.
Men der er også en model med kommunale centre, hvor man bringer flere sundhedspersoner sammen med nogle praktiserende læger.
Hvilken model, det skal være, har man ikke kunnet blive enige om i 10 år, siger Søgaard.
På pressemødet sagde statsminister Lars Løkke Rasmussen, at en hurtigtarbejdende kommission nu blandt andet skal se på denne type detaljer.
- Det er bare et eksempel på, at når du dykker ned i detaljen, er der rigtig mange usikkerheder og spørgsmål.
Svært at få til at fungereDen samme usikkerhed er der med de 21 sundhedsfællesskaber, som skal sikre sammenhængen mellem sygehus, egen læge og kommunen.
- Det lyder godt, men det ser ud til at blive noget med forholdsvis løs koordinering.
Det kan være godt i sig selv, men det vil ikke rigtig flytte noget, siger Jes Søgaard.
VIDEO: STATSMINISTEREN PRÆSENTERER SUNDHEDSREFORMEN.
Forbilledet for de kommende sundhedsfællesskaber er en model fra Skotland, hvor det har været en udfordring at få alle til at spille sammen.
- De har fået ret detaljeret beskrevne beføjelser, økonomi og lovgivning.
Man har flyttet omkring 40 procent af den samlede sundhedsøkonomi over til dem, men selv der, hvor de har fået ret konkrete beføjelser at arbejde med, har det været svært for dem, siger Jes Søgaard.
Der er to sider af det med patientrettigheder.
Dels giver man nogle faste rettigheder til befolkningen, og det er i princippet godt.
Men bagsiden af det er, at man udhuler den lægefaglige og sundhedsfaglige prioritering.
Jes Søgaard, professor, Syddansk UniversitetRettigheder: Lægens vurdering kan betyde mindreMed sundhedsreformen er der også lagt op til, at patienterne får flere konkrete garantier og rettigheder til behandling.
Rettigheder er lette at forholde sig til som patient, men de kan være et tveægget sværd for et sygehusvæsen, fordi de kan gøre det sværere at prioritere.
- Der er to sider af det med patientrettigheder.
Dels giver man nogle faste rettigheder til befolkningen, og det er i princippet godt, men bagsiden af det er, at man udhuler den lægefaglige og sundhedsfaglige prioritering, der jo altid sker i et sundhedsvæsen, siger Jes Søgaard.
For eksempel vil patienter få ret til at få hjælp af sygehuset til at finde alternativ behandling et andet sted, og førstegangsfødende får ret til at være indlagt i minimum 48 timer efter fødslen.
- Det med hjælpen er en god rettighed, for det hjælper dem, som har svært ved at navigere i sundhedsvæsenet.
Det med førstegangsfødende er til gengæld lidt pjattet at lovgive om, for nogle førstegangsfødende har ikke behov for det, og det er jordemoderen og lægen, der kan være med til at træffe de beslutninger, siger han.
FacebookTwitterKopier linkEmner:Lars Løkke Rasmussen (politiker)|Sundhedsvæsen|Syddansk Universitet|Graviditet og fødsel|Skotland




https://www.dr.dk/nyheder/regionale/sjaelland/kroatiske-hjemmeroevere-bandt-og-slog-ruth-det-skal-ikke-paavirke-mit

SjællandKroatiske hjemmerøvere bandt og slog Ruth: 'Det skal ikke påvirke mit liv'I juli 2017 brød to ukendte gerningsmænd ind i Ruth Bondes hjem i Dianalund og truede familien på livet.
© DR NyhederAf Joshua Hollingdale og Julie Würtz16.
jan.
2019 kl.
16.
05Læs opFem ud af seks kroatiske statsborgere blev onsdag erklæret skyldige i en række grove hjemmerøverier og indbrud i perioden fra 2015 til 2017.
I flere tilfælde blev ofrene enten truet, slået eller bagbundet og dermed frihedsberøvet i flere timer.
Ét af ofrene er 75-årige Ruth Bonde fra Dianalund.
Klokken fem om morgenen den 20.
juli 2017 brød ukendte gerningsmænd ind i hendes hjem.
Gerningsmændene havde taget en stige fra garagen og placeret den mod husets ydre trappe, hvorefter de stod på en baldakin, inden de ødelagde vinduet ind til loftet.
De kravlede ind og bevægede sig ned ad trappen og ind i stuen.
Tog kvælertag og truede med knivI den mørke stue lå datteren Rikke på en mørkegrå plyssofa og sov.
- De kom ind i rummet her, og så gik de hen til min datter og tog kvælertag på hende.
De satte fingrene på hendes hals og holdt hende ved næsen.
Den ene person pressede også sit knæ mod hendes bryst, så hun ikke kunne få vejret, fortæller Ruth Bonde.
- Rikke bed ham godt nok i fingrene, men han havde læderhandsker på, så han mærkede det ikke så meget.
Det var gennem dette vinduesparti, røverne brød ind for halvandet år siden.
I dag har Ruth Bonde sat tremmer for vinduet, så det ikke kan ske igen.
Efterfølgende flåede én af mændene døren op til et tilstødende værelse, hvor Ruth Bonde opholdt sig.
- Så råbte han bare, at han skulle have penge, penge, penge!
Gerningsmændene var klædt i sort fleecetøj og sorte gummisko med hvide såler.
Og så havde de sort hår og mørke øjne.
Så råbte han bare, at han skulle have penge, penge, penge.
Ruth Bonde, offer for hjemmerøveri- De var ikke danskere.
Det kunne man tydeligt se.
De påstod, at de var arabere, men de var ikke mørke nok i huden, siger Ruth Bonde.
- Jeg fik vist sagt, at han var en idiot.
Han blev rigtig gal, og så slog han mig hårdt i øjet.
Det skete så hurtigt, at jeg næsten ikke registrerede, at jeg blev slået.
Det kunne jeg mærke bagefter, da øjet hævede op, så jeg ikke længere kunne åbne det.
Ruth Bondes datter havde fortalt hjemmerøverne, at der var et pengeskab i huset.
- Min datter havde sagt, at vi havde et pengeskab.
Det tror jeg, at jeg kunne have fået snakket dem udenom, hvis hun ikke havde sagt det.
Men nu havde hun sagt det.
Gerningsmændene var meget interesserede, og Ruth Bonde blev ført hen til rummet, hvor pengeskabet stod.
Ruth Bonde fortæller om pengeskabetBagefter kommanderede én af røverne Ruth Bonde til at lægge sig ned, mens han pegede i retning mod en sofa i stuen.
- Så sagde jeg nej, og han sagde "kan du ikke høre, hvad jeg siger?
Læg dig ned!
".
- Jeg satte mig ned på gulvet og placerede hænderne omme på ryggen.
Jeg kunne se, hvordan de havde bundet Rikke.
De havde klippet telefonledningen over og bundet den stramt om håndleddene.
Men fordi mine hænder ikke var så stramt bundet, kunne jeg nemmere komme fri.
Røverne bandt også hendes fødder.
- Jeg vurderede situationen, og tænkte, at det her ville jeg ikke finde mig i.
Så jeg blev vred, og jeg skældte ud.
Det var ikke pænt, det jeg sagde.
Det burde det heller ikke være på det tidspunkt.
Datteren blev aldrig den samme igenRuth Bondes datter Rikke havde i forvejen en depression og en muskelsygdom, men efter røveriet blev hun ikke sig selv igen.
- Rikke blev meget, meget berørt af det.
Hun blev aldrig rigtig rask.
Hun fik et hjertestop senere, som var relateret til indbruddet.
Det kunne jeg mærke.
Jeg kender hende så godt.
Hun er min datter.
Ruth Bonde vil ikke have hjemmerøveriet til at fylde for meget i hendes liv - selv om det kan være svært.
I dag opholder datteren sig på et plejehjem med døgnovervågning.
- Det påvirker også mit liv, fordi jeg nu har jeg endnu mere at tænke på.
Man føler hele tiden, at man går ind i en væg.
Mit liv skal ikke være berørt af det.
Jeg vil ikke finde mig i det.
Jeg har mit liv, og det skal fortsætte, som det hele tiden har været.
Ruth Bonde, offer for hjemmerøveriSelv om fire kroatiske familiemedlemmer og deres fælles ven onsdag blev kendt skyldige i 24 hjemmerøverier, er det ikke det afgørende punktum, der bliver sat for Ruth Bonde.
- Der er ikke noget, der kan gøre, at jeg får det bedre.
Jeg skal bare have noget tid.
Hvis min datter får det lidt bedre, og hun bliver et menneske igen, hjælper det lidt på det.
Så vil jeg også få det bedre, fortæller hun.
Den 75-årige pensionist fra Dianalund fastholder dog, at hjemmerøveriet ikke skal påvirke alt i hendes liv.
- Jeg vil ikke finde mig i det.
Jeg har mit liv, og det skal fortsætte med at være, som det hele tiden har været, siger Ruth Bonde.
Ruth Bonde og livet efter røveriet Dagens fængselsstraffe på henholdsvis otte, 12 og 15 år samt udvisning af Danmark til de skyldige er en ringe trøst for hende.
- Jeg synes, at det er uretfærdigt.
Sådan noget her må ikke ske, og sådan noget må ingen udsættes for.
Tænk på de andre, der har været udsat for stort set det samme som os.
Det er ganske forfærdeligt.
Der er nogen, der har det meget sværere end mig.
FacebookTwitterKopier linkEmner:Kriminalitet|Røverier|Dianalund|Økonomi




https://www.dr.dk/nyheder/regionale/oestjylland/familier-til-boern-med-hjerneskade-faar-bedre-rammer-nu-kan-vi-vaere

ØstjyllandFamilier til børn med hjerneskade får bedre rammer: 'Nu kan vi være sammen som familie, selvom vi er indlagt'Nyt familiehus ved Hammel Neurocenter er blevet indviet i dag.
Albert (t.
h.
) på seks år får et afbræk fra genoptræningen på Hammel Neurocenter ved at spille Playstation med sin storebror August i Trygfondens nye familiehus.
Af Emma Lichscheidt, Thomas Schmidt Nørgaard og Flemming Nielsen16.
jan.
2019 kl.
15.
54Bemærk: artiklen er mere end 30 dage gammelLæs opNår et barn bliver indlagt efter en hjerneskade, skal familien have en tryg base i nærheden af barnet.
Det er tanken bag det Familiehus, der onsdag er blevet indviet ved Hammel Neurocenter.
For når seks-årige Albert sidder i stuen og griner, mens han spiller Playstation med sin storebror August, ligner det en almindelig hyggelig morgen i en familie.
Men Albert Stentebjergs familie er ikke hjemme på Fyn, men i Hammel i Østjylland, fordi Albert i november blev ramt af tre infarkter i hjernen.
Det er forsnævringer i hjernen, som betød, at den venstre del ikke fik ilt nok.
Det har betydet, at han mistede sit sprog og blev lammet i højre side.
Genoptræningen i Hammel betyder, at han er begyndt at sige enkelte ord som "ja" eller "mor" og er blevet mere bevægelig.
Derfor er Alberts mor, far og storebror flyttet ind i Familiehuset, mens han er i gang med sin genoptræning, der kan komme til at tage lang tid.
Finder ro som familieDer er plads til otte familier i det nye familiehus, og de får hver deres egen lejlighed plus en række fælles-faciliteter.
- Den ro, man altid finder, når man kommer inden for sin egen dør derhjemme, kan vi også finde her.
Her kan vi være sammen som en familie, selvom vi er indlagt, siger Alberts mor, Kia Stentebjerg.
- Her er plejepersonalet ikke inviteret.
Det er kun familien, der er her, og det er ikke noget sygehus.
Det er ligesom et hjem, og det giver noget til Albert, at vi ikke hele tiden er omgivet af syge folk, siger hun.
Familiehuset giver Albert et afbræk fra patientrollen, og det kan forældrene godt mærke på ham, fortæller hans far, Kenni Hansen.
- Lige nu trives han med at være i sit eget lille spil-univers og spille Playstation, ligesom han gjorde, før han blev syg, siger han.
- Han kan trække sig lidt tilbage, og Albert ved, at her kommer der ikke lige pludselig personale ind ad døren og skal lave prøver eller noget andet med ham.
Han synes, at de er enormt søde, men han er også med på, at det er rart at være sig selv og en del af sin familie med mor, far og storebror.
Skal have hjælp i kriseHjælpen til at holde fast i familielivet er vigtig, mener Eike Farmann, der er ergoterapeut og frivillig-koordinator ved det nye familiehus.
- Det er jo familier, der står i deres livs værste krise.
De er sårbare og i sorg over det, der er sket.
Så vi vil selvfølgelig gerne have, at vores samarbejdspartnere - forældrene - har de allerbedste muligheder for at være hos barnet og støtte det, siger hun.
Det er jo familier, der står i deres livs værste krise.
De er sårbare og i sorg over, der er sket.
Eike Farmann, frivillig-koordinator, Hammel NeurocenterDet er også vigtigt for familien Stentebjerg og Hansen, at de er tæt på andre familier, der er i samme situation.
- Det betyder enormt meget.
Vi har mange aftener og eftermiddage, hvor vores børn er til træning, hvor vi kan snakke sammen.
Grine lidt og finde noget frem, som vi har manglet i et stykke tid.
Vi kan snakke om hinandens børn og sparre lidt.
Det er rart at dele, når man er i samme situation, siger Kia Stentebjerg.
Familiehuset er blevet til med støtte fra Trygfonden og blev officielt indviet onsdag eftermiddag.
Det var planen, at kronprinsesse Mary skulle klippe snoren over, men hun måtte aflyse på grund af flyproblemer.
FacebookTwitterKopier linkEmner:Hammel Neurocenter|TrygFonden|Hammel|Hjerneskader|Jylland




https://www.dr.dk/nyheder/regionale/bornholm/fremtiden-er-sikret-steen-thomsen-vil-selv-bestemme-hvis-han-bliver






https://www.dr.dk/nyheder/udland/fire-amerikanske-soldater-draebt-i-eksplosion-i-syrisk-nogleby

UdlandFire amerikanske soldater dræbt i eksplosion i syrisk nøglebyI alt 14 personer skulle angiveligt have mistet livet i et selvmordsangreb.
Det Syriske Observatorium for Menneskerettigheder melder om 14 dræbte.
16.
jan.
2019 kl.
15.
01 | opdateret 16.
jan.
2019 kl.
15.
22Bemærk: artiklen er mere end 30 dage gammelLæs opEn eksplosion i den nordsyriske by Manbij har onsdag dræbt adskillige personer.
Eksplosionen skete nær en patrulje fra den USA-ledede koalition.
Det oplyser Det Syriske Observatorium for Menneskerettigheder (Sohr).
Ifølge Sohr er 14 personer dræbt.
En talsmand fra den amerikanskledede koalition bekræfter ifølge Reuters, at fire amerikanske soldater er dræbt, mens tre er sårede i eksplosionen.
Læs også:Trump vil ramme Tyrkiet hårdt i tilfælde af angreb på kurdereDen militante gruppe Islamisk Stat (IS) har taget skylden for angrebet.
Ifølge IS var det en af gruppens medlemmer, der iført en bombevest udførte et selvmordsangreb.
Også Sohr har udtalt, at der var tale om et selvmordsangreb.
Eksplosionen skete tæt på en restaurant i Manbij.
Det oplyser Sohr og det kurdiskledede militærråd i byen.
Manbij har været kontrolleret af USA-støttede kurdiske styrker, siden de i 2016 overtog byen fra Islamisk Stat.
Det er en strategisk vigtig by.
Årsagen er, at der i området omkring byen både befinder sig styrker, der kæmper for og imod den syriske præsident Bashar al-Assads regering.
Situationen i byen er blevet mere usikker, siden USA's præsident, Donald Trump, i december annoncerede, at han vil hente de amerikanske styrker hjem fra krigen i Syrien.
/ritzau/APFacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|USA|Terrorisme




https://www.dr.dk/nyheder/kultur/forfatterskolen-ramt-af-skandale-11-personer-anklages-graenseoverskridende-adfaerd

KulturForfatterskolen ramt af skandale: 11 personer anklages for grænseoverskridende adfærdSkolen har modtaget i alt 43 indberetninger om chikane eller krænkelser, der skal være foregået fra 1989 til 2018.
Modelfoto.
Af Kasper Madsbøll Christensen16.
jan.
2019 kl.
14.
50Bemærk: artiklen er mere end 30 dage gammelLæs opForfatterskolen har længe været i søgelyset på grund af en krænkende kultur.
Og nu har en intern undersøgelse på skolen blotlagt præcis, hvor slemt det faktisk står til.
- Undersøgelsens resultater bidrager til bestyrelsens samlede billede af en kultur på Forfatterskolen, der historisk har set gennem fingre med grænseoverskridende adfærd, hedder det i en pressemeddelelse fra skolens bestyrelse.
Her fremgår det blandt andet, at der er indgivet 43 indberetninger om personer med tilknytning til Forfatterskolen i perioden 1989 til 2018, og at 27 af disse indberetninger vedrører personer i tidligere ledelsesfunktioner.
Indberetningerne vedrører i alt 11 personer, og størstedelen af indberetningerne vedrører mere end én person og mere end én isoleret hændelse.
Brev satte gang i undersøgelseDen såkaldte whistleblower-undersøgelse blev sat i gang 26.
oktober sidste år og løb frem til 15.
december.
Den gav mulighed for, at man anonymt kunne skrive til en postkasse bestyret af advokatfirmaet Sirius.
Det er resultaterne af advokatfirmaets undersøgelse, som Forfatterskolen nu har fremlagt.
Om undersøgelsenWhistleblower-undersøgelsen blev udløst, da skolens bestyrelse sidste år i oktober modtog et brev fra 55 forfattere.
I brevet skrev forfatterne - mange af dem tidligere elever på skolen - blandt andet:- Forhåbentlig foregår der ikke hverken sexchikane eller upassende opførsel på Forfatterskolen nu, men hvis der tidligere er foregået upassende opførsel, mener vi, at der skal ryddes op i det, hvis Forfatterskolen også for fremtiden skal bevare sit gode navn og rygte.
Kilde: PolitikenSkolens rektor, Jeppe Brixvold, modtog en fyreseddel i forbindelse med undersøgelsen, men rektoren modtog allerede i maj 2018 en advarsel af bestyrelsen, skriver Politiken.
Den gik blandt andet på, at han havde genansat en bortvist lærer - uden at have orienteret sin bestyrelse.
Læreren blev bortvist i 2010, fordi han havde overfuset en kvindelig elev på en studietur.
Under genansættelsen udsatte han så en svensk elev for et voldsomt verbalt overfald.
Brixvold undskyldte sig ifølge Politiken efterfølgende med, at han havde glemt at orientere bestyrelsen om episoden.
Vel at mærke efter at bestyrelsen havde fået nys om sagen fra anden hånd.
Jeppe Brixvold blev fyret som rektor på Forfatterskolen i 2018.
Dyr oprydningNu går arbejdet i gang med at få skabt en ny kultur på skolen.
- Den (undersøgelsen, red.
) vil ligeledes fungere som et vigtigt redskab i den kulturændring, som bestyrelsen er i færd med at implementere.
Dette arbejde vedrører især de organisatoriske og administrative forretningsgange i den daglige ledelse, og i den forbindelse er vi i dialog med Kulturministeriet, hedder det i pressemeddelsen.
Oprydningen har indtil videre kostet 382.
875 kroner - ud af skolens samlede årlige budget på 3,1 millioner kroner.
FacebookTwitterKopier linkEmner:Jeppe Brixvold (forfatter)|Forfatterskolen|Kulturministeriet|Uddannelse




https://www.dr.dk/nyheder/indland/historisk-haard-dom-kroatere-faar-15-aars-faengsel-24-grove-hjemmeroeverier

IndlandHistorisk hård dom: To kroatere får 15 års fængsel for 24 grove hjemmerøverierDe to blev også dømt for langvarig frihedsberøvelse og vold, fordi de bagbandt og slog ofre.
Retten i Nykøbing Falster.
(Arkiv).
 Af Louise Dalsgaard16.
jan.
2019 kl.
13.
58 | opdateret 21.
jan.
2019 kl.
13.
17Bemærk: artiklen er mere end 30 dage gammelLæs op15 års fængsel og udvisning af Danmark.
Sådan lød dommen ved retten i Nykøbing Falster mod to kroatiske statsborgere, som i dag blev fundet skyldige i 24 grove hjemmerøverier, langvarig frihedsberøvelse og vold mod flere af deres ofre.
De to mænd på 23 og 20 år er de ældste sønner i en herboende kroatisk familie, hvor også moren og faren blev dømt for at have været med til at planlægge og begå hjemmerøverierne.
Der var enighed om straffen blandt nævningene.
Hjemmerøverierne fandt sted i flere dele af landet i 2016 og 2017.
Moren og faren fik dog en mildere dom, da de ikke var med til at bryde ind og røve de omkring 30 ofre, der primært var ældre og syge borgere.
- De to får 12 års fængsel og udvises af Danmark, lød det fra retsformanden.
En femte mand på 37 år, som er ven af familien, fik 8 års fængsel for at have været med til at begå tre hjemmerøverier.
Han blev også udvist for bestandig.
Sagen sprængte strafferammenIfølge dansk retspraksis er straffen for et hjemmerøveri normalt fem års fængsel.
Strafferammen er dog op til 10 års fængsel.
Straffen kan stige, hvis der er tale om flere eller særligt grove hjemmerøverier.
Under særdeles skærpende omstændigheder kan straffen også overstige strafferammen med indtil det halve.
På den måde kan strafferammen for hjemmerøveri været op til 15 års fængsel.
For langvarig frihedsberøvelse under særligt skærpende omstændigheder er strafferammen 18 års fængsel.
Kilde: Karnov, danskelove.
dk paragraf 88, 288 stk.
2 jf.
stk.
1 nr.
1, 261 stk.
2 jf.
stk.
1Historisk høje straffe i sagenEn dansk ret har aldrig før stået over for et sagskompleks med så mange hjemmerøverier.
Og straffen er da også historisk høj.
Retten lagde især vægt på, at gerningsmændene var gået efter ældre og svage borgere, som de udøvede vold mod og i flere tilfælde efterlod bagbundet og frihedsberøvet i flere timer.
- Vi mener, at det bærende element i sagen er hjemmerøverierne, og straffene er et udtryk for det, lød det fra retsformand Thomas Faarup.
Ved et af hjemmerøverierne blev et ægtepar på 80 og 76 år bundet i deres hjem tæt på Nykøbing Falster med gaffatape og strips på hænder og fødder.
De blev kneblet med klude i munden og blev først fundet efter fire timer, da en hjemmehjælper kom til bopælen.
På det tidspunkt var røverne for længst væk med flere værdier fra parrets hus.
- Der er to forurettede, der har været i livsfare og flere ofre har været efterladt hjælpeløse.
Alle forholdene bærer præg af meget stor hensynsløshed, og det eneste gode er, at det ikke er en drabssag, vi sidder med i dag, lød det fra anklageren i retten.
Udover hjemmerøverierne blev de fire medlemmer af den kroatiske familie også dømt for en række indbrud fra 2015 til 2017, bedrageri og færdselsforhold.
Den yngste søn i familien på 19 år var også tiltalt i sagen.
Han blev frikendt.
De tiltalte har under sagen nægtet sig skyldige, og alle fem ønsker at anke sagen til frifindelse.
Nedenfor kan du se, hvor de mange indbrud og hjemmerøverier fandt sted.
FacebookTwitterKopier linkEmner:Kriminalitet|Røverier|Nykøbing Falster|Retsvæsen|Retten i Nykøbing Falster




https://www.dr.dk/nyheder/udland/afstemning-valg-eller-brexitkaos-her-er-mulige-veje-efter-afvisning-af

BrexitSe temaUdlandAfstemning, valg eller brexitkaos: Her er mulige veje efter afvisning af skilsmisseaftaleDen britiske regering skal i aften sikre sig fortsat støtte ved den forestående mistillidsafstemning.
Af Louise Brodthagen Jensen16.
jan.
2019 kl.
16.
54Bemærk: artiklen er mere end 30 dage gammelLæs opHva' nu?
Sådan lyder spørgsmålet, folk i Storbritannien og Nordirland - og formentlig i resten af EU - i dag stiller sig selv?
For den britiske premierminister, Theresa May, var ved gårsdagens afstemning i Underhuset langt fra de 320 stemmer, hun skulle bruge for at sikre et flertal bag den noget udskældte udtrædelsesaftale, hun har indgået med EU.
Ikke engang blandt sine konservative partifæller fik hun fuld opbakning.
Blot 202 stemte for, mens 432 stemte imod aftalen - heraf 118 konservative parlamentsmedlemmer.
May har flere gange understreget, at den nuværende 585 sider lange aftale var det bedste resultat, hun gennem måneders forhandling med EU har kunnet opnå, så spørgsmålet er, om hun i løbet af de næste par dage kan finde en løsning, som både EU og det britiske underhus kan støtte.
Allerførst skal regeringen dog sikre sig, at den stadig har tillid fra underhuset.
Umiddelbart efter gårsdagens afstemning meddelte Labour-leder Jeremy Corbyn, at der i aften klokken 20 dansk tid vil blive afholdt mistillidsafstemning til Theresa May.
Læs også:Syv veje, det kan gå, hvis Mays brexit-aftale bliver stemt ned DR Nyheder) DR Nyheder)FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|EU|The Labour Party




https://www.dr.dk/sporten/haandbold/vm-herrer/fra-ulykkesfugl-til-styrmand-paa-landsholdet-lauge-har-udnyttet-sit

VM herrerFra ulykkesfugl til styrmand på landsholdet: Lauge har udnyttet sit uheld positivtSkader har holdt Rasmus Lauge ude, men nu er han bedre end nogensinde.
© ScanpixAf Andreas Kraul og Anne Hedegaard Petersen16.
jan.
2019 kl.
13.
30Læs opVed VM i 2011 fik 19-årige Rasmus Lauge slutrundedebut for det danske landshold.
- Han var bare en ung dreng.
Han nåede dårligt nok på banen, før han sendte den første bold via overliggeren i mål, siger klub- og landsholdskollega Lasse Svan med smil over hele femøren.
Siden har Lauge repræsenteret Danmark ved seks slutrunder, hvis man tæller i år med.
De første år en del mere usynlig end de seneste.
For hvis man bare er en smule bidt af håndbold og har fulgt lidt med ved VM, så ved man, hvem Rasmus Lauge er, og ifølge landstræner, Nikolaj Jacobsen, er han "en meget bærende spiller for det danske landshold.
"- De små to år han var ude med skader, fik han trænet rigtig godt og fik bygget en rigtig god fysisk op.
Det, kan man se, har båret frugt.
Mikkel HansenSpiller bedre end nogensindeSelv om Rasmus Lauge konstant bliver mindet om sin udvikling af både trænere og med- og modspillere, så er han også selv klar over, hvordan han har rykket sig både på og uden for banen.
- Jeg er gået fra at være en ung gut, der prøvede at efterlade et godt indtryk, til at have en større rolle.
Det har ændret sig helt vildt for mig både personligt og spillemæssigt, siger han.
I Danmarks sejr på 28-17 over Østrig blev Rasmus Lauge kåret til kampens spiller.
I 2015 skiftede Lauge til Flensborg-Handewitt efter et lettere mislykket ophold i THW Kiel, og det har haft stor betydning for hans karriere.
- Populært sagt har det givet mig hår på brystet.
Der bliver spillet med stor fysik, og hver eneste kamp er vigtig.
Det er virkelig noget, jeg tager med mig her på landsholdet til en slutrunde.
- Jeg spiller måske bedre, end jeg nogensinde har gjort før, siger Rasmus Lauge.
Læs også:VIDEO Danmark vandt over Østrig ved VM i håndboldHar udnyttet de svære perioderMen vejen til, hvor Rasmus Lauge er i dag, har ikke været uden bump.
Det vidner en kedelig skadeshistorik om.
I flere omgange har han været ude med slemme knæskader i længere tid, hvilke blandt andet holdt ham ude af EM i 2014 og OL i 2016.
- Hans værdi for Flensborg er steget og steget.
Det er ham, der er blevet deres ’go-to-guy’, når det brænder på.
Det er ham, der tager ansvaret, og det er fedt.
Nikolaj JacobsenMen skaderne har også haft en positiv sideeffekt, og det har Mads Mensah Larsen bidt mærke i.
- Han har udnyttet sit uheld på en positiv måde.
Han har været god til at udnytte skadesperioderne fysisk.
Han er ikke blevet langsommere, selv om han er blevet lidt tungere.
Mikkel Hansen supplerer:- De små to år han var ude med skader, fik han trænet rigtig godt og fik bygget en rigtig god fysisk op.
Det, kan man se, har båret frugt, siger Mikkel Hansen.
Rasmus Lauge scorede 6 mål i gruppekampen mod Østrig.
Se dem herunder.
Jacobsens styrmand på midtenPlaymakerens imponerende udvikling og spil i den nordtyske klub bliver belønnet med spilminutter og ansvar i den rød-hvide trøje.
Landstræneren, der til dagligt er træner i den tyske klub Rhein-Neckar Löwen, følger Lauge tæt i Bundesligaen og glæder sig på landsholdets vegne.
- Hans værdi for Flensborg er steget og steget.
Det er ham, der er blevet deres ’go-to-guy’, når det brænder på.
Det er ham, der tager ansvaret, og det er fedt, siger Nikolaj Jacobsen.
Tysk håndbolds vildskab og flere slemme skader er nogle af grundene til, at Rasmus Lauge er nået dertil, hvor han er i dag.
Læs også:VM PÅ 3 MINUTTER Danmark klar til gruppefinale og stormagter i gyserkampFaktisk er Lauge blevet så vigtig for det danske landshold, at landstræneren uden at tøve kalder ham for sit førstevalg på playmaker-positionen, og det ansvar har Lauge det godt med.
- De sidste to slutrunder har jeg været styrmand.
Jeg har haft en kæmpe rolle i begge ender, og det er mig, som er med til at rykke rundt på brikkerne inde på banen sammen med Nikolaj (Jacobsen, red.
), siger Rasmus Lauge.
Læs også:Dansk topscorer var ikke tilfreds: 'Vi ofrer os ikke nok'Mikkel Hansen og Mads Mensah Larsen betages især af playmakerens direktehed og gå-på-mod.
Men også håndboldfærdighederne.
- Han er en forholdsvis komplet spiller.
Han er ekstrem dygtig mand-mand, men også i vurderingsspillet og i forsvarsspillet.
Det er en spiller, der kan lidt af hvert og virkelig kører på, siger Mikkel Hansen, og han bakkes op af Mads Mensah Larsen.
- Lauge har siden vi var helt små været en af de bedste, så det har altid ligget i kortene, og han er kun blevet endnu bedre.
Husk, du kan se Rasmus Lauge og resten af det danske landshold i gruppefinalen mod Norge – det er torsdag fra klokken 19.
45 på DR 1.
FacebookTwitterKopier linkEmner:Lasse Svan (håndboldspiller)|Mads Mensah (håndboldspiller)|Rhein-Neckar Löwen|Flensborg|Håndbold




https://www.dr.dk/nyheder/indland/vejrskifte-paa-vej-sol-frost-og-chance-en-kaelketur






https://www.dr.dk/nyheder/udland/briter-vil-faengsle-folk-tage-billeder-op-under-skorter






https://www.dr.dk/nyheder/udland/efter-chok-afstemning-om-brexit-overlever-may-i-aften-har-hun-tre-dage

BrexitSe temaUdlandEfter chok-afstemning om brexit: Overlever May i aften har hun tre dageNu skal der sluges kameler, hvis det britiske parlament skal have en chance for at blive enige om brexit.
Premierminister Theresa May talte til parlamentet efter gårsdagens knusende nederlag til hendes forslag til en skilsmisseaftale fra EU.
Af Maya Nissen16.
jan.
2019 kl.
15.
16Bemærk: artiklen er mere end 30 dage gammelLæs opDet var det største nederlag for en britisk regering nogensinde, da parlamentet i går afviste det forslag til en skilsmisseaftale med EU, som den britiske premierminister Theresa May har forhandlet på pladsForslaget blev nedstemt med 432 stemmer mod 202.
I aften skal premierministeren så igennem en mistillidsafstemning, fremsat af oppositionspartiet Labour.
Overlever hun den, hvilket alt tyder på, har hun tre dage til at komme frem til en plan b, der kan føre Storbritannien sikkert ud af EU.
Efter afstemningen lød udmeldingen fra Theresa May, at man nu vil forsøge at nå frem til en bredere enighed omkring, hvad der skal ske for Storbritannien.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
Men hvordan det skal lykkes, er vanskeligt at se for sig, vurderer DR's korrespondent i Storbritannien, Kim Bildsøe Lassen.
- Partierne har malet sig op i nogle meget klare hjørner, hvor de har sagt tydeligt, hvad de ikke vil gå med til.
Så der er nogen, der skal give sig, der skal laves kompromiser, og som stemningen er i det britiske parlament og britisk politik generelt, kan det blive meget vanskeligt.
Læs også:Stort NEJ: May taber brexit-afstemning med et bragTheresa May bliver først og fremmest nødt til at appellere til politikernes ansvarlighed, hvis man skal nå en eller anden form for konsensus omkring brexit, fortæller han.
- Det eneste, der er flertal for i parlamentet, er, at man ikke skal forlade EU uden en aftale den 29.
marts, altså om 72 dage.
Så hvis man skal finde en aftale, bliver man nødt til at indgå nogle kompromiser.
Man kan ikke blive ved med at sige, hvad man ikke vil være med til uden samtidig at præsentere en realistisk plan for, hvad det så er man vil.
Her kan du høre Theresa Mays tale til parlamentet efter det knusende nederlag i går:Enegang har kostet dyrtPremierminister Theresa Mays manglende forsøg på at indgå nationale kompromiser i de to et halvt år, der er gået, siden briterne stemte ja til brexit, kan komme til at vanskeliggøre den proces yderligere.
Og de seneste ugers forsøg fra May på at række ud til blandt andet de britiske fagforeninger for at diskutere en løsning er faldet for døve ører.
En af Mays største fejl har nemlig været at holde diskussionen om brexit som en intern diskussion i det konservative parti, vurderer Kim Bildsøe Lassen.
- Der er blevet forhandlet mere internt i det konservative parti om, hvad de konservative mener, end der er blevet forhandlet med EU.
Og faktum er, at det konservative parti jo slet, slet ikke er enige.
Over en tredjedel af hendes egne partimedlemmer sagde i går, at den plan, hun har lavet og præsenteret for dem, ikke er god nok.
- Så hun er nødt til at lægge sin strategi helt om.
Og det er givetvis vanskeligt, når det er det, der er foregået de seneste to et halvt år, og der kun er 72 dage tilbage.
Aftenens afstemning var på samtlige forsider i de britiske aviser her til morgen.
En overraskelse trods altNederlagets størrelse ved gårsdagens afstemning kom som et chok, fortæller Kim Bildsøe Lassen, der sad inde i salen, da stemmerne blev talt op.
- Man kunne simpelthen se chokket malet i ansigtet på regeringsmedlemmerne.
Mange af dem sad og kiggede ned i gulvet.
For nok havde de ventet et nederlag, men at det blev så massivt, var alligevel en overraskelse.
- Det gør det meget vanskeligt at komme videre med den plan, som jeg tror, mange af dem havde.
Nemlig at tage tilbage til EU med nogle få justeringer, som kunne tilfredsstille dem, der var utilfredse, og så vende hjem til parlamentet med en plan, der var en lille smule bedre.
Men nederlaget var så massivt, at den plan simpelthen ikke kan lade sig gøre.
Theresa May forventes at fremlægge sin alternative løsning for brexit på mandag.
FacebookTwitterKopier linkEmner:Storbritannien|Theresa May (politiker)|EU|EU-forhold|The Labour Party




https://www.dr.dk/nyheder/regionale/nordjylland/regeringens-plan-om-lukke-regionsraad-ren-kjoevenhavneri-og-en-rigtig

SundhedsreformSe temaNordjyllandRegeringens plan om at lukke regionsråd: ’Ren kjøvenhavneri’ og ’en rigtig god ide’Meningerne er delte i kommunernes sundhedsudvalg i Nord- og Vestjylland.
I dag styrer regionsrådene landets hospitaler.
Det vil regeringen nu ændre på ved at nedlægge rådene.
 Signe Heiredal)Af Klaus Videbæk og Magnus Munk Kristiansen16.
jan.
2019 kl.
12.
45Bemærk: artiklen er mere end 30 dage gammelLæs opDetaljerne i regeringens sundhedsspil vil i de næste mange timer blive både dissekeret og diskuteret på tværs af partier og politikere i hele landet.
Allerede i går kom det dog frem, at regeringen vil lukke regionsrådene og erstatte dem med fem administrativt styrede regioner og 21 sundhedsfællesskaber, der skal sikre mere nærhed i sundhedsbehandlingen.
Og de planer har allerede affødt mange reaktioner.
I Nord- og Vestjylland frygter flere lokalpolitikere, at beslutningerne på sundhedsområdet vil rykke tættere på København og længere væk fra den virkelighed, der i dag er i regionerne.
Jeg er ikke mand for, at det skal være styrelser og teknokrater i København, der styrer det nordjyske sundhedsvæsen.
Mads Duedahl (V), Aalborg KommuneEn af de kritiske røster er Susanne Buch (SF), der er medlem af både social- og sundhedsudvalget i Lemvig Kommune og regionsrådet i Region Midtjylland og desuden er underviser på sygeplejerskeuddannelsen.
- Det er ikke ukendt, at Lars Løkke Rasmussen elsker statsstyrede funktioner.
Og jeg er er sikker på, at salige Kristen Touborg (tidligere medlem af Folketinget for SF fra 1994 til 2011, red.
) ville have sagt 'Susanne, det her er ren kjøvenhavneri'.
Susanne Buch mener, at regionerne har været med til at give den nødvendige sammenhængskraft i sundhedssystemet.
- Vi har gjort en kæmpe indsats for at bevare en sammenhæng mellem beslutningstagerne på Christiansborg og Sundhedsstyrelsen og ganske almindelige borgere ude i regionerne, siger hun.
De folkevalgte skal kunne stilles til ansvarOgså Mads Duedahl (V), der er rådmand på sundhedsområdet i Aalborg Kommune, er skeptisk over for planerne om at lukke regionsrådene.
- Jeg vil gerne bevare regionerne.
Jeg synes, det er helt i orden, at der skal flyttes nogle opgaver ud til kommunerne, men det folkevalgte niveau skal blive, synes jeg, siger han.
- Der skal være nogle folkevalgte, som vi kan stille til ansvar for vores sundhedspolitik og prioriteter inden for området.
Jeg er ikke mand for, at det skal være styrelser og teknokrater i København, der styrer det nordjyske sundhedsvæsen, fortsætter Mads Duedahl.
Statsminister Lars Løkke Rasmussen (V) har imidlertid meldt ud, at den nye myndighed, der skal varetage nationale opgaver på sundhedsområdet, kommer til at ligge i Aarhus.
Se en kort version af statsministerens præsentation af udspillet her:Giver rigtig god meningAnderledes positiv er konservative Lene Aalestrup, formand for sundhedsudvalget i Rebild Kommune i Himmerland.
- Der er allerede en opgaveflytning på sundhedsområdet ud mod kommunerne, så for mig giver det rigtig god mening.
Jan Andersen byder en reform af sundhedsvæsenet meget velkommen.
(© Mariagerfjord Kommune)Hun anerkender imidlertid, at der er udfordringer ved at løse store sundhedsopgaver i de små kommuner.
- Da vi er en mindre kommune, vil der komme pres på, og derfor er det også vigtigt, at vi får et rigtig godt samarbejde med vores nabokommuner, og det har vi allerede på mange andre områder i dag, siger Lene Aalestrup.
Håber at kunne styrke rekruttering af lægerOg i nabokommunen Mariagerfjord er man også klar til en reform.
- Nu har jeg ikke set den endelige aftale endnu, men det er en rigtig god ting, hvis man kan rykke behandlingen tættere på borgerne, siger Jan Andersen, tidligere medlem af DF og nu løsgænger i Mariagerfjord Kommune, hvor han ligeledes er formand for sundhedsudvalget.
Han håber desuden, at kommunerne kan udnytte reformen til at få en stærkere platform til at rekruttere læger til landdistrikterne.
- Der bliver flere og flere ældre i samfundet over den næste årrække, og der er problemer med at rekruttere i den yderste del af Danmark.
Men jeg tænker, at hvis vi kan få nogle flere sundhedshuse rundt omkring, så kan vi også rekruttere nogle læger og noget sundhedspersonale, der kan arbejde sammen på tværs af hinanden.
Hele regeringens udspil på sundhedsområdet kan nu findes på sundhedsministeriets hjemmeside.
FacebookTwitterKopier linkEmner:Kristen Touborg (politiker)|Lars Løkke Rasmussen (politiker)|Venstre|Jylland|Lokalpolitik




https://www.dr.dk/nyheder/udland/fbi-hjaelper-norsk-politi-med-efterforske-kidnapningssag

UdlandFBI hjælper norsk politi med at efterforske kidnapningssagPolitiet har indtil videre modtaget 930 tip, men der har stadig ikke været livstegn fra milliardærfruen.
Anne-Elisabeth Falkevik Hagen forsvandt fra sit og ægtemandens hjem i Lørenskog øst for Oslo 31.
oktober sidste år.
(Arkivfoto) )Af Christina Nordvang Jensen16.
jan.
2019 kl.
14.
25Bemærk: artiklen er mere end 30 dage gammelLæs opDet amerikanske forbundspoliti, FBI, har assisteret det norske politi i sagen om den kidnappede norske kvinde Anne-Elisabeth Falkevik Hagen, der forsvandt fra sit hjem i Oslo den 31.
oktober og ikke er set siden.
Det bekræfter norsk politi over for NRK.
- Det er korrekt, at FBI har været involveret i efterforskningen af sagen.
Det er naturligt i sådan en type sag, men vi kan ikke komme nærmere ind på, hvad arbejdet består i, oplyser politiet til det norske medie.
Det ved vi om bortførelsenAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år og har været savnet lige siden.
Ægtemanden Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
Anne-Elisabeth Falkevik Hagens mand er blevet rig på ejendomsinvesteringer og investeringer i el.
Tom Hagen er Norges 172.
rigeste person og har ifølge Kapital Indeks en formue på 1,7 milliarder norske kroner (knap 1,3 milliarder danske kroner).
Europol og Interpol er også involveret i efterforksningen.
Anne-Elisabeth Falkevik Hagen forsvandt fra Hagen-ægteparrets hus i Lørenskog øst for Oslo, og det var ægtemanden Tom Hagen, der kom hjem og fandt en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Læs også:Sidste livstegn fra kidnappet kvinde: Talte i telefon med familiemedlemMange tip, men ingen livstegnI første omgang var sagen hemmeligholdt af hensyn til efterforskningen, men i sidste uge valgte norsk politi at stå frem på et pressemøde og fortælle om kidnapningen i håbet om, at Anne-Elisabeth Falkevik Hagen kunne blive fundet.
Blandt andet efterlyste politiet to sortklædte personer samt en cyklist, der ses på to overvågningsvideoer fra ægtemanden Tom Hagens arbejdsplads den dag Anne-Elisabeth Falkevik Hagen forsvandt.
Se videoen her:Siden har politiet modtaget flere hundrede henvendelser.
I en pressemeddelelse fra i dag oplyser norsk politi, at man har modtaget 930 tip, der har handlet om "personer, køretøjer, mulige skjulesteder og andre observationer", som det er formuleret i meddelelsen.
Men indtil videre har det ikke ført til nogle nye fund i sagen, som politiet ønsker at dele med offentligheden.
- Arbejdet er godt i gang, men det tager tid.
Det vil også tage tid at følge op på nogle af de tip.
Af hensyn til etterforskningen kan vi ikke kommentere henvendelserne yderligere, skriver politiet.
Læs også:Trods mere end 100 tips i bortførelsessag har norsk politi stadig ingen mistænkteFacebookTwitterKopier linkEmner:Politi|Oslo|Europol|Kriminalitet|NRK




https://www.dr.dk/sporten/tennis/russisk-rival-venter-wozniacki-i-australian-open






https://www.dr.dk/nyheder/politik/mette-frederiksen-dumper-sundhedsreform-et-stort-skrivebordsprojekt

SundhedsreformSe temaPolitikMette Frederiksen dumper sundhedsreform: Et stort skrivebordsprojektS-formand erklærer sig imidlertid villig til at forhandle om dele af sundhedsreformen - men ikke om strukturen.
S-formand Mette Frederiksen betegner regeringens nye udspil som "et kæmpestort skrivebordsprojekt", men hun anerkender flere af tankerne bag.
Af Nicolas S.
Nielsen16.
jan.
2019 kl.
15.
16Bemærk: artiklen er mere end 30 dage gammelLæs opØget centralisering og få svar på centrale udfordringer i det danske sundhedsvæsen.
Det er ifølge Socialdemokratiets formand Mette Frederiksen to hovedkonklusioner, som hun drager efter at have set regeringens præsentation af dens udspil til en sundhedsreform.
- Den her sundhedsreform er endnu en omgang centralisering fra Lars Løkkes hånd.
Det minder mig om det, vi oplevede med kommunalreformen i 2007.
Han siger, det bliver bedre, men det kommer til at medføre øget centralisering, siger hun og fortsætter:- Jeg er især bekymret for yderområderne, øerne og de mindre bysamfund.
Der er gået 96 dage siden Folketingets største parti, Socialdemokratiet, præsenterede sit sundhedsudspil med omslagstitlen: 'Tid til omsorg - Mennesket før systemet'.
I dag blev så dagen, hvor en hvor regeringen præsenterede sit længe ventede udspil til en sundhedsreform, der bærer omslagstitlen: 'Patienten først - Nærhed, sammenhæng, kvalitet og patientrettigheder'.
Vi er optaget af tid og mennesker - regeringen er mere optaget af struktur.
Mette Frederiksen, formand, SocialdemokratietLæs også:OVERBLIK Sundhedsvæsenet som Løkke vil have det organiseretLøkkes nye struktur bekymrer FrederiksenEn af de afgørende forskelle på to udspil er, at regeringen lægger op til at afskaffe de fem regionsråd med folkevalgte politikere og i stedet etablere fem sundhedsforvaltninger med professionelle bestyrelser.
Det huer ikke i Socialdemokratiet.
- Når regeringen lægger op til, at det skal være professionelle bestyrelser, der skal drive sundhedsvæsenet, så vil der ikke være et tilstrækkeligt fokus på yderområderne i Danmark.
- Hvis vi ser, hvad der er sket i vores land igennem de sidste 20-30 år, så er det en voldsom centralisering.
Der er færre politistationer, færre sygehuse, og der er færre busruter.
Jeg frygter, at den her sundhedsreform vil medføre det samme, siger Mette Frederiksen.
Ser man bort fra regeringens foreslåede ændringer af strukturen, så er der visse ligheder mellem intentionerne i de to udspil.
Både regeringen og Socialdemokratiet ønsker at bringe flere af de ikke-specialiserede behandlinger nærmere den enkelte patient.
Læs også:Sundhedsreform: Kommunale sundhedshuse skal sikre 40.
000 færre indlæggelserEnige i dele af udspilMette Frederiksen, hvis man skræller strukturlaget af, er I vel overordnet enige i intentionerne?
- Ideen om at sikre et bedre samarbejde mellem den praktiserende læge, det der sker på sygehusene og det der sker i hjemmeplejen, den er god - og det, mener jeg godt, vi kan lave en aftale om.
- Men jeg mener ikke, at den her reform svarer på den grundlæggende udfordring, der er i sundhedsvæsenet i dag.
Det er, at der mangler tid.
Når jeg besøger vores sygehuse, så ser jeg sygeplejersker, sosu'er (social- og sundhedsassistenter, red.
) og læger, der løber alt, alt, alt for stærkt.
Når vores medarbejdere løber for stærkt, så er der ikke den tid og omsorg, som rigtig mange patienter har behov for.
Der skal mere tid i sundhedsvæsenet, og det giver Løkke ikke svaret på.
Flere sundhedshænderRegeringen vil jo afsætte flere midler til flere læger og sygeplejersker i sundhedsvæsenet, ligesom I også har foreslået.
Løser det ikke det problem, du adresserer her?
- Der er en afgørende forskel på det, regeringen lægger frem, og det vi foreslår fra Socialdemokratiets side, hvad angår medarbejderne.
Vi foreslår at ansætte 1.
000 sygeplejersker, og regeringen foreslår at uddanne flere.
- Jeg vil gerne være med til at uddanne flere, men hvis vi skal holde på de dygtige sygeplejersker og sosu'er, der er i dag, så skal der ansættes flere kollegaer.
De kan ikke blive ved med at løbe så stærkt, som de gør.
Det er medarbejderne, der betaler prisen for det, men det er også patienterne.
Flere behandlinger lokaltNoget af det, jeg også kan fornemme, I kan blive enige om, er at flytte flere behandlinger ud i lokalområderne?
- Jamen alt, hvad der er fornuft i, vil jeg gerne forhandle med regeringen om.
At bringe den praktiserende læge tættere på hjemmeplejen og hjemmeplejen tættere på sygehusene, det er vi jo enige om på tværs af de politiske partier og i øvrigt på tværs af øst og vest i landet.
- Men jeg vil ikke være med til en øget centralisering af Danmark.
Og så er jeg mere optaget af mennesker end systemer - og der tror jeg, at Lars Løkke og jeg ser Danmark og vores sundhedsvæsen fra to forskellige udgangspunkter.
Jeg vil starte et andet sted end Løkke.
I stedet for et kæmpestort skrivebordprojekt så vil jeg ansætte nogle flere sygeplejersker, give nogle flere rettigheder til fødende og sørge for, at der kommer den tid og omsorg, som patienterne har brug for.
- Vi er optaget af tid og mennesker - regeringen er mere optaget af struktur.
FacebookTwitterKopier link




https://www.dr.dk/nyheder/politik/overblik-sundhedsvaesenet-som-loekke-vil-have-det-organiseret

SundhedsreformSe temaPolitikOVERBLIK Sundhedsvæsenet som Løkke vil have det organiseret21 nye sundhedsfællesskaber og fem nye sundhedsforvaltninger kan være på vej.
Statsminister Lars Løkke Rasmussen har netop fremsat sit bud på en sundhedsreform.
Udspillet skal nu forhandles på plads i Folketinget.
Af Nicolas S.
Nielsen16.
jan.
2019 kl.
11.
58Bemærk: artiklen er mere end 30 dage gammelLæs opDet danske sundhedsvæsen får en noget anden inddeling, hvis regeringens udspil til en sundhedsreform ender med at blive vedtaget.
Sundhedsvæsen DanmarkDanmarks Nationalbank, mødelokale.
De fem regioner - som de er i dag - forsvinder fra 2021 og afløses af en ny struktur.
Nyt er en enhed under navnet Sundhedsvæsen Danmark.
Den får til opgave at koordinere de tværgående indsatser.
Enheden får blandt andet ansvaret for at løfte kvaliteten i sundhedsvæsenet på tværs af hele landet.
Sundhedsforvaltninger(ARKIV) Foto fra Holstebro Sygehus den 11.
januar 2013.
Der bliver flere ældre, og det presser sundhedsvæsenet.
Der er behov for 700 ekstra medicinske sengepladser frem mod 2025, vurderer lægeforening.
Det skriver Ritzau, tirsdag den 11.
december 2018.
.
 De fem regioner omdannes til fem sundhedsforvaltninger med geografisk inddeling som i dag.
De overtager regionernes driftsopgaver på sundhedsområdet og skal blandt andet drive sygehusene.
Regionerne skal ledes af selvstændige bestyrelser.
Sundhedsfællesskaber(ARKIV) Praktiserende læge i København, den 25.
januar 2012.
Regeringen vil give praktiserende læger økonomisk støtte til at samles i større lægehuse.
Landdistrikterne frygter, at der bliver for langt til lægen.
Det skriver Ritzau, mandag den 11.
juni 2018.
.
 Regeringen vil derudover oprette 21 sundhedsfællesskaber, der ifølge regeringens udspil "skal bygge bro mellem sygehuse, kommuner og de praktiserende læger".
Sundhedsfællesskaberne får et særligt ansvar for patienter med kroniske sygdomme og ældre, medicinske patienter.
Geografisk inddelingHerunder kan du se den geografiske inddeling af de nye sundhedsfællesskaber, som regeringen lægger op til.
Artiklen fortsætter under kortet.
Alle kommuner får repræsentanter i de nye sundhedsfællesskaber.
Flere penge og færre indlæggelser frem til 2025Regeringen forpligter sig til at udarbejde en årlig udviklingsplan for Sundhedsvæsen Danmark og de fem sundhedsforvaltninger.
Regeringen har samlet afsat seks milliarder kroner til at styrke sundhedsvæsenet frem til 2025.
Omvendt er det forventningen, at der kan spares 2,3 milliarder kroner i samme tidsrum på administration.
I samme periode er det målet med udspillet at få 500.
000 færre ambulante besøg og 40.
000 færre indlæggelser på sygehusene.
Regeringen lægger også op til, at der oprettes en fælles indgang til de akutte - men ikke livstruende - besøg i sundhedsvæsenenet.
Den indgang skal fremover være på telefonnummer 113.
Læs også:Løkkes sundhedsreform: Ny milliardfond, flere sygeplejersker og nyt lægevagtnummerSåfremt udspillet ender med at blive vedtaget som en politisk aftale, vil den nye organisering træde i kraft den 1.
januar 2021.
Du kan se de nye enheders ansvarområder herunder.
FacebookTwitterKopier linkEmner:Sundhedsvæsen|Hospitaler




https://www.dr.dk/nyheder/indland/14-arig-er-dod-efter-overdosis-kaereste-dode-i-marts

Indland14-årig er død efter overdosis - kæreste døde i martsMor til 14-årig pige blev sidste år dømt for at efterlade datter og hendes kæreste hjælpeløse.
Nu er pigen også død.
16.
jan.
2019 kl.
11.
35 | opdateret 25.
jan.
2019 kl.
16.
02Bemærk: artiklen er mere end 30 dage gammelLæs opDenne artikel er blevet opdateret med ny information.
Vi skrev tidligere at drengen døde af en overdosis.
Det er senere blevet klart, at drengen døde af en flænge i milten.
En tragisk sag fra marts sidste år har natten mellem tirsdag og onsdag kostet endnu et dødsoffer.
En 14-årig pige er erklæret død, et år efter at hun blev svært hjerneskadet på grund af en farlig cocktail af alkohol, euforiserende stoffer og receptpligtig medicin.
Det skriver BT, der har oplysningen fra den 14-åriges far.
- Liv sov ind i nat.
Min pige er væk, lyder det i en sms fra faren til avisen.
Dermed har to 14-årige mistet livet, efter at de sammen med en gruppe andre unge var samlet hjemme i en 41-årig kvindes lejlighed på Østerbro i København.
Kvinden er mor til den 14-årige pige og blev i oktober idømt to års fængsel for at have efterladt sin datter og dennes jævnaldrende kæreste i en hjælpeløs tilstand i en lejlighed på Østerbro.
Kæresteparret drak alkohol, røg hash, tog euforiserende stoffer og receptpligtig medicin.
På et tidspunkt gik parret ind for at sove, men inden længe blev de ifølge flere vidner dårlige.
Drengen tissede i bukserne, var umulig at få kontakt med og blev gradvist mere bleg.
Lidt over klokken 22 kom politiet forbi i et andet ærinde, men betjentene opdagede ikke drengen.
Der gik to timer, før der klokken 00.
20 blev kaldt efter hjælp.
Det skete fra gaden, hvor nogle af de andre drenge slæbte den 14-årige ned, fordi kvinden ikke ønskede myndighedspersoner i lejligheden.
Drengen blev erklæret død klokken 02.
16.
Dødsårsagen viste sig at være en flænge i milten.
Den 14-årige pige blev fundet livløs i lejligheden af politiet omkring klokken 03.
10.
Hendes hjerne tog sammen med kombinationen af stoffer og medicin alvorlig skade af at have manglet ilt på grund af et hjertestop.
Hun har indtil sin død opholdt sig på Vejlefjord Rehabilitering, der har speciale i patienter med svære hjerneskader.
/ritzau/FacebookTwitterKopier linkEmner:Medicin|København|Vejlefjord Rehabilitering|Hjerneskader




https://www.dr.dk/sporten/fodbold/lars-larsen-har-et-godt-tilbud-til-silkeborg-if

FodboldLars Larsen har et godt tilbud til Silkeborg IFErhvervsmanden vil måske købe 51 procent af aktierne i Silkeborg IF, skriver Midtjyllands Avis.
Lars Larsen er sponsor for Jysk Park, der er Silkeborgs stadion, men nu er han måske klar til at involvere sig endnu mere i klubben.
16.
jan.
2019 kl.
12.
44Bemærk: artiklen er mere end 30 dage gammelLæs opDynekongen Lars Larsen, der er grundlægger af forretningskæden Jysk, er potentiel køber til Silkeborg IF, der har sat 1.
divisionsklubben til salg.
Det siger han ifølge Midtjyllands Avis.
- Man skal ikke tro, at "det rige svin" bare altid står klar med pengepungen, uanset hvad det drejer sig om.
Sådan er det også i det her tilfælde.
- Men hvis fansene er klar til at bidrage, og resten af byen også bakker op med køb af eksempelvis 49 procent af aktierne, kan det da godt være, at jeg vil købe 51 procent, siger Lars Larsen til avisen.
AGF for en kroneForretningsmanden bor selv i Silkeborg Kommune og har i forvejen en aktiepost i klubben.
Han regner ikke med, at han skal have den helt store pengepung frem for at købe fodboldklubben.
- Jeg blev engang tilbudt at købe AGF for en krone.
- Det er driften af klubben, der koster penge.
Og hvis jeg kaster mig ud i sådan et projekt, så er det nok mere med hjertet, end det er med min forretningssans, siger Lars Larsen.
Interessen fra Lars Larsen kommer som en overraskelse for Silkeborgs direktør, Kent Madsen.
- Det er interessant, men også overraskende.
Det er klart, at før vi gik ud i offentligheden med et muligt salg, spurgte vi vores største investorer, om nogen var interesserede.
Og der var ikke kø, siger Kent Madsen.
Han vil nu kontakte Lars Larsen for at høre mere om hans interesse for klubben.
FacebookTwitterKopier linkEmner:Silkeborg IF|AGF|Fodbold|Silkeborg|Lars Larsen (erhvervsleder)




https://www.dr.dk/sporten/tennis/video-wozniacki-var-over-svensk-modstander-hun-maatte-ikke-stabilisere-sit-spil

TennisVIDEO Wozniacki var over svensk modstander: 'Hun måtte ikke stabilisere sit spil'Det var en hurtig omgang, da danskeren slog svenske Johanna Larsson i anden runde af Australian Open.
Caroline Wozniacki er glad for at være videre til 3.
runde.
16.
jan.
2019 kl.
11.
25Bemærk: artiklen er mere end 30 dage gammelLæs opDet var en prioritet for Caroline Wozniacki at komme aggressivt fra start i duellen med svenske Johanna Larsson i Melbourne.
Og det lykkedes, siger danskeren efter sejren i Australian Opens anden runde.
- Jeg spillede aggressivt og tog bolden tidligt.
Det var helt afgørende, at jeg ikke ville give hende tid til at blive stabil i sit spil, lyder analysen fra Caroline Wozniacki.
Og aggressiviteten var tydelig for de mange tilskuere på Margaret Court Arena.
Den 30-årige Johanna Larsson gjorde, hvad hun kunne, men Wozniacki turnerede med sublimt spil allerede fra kampens start.
Kampkontrollen bevarede hun til det sidste, og det endte med cifrene 6-1, 6-3.
Læs også:Ingen nabokærlighed: Caroline Wozniacki banker svensker ved Australian open- Generelt er jeg meget glad for mit spil.
Jeg ved, at hun har slagene og en god serv, så det var vigtigt for mig at komme fra start med et ordentligt pres.
Dog ser den danske tennisstjerne, der er seedet nummer tre i turneringen i Melbourne, stadig dele af sit spil, der kan forbedres.
- Jeg synes ikke, jeg får tryk nok på mine returneringer, og det gør i perioder, at hun kommer ind i en bedre rytme, siger Caroline Wozniacki.
I tredje runde skal Wozniacki møde enten russiske Maria Sharapova eller endnu en svensker, Rebecca Peterson.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Australian Open|Tennis|Melbourne




https://www.dr.dk/nyheder/indland/test-artikel-udsendt-ved-en-fejl

Fejl og faktaTest-artikel udsendt på nyhedsapp ved en fejlDR Nyheder beklager, at en testartikel blev udsendt som tophistorie på DR Nyheder-appenAf Mads Damm16.
jan.
2019 kl.
13.
53Bemærk: artiklen er mere end 30 dage gammelLæs opTidligere i dag udsendte vi ved en fejl en testartikel som tophistorie i DR Nyheder-appen.
Beskeden lød "Arsenal bliver nok engang mestre".
Der var tale om tilfældigt test-indhold udsendt ved en fejl.
DR Nyheder beklager.
FacebookTwitterKopier link




https://www.dr.dk/nyheder/politik/stil-spoergsmaal-hvad-kommer-sundhedsreformen-til-betyde






https://www.dr.dk/nyheder/politik/regionspolitikere-skal-have-lon-regionslost-ar






https://www.dr.dk/nyheder/indland/fem-kroater-skyldige-i-en-raekke-grove-hjemmeroeverier

IndlandFem kroater skyldige i en række grove hjemmerøverierDe har frarøvet værdier fra over 30 ældre borgere og flere gange slået og bagbundet dem.
De seks tiltalte i sagen er herboende kroatere.
Ifølge anklagen har de sammen planlagt og udført 26 grove hjemmerøverier og en stribe indbrud.
De fem er i familie med hinanden, men kun fire af dem blev dømt for røverierne.
En søn på 19 år blev frikendt.
Af Louise Dalsgaard16.
jan.
2019 kl.
10.
50 | opdateret 16.
jan.
2019 kl.
13.
35Bemærk: artiklen er mere end 30 dage gammelLæs opFire mænd og en kvinde er skyldige i en række meget grove hjemmerøverier.
Det har retten i Nykøbing Falster netop afgjort.
- Det er et enigt nævningeting, der er kommet til den afgørelse, lød det fra retsformanden i retssalen, som var fuld af tilhørere.
Ifølge rettens afgørelse har fire af de fem kroatiske statsborgere, der er i familie med hinanden, været bagmændene bag 24 hjemmerøverier og en stribe indbrud fra 2015 til 2017.
En femte mand, der er ven af familien, er kendt skyldig for at have været med til at begå tre hjemmerøverier.
Samtidig blev en sjette mand på 19 år frikendt.
Han er den yngste søn i den kroatiske familie på fem, som siden 2015 har boet i Danmark.
- Det er rettens opfattelse, at de her røverier har været rettet mod ældre/syge mennesker, der boede alene.
De er blevet udsat for røverierne om natten af i reglen to personer, lød det fra retsformand Thomas Faarup.
Retten lagde vægt blandt andet på, at der er fundet DNA fra de tiltalte på flere gerningssteder, at de tiltaltes telefoner har været tæt ved gerningsstederne, og at billeder på de tiltaltes telefoner viste vejnavne, som kan forbindes til gerningsstederne.
- Kriminaliteten blev forøvet af de tiltalte i forening og efter forudgående aftale og planlægning, læste retsformanden op fra afgørelsen.
Flere ofre frihedsberøvet, slået og bundetI flere tilfælde blev ofrene for hjemmerøverierne enten truet, slået eller bagbundet og dermed frihedsberøvet i flere timer.
Derfor har retten også kendt to af de tiltalte - familiens ældste sønner - skyldige i den groveste form for frihedsberøvelse og for flere tilfælde af vold.
For eksempel blev et ægtepar på 75 og 84 år bundet med reb og truet på livet, da de blev overfaldet i deres hjem i Kirke Såby på Sjælland.
Og da to hjemmehjælpere tilfældigvis kom til huset midt under røveriet, blev den ene af dem slået ned med et metalrør.
Begge hjemmehjælpere blev derefter bundet på hænder og fødder til en seng.
De fire lå hjælpeløse i fire timer.
Læs også:Dom i sag om 26 grove hjemmerøverier i dag: Ofre blev slået, truet og bagbundetUnder et andet røveri hos et ægtepar i Herlev, blev manden truet med at få kønsdele klippet af og slået i hovedet med en otte kilo tung sten og en lygte, så han fik flere kvæstelser.
- Gerningsmændene gav sig god tid til at gennmgå de forurettedes hjem for værdigenstande og sørgede for at fjerne eller ødelægge ofrenes telefoner, så de ikke kunne tilkalde hjælp, lyder det i rettens afgørelse.
Udover hjemmerøverierne blev flere af de tiltalte også kendt skyldige i 13 indbrud.
Det er rettens opfattelse, at de to ældste sønner er dem, som har begået selve indbruddene, men at både moren og faren var med i planlægningen og fik del af udbyttet.
Da familien blev anholdt i deres hjem på Lolland-Falster fandt politiet også en række tyvekoster fra røverierne og indbruddene.
(nedenfor kan du se, hvor røverierne skete)Anklager kræver historiske straffeRetten skal nu tage stilling til, hvilken straf de fem skyldige skal have.
Anklager Susanne Bluhm kræver historisk høje straffe til de tiltalte.
For de to sønner, der både er dømt for røverierne og frihedsberøvelse vil anklageren have straffen op omkring 18 år, mens hun mener, at 15 år er passende for moren og faren.
- Jeg mener ikke, der er nogen formildende omstændigheder i denne sag.
Der er tale om mange og særligt grove hjemmerøverier, hvor man har vist stor hensynsløshed, lød det i hendes procedure.
Strafferammerne er så høje, fordi anklageren vil gøre brug af en paragraf i straffeloven, som gør det muligt at forhøje straffen med op til det halve på grund af særligt skærpende omstændigheder.
Anklageren mener, at en passende straf for den 37-årige ven til familien skal være 9-10 års fængsel.
Dommen falder senere i dag.
FacebookTwitterKopier linkEmner:Røverier|Kriminalitet|Lolland-Falster|Nykøbing Falster|Retten i Nykøbing Falster




https://www.dr.dk/sporten/tennis/frederik-loechte-videre-i-australian-open-trods-startproblemer

TennisFrederik Løchte videre i Australian Open trods startproblemerFrederik Løchte Nielsen og Marcelo Demoliner vandt første runde i double i Australian Open over et spansk par.
Frederik Løchte er sammen med sin doublemakker videre til anden runde af Australian Open.
16.
jan.
2019 kl.
10.
33Bemærk: artiklen er mere end 30 dage gammelLæs opDen danske tennisspiller Frederik Løchte Nielsen spillede sig onsdag morgen videre til anden runde i Australian Open i double.
Med sin makker, brasilianeren Marcelo Demoliner, vandt Løchte i tre sæt med cifrene 4-6, 6-4, 6-2 over den spanske double Gerard Granollers-Pujol og Marcel Granollers-Pujol.
Det dansk-brasilianske makkerpar kom dog i problemer i første sæt og fik brudt sit andet serveparti.
Derefter holdt alle spillerne serven, og Løchte måtte se sættet gå til spanierne.
Læs også:Ingen nabokærlighed: Caroline Wozniacki banker svensker ved Australian openAndet sæt blev en lige affære, og først i spaniernes sidste serveparti lykkedes det Løchte og Demoliner at bryde og vinde sættet og tvinge kampen ud i et tredje og afgørende sæt.
Det blev et sæt med flere lange partier, men to gange lykkedes det Løchte og Demoliner at bryde, og dermed vandt de kampen.
Det er første gang siden 2014, at 35-årige Frederik Løchte Nielsen deltager i Australian Open.
Det er hans 18.
grand slam-turnering i karrieren.
Danskeren vandt doublerækken i Wimbledon i 2012 med Jonathan Marray og har siden haft en række forskellige makkere.
Marcelo Demoliner er hans nye makker, som er nummer 73 på verdensranglisten i double, hvor Løchte er nummer 59.
/ritzau/FacebookTwitterKopier linkEmner:Australian Open|Tennis|Australien|Wimbledon Championships|Frederik Løchte Nielsen (tennisspiller)




https://www.dr.dk/nyheder/udland/efter-fire-maaneders-forhandlinger-ny-svensk-regering-paa-vej

UdlandEfter fire måneders forhandlinger: Ny svensk regering på vejVenstrepartiet vil ikke blokere for, at Stefan Löfven kan vælges som statsminister ved afstemningen på fredag.
Socialdemokraternes partileder, Stefan Löfven, ser ud til at kunne fortsætte som svensk statsminister.
Af Louise Brodthagen Jensen16.
jan.
2019 kl.
10.
40Bemærk: artiklen er mere end 30 dage gammelLæs opDer bliver formentlig draget et lettelsens suk i store dele af Sverige i dag.
For efter over fire måneder ser det ud til, at der på fredag kan udnævnes en ny regering.
Det betyder samtidig, at den svenske statsminister med al sandsynlighed fortsat vil hedde Stefan Löfven.
For Venstrepartiet vil ikke stemme imod Löfven som statsminister ved den kommende afstemning, har partiets formand Jonas Sjöstedt netop meddelt.
- Vores mål er, at Stefan Löfven skal vælges som statsminister på fredag og fortsætte i spidsen for regeringen, siger han.
- Vi har sikret os, at skal Löfven stå i spidsen for regeringen, så kommer Venstrepartiet til at have politisk indflydelse, siger Venstrepartiets formand.
Socialdemokraternes vanlige støtte satte ellers partiet stolen for døren i mandags, da Sjöstedt meddelte, at Venstrepartiet ikke ville støtte Löfven, medmindre den politiske situation ændrede sig.
Det skete som reaktion på, at Socialdemokraterne sammen med Miljøpartiet og de to borgerlige partier Centerpartiet og De Liberale i sidste uge udsendte et regeringsforslag bestående af 73 politiske punkter og som samtidig slog fast, at Venstrepartiet skal stå uden for politisk indflydelse.
Et centralt valgløfte for Centerpartiet.
Men den formulering er nu i praksis "tilintetgjort", siger Jonas Sjöstedt, der samtidig gjorde det klart, at Venstrepartiet dog er klar til at fremstille en mistillidserklæring til Stefan Löfven, hvis stiller forslag frem, der blandt andet kan føre til forværring af arbejdsretten.
- Så er vi klar til at afsætte Stefan Löfven, siger han.
Åben for samarbejdeLöfven sagde tidligere, at Socialdemokraterne og Venstrepartiet kunne samarbejde om alt, der ligger uden for regeringsgrundlaget og fremhævede partiets position.
- Det er lidt mærkeligt, når det i debatten lyder, at Venstrepartiet ikke skal have indflydelse.
Det er klart, at at alle partier i Rigsdagen har indflydelse.
Men at have indflydelse på de politiske målsætninger er noget andet, sagde han.
Socialdemokraternes formand har de sidste to dage mødtes flere gange med Jonas Sjöstedt.
Han ville dog ikke tidligere i dag løfte sløret for, hvad de to er nået frem, men sagde, at de har haft "gode og konstruktive samtaler".
Han er nu klar til en afstemning, sagde han.
- Jeg er klar til at lade mig nominere som statsminister og derefter gå til afstemning på fredag, sagde han og understregede, at han aldrig har sidestillet Venstrepartiet med Sverigedemokraterne.
Og netop Sverigedemokraterne, der ved valget i september blev landets tredjestørste parti, er en del af årsagen til, at den svenske regeringsdannelse har trukket i langdrag.
For flere af partierne gik til valg på at holde det indvandrerkritiskeparti uden for politisk samarbejde.
Det har ført til flere forsøg på at danne en regering, og både Centerpartiets Annie Lööf, Moderaternes Ulf Kristersson og Stefan Löfven har prøvet.
Men det er altså endt med en konstellation bestående af Socialdemokraterne og Miljøpartiet med støtte af Centerpartiet og De Liberal, og det har givet anledning til meget kritik.
Ikke blot fra den anden del af den borgerlige alliance, Kristendemokraterne og Moderaterne, men også fra Socialdemokraternes bagland, der mener, at man nu fører en alt for liberal politik.
Særligt Centerpartiets leder, Annie Lööf, er blevet stærkt kritiseret, men har gentagne gange forsvaret det, hun kalder "en løsning, partiet tolererer".
For kort tid siden sagde hun, at hun er overbevist om, at partiets vælgere nu har accepteret valget af en statsministerkandidat.
- Var alle alliance-partierne vokset, og havde vi majoriteten, havde vi naturligvis en alliance-regering, lød det fra Annie Lööf.
FacebookTwitterKopier linkEmner:Annie Lööf (politiker)|Socialdemokraterne|Sverige|Ulf Kristersson (politiker)|Valg og folkeafstemninger




https://www.dr.dk/sporten/tennis/piotr-wozniacki-roser-igen-sin-datter-efter-sikker-sejr-hun-vandt-helt-fortjent

TennisPiotr Wozniacki roser igen sin datter efter sikker sejr: 'Hun vandt helt fortjent'Træner og far er helt tilfreds med Wozniackis spil i sejr over svenske Johanna Larsson i Melbourne.
Piotr Wozniacki giver instrukser til sin Australian Open-mester.
16.
jan.
2019 kl.
09.
35Bemærk: artiklen er mere end 30 dage gammelLæs opSejren var helt og aldeles fortjent.
Det er det første, en smilende træner og far slår fast, efter Caroline Wozniackis sejr i to sæt over svenske Johanna Larsson ved Australian Open.
- Igen i dag var det et meget godt niveau.
Caroline holder fast fra første kamp og var solid i sit spil, siger Piotr Wozniacki umiddelbart efter kampen.
- Hun vandt helt fortjent.
Læs også:Ingen nabokærlighed: Caroline Wozniacki banker svensker ved Australian openWozniacki kom lidt tøvende fra start, men rettede hurtigt op og besejrede den useedede svensker med cifrene 6-1, 6-3 i en kamp, der varede lige over en time.
Selv om datteren under kampen virkede utilfreds med sine returneringer, ser faren anderledes positive takter i kampen.
- En gang imellem tænker hun for meget.
Hun skal bare fokusere på timing.
Og hun får udnyttet alle de chancer, hun fik, siger Piotr Wozniacki.
- Hun laver ikke dumme fejl, hun løber godt og placerer sig rigtigt på banen.
Det er fin tennis.
Vi er ved rigtig godt mod.
Læs også:VIDEO Serena Williams tæver tysker og uddeler ægDet gode humør skal gøre godt i tredje runde, der spilles fredag.
Her skal Wozniacki op mod enten russiske Maria Sharapova eller Rebecca Peterson fra Sverige.
De to spiller senere onsdag.
Og ifølge Piotr Wozniacki er de forberedt på begge spillere.
Selv tror han dog, at det kan ende i en ny svensk duel.
- Man skal ikke undervurdere Peterson.
Jeg har set hende spille mod Caroline, og selv om Caroline vandt, var det et rigtigt højt niveau.
Wozniacki og Peterson mødte hinanden ved første runde af China Open i marts sidste år.
Her vandt danskeren 6-4, 6-1.
- Sharapova kommer til at arbejde hårdt for det.
Uanset hvad er vi helt klar til tredje runde, siger Piotr Wozniacki.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Australien




https://www.dr.dk/nyheder/politik/loekkes-sundhedsreform-ny-milliardfond-flere-sygeplejersker-og-nyt-laegevagtnummer

SundhedsreformSe temaPolitikLøkkes sundhedsreform: Ny milliardfond, flere sygeplejersker og nyt lægevagtnummer Regeringen har netop præsenteret sit længe ventede sundhedsudspil.
Sundhedsminister Ellen Trane Nørby (V), udenrigsminister Anders Samuelsen (LA), statsminister Lars Løkke Rasmussen (V), børne- og socialminister Mai Mercado (K), finansminister Kristian Jensen (V) samt minister for offentlig innovation Sophie Løhde (V) præsenterer regeringens udspil til en sundhedsreform i Spejlsalen på Christiansborg.
Af Thomas Klose Jensen og Nicolas S.
Nielsen16.
jan.
2019 kl.
10.
13 | opdateret 16.
jan.
2019 kl.
10.
33Bemærk: artiklen er mere end 30 dage gammelLæs opStatsminister Lars Løkke Rasmussen (V) præsenterer lige nu sin længe ventede reform til sundhedsområdet.
- Det er et udspil til en reform - man kan måske også kalde det en udviklingsplan - som skal tage fat om de udfordringer, som vi har i det danske sundhedsvæsen, siger han på pressemødet.
Ifølge statsministeren har sundhedsvæsenet en "udtalt mangel på nærhed" og mangler sammenhæng.
Der er simpelthen for stor forskel på behandlingen alt efter, hvor patienterne behandles.
- Patientrettighederne håndteres noget forskelligt fra region til region blandt andet i udredningen af kræftpatienter.
Det kan vi gøre bedre.
Det skal vi gøre bedre.
- Med udspillet sætter vi en retning, så vi over de næste år kan skabe et mere trygt sundhedsvæsen.
Men det er vigtigt at sige, vi ikke begynder fra nul.
Vil flytte opgaver ud af sygehusetMålet med regeringens udspil er, at mindske antallet af ambulante besøg på sygehusene med 500.
000 og samtidig forebygge 40.
000 indlæggelser for især ældre medicinske patienter.
For hvert af de 21 akutsygehuse i Danmark skal der oprettes såkaldte sygehusfællesskaber, hvor kommunerne bliver repræsenteret.
Deres ansvar bliver at sikre en bedre sammenhæng mellem sygehuse, praktiserende læger og kommuner.
Tanken er, at patienterne i højere grad skal behandles, tættere på hvor de bor, hos egen læge.
- Ambitionen er at forankre flere opgaver lokalt - tæt på hvor borgerne bor, siger statsministeren.
Derfor afsætter regeringen nu seks milliarder kroner i en 'Nærhedsfond' til at styrke det nære sundhedsvæsen ekstraordinært.
Regeringen vil også oprette et nyt landsdækkende nummer til lægevagten - 113 - der skal erstatte de mange indgange til akut lægehjælp.
Ny myndighed til AarhusEt andet stort element af regeringens sundhedsudspil er nedlæggelsen af de fem regionsråd.
Det sker, fordi de ikke længere er nødvendige.
- Det er ikke fordi, de har fejlet.
Det er ikke fordi, det var en dårlig ide.
Men udfordringerne, vi står over for i dag, er nogle andre, siger Lars Løkke Rasmussen.
Reformen kortStatsminister Lars Løkke Rasmussen (V) og regeringen har netop præsenteret deres udspil til en ny sundhedsreform.
Her er indholdet i overskriftsform:Regionsrådene nedlægges ved udgangen af 2020.
Der etableres en ny struktur i sundhedsvæsenet med tre lag: Et statsligt organ under Sundhedsministeriet placeret i Aarhus, Sundhed Danmark, der står for økonomien og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
Der afsættes 6 mia.
kr.
til en såkaldt Nærhedsfond.
Den overordnede ambition er 500.
000 færre sygehusbesøg og 40.
000 færre indlæggelser.
Førstegangsfødende får ret til en hospitalsseng i op til 48 timer efter fødslen.
Der etableres et nyt landsdækkende lægevagtnummer - 113.
Der bliver brug for flere hænder, og derfor skal der i 2019-2022 uddannes 2.
000 flere sygeplejersker.
Regeringen vil også uddanne flere praktiserende læger.
Stærkere patientrettigheder: Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
I dag er det patientens eget ansvar.
Kilde: Regeringens udspil: "Patienten først - nærhed, sammenhæng, kvalitet og patientrettigheder.
Regionerne omdannes til sundhedsforvaltninger inden for samme geografiske område som de fem regioner i dag.
De skal stå for driften af sygehusene.
Derudover etableres en ny national myndighed - Sundhedsvæsen Danmark - der ifølge udspillet "skal være en drivkraft for at udvikle sundhedsvæsenet i hele landet og koordinere opgaver, der bedst løses i fællesskab".
Sundhedsvæsen Danmark placeres i Aarhus.
Ifølge udspillet vil reformen samlet set give administrative besparelser på 2,3 milliarder kroner frem mod 2025.
Flere patientrettighederSundhedsminister Ellen Trane Nørby (V) forklarer på pressemødet, at patienter skal have flere rettigheder med udspillet.
Blandt andet får førstegangsfødende ret til en hospitalsseng i op til 48 timer efter fødslen.
Derudover vil regeringen sikre, at patienter, der ikke behandles inden for tidsfristen på 30 dage på deres lokale hospital, automatisk sendes videre til et andet hospital med plads.
I dag er det op til patienten selv at sikre, at det sker.
Brug for flere hænderLars Løkke Rasmussen understreger desuden, at de fleste ansatte i sundhedsvæsenet ikke skal forvente at opleve en markant anderledes hverdag.
- Langt de fleste ansatte i det danske sundhedsvæsen vil ikke blive berørt af det her, siger han.
- Vi er nødt til at sætte ind flere steder for at få mere personale.
Det offentliggør vi et udspil om på fredag.
I udspillet fremgår det dog, at der skal uddannes flere sygeplejersker: Målet er, at optaget på sygeplejerskeuddannelsen i 2019-2022 øges med i alt 2.
000 flere sygeplejersker.
FacebookTwitterKopier linkEmner:Lars Løkke Rasmussen (politiker)|Venstre|Sundhedsvæsen|Hospitaler|Aarhus




https://www.dr.dk/nyheder/penge/dsv-vil-kobe-konkurrent-265-milliarder-kroner

PengeDSV vil købe konkurrent for 26,5 milliarder kronerDSV vil købe schweiziske Panalpina for et stort milliardbeløb for at skabe et 'verdensførende' selskab.
Transportkæmpen DSV med Jens Bjørn Andersen i spidsen vil købe sin schweiziske konkurrent Panalpina.
)16.
jan.
2019 kl.
09.
19Bemærk: artiklen er mere end 30 dage gammelLæs opTransportfirmaet DSV har budt 26,5 milliarder kroner for konkurrenten Panalpina fra Schweiz, bekræfter DSV.
DSV har længe haft en særdeles succesfuld strategi, hvor store konkurrenter bliver opkøbt og integreret i selskabet.
- En kombination af DSV og Panalpina vil skabe et af verdens førende transport- og logistikselskaber med et stort potentiale for vækst og værdiskabelse, lyder det fra DSV.
Panalpina har 14.
000 ansatte og er til stede i 70 lande.
I 2017 havde selskabet et driftsresultat (EBIT) på 103,3 millioner schweizerfranc.
Antallet af ansatte steget til 48.
000- Panalpina har tidligere været på tale som opkøbsmål.
Prisen kan se lidt dyr ud, når man kigger på Panalpinas evne til at tjene penge.
Men noget af det, DSV gør bedst, er at få opkøb til at tjene penge, siger DSV-analytiker hos Sydbank Mikkel Emil Jensen.
Det seneste store opkøb fra DSV's hånd var amerikanske UTi i 2015 for ni milliarder kroner, men allerede i starten af 2018 var sammenlægningen så meget på plads, at DSV varslede, at man var klar til nye opkøb.
Det skete efter et årsregnskab for 2017, hvor omsætningen landede på 74,9 milliarder kroner og nettoresultatet steg til tre milliarder kroner.
Samtidig var antallet af ansatte steget til over 48.
000.
/ritzau/FacebookTwitterKopier linkEmner:DSV|Panalpina|Økonomi|Virksomhedsøkonomi|Schweiz




https://www.dr.dk/nyheder/udland/nigel-farage-fra-leave-means-leave-briterne-vil-broele-som-loever-hvis-de-skal-stemme

BrexitSe temaUdlandNigel Farage fra 'Leave means leave': Briterne vil brøle som løver, hvis de skal stemme igenEn ny brexit-afstemning blev heftigt debatteret her til formiddag i Europa-Parlamentet.
EU-kritikeren Nigel Farage lagde ikke skjul på sin modstand mod en ny brexit-afstemning i Storbritannien.
Af Per Bang Thomsen - Strasbourg16.
jan.
2019 kl.
12.
37Bemærk: artiklen er mere end 30 dage gammelLæs opDet kan godt være, at briterne normalt er rolige mennesker, der ikke altid gør det store væsen af sig.
Men hvis den nuværende krise ender med, at der kommer en brexit-afstemning til, så vil hele Europa opleve en anden og mindre diplomatisk side af briterne.
Det var meldingen her til formiddag fra den britiske europaparlamentariker Nigel Farage, der var en af hovedmændene bag det britiske farvel til den europæiske union.
- I vil blive overraskede, hvis det ender med den fuldkomne ydmygelse, hvor vi skal igennem endnu en folkeafstemning.
Selvom briterne har det med at være et roligt folkeslag, der ikke udtaler sig alt for meget, så vil de blive forvandlet til brølende løver, sagde han under en brexit-debat i Europa-Parlamentet i Strasbourg.
- Vi vil være endnu mere modstandsdygtige, og vi vil få et endnu større flertal mod EU i hus ved den lejlighed, sagde han med henvisning til folkeafstemningen i 2016, hvor 51,9 procent af de britiske vælgere stemte for at forlade EU.
Læs også:Morgenen derpå venter EU-forhandlerne på briterne: 'De skal vise vejen frem'Den folkelige opinion kan ændre sigI går valgte et stort flertal af de britiske politikere at forkaste den skilsmisseaftale, som Storbritanniens premierminister, Theresa May, har forhandlet på plads med EU.
Men flere ledende EU-personer, herunder brexit-chefforhandler Michel Barnier, påpegede her til morgen, at der trods afstemningsresultatet ikke er politisk opbakning til, at Storbritannien bare kapper alle båndene til EU og forlader unionen uden en aftale.
Men her tager EU fejl, understregede Nigel Farage, der er politisk løsgænger, efter at han i december forlod sit forhenværende parti, Ukip.
- De (Michel Barnier, red.
) siger, at der ikke er støtte til en manglende aftale, men i begyndelsen var der heller ikke støtte til brexit.
Og det vil komme bag på Dem, hvor hurtigt den offentlige mening kan ændre sig, lød det fra den britiske politiker.
- Hvis vi udtræder uden nogen aftale, bliver vi et uafhængigt land.
Og den frihed, vi får, vil være ubetalelig.
Nigel Farage havde taget sine Union Jack-sokker på i dagens anledning.
'Vi har brug for mere tid'Nigel Farage var ikke den eneste britiske europaparlamentariker, der deltog i brexit-debatten.
En anden var Alyn Smith fra det skotske uafhængighedsparti, SNP.
Han ønsker i modsætning til Nigel Farage, at briterne forbliver i EU.
Og selvom den britiske regering har afvist det, vil han presse på for, at der kommer en folkeafstemning til.
Men ifølge planen skal Storbritannien forlade EU den 29.
marts i år, og derfor vil briterne få brug for mere tid, hvis der skal afholdes en sådan afstemning, understregede han.
Hvis den deadline skal udskydes, kræver det, at regeringerne i de resterende 27 EU-lande bakker op om det.
- Hvis vi skal have den britiske regering til at forstå, at det er nødvendigt, har vi brug for mere tid.
Det beklager jeg, men det kan være, at vi kan løse problemet på den måde, sagde Alyn Smith.
Britiske EU-tilhængere fulgte afstemningen ved en demonstration i London.
Se deres reaktion på resultatet:Fælles ansvar for at afbøde skaderneFlere af EU’s topfolk deltog i dagens brexit-debat, og de understregede hver især, at det er op til de britiske politikere med Theresa Mays konservative regering i spidsen at melde ud, hvad der nu skal ske.
- Det er briterne, der giver kort, og vi må så forholde os til den hånd, der vi får, lød det fra EU-Kommissionens første-næstformand, Frans Timmermans.
- Jeg vil dog foretrække, at Det Forenede Kongerige bliver i EU, men det er op til det britiske folk at afgøre det, sagde han og understregede, at brexit vil blive skadeligt for både briterne og borgerne i EU.
- Men vi har et fælles ansvar for at begrænse skaden så meget som muligt.
Frans Timmermans (th.
) ønsker i modsætning til Nigel Farage (tv.
), at Storbritannien skal blive i EU.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




https://www.dr.dk/nyheder/udland/svensk-regeringsdannelse-hvem-bliver-sorteper






https://www.dr.dk/sporten/haandbold/vm-herrer/landstraeneren-satser-paa-henrik-toft-til-mellemrunden

VM herrerLandstræneren satser på Henrik Toft til mellemrundenLandstræner Nikolaj Jacobsen håber at kunne skifte Henrik Toft Hansen ind i den første kamp i mellemrunden.
Henrik Toft Hansens mange stunder med fysioterapeuten har gjort ham godt, og landstrlner Nikolaj Jacobsen er klar til igen at satse på stregspilleren.
16.
jan.
2019 kl.
09.
09Bemærk: artiklen er mere end 30 dage gammelLæs opEn forstærkning er inden længe på vej til den danske VM-trup.
I hvert fald hvis man skal tro landstræner Nikolaj Jacobsen, der meget snart satser på at kunne skifte stregspilleren Henrik Toft Hansen ind.
Landstræneren blev efter tirsdagens 28-17-sejr over Østrig spurgt til ind- og udskiftninger, og om Skjern-fløjen Anders Eggert var et emne.
- Jeg tænker i en udskiftning, men det har ikke noget med Anders Eggert at gøre.
- Jeg tænker, at Henrik Toft er godt på vej.
Jeg tror ikke, at det bliver på torsdag, men så må vi se til mellemrunden, siger Nikolaj Jacobsen.
Henrik Toft har været ude med en lyskeskade i de seneste to uger, og han er tæt på en klarmelding.
Ifølge landstræneren bliver det dog tidligst til den første kamp i mellemrunden på lørdag.
Casper U.
stadig udeI øjeblikket er Casper U.
Mortensen også ude med en skade, men venstrefløjen er stadig en del af truppen, og kan derimod godt komme i spil i torsdagens kamp mod Norge.
- Nu træner vi onsdag, og så ser vi, om Casper kan være med.
Det ved jeg ikke endnu.
Lige nu tror jeg ikke, han kan deltage, men jeg vil heller ikke sige for meget.
- Jeg håber selvfølgelig, at Casper kan være med, fordi han er vores hurtigste spiller fremadrettet, og vi mangler nogle gange de nemme mål, han kan løbe i kassen, og som ikke koster så mange kræfter, siger Jacobsen.
Læs også:VIDEO Danmark vandt over Østrig ved VM i håndboldDanmark træner onsdag klokken 17.
20 i Sportscenter Herning.
Det er en lukket haltræning.
I de seneste to VM-kampe har Magnus Landin i Casper U.
Mortensens fravær spillet næsten fuld tid, og mod Østrig resulterede det i seks mål.
- Jeg synes, det er positivt.
Det er altid rart at få spilletid.
Nu har vi spillet to kampe to dage i træk, så det er lidt hårdt.
- Jeg håber selvfølgelig, at Casper kommer tilbage, og det tror jeg også, at han gør til den næste kamp, siger Magnus Landin.
Danmark skal møde Norge i den femte og sidste gruppekamp torsdag klokken 20.
15.
/ritzau/FacebookTwitterKopier linkEmner:Anders Eggert (håndboldspiller)|Casper U.
Mortensen (håndboldspiller)|Norge|Østrig|Håndbold




https://www.dr.dk/nyheder/penge/forventet-nej-ro-paa-markederne-efter-brexit-nederlag-til-may

BrexitSe temaPengeForventet nej: Ro på markederne efter brexit-nederlag til MayI går blev det tydeligt, at der ikke er flertal for et hårdt brexit, og det kan man spore i finansmarkederne i dag, siger seniorstrateg i Danske Bank Lars Skovgaard.
(Arkivfoto).
I Danmark er det toneangivende aktieindeks C25 åbnet med en stigning på 0,3 procent, og de store europæiske aktiemarkeder ser også ud til at åbne i grønt.
Af Signe Mai Vilsbøll16.
jan.
2019 kl.
10.
50Bemærk: artiklen er mere end 30 dage gammelLæs opRisikoen for et no-deal scenarie synes markant større, efter det britiske underhus i aftes forkastede den brexit-aftale, premierminister Theresa May har forhandlet på plads med EU.
Og selvom forvirringen over, hvad der nu skal ske, er stor, har underhusets nej til brexit-aftalen ikke sat sig som røde tal på markederne her til morgen.
På de finansielle markeder ser man et lettelsens suk, siger seniorstrateg Lars Skovgaard fra Danske Bank.
- Hvis man ejer aktier kan man slappe af, for aktierne ligger her i første omgang og retter sig, lyder det fra seniorstrategen.
Stigning og styrket pundI Danmark er det toneangivende aktieindeks C25 åbnet med en stigning på 0,3 procent, og de store europæiske aktiemarkeder ventes også ud til at åbne i grønt.
Desuden har udsvingene på valutamarkedet været moderate henover natten.
- Pundet blev svækket under gårsdagens afstemning, men det er styrket igen, for udfaldet af afstemningen var ventet, siger Lars Skovgaard.
Ifølge Lars Skovgaard er det udsigten til en løsning, der har givet ro.
- Investorer havde frygtet for det, der var værre, men i går blev det tydeligt, at der ikke er flertal for et hårdt brexit, og dem, der stemte nej, kan ikke længere gemme sig bag en afstemning.
De er nødt til at finde løsninger, som ikke er kaotiske, og det er det, der bliver indregnet i priserne nu, siger han.
Uvisheden er stadig storDet står stadig hen i det uvisse, om briterne når at blive klar til at forlade EU i slutningen af marts, og derfor ser alting på længere sigt mere alvorligt ud, påpeger Lars Skovgaard.
- For erhvervslivet er fremtiden usikker, og det kan få negativ effekt.
De selskaber, der eksporterer til Storbrittannien er nervøse for fremtiden, og derfor vil de formentlig holde igen med deres investeringer.
Den slags kan betyde tab af arbejdspladser.
Hos Dansk Industri er ærgrelsen over gårsdagens udfald stor.
- Vi har brug for sikkerhed for, hvad der kommer til at ske.
Men sagen er den, at efter 30 måneder er situationen stadig karakteriseret ved usikkerhed.
Det er svært at forberede sig på noget, man ikke ved, hvor ender.
Mange danske virksomheder er frustrerede over fortsat ikke at have fået vished, siger Peter Tagesen, der er underdirektør i Dansk Industri.
FacebookTwitterKopier linkEmner:Storbritannien|Theresa May (politiker)|Dansk Industri|EU|EU-forhold




https://www.dr.dk/nyheder/politik/live-tv-regeringen-praesenterer-sundhedsreform






https://www.dr.dk/nyheder/politik/professor-om-loekkes-sundhedsreform-flytter-paa-magten-men-giver-ikke-flere-laeger

SundhedsreformSe temaPolitikProfessor om Løkkes sundhedsreform: 'Flytter på magten, men giver ikke flere læger.
.
.
'Reformen løser ikke udfordringen med mangel på praktiserende læger, siger professor.
"Der er store elementer af politisk projekt i det her.
Det er der ingen tvivl om," siger professor i sundhedsøkonomi Jakob Kjellberg om statsminister Lars Løkke Rasmussens (V) sundhedsreform.
Grafik: Aslak Elias Kelkka (© Linda Kastrup)Af Thomas Klose Jensen16.
jan.
2019 kl.
08.
49Bemærk: artiklen er mere end 30 dage gammelLæs opDe 205 valgte regionsrådsmedlemmer skal finde noget andet at bruge deres politiske ambitioner på, hvis det står til statsminister Lars Løkke Rasmussen (V).
Som en del af den længe ventede sundhedsreform vil regeringen nemlig nedlægge regionerne i den form, vi kender i dag.
Ud ryger det folkevalgte element - politikerne - mens det administrative består.
Og afskeden med de folkevalgte regionsråd er da også det mest opsigtsvækkende i reformen, mener Jakob Kjellberg, professor i sundhedsøkonomi og programleder ved VIVE (Det Nationale Forsknings- og Analysecenter for Velfærd), der har læst udspillet.
- Man flytter noget om på magten, men strukturelt kommer sundhedsvæsenet egentlig til at ligne det, vi kender, siger han.
Både en centralisering og decentraliseringPlanen med reformen er både at centralisere den overordnede styring af sundhedsvæsenet til et statsligt niveau, men samtidig give 21 sundhedsfællesskaber omkring landets akutsygehuse ansvaret for at sikre mere nærhed i sundhedsbehandlingen.
Hvorvidt det så er en bedre løsning end den nuværende med regionerne, er svært at spå om, vurderer Jakob Kjellberg.
- Man kan se nogle positive elementer i, at man kan samordne det lidt mere på tværs af regionerne, men der er også en risiko for, at den daglige styring af sundhedsvæsenet bliver optaget af nogle Christiansborg-debatter om, at en eller anden patient har forstuvet en fod under båreflytning, og hvad der skal gøres ved det.
Hvor man mister det lange strategiske blik, som der har været i regionerne, siger han.
- Så der er nogle elementer i det, der peger den ene vej, og der er nogle andre elementer, som peger den anden vej.
Flere elementer kan udføres med regionerDer er dog en stor mangel i reformen, mener Jakob Kjellberg.
Nemlig at problematikken med mangel på praktiserende læger - særligt i yderområderne - ikke adresseres.
- Det er måske der, hvor man kan være mest skuffet over udspillet, siger han.
Det er især problematisk, når nu Lars Løkke Rasmussen lægger op til, at antallet af indlæggelser og sygehusbesøg skal mindskes, særligt for de kronisk syge.
- Hvis man skal have flere opgaver ud af sygehusene, så er det den almene praksis, der skal være omdrejningspunkt.
Men det kommer i det store hele til at fortsætte fuldstændig, som vi kender det.
I reformen er der også en række tiltag på sundhedsområdet: Førstegangsfødende får ret til en hospitalsseng i op til 48 timer efter fødslen, og flere praktiserende læger skal uddannes på længere sigt.
Men det er initiativer, der ikke er hængt op på, at regionerne nedlægges, mener Jakob Kjellberg.
- Noget af det vil sådan set sagtens kunne overleve et folketingsvalg, hvis man beslutter sig for ikke at nedlægge regionsrådene, forklarer han.
Du kan følge regeringens fremlæggelse af sundhedsreformen på dr.
dk fra klokken 10.
FacebookTwitterKopier linkEmner:Lars Løkke Rasmussen (politiker)|Venstre|Lokalpolitik|Sundhedspolitik|Sundhedsvæsen




https://www.dr.dk/sporten/tennis/video-ingen-nabokaerlighed-caroline-wozniacki-banker-svensker-ved-australian-open

TennisVIDEO Ingen nabokærlighed: Caroline Wozniacki banker svensker ved Australian open Efter en stort set fejlfri kamp besejrede Caroline Wozniacki svenske Johanna Larsson i to sæt med 6-1, 6-3.
16.
jan.
2019 kl.
08.
01Bemærk: artiklen er mere end 30 dage gammelLæs opDen danske tennisspiller Caroline Wozniacki spillede sig onsdag morgen dansk tid sikkert videre i Australian Open i Melbourne.
Efter en stort set fejlfri kamp fra den forsvarende mester besejrede hun svenske Johanna Larsson i to sæt med cifrene 6-1, 6-3.
Wozniacki og Larsson havde inden onsdagens kamp aldrig før stået over for hinanden.
Svenskeren ligger nummer 77 på verdensranglisten, og dermed var Wozniacki klar favorit inden kampen.
Det levede danskeren fuldt op til.
I tredje runde skal Wozniacki op mod enten russiske Maria Sharapova eller Rebecca Peterson fra Sverige.
De to spiller senere onsdag.
Læs også:Wozniackis svenske modstander: 'Caroline er en af turneringens bedste'- Det gør ikke en forskel, hvem jeg møder.
Jeg vil bare spille mit bedste i næste kamp.
Hvis jeg spiller mit bedste, så er jeg svær at slå, sagde Wozniacki, da hun blev interviewet på banen efter kampen.
Den 30-årige Johanna Larsson gjorde, hvad hun kunne, men med sublimt spil fra Wozniacki kom hun til kort allerede fra kampens start.
Wozniacki startede med at bryde svenskerens allerførste serv, efter at hun selv havde holdt serv.
Danskeren havde også store muligheder for at bryde til 4-0, men efter et langt intenst parti endte Larsson med at kæmpe partiet i hus.
I stedet formåede Wozniacki selv at holde serv gennem hele sættet, og med et højt tempo og flotte slag brød hun svenskerens serv til 5-1 og servede derefter sættet hjem efter 27 minutters spil.
Flyvende i andet sætOgså i andet sæt var Wozniacki flyvende.
Hun stod alle de rigtige steder på banen og læste Larssons spil flot.
Wozniacki brød Larssons serv til 2-1 og kom også på 4-3, før der opstod problemer.
Danskeren fik to breakbolde imod sig i eget serveparti, men hun formåede at holde hovedet koldt.
Dermed afgav Wozniacki ikke et eneste serveparti i kampen, og da svenskerens efterfølgende serveparti blev brudt, kunne Wozniacki række armene i vejret og lade sig hylde i Melbourne.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Tennis|Australian Open|Melbourne




https://www.dr.dk/nyheder/indland/royal-run-lobes-ogsa-i-ar

IndlandRoyal Run løbes også i årLøbet i anledning af kronprinsens runde fødselsdag var så stor en succces, at det gentages 10.
juni.
Kronprins Frederik løber Royal Run i Aarhus 21, maj 2018,og løbet gentages 10.
juni i år.
16.
jan.
2019 kl.
08.
57Bemærk: artiklen er mere end 30 dage gammelLæs opKronprins Frederiks motionsløb, Royal Run, der var en del af hans 50-års fødselsdag sidste år, gentages i år.
Kongehuset oplyser, at løbet finder sted 10.
juni i Aarhus, Aalborg og København.
Sidste år i maj løb flere end 70.
000 med i Danmarks fem største byer.
- Jeg ser frem til, sammen med resten af Danmark, at tilbringe en dag i motionens tegn.
Det er mit håb, at mange igen får lyst til at udfordre sig selv og røre sig i nogle smukke rammer rundt omkring i landet, siger kronprinsen.
Man kan vælge mellem tre forskellige distancer, en mil (1609 meter), 5 kiilometer og 10 kilometer.
Kronprins Frederik starter med at løbe One Mile i Aarhus, og løber derefter 10 km i København.
Kronprinsesse Mary løber 5 km i Aalborg.
Som noget nyt skydes Royal Run 2019 i gang allerede 1.
juni, når kronprinsen løber på Færøerne.
/ritzau/FacebookTwitterKopier linkEmner:København|Royalt|Aalborg|Aarhus|Motion




https://www.dr.dk/nyheder/indland/dom-i-sag-om-26-grove-hjemmeroeverier-i-dag-ofre-blev-slaaet-truet-og-bagbundet

IndlandDom i sag om 26 grove hjemmerøverier i dag: Ofre blev slået, truet og bagbundet Sagen er historisk stor, men generelt falder antallet af hjemmerøverier.
Et af de 26 hjemmerøverier skete sent om aftenen på Lindevej i Kirke Såby på Midtsjælland.
Et pensionistægtepar og to sosu-assistenter fik moderate, fysiske skader.
(© (c) DR)Af Louise Dalsgaard16.
jan.
2019 kl.
08.
10Bemærk: artiklen er mere end 30 dage gammelLæs opDen hidtil mest omfattende sag om hjemmerøverier i Danmark bliver i dag afgjort ved Retten i Nykøbing Falster.
Seks herboende kroater sidder på anklagebænken, tiltalt for 26 meget grove hjemmerøverier og en række indbrud begået fra 2015 til 2017 på adresser flere steder i landet.
De tiltalte er en familie på fem samt én af familiens venner.
Ifølge et 27 sider langt anklageskrift har de seks personer både slået og truet flere af deres ofre eller bagbundet dem og efterladt dem hjælpeløse i flere timer.
Ofrene var ældre borgere.
- Det er en enestående og meget, meget alvorlig sag, som vi ikke har oplevet lignende.
De har været mange steder i landet og er kun gået efter ældre, siger vicepolitiinspektør i Nationalt Efterforskningscenter Lars Mortensen.
I anklageskriftet lyder det, at røverne i et tilfælde trak en 82-årig kvinde ud af sengen og viklede gaffatape om både hendes ankler, hænder og ansigt, så hun havde svært ved at trække vejret.
De tog også ifølge tiltalen halsgreb på hende og trak hendes ringe af fingrene så voldsomt, at hun brækkede en knogle.
Først efter at have ligget bundet i otte timer, blev den ældre kvinde fundet af sin datter.
Udbytterne fra de 26 hjemmerøverier og indbruddene har ifølge anklageskriftet været alt fra kontantbeløb og smykker til møntsamlinger, elektronik og flere kilo lammekød.
Læs også:Kroatisk familie tiltalt for 26 hjemmerøverier: Retssag begyndte i dagAnklager vil sprænge straframmeFlere af hjemmerøverierne har ifølge anklagen været planlagte og af en ”særlig grov beskaffenhed," fordi ofrene enten er blevet frihedsberøvet eller har oplevet vold af særlig rå, brutal eller farlig karakter.
Og det er så voldsomt, at det ikke er nok med det normale strafmaksimum på ti års fængsel, mener anklageren i sagen, Susanne Bluhm.
Hun har derfor lagt op til, at retten skal bruge en paragraf i straffeloven, som gør det muligt at forhøje straffen med op til 50 procent.
Derfor risikerer de seks tiltalte potentielt op til 15 års fængsel, hvis retten i dag finder dem skyldige.
Færre hjemmerøverier genereltSelvom den store sag fra Nykøbing Falster skabte stor utryghed på Sjælland, hvor de fleste hjemmerøverier fandt sted, har antallet af hjemmerøverier generelt været faldende siden 2013.
- Vi har set et fald på omkring 30 procent de seneste fem år, og det er jo positivt, for vi ser på hjemmerøverier som en meget alvorlig type af kriminalitet.
Sidste år havde vi kun fem tilfælde af de her grove hjemmerøverier, lyder det fra vicepolitiinspektør Lars Mortensen.
Hos politiet har nye værktøjer som Polintel og en udvidelse af systemet med nummerpladegenkendelse for eksempel haft stort betydning for muligheden for at opklare kriminalitet på tværs af landet.
Det har stor betydning, når det for eksempel kommer til omrejsende kriminelle eller indbrudsbander.
- Vi har efteruddannet politifolk og fået nye kompetencer ind, som for eksempel ser på big data, åbne data og kryptering.
Samtidig er det også en prioritet i vores grænsekredse.
Det har samlet hjulpet os med at nedbringe antallet af indbrud generelt, fortæller Lars Mortensen.
I sagen fra Nykøbing Falster har der typisk været to, tre eller fire hjemmerøvere med på adresserne, mener politiet.
Andre har ifølge anklagerne taget del i planlægningen og fået del af udbyttet.
Flere af dem er også tiltalt for bedrageri, besiddelse af skydevåben, ulovlig omgang med hittegods og overtrædelse af færdselsloven.
De seks nægter sig alle skyldige.
Hjemmerøverier•Sidste år modtog dansk politi 171 anmeldelser om hjemmerøveri.
•80 procent af de sigtede i sager om hjemmerøveri er danskere.
•20 procent er omrejsende kriminelle eller herboende udlændinge.
•Straffen er op til 10 års fængsel for grove hjemmerøverier.
•Kilde: RigspolitietFacebookTwitterKopier linkEmner:Kriminalitet|Røverier|Nykøbing Falster|Rigspolitiet|Nationalt Efterforskningscenter




https://www.dr.dk/nyheder/regionale/hovedstadsomraadet/koe-i-ventevaerelset-antallet-af-patienter-laege-har-aldrig

SundhedsreformSe temaKøbenhavnKø i venteværelset: Antallet af patienter per læge har aldrig været så højtDen massive mangel på praktiserende læger betyder, at de eksisterende læger må tage imod flere og flere patienter.
Landets praktiserende læger har i gennemsnit fået 22 flere patienter siden juli 2018.
Af Karoline Kert og Anne Sophie Flach16.
jan.
2019 kl.
06.
45Bemærk: artiklen er mere end 30 dage gammelLæs opDet kan være svært at få en tid hos lægen, og når du endelig kommer til, er der ikke flere stole i venteværelset, og måske bliver du endda mødt af en alt for travl læge.
Det er virkeligheden for mange af os, når vi prøver at komme i kontakt med vores læge.
Og det er måske ikke så underligt.
Antallet af patienter per praktiserende læge er nemlig steget hvert år siden 2012 over hele landet, og i december 2018 nåede antallet op på det hidtil højeste niveau.
Det viser en ny opgørelse fra Praktiserende Lægers Organisation (PLO).
Det er frustrerende for lægerne, der får mere og mere travlt, men også for patienterne.
Det siger formand for PLO Hovedstaden, Karin Zimmer.
- Borgerne oplever, at det bliver sværere at få fat i lægen og måske endda at få fat i praksissen.
Der er ventetid på at få en tid, og når man først kommer frem, er det måske en travl læge, man møder i konsultationen, siger hun.
Årsagen er den massive mangel på praktiserende læger, der betyder, at de eksisterende læger må tage imod flere og flere patienter.
Nordjylland og Hovedstaden topperVærst står det til i Region Nordjylland, hvor de praktiserende læger nu i gennemsnit har lige knap 1.
800 patienter.
Men også i Region Hovedstaden betyder tilstrømningen af patienter, at en praktiserende læge nu i gennemsnit har fået 28 flere patienter siden juli sidste år.
Dermed har lægerne i regionen nu i gennemsnit 1.
749 patienter.
Der er ventetid på at få en tid, og når man først kommer frem, er det måske en travl læge, man møder i konsultationenKarin Zimmer, formand, PLO HovedstadenHos Danske Patienter er man bekymret over de fyldte lægeklinkker.
- Det er selvfølgelig godt, at nogle af de praktiserende læger vil tage en ekstra tørn med flere patienter, men lægerne har ikke nok tid til patienterne, og det slækker på kvaliteten, siger direktør Morten Freil.
Derfor er det nødvendigt at ansætte mere personale, hvis ikke det skal gå ud over kvaliteten, mener han.
- Hvis der skal være flere patienter per læge, skal man i hvert fald sørge for at få ansat tilstrækkeligt med praksispersonale blandt andet sygeplejersker, som kan tage sig af nogle af de undersøgelser og behandlinger, som er i praksissen, siger han.
Region vil etablere flere lægeklinikkerI Region Hovedstaden er man opmærksom på problemet.
Derfor har man blandt andet oprettet to midlertidige lægeklinikker på Amager og Frederiksberg Hospital, men de er allerede fyldt op.
Så mange patienter har en læge i gennemsnit i regionerneRegion Hovedstaden: 1.
749Region Sjælland: 1.
663Region Syddanmark: 1.
550Region Midtjylland: 1.
622Region Nordjylland: 1.
796Hele landet: 1.
665Kilde: Praktiserende Lægers OrganisationDerfor arbejder regionen også hårdt på at øge antallet af permanente lægepraksisser, siger formanden for Region Hovedstadens udvalg for forebyggelse og sammenhæng, Qasam Nazir Ahmad (AL).
- Det er en proces, vi allerede har skudt i gang, således at vi ikke havner i en situation igen, hvor vi i sidste øjeblik bliver nødt til at oprette en regionsklinik eller lignende, men har en reel kapacitet til vores brugere, siger han.
PLO: Man bør lempe på kraveneMen selv om intentionen er god, så løser flere lægeklinikker ikke i sig selv problemet, lyder det fra PLO.
Her forudser Karin Zimmer nemlig, at det bliver svært at tiltrække læger til de nye lægeklinikker, da mange nyuddannede læger i almen medicin er bange for at forpligte sig, hvis de køber en praksis.
Derfor er der brug for en ordning, der ikke binder dem helt så meget som i dag, mener hun.
- En af mange løsninger kunne være at give de unge læger mulighed for at prøve kræfter i almen praksis uden at binde sig for hårdt, som man jo gør, når man køber en praksis, siger hun.
I Socialdemokratiet ser man alvorligt på, at antallet at patienter fortsætter med at stige i landets lægeklinikker.
Derfor er der brug for at tage drastiske midler i brug for at sikre alle danskere en læge, siger partiets sundhedsordfører Flemming Møller Mortensen (S).
Partiet har derfor forslået, at nyuddannede læger tvinges til i et halvt år at arbejde i en almen praksis i de landsdele, hvor flest danskere mangler en praktiserende læge.
- Det vil kunne være en hjælpende hånd for patienterne og lægerne, som har alt for mange patienter og alt for travlt.
For risikoen er jo, at de praktiserende læger smider håndklædet i ringen og går på pension.
Og det går yderligere ud over patienterne, siger Flemming Møller Mortensen.
FacebookTwitterKopier linkEmner:Flemming Møller Mortensen (politiker)|Læger|Socialdemokraterne|Patienter|Jylland




https://www.dr.dk/nyheder/udland/ole-ryborg-ingen-eu-forhandling-foer-briterne-ved-hvad-de-vil

BrexitSe temaUdlandOle Ryborg: Ingen EU-forhandling før briterne ved, hvad de vilEU fortsætter med at godkende den selv samme aftale, der blev nedstemt i går i det britiske parlament.
Demonstranter, der er imod briternes udmeldelse af EU, foran det britiske parlament i går aftes.
Af Maya Nissen16.
jan.
2019 kl.
10.
00 | opdateret 16.
jan.
2019 kl.
10.
46Bemærk: artiklen er mere end 30 dage gammelLæs op432 mod 202 stemmer.
Så stort var nederlaget for Storbritanniens premierminister Theresa May, da det britiske parlament i går aftes skulle stemme om den skilsmisseaftale, som premierministeren har forhandlet på plads med EU.
Skilsmisseaftalen skulle ellers sikre, at briterne kan forlade EU under ordnede forhold - men den håndfaste afvisning har nu kastet den proces ud i uvished.
© Type 1DR’s EU-korrespondent Ole RyborgOle Ryborg er DR Nyheders korrespondent i EU og har dækket EU siden 1988.
Læs mereI EU har man taget til efterretning, at der har været en afstemning i det britiske parlament - men ellers man vil ikke foretage sig meget andet, før briterne får styr på, hvad de vil.
Det fortæller DR's EU-korrespondent Ole Ryborg.
- Det er sådan set ikke, fordi EU-landene ikke ønsker at forhandle en løsning, men det, man kunne se ved afstemningen i går, er, at de britiske politikere vil noget meget forskelligt, siger han og fortsætter:- Det giver ingen mening at begynde at forhandle med Storbritannien, før man ved, at det, briterne eventuelt vil komme og bede om, er noget, der har støtte i det britiske parlament.
Og det er svært at se, hvad der kan samle støtte i det britiske parlament lige nu.
Samtidig fortsætter EU i ro og mag arbejdet med at få godkendt den selv samme aftale, der blev nedstemt i går.
Det gør man i tilfælde af, at briterne alligevel ender med at beslutte, at de gerne vil have aftalen.
Sådan så det ud i går, da Theresa May led et historisk stort nederlag i Underhuset.
Ingen nationale kompromisserDen skilsmisseaftale, som det britiske parlament i går takkede nej til, er blot den ene af to aftaler, der skal føre Storbritannien ud af EU.
Den omhandler en række tekniske forhold, blandt andet hvordan man udregner, hvor meget Storbritannien skal betale til EU, hvilke rettigheder EU-borgere skal bevare i Storbritannien og omvendt, og hvordan man skal kontrollere varer ved grænsen mellem Nord-Irland og Irland, som forbliver i EU efter den 29.
marts.
Men selve skilsmisseaftalen tror jeg simpelthen ikke, man kan komme i gang med at ændre.
Ole Ryborg, EU-korrespondentDen anden del omhandler det fremtidige forhold mellem EU og Storbritannien.
Den aftale er ikke færdigforhandlet, men er indtil videre blot en politisk erklæring, der udstikker nogle retningslinjer - og det er her, at EU måske kan imødekomme det britiske parlaments ønsker, vurderer Ole Ryborg.
- Der tror jeg, at både EU og Storbritannien har kig på: Hvis Theresa May i det britiske parlament kan få defineret, hvad er det for en fremtidig relation, man vil have med EU, så er EU parat til at skrive det ind.
For det er jo også deres ambition.
Man kan i sidste ende kun have den relation til et naboland, som nabolandet ønsker at have.
- Men selve skilsmisseaftalen, som består af nogle meget tekniske ting om, hvordan man håndterer borgere og penge og den irske grænse, den tror jeg simpelthen ikke, man kan komme i gang med at ændre.
Hverken nemt eller muntertDet er heller ikke realistisk at forhandle en ny aftale på plads inden den 29.
marts, hvor Storbritannien officielt træder ud af den europæiske union.
Men det er ikke ensbetydende med, at May og EU nu er løbet tør for muligheder, vurderer Ole Ryborg.
- Det har taget halvandet år at nå frem til den aftale, og der er kun 72 dage til, at Storbritannien forlader EU.
Så enten skal man få lavet en aftale om, hvordan man kommer til at have en relation i fremtiden, og så skal det britiske parlament sluge selve skilsmissedelen, som i virkeligheden er en begrænset del.
Som udgangspunkt afhænger hastigheden af, hvad Theresa May kan få samlet flertal for i det britiske parlament.
Ole Ryborg, EU-korrespondentEllers kan man alternativt forsøge at udskyde brexit.
Ifølge EU-korrespondenten har det været på tale, at briterne i stedet for den 29.
marts skulle forlade EU den 1.
juli.
På den måde behøver de ikke deltage i Europa-parlamentsvalget, som finder sted i slutningen af maj, og de er samtidig ude, inden det nye parlament tiltræder den 1.
juli.
- Der kunne man måske få lidt mere tid til at få det her forhandlet på plads.
Men som udgangspunkt afhænger hastigheden af, hvad Theresa May kan få samlet flertal for i det britiske parlament.
Og det bliver ikke nogen nem eller munter opgave for Theresa May, siger Ole Ryborg.
Den britiske premierminister bliver i aften stillet overfor en mistillidsafstemning i det britiske parlament.
Overlever hendes regering afstemningen, har den tre hverdage til at stille med en ny løsning for Storbritanniens farvel til EU.
FacebookTwitterKopier linkEmner:EU|Storbritannien|Theresa May (politiker)|Europa-Parlamentet|EU-forhold




https://www.dr.dk/sporten/haandbold/vm-herrer/uskarp-svan-pillet-ud-efter-et-kvarter-det-var-ukoncentreret

VM herrerUskarp Svan pillet ud efter et kvarter: 'Det var for ukoncentreret'Fløjspilleren Lasse Svan havde langt fra sin bedste kamp tirsdag aften mod Østrig.
Lasse Svan får en ny mulighed for at imponere, når han og resten af det danske mandskab torsdag møder Norge i en vaskeægte gruppefinale.
Af Kasper Aleksander Thrane16.
jan.
2019 kl.
06.
30 | opdateret 16.
jan.
2019 kl.
07.
52Bemærk: artiklen er mere end 30 dage gammelLæs opLørdag rundede Lasse Svan en flot milepæl i sin karriere, da han i kampen mod Tunesien spillede sin kamp nummer 200 i de rød-hvide farver.
Tirsdag aften kom højrefløjen dog ned på jorden igen, da han i kampen mod Østrig blev flået ud efter et kvarter efter at have misbrugt sine tre første chancer.
Derfor var kampen mod Østrig nok ikke én af dem, han vil huske tilbage på.
Læs også:VM PÅ 3 MINUTTER Danmark klar til gruppefinale og stormagter i gyserkamp- Det var sgu en tand for ukoncentreret i dag.
Jeg er selvfølgelig den, der er mest ærgerlig over, at jeg ikke kunne hjælpe holdet.
- Det var der heldigvis andre, der kunne, og det er dejligt, at der er andre, der træder til, når man selv har en dårlig dag, sagde Svan efter kampen til DR Sporten.
Jublede fra bænkenLasse Svan kom ikke på banen igen efter udskiftningen og måtte i stedet se fløjkollega Johan Hansen spille resten af kampen.
Hansen spillede en fin kamp og noterede sig for tre scoringer, og det var slet ikke et problem for Svan at juble over scoringer fra manden, han kæmper om pladsen på højre fløj med.
Læs også:KROGHS KARAKTERER Taktisk ændring bragte Danmark tilbage på vinderkurs- Jeg holder med alle mine holdkammerater, og det er uanset, om det er højre eller venstre fløj.
Vi er her for én ting alle sammen, så det var dejligt, at Johan Hansen tog det i stiv arm, slutter Lasse Svan.
Lasse Svan får en ny mulighed for at imponere, når han og resten af det danske mandskab torsdag møder Norge i en vaskeægte gruppefinale.
Den kamp kan man se direkte torsdag på DR1 med kampstart kl.
20.
15.
FacebookTwitterKopier linkEmner:Lasse Svan (håndboldspiller)|DR1|Østrig|Norge|Tunesien




https://www.dr.dk/sporten/haandbold/vm-herrer/dansk-topscorer-var-ikke-tilfreds-vi-ofrer-os-ikke-nok

VM herrerDansk topscorer var ikke tilfreds: 'Vi ofrer os ikke nok'Den danske playmaker Rasmus Lauge var ikke imponeret over den danske åbning på kampen mod Østrig.
Rasmus Lauge scorede seks mål i sejren over Østrig.
Af Michael Sten Jensen i Lyon16.
jan.
2019 kl.
00.
42Bemærk: artiklen er mere end 30 dage gammelLæs opHvis ingen andre vil, så må man jo vise vejen selv.
Og det gjorde Rasmus Lauge så.
Den danske playmaker var stærkt medvirkende til at flå det østrigske forsvar fra hinanden i anden halvdel af kampen, og Lauge kunne da efter kampen også notere sig som delt topscorer sammen med Magnus Landin.
Derudover blev han valgt som kampens spiller i Boxen.
Læs også:KAMPEN PÅ 1 MIN Danmark piller pynten af Østrig efter skidt åbningDen danske playmaker fik dog sammen med sine danske holdkammerater en kedelig åbning på kampen mod Østrig, hvor det kun blev til to mål i det første kvarter.
Kvaliteten, tempoet og vildskaben manglede, men det blev der heldigvis ændret på, som første halvleg skred frem, siger Rasmus Lauge.
- Vi brænder jo en helvedes masse chancer, og vi er for stillestående.
Vi får så gang i forsvarsspillet og kontrafasen, og så trækker vi stille og roligt fra.
I angrebsspillet var folk ikke villige til at bevæge sig og ofre det, der skulle ofres, mod et fysisk stærkt forsvar, og så får man svært ved at komme igennem.
Læs også:KROGHS KARAKTERER Taktisk ændring bragte Danmark tilbage på vinderkursNu kan tankerne så begynde at kredse om den kamp, som landsholdet har set frem til længe.
Den forventede gruppefinale mod Norge.
- Nu kan vi endelig begynde at fokusere på den kamp, men først har vi heldigvis en hviledag, hvor vi kan komme til hægterne, få trænet og kigget på de taktiske dispositioner, som vi gerne vil have styr på, og så bliver et bliver forhåbentligt et brag en kamp med to hold, der gerne vil spille hurtigt, siger Rasmus Lauge.
Danmark er med sejren over Østrig sikre på at tage minimum to point med sig ind mellemrunden.
FacebookTwitterKopier link




https://www.dr.dk/nyheder/udland/canada-beder-kina-benade-dodsdomt

HuaweiSe temaUdlandCanada beder Kina benåde dødsdømtEn narkodømt canadier fik i mandags ændret sin fængselsstraf til dødsstraf i Kina.
Canadiske Robert Lloyd Schellenberg blev først idømt 15 års fængsel, men straffen blev i mandags ændret til dødsstraf.
16.
jan.
2019 kl.
05.
52Bemærk: artiklen er mere end 30 dage gammelLæs opCanada har bedt Kina om at benåde den dødsdømte canadier Robert Lloyd Schellenberg, oplyser udenrigsminister, Chrystia Freeland.
- Vi har allerede talt med Kinas ambassadør i Canada og bedt om en benådning, siger hun.
36-årige Robert Lloyd Schellenberg blev i november idømt 15 års fængsel i Kina for narkosmugling, men i mandags blev hans straf ændret til dødsstraf.
Samtidig advarede de canadiske myndigheder i en ny rejsevejledning landets borgere om 'risikoen for tilfældig håndhævelse af loven' i Kina.
Af den opdaterede rejsevejledning fremgår det, Canada 'fortsat opfordrer alle canadiere, der rejser til Kina, til i høj grad at udvise forsigtighed'.
Strid efter anholdelse af Huawei-chefCanada og Kina har befundet sig i en hård strid, siden canadiske myndigheder i december anholdt en topchef fra den kinesiske telegigant Huawei, Meng Wanzhou.
Anholdelsen skete på anmodning fra USA.
Robert Lloyd Schellenberg blev pågrebet i 2014.
Han fik dommen på 15 års fængsel for at have medvirket til at smugle 222 kilo metamfetamin fra Kina ind i Australien.
Ifølge den kinesiske anklagemyndighed var canadieren hovedmanden i en international gruppe, som stod bag smuglingen.
Det var en appel fra den kinesiske anklagemyndighed, der mandag førte til dødsstraf til Schellenberg.
Robert Lloyd Schellenberg nægter sig skyldig.
/ritzau/FacebookTwitterKopier linkEmner:Kina|Canada|Anklagemyndigheden|Huawei|Smuglerier




https://www.dr.dk/nyheder/udland/mindst-15-draebt-i-angreb-mod-hotelkompleks-i-nairobi

UdlandMindst 15 dræbt i angreb mod hotelkompleks i NairobiSomalias militante islamistgruppe al-Shabaab har taget skylden for et angreb i Kenyas hovedstad.
Holtekompleks angrebet i Nairobi 16.
jan.
2019 kl.
02.
10Bemærk: artiklen er mere end 30 dage gammelLæs opMindst 15 personer har mistet livet i angrebet mod et hotelkompleks med kontorer, caféer og restauranter i Nairobi, oplyser politiet.
Angrebet begyndte midt på eftermiddagen lokal tid med en eksplosion rettet mod tre biler uden for en bank.
Samtidig udløste en selvmordsbomber en sprængladning i hotellets lobby.
Et uoplyst antal gæster kom alvorligt til skade, oplyser Kenyas nationale politidirektør, Joseph Boinnet, ifølge nyhedsbureauet AP.
Sent tirsdag aften, omkring otte timer efter angrebet begyndte, oplyste indenrigsminister Fred Matiang'i, at alle bygninger er sikret.
- Situationen er under kontrol.
Lad os alle huske på, at terrorisme aldrig vil besejre os, lød det fra Fred Matiang'i.
Læs også:Mindst en dræbt og fire såret ved hotel-angreb i NairobiHan kom ikke ind på antallet af dræbte og sårede, og myndighederne har ikke oplyst, hvor mange personer der menes at have deltaget i angrebet.
Somalias militante islamistgruppe al-Shabaab har taget skylden for angrebet.
- Vi står bag angrebet i Nairobi.
Operationen er stadig i gang.
Vi oplyser detaljer senere, sagde en talsmand for den islamistiske gruppe, Abdiasis Abu Musab, tidligt tirsdag aften dansk tid.
Udenrigsministeriet i Danmark har i et tweet advaret om angrebet ved Dusit D2 Hotel i Nairobis Westlands-område.
- Hold dig væk fra stedet.
Følg de lokale myndigheders anvisninger, hedder det.
/ritzau/FacebookTwitterKopier linkEmner:al-Shabaab|Nairobi|Somalia|Terrorisme|Udenrigsministeriet




https://www.dr.dk/sporten/haandbold/vm-herrer/vm-paa-3-minutter-danmark-klar-til-gruppefinale-og-stormagter-i

VM herrerVM PÅ 3 MINUTTER Danmark klar til gruppefinale og stormagter i gyserkampDanmark og Norge er klar til kampen om førstepladsen i gruppen, og så leverede Tyskland og Frankrig en VM-gyser.
Af Kasper Aleksander Thrane16.
jan.
2019 kl.
01.
01Bemærk: artiklen er mere end 30 dage gammelLæs opFire kampe og fire sejre med et tocifret antal overskydende mål.
Det er status for Danmark ved VM i håndbold efter tirsdagens kamp mod Østrig.
Helt fejlfrie var de danske spillere dog ikke.
En dårlig start gav en lille smule anledning til bekymring, hvis man virkelig har de negative briller på.
Men Danmark kom tilbage og vandt kampen med 28-17.
Læs også:KROGHS KARAKTERER Taktisk ændring bragte Danmark tilbage på vinderkursSå spillede Tyskland og Frankrig gruppefinale, og der var smæk for skillingen.
Se alt det og meget mere fra sjettedagen ved VM på 3 minutter i videoen over artiklen.
FacebookTwitterKopier linkEmner:Frankrig|Tyskland|Norge|Østrig




https://www.dr.dk/nyheder/indland/kort-se-hvor-akutsygehuse-traumecentre-og-sundhedsfaellesskaber-skal-vaere






https://www.dr.dk/sporten/haandbold/vm-herrer/nikolaj-jacobsen-ville-gerne-have-ventet-med-vise-taktisk-omstilling

VM herrerNikolaj Jacobsen ville gerne have ventet med at vise taktisk omstillingDanmark ændrede kampen mod Østrig, da holdet giv over til at spille syv mod seks.
Nikolaj Jacobsen måtte ændre på offensiven i sejren over Østrig.
Af Michael Sten Jensen i Lyon16.
jan.
2019 kl.
00.
06Bemærk: artiklen er mere end 30 dage gammelLæs opSpillet frem mod gruppefinalen mod Norge på torsdag er allerede i gang.
Derfor ville den danske landstræner, Nikolaj Jacobsen, helst ikke have vist for meget af det syv mod seks-spil, som var med til at vende en skidt dansk start i tirsdagens kamp mod Østrig.
Læs også:KAMPEN PÅ 1 MIN Danmark piller pynten af Østrig efter skidt åbningEfter et kvarter havde Danmark kun scoret to mål, men ændringen fik for alvor sat fut i den danske offensiv, og efter otte mål i streg uden modsvar fra østrigerne kunne kampen køres sikkert hjem til landstrænerens tilfredsstillelse.
- Jeg ville nok gerne have ventet med at vise vores syv mod seks til på torsdag, men fint nok, så fik vi set, at det kan fungere i kamp, så det er positivt.
Læs også:KROGHS KARAKTERER Taktisk ændring bragte Danmark tilbage på vinderkurs- Overordnet set var det fint.
Vi tilspiller os mange fine ting, men scorer ikke på vores chancer i kampens begyndelse.
Spillerne viser dog god moral og kæmper sig tilbage.
Niklas Landin har et par vigtige redninger, som giver tror på tingene, siger Nikolaj Jacobsen.
- To mål på et kvarter er for lidt mod Østrig, så det er ikke godt nok.
Danmark er med sejren over Østrig sikre på at have minimum to point med sig ind i mellemrunde, før holdet torsdag møder Norge.
FacebookTwitterKopier link




https://www.dr.dk/nyheder/udland/professor-kun-briterne-selv-kan-lose-kaotisk-brexit

BrexitSe temaUdlandProfessor: Kun briterne selv kan løse kaotisk brexitEU kommer næppe til at åbne aftale med Storbritannien.
Det vil svække EU-landene selv, påpeger professor.
Storbritannien har serveretten til at finde en løsning på landets vej ud af EU, vurderer EU-professor Marlene Wind.
16.
jan.
2019 kl.
02.
09Bemærk: artiklen er mere end 30 dage gammelLæs opDet er helt og holdent op til de britiske politikere at finde en løsning på landets vej ud af EU.
Det vurderer EU-professor Marlene Wind fra Københavns Universitet, efter at det britiske parlament klart har nedstemt den aftale, som EU og premierminister Theresa May er enige om.
- Hvis EU skal lade briterne blive i EU længere, så skal der være en klar indikation om, at briterne har et nyt forslag, siger Marlene Wind.
Det kunne ifølge Marlene Wind være en ny folkeafstemning, et parlamentsvalg eller enighed om en norsk løsning, hvor Storbritannien vil være en del af EU's marked uden at være medlem af unionen.
Læs også:Tusk opfordrer (næsten) briterne til at blive i EUSelv om EU-landene ikke er interesseret i et brexit uden en aftale, kan landene ikke give andre vilkår, uden at det går ud over dem selv.
- Så risikerer man en situation, hvor britiske virksomheder kan få bedre forhold til at handle, lavere miljøstandarder og mindre regulering, hvilket vil gøre dem mere konkurrencedygtige.
Hun spår, at den store uenighed i det britiske parlament kan ende med, at briterne bliver i EU.
- Jeg ville ikke blive overrasket, hvis alt det her kaos ender med, at brexit helt bliver aflyst, siger Marlene Wind.
/ritzau/FacebookTwitterKopier linkEmner:EU|Storbritannien|Theresa May (politiker)|EU-forhold|Københavns Universitet




https://www.dr.dk/nyheder/viden/teknologi/forskere-er-bekymrede-rensning-af-saltvand-skader-havene






https://www.dr.dk/sporten/haandbold/vm-herrer/den-levende-mur-i-buret-taendte-op-i-boxen






https://www.dr.dk/nyheder/udland/historisk-ydmygelse-forfaerdelse-og-knust-haarde-ord-om-brexit-nederlag






