https://www.dr.dk/sporten/badminton/badminton-gigant-anklager-dansk-direktoer-manipulation-savner-stadig-et-svar

BadmintonBadminton-gigant anklager dansk direktør for manipulation: Savner stadig et svarUdstyrsgiganten Yonex mener, at Badminton Danmark har manipuleret e-mails og kræver derfor et svar fra forbundet.
Badminton Danmarks direktør Bo Jensen er kommet i fokus hos Yonex oven på aftalen, som spillerne har indgået med forbundet.
Af Frederik Palle31.
jan.
2019 kl.
22.
57Bemærk: artiklen er mere end 30 dage gammelLæs opEn større sag mellem udstyrsgiganten Yonex og Badminton Danmark kan være under opsejling.
I går sendte det japanske firma et brev til Badminton Danmarks bestyrelse, hvori de anklager direktør Bo Jensen for manipulation og fordrejning af synspunkter.
Det så ellers ud til, at der var ro i den danske badmintonverden, efter det danske badmintonforbund og spillerne i søndags blev enige om en seks-årig aftale.
Det skete efter en langvarig kamp om blandt andet kommercielle rettigheder.
Læs også:Rutinerede og yngre kræfter skal forsvare dansk EM-titel i badmintonYonex mener, at Badminton Danmarks direktør Bo Jensen har fordrejet synspunkter og krav fra udstyrsgiganten og manipuleret med Yonex’ holdninger i forbindelse med, at aftalen skulle forhandles på plads.
Mange af de danske topspillere, heriblandt Viktor Axelsen, er sponseret af Yonex, men når de spiller for landsholdet, bærer de andre sponsorer på udstyret og beklædning.
Derfor opstiller Yonex helt efter bogen krav til, hvor meget spillerne må afvige fra deres individuelle aftale.
Hvad er Yonex?
- En af verdens førende producenter af badmintonudstyr- Producerer også udstyr til tennis og golf- Stammer fra Japan- Det anslås, at 80 procent af badmintonspillerne bruger Yonex' ketsjereOg det er altså blandt andet de krav, som badmintongiganten mener, at Badminton Danmark har fusket med.
Yonex har stadig ikke fået svar på deres brev til det danske forbund, men det forventer de at få:- Som vi skriver i brevet, så afventer vi selvfølgelig et svar fra Badminton Danmark.
Det har vi ikke fået endnu, selvom der er gået ret lang tid.
Når vi får det svar, vil vi sætte os ned med vores advokat og bedømme situationen.
Derfra tager vi en beslutning ud fra et advokatmæssigt synspunkt, forklarer Benni Holst Andersen, der er Yonex-direktør i Norden, til DR Sporten.
De største danskere sponseret af YonexViktor AxelsenChristinna PedersenMathias BoeCarsten MogensenJan Ø.
JørgensenKilde: www.
yonex.
dkI forbindelse med forhandlingerne med spillerne har Badminton Danmark angiveligt forsøgt at bygge bro mellem Yonex, spillere og forbundets egne sponsorer ved at sende en e-mail med et dokument, som er underskrevet af Taiji Suzuki, manager for Yonex’ internationale salgsafdeling.
- Det er beklageligt, at formanden ikke har haft ordentlig tid til at sætte sig ind i sagen.
Benni Holst Andersen, direktør i Yonex i NordenI det dokument er der de omtalte krav fra Yonex i relation til aftalen, men det er her, at problemerne opstår.
For i Yonex mener man ikke, at kravene i dokumentet stemmer overens med firmaets faktiske krav.
Man afviser også, at Suzuki overhovedet har sendt sådan et dokument med krav.
- Disse detaljer er blevet klippet og klistret, og vigtige aspekter og krav fra den samlede korrespondance er blevet udeladt, skriver Yonex i brevet til forbundet.
Læs også:Badmintonspillere om ny aftale: ’Mads Øland har forhandlet gennem hele konflikten’- Ydermere har vi været i stand til at slå fast, at Taiji Suzuki aldrig har sendt en e-mail med dette indhold, som det fremgår i dokumentet, trods det faktum at dokumentet har Taiji Suzukis afsendersignatur, forklarer de.
Afviser anklagerIfølge Politiken har Badminton Danmarks bestyrelsesformand René Toft taget afstand fra anklagerne.
Han siger dog, at sagen vil blive taget op på et hovedbestyrelsesmøde i næste uge.
- Det er nogle alvorlige anklager, Scansport A/S (Der varetager Yonex' marked i Norden, red.
) har rettet mod Badminton Danmarks direktør, Bo Jensen.
Viktor Axelsen er et af de helt store navne, som Yonex sponserer.
- Anklagerne er grundløse, da det arbejdsdokument, der er genstand for anklagerne, 100 procent korrekt gengiver Yonex Japans opfattelse af, hvordan spillere sponsoreret af Yonex kan anvendes markedsføringsmæssigt af Badminton Danmark, lyder det fra formanden.
Den kommentar fra René Toft kan Benni Holst Andersen fra Yonex ikke acceptere.
Han afventer stadig en officiel melding fra Badminton Danmark til Yonex.
Læs også:Antonsen satte verdens bedste til vægs og smed trøjen: 'Det er helt absurd'- Det er beklageligt, at formanden ikke har haft ordentlig tid til at sætte sig ind i sagen.
Det er egentlig det eneste, jeg vil sige om det, forklarer han.
- Vi håber, at de tager det seriøst, og når vi så får det svar, så vil det blive taget med i vores overvejelser.
Men jeg er ikke jurist, så det må være vores advokat eller vores bestyrelse, som skal tage en beslutning om, hvad der så skal ske, siger Benni Holst Andersen.
Det har ikke været muligt at få en kommentar fra Badminton Danmarks bestyrelsesformand René Toft.
FacebookTwitterKopier linkEmner:Badminton Danmark|Viktor Axelsen (badmintonspiller)|Yonex|Badminton|Japan




https://www.dr.dk/nyheder/indland/partier-beskyldes-loebe-fra-loefter-om-bedre-arbejdsmiljoe

Længere til pensionSe temaIndlandPartier beskyldes for at løbe fra løfter om bedre arbejdsmiljøForhøjet pensionsalder er ikke som aftalt gået hånd i hånd med bedre arbejdsmiljø, lyder kritik fra professor og fagbevægelse.
Kritikere mener, at politikerne har svigtet deres opgave med at sikre et bedre arbejdsmiljø i takt med, at pensionsalderen stiger.
Af Theis Lange Olsen31.
jan.
2019 kl.
22.
07Bemærk: artiklen er mere end 30 dage gammelLæs opPartierne bag velfærdsforliget fra 2006, der forhøjer folkepensionsalderen, løber fra et løfte om samtidig at investere i et sundere arbejdsmiljø.
Et godt eksempel er de markante nedskæringer af arbejdsmiljøets vagthund, Arbejdstilsynet, der i dag mangler en tredjedel af de ressourcer, som var til rådighed i 2007.
Samtidig står der stadig 1,2 milliarder kroner i Forebyggelsesfonden, som endnu ikke er brugt på arbejdsmiljøprojekter, som de er øremærket til.
Sådan lyder kritikken fra professor i arbejdsmiljø Peter Hasle og flere steder i den danske fagbevægelse.
- Vi kan se, at tilbagetrækningsalderen stiger, men investeringerne i arbejdsmiljøindsatsen er bortfaldet.
Så man opfylder ikke den aftale, man lavede i sin tid.
Det er stærkt problematisk, siger Peter Hasle fra Aalborg Universitet:- For det betyder, at der er nedslidende arbejdsmiljøproblemer, der ikke bliver løst, men som ville være løst med en opprioriteret indsats, siger han.
De markante nedskæringer i Arbejdstilsynet sender ifølge professoren et signal fra samfundet til virksomhederne om, at et sundt arbejdsmiljø ikke er særlig vigtigt.
- Arbejdstilsynet er signalet til virksomhederne om, at arbejdsmiljøet skal tages alvorligt.
Når de kommer sjældnere og sjældnere på arbejdspladsen, får man jo et billede af, at det ikke er særligt alvorligt, siger Peter Hasle.
Status qouI Fagbevægelsens Hovedorganisation mener næstformand Ejner K.
Holst også, at politikerne er løbet fra et løfte om at kombinere en forhøjet folkepensionsalder med investeringer i bedre arbejdsmiljø.
- Man skrev højt og tydeligt, at der skulle være en kombineret indsats, men den indsats er mindre i dag, end den var i 2006.
Så balancen er forsvundet, siger Ejner K.
Holst.
Men hvordan ved du, at et beskåret Arbejdstilsyn er lig med et dårligere arbejdsmiljø?
- Vi kan jo se, at der er sket et drastisk fald i antallet af påbud, og de påbud var ikke givet ud af den blå luft.
Så det vil alt andet lige give en dårligere kontrol, siger Ejner K.
Holst.
En helt ny undersøgelse fra Det Nationale Forskningscenter for Arbejdsmiljø viser, at andelen af beskæftigede danskere med både fysiske og psykiske belastninger er steget en smule i perioden fra 2012 til 2018.
Samtidig er antallet af arbejdsulykker i 2017 stort set det samme som i 2012 - alvorlige arbejdsulykker og dødsulykker er der dog blevet færre af.
Ubrugte penge til forebyggelsePolitikerne gav i 2006 tre milliarder kroner til Forebyggelsesfonden, øremærket til projekter, der skulle støtte bedre arbejdsmiljø og forebyggelse af nedslidning.
Velfærdsforliget 2006Det står der i aftalen:- Der skal ydes et ekstraordinært bidrag til, at et længere liv også bliver et bedre liv og giver bedre chancer for et arbejdsliv for den enkelte, der er længere og har større kvalitet.
Derfor gennemføres initiativer med sigte på at forebygge nedslidning og forbedre arbejdsmiljøet, blandt andet i brancher, hvor relativt mange er truet af nedslidning.
- Det (regler om tilbagetrækning, red.
) skal sikre en bedre balance mellem det antal år, vi er på arbejdsmarkedet, og de år, vi bruger på efterløn og pension.
Desuden styrkes indsatsen for at forebygge nedslidning og styrke arbejdsmiljøet.
Det vil styrke grundlaget for senere tilbagetrækning.
Kilde: Velfærdsaftalen 2006Ifølge professor Peter Hasle var resultaterne af de første projekter positive, men fonden har stadig 1,2 milliarder ubrugte kroner i kassen.
- Man investerede i bestemte brancher, som var nedslidningstruede.
Det kunne være steder, hvor man manglede tekniske løsninger, for eksempel nye stilladser til murerne, så deres tunge løft blev begrænset.
- Men fonden blev sat i stå for nogle år siden.
Der er stadig penge i den, men de er et sted i Finansministeriet, som ikke vil frigive dem af finanspolitiske årsager, selvom man mangler den indsats, siger Peter Hasle.
Minister: Vi har malet med den brede penselBeskæftigelsesminister Troels Lund Poulsen (V) erkender, at arbejdsmiljøindsatsen har haltet historisk.
- Vi må desværre konstatere, at vi ikke er nået i mål i forhold til de forskellige målsætninger, vi har stillet op, og det er derfor, vi bliver nødt til at gentænke hele vores arbejdsmiljøindsats.
Der er for mange, der bliver nedslidt på det danske arbejdsmarked i dag, siger han.
Ministeren er klar til at se på, om Arbejdstilsynet skal tilføres flere midler, men vil samtidig målrette tilsynet til enkelte brancher.
- Vi skal først og fremmest have et mere effektivt tilsyn fra Arbejdstilsynet, og vi skal lave meget mere målrettetde initiativer i forhold til de brancher, hvor man bliver meget hårdt nedslidt – det er byggeri og anlæg, men også slagterier.
- Sandheden er, at vi har malet for meget med den brede pensel og ikke været gode nok til at sætte ind over for de brancher, hvor folk bliver nedslidt, siger Troels Lund Poulsen, der afviser, at partierne bag velfærdsaftalen fra 2006 er løbet fra løfter:- Skiftende regeringer har taget initiativer for at sikre et bedre arbejdsmiljø, men vi må altså konstatere, at vi ikke er nået i mål i forhold til de målsætninger, vi har stillet op, lyder det.
S: Vi har taget ansvarOppositionen vil styrke Arbejdstilsynet med 100 millioner kroner, der ifølge Socialdemokratiets beskæftigelsesordfører, Leif Lahn Jensen, sikrer, at tilsynet kommer tilbage på 2015-niveau, hvor partiet sidst sad i regering.
- Vi synes, det var et godt niveau.
Det siger sig selv, at hvis vi skal have et godt arbejdsmiljø, så skal vi også have nogle til at kontrollere dem, der skal sørge for det gode arbejdsmiljø, siger han.
Men når du læser formuleringerne i aftalen fra 2006, har I så levet op til jeres ansvar?
- Jeg mener, at Socialdemokratiet har levet op til det og taget ansvar.
Vi har haft fokus på arbejdsmiljøet og forebyggelse.
Man skal også bare huske på, at da vi gik ind i velfærdsaftalen i 2006, var der en efterløn, men den har de borgerlige efterfølgende aftalt at afskaffe, siger Leif Lahn Jensen.
Velfærdsaftalen fra 2006 blev indgået af Venstre, De Konservative, Dansk Folkeparti, Socialdemokratiet og De Radikale.
FacebookTwitterKopier linkEmner:Arbejdsmiljø|Arbejdstilsynet|Troels Lund Poulsen (politiker)|Venstre|Erhverv




https://www.dr.dk/nyheder/penge/svenske-tog-vil-konkurrere-med-dsb-i-danmark

PengeSvenske tog vil konkurrere med DSB i DanmarkSvenske SJ vil investere 7,5 milliarder kroner i nye tog, og planen er at nogle skal til Danmark.
Det statsejede svenske togselskab SJ planlægger at køre passagertog fra København til Fyn om to-tre år og senere også til Jylland.
(Arkivfoto) 31.
jan.
2019 kl.
22.
31Bemærk: artiklen er mere end 30 dage gammelLæs opDet statsejede svenske togselskab SJ planlægger at køre passagertog fra København til Fyn om to-tre år og senere også til Jylland, skriver Jyllands-Posten.
- Når vores materiel er på plads om to-tre år, vil vi være klar til at køre fra København til Odense og senere til Aarhus, når der bliver elektrificeret hele vejen, siger administrerende direktør, Crister Fritzson.
Om en uge præsenterer SJ sine planer for Folketingets Transportudvalg.
SJ har i de seneste år øget passagertallet med fem-syv procent om året, mens DSB har oplevet faldende passagertal.
Det svenske selskab vil de næste fem år investere 7,5 milliarder kroner i nye tog og renovering af eksisterende – og nogle skal efter planen skal til Danmark.
Læs også:Biler og busser presser DSB på de lange strækningerIfølge trafikprofessor Mogens Fosgerau fra Københavns Universitet er det godt nyt for passagererne med mere konkurrence, skriver avisen.
Han forudser dog, at hvis konkurrencen bliver hård, kan det betyde, at staten må øge tilskuddet til DSB.
For nogle af de penge, DSB i dag tjener på ruten København-Aarhus, bruges til at dække underskud andre steder.
Ifølge DSB-underdirektør, Aske Wieth-Knudsen, er man klar til konkurrencen.
- Det vil stadig være os, der har flest afgange mellem København og Odense, siger han.
/ritzau/FacebookTwitterKopier linkEmner:DSB|København|Københavns Universitet|Aarhus|Togselskaber




https://www.dr.dk/nyheder/kultur/boeger/leonora-christina-skov-overrasket-med-de-gyldne-laurbaer-er-det-rigtigt

BøgerLeonora Christina Skov overrasket med De Gyldne Laurbær: 'Er det rigtigt?
'Årets vinder af De Gyldne Laurbær kunne slet ikke forstå, at hun havde vundet.
Forfatter Leonora Christina Skov blev i den grad overrasket, da hun i dag prisen De Gyldne Laurbær for sin roman "Den, der lever stille" hos boghandlen Arnold Busck på Købmagergade i København.
Af Sally Frydenlund Larsen31.
jan.
2019 kl.
22.
03Bemærk: artiklen er mere end 30 dage gammelLæs opLeonora Christina Skov troede egentlig, hun var på boghandlerbesøg for at signere og sætte røde læbestiftskys i en stak bøger.
Hun troede også først, at De Gyldne Laurbær skulle uddeles i morgen.
Derfor kom det som noget af en overraskelse, da venner, kolleger og formand for De Gyldne Laurbær, Kenneth F.
Pedersen, pludselig sprang frem med flag, blomster og klapsalver.
- Ej, hvor er det fantastisk.
Er det rigtigt?
Jeg er simpelthen så glad, udbrød den nyslåede vinder af De Gyldne Laurbær, inden hun straks fik stukket et glas champagne i hånden.
Forfatter Leonora Christina Skov omfavner sin kone Annette K.
Nielsen, som også spiller en stor rolle i vinderbogen 'Den, der lever stille'.
Leonora Christina Skov er ikke ny som forfatter, men mange danskere har først lært hende at kende i 2018.
Her udgav hun nemlig bogen 'Den, der lever stille' om sin turbulente opvækst, præget af svigt, uindfriede forventninger og ja, stilhed.
- Jeg tænkte, at hvis ikke jeg vinder for den her, så vinder jeg aldrig, siger Leonora Christine Skov.
I fornemt selskabDisse forfattere har tidligere vundet De Gyldne Laurbær:Karen Blixen i 1952 for 'Babettes gæstebud'Tove Ditlevsen i 1955 for 'Kvindesind'Klaus Rifbjerg i 1966 for 'Operaelskeren'Benny Andersen i 1974 for 'Personlige papirer'Johannes Møllehave i 1979 for 'Læsehest med æselører'Suzanne Brøgger i 1981 for 'Tone'Lise Nørgaard i 1992 for 'Kun en pige'Jakob Ejersbo i 2002 for 'Nordkraft'Knud Romer i 2006 for 'Den som blinker er bange for døden'Helle Helle i 2011 for 'Dette burde skrives i nutid'Jesper Wung-Sung i 2017 for 'En anden gren'- Det har føltes som om, den her bog har været velsignet fra starten.
Den fik læsere fra starten og så meget kærlighed med på vejen, fortsætter hun.
Allervigtigste prisDe Gyldne Laurbær er blevet uddelt hvert år siden 1949, og årets vinder befinder sig nu i fornemt selskab.
Både Karen Blixen, Tove Ditlevsen og Lise Nørgaard har tidligere modtaget prisen.
Det er læserne, der udnævner årets vinder ved at stemme på årets bedste bog.
- Det her er den vigtigste pris for mig.
Det er jo boghandlerne, det er jo læserne.
Det er så stort, jeg kan ikke engang sige ord.
Det burde jeg kunne, jeg er forfatter, men det kan jeg altså ikke, lød det fra en overvældet Leonora Christina Skov.
Selvom hun ikke er ny som forfatter, skal hun først nu vænne sig til et liv som prismodtager.
- Jeg har ikke været i spil til noget som helst før.
Jeg har skrevet i mange år, det er mit 16.
år, men jeg har aldrig været indstillet til noget som helst.
Blå bog:•Født den 31.
maj i 1979.
•Forfatter og litteraturkritiker.
•Gift med videnskabsjournalist Annette K.
Nielsen.
•Udgav sin første roman i 2003, men har opnået bred folkelig succes med sin nyeste roman 'Den, der lever stille', som i dag indbragte hende De Gyldne Laurbær.
•Bogen handler om hendes egen barndom, som var præget af ensomhed, psykisk vold og et anstrengt forhold til sine forældre, som senere ikke ville anerkende hendes seksualitet som lesbisk.
•I 2018 vandt hun homo-prisen 'Årets Laks' for 'Den, der lever stille'.
FacebookTwitterKopier linkEmner:Karen Blixen (forfatter)|Leonora Christina Skov (forfatter)|Tove Ditlevsen (forfatter)|Litteratur|Lise Nørgaard (forfatter)




https://www.dr.dk/nyheder/indland/toemrer-vi-mangler-kontrol-selv-naar-den-er-helt-gal

IndlandTømrer: Vi mangler kontrol, selv når den er helt galDet fysiske arbejdsmiljø i byggebranchen er ikke forbedret i årevis.
Jens Ole Bang er en del af en sikkerhedspatrulje, som fagforeningerne har taget initiativ til.
Af Nis Kielgast31.
jan.
2019 kl.
22.
01Bemærk: artiklen er mere end 30 dage gammelLæs op57-årige Jens Ole Bang er tømrer, men i dag har han været rundt på byggepladser med årvågne øjne i stedet for hammer og sav.
Han er en del af en sikkerhedspatrulje, som fagforeningerne har taget initiativ til, og det, han ser, bekymrer ham.
Det er lidt et lotterispil.
Selvom vi siger, den er virkelig gal, så har de meget lang udrykningstid.
Jens Ole Bang, tømrer- Vi finder desværre ret ofte rigtig grelle ting.
Vi skal jo sætte barren, så folk kommer hele hjem, og på visse byggepladser er det ikke tilfædet i dag, fortæller Jens Ole Bang.
Der er grund til bekymring på landets byggepladser, når man læser den rapport, som Det Nationale Center for Arbejdsmiljø udgav i dag.
Her ligger byggebranchen på førstepladsen over brancher, hvor der er problemer med det fysiske arbejdsmiljø.
Læs også:Ny undersøgelse: Lidt færre lønmodtagere døjer med smerterHver fjerde medarbejder udsættes for væsentlige belastninger og har symptomer på, at arbejdsmiljøet ikke er i orden.
Det er omtrent samme niveau som for seks år siden.
Færre penge til ArbejdstilsynetIfølge tømreren er manglende kontrol på byggepladser en stor del af årsagen.
De sidste 10 år er der blevet skåret markant i pengene til tilsyn med arbejdsmiljøet.
Og det kan mærkes, mener Jens Ole Bang.
- Nogle gange kommer de, og nogle gange kommer de ikke.
Det er lidt et lotterispil.
Selvom vi siger, den er virkelig gal, så har de meget lang udrykningstid.
Ifølge en opgørelse fra Beskæftigelsesministeriet er en tredjedel af bevillingen til at lave tilsyn blevet skåret væk siden 2007.
- De har ikke ressourcerne.
Der sidder ikke en mand i københavnsområdet, som bare lige kan køre ud på en plads.
De kører kampagner en gang imellem, og det er fint, men på de pludselig opståede sager, der har de for lang udrykningstid, siger Jens Ole Bang.
FacebookTwitterKopier linkEmner:Bygge- og anlægsvirksomhed|Arbejdsmiljø|Arbejdstilsynet|Beskæftigelsesministeriet|København




https://www.dr.dk/nyheder/udland/eu-skal-lede-gruppe-der-skal-lose-konflikt-i-venezuela

Protester i VenezuelaSe temaUdlandEU skal lede gruppe der skal løse konflikt i VenezuelaEU-Parlamentet har i dag anerkender oppositionsleder i Venezuela som præsident.
EU skal stå i spidsen for en international kontaktgruppe for at løse konflikten i Venezuela, fortalte EU's udenrigschef, Federica Mogherini.
31.
jan.
2019 kl.
21.
11Bemærk: artiklen er mere end 30 dage gammelLæs opEU skal stå i spidsen for en international kontaktgruppe med sydamerikanske lande for at hjælpe med at løse den politiske krise i Venezuela, oplyser EU's udenrigschef, Federica Mogherini.
Med i gruppen er repræsentanter fra Storbritannien, Frankrig, Tyskland, Bolivia og Ecuador.
Planen er, at hvis der ikke er sket noget, inden der er gået 90 dage, vil man overveje at sanktionere den siddende regering med præsident Nicolas Maduro i spidsen yderligere.
Læs også:EU-parlamentet blåstempler oppositionsleder som Venezuelas præsident- Formålet er at ledsage landet på en fredelig og demokratisk måde mod fredelige og demokratiske valg, siger Mogherini, efter et møde med EU's udenrigsministre i den rumænske hovedstad, Bukarest.
Spidset voldsomt tilDen politiske uro i Venezuela er spidset voldsomt til de seneste par uger.
Det er særligt sket, efter at Juan Guaidó, der er formand for parlamentet, har udråbt sig selv til præsident.
Udmeldingen kommer samme dag, som Europa-Parlamentet har stemt for at anerkende Guaidó som præsident og opfordret EU-lande til at gøre det samme.
Maduro nægter at gå af og anklager Guaidó for at begå et kup.
USA, EU og en række vestlige lande støtter Guaido og hans krav om et nyvalg.
Danmark har gennem udenrigsminister Anders Samuelsen (LA) offentligt bakket op om Guaidó.
/ritzau/FacebookTwitterKopier linkEmner:EU|Europa-Parlamentet|Federica Mogherini (politiker)|Venezuela|EU-forhold




https://www.dr.dk/nyheder/politik/mette-frederiksen-efter-valgsejr-de-unge-har-valgt-socialdemokratiets-dagsorden

PolitikMette Frederiksen efter valgsejr: De unge har valgt Socialdemokratiets dagsordenS-formanden glæder sig over, at partiet nu har fat i de unge, kommende vælgere.
En glad Mette Frederiksen (S) umiddelbart efter det står klart, at 80.
000 skoleelever har valgt hendes parti som landets største.
Af Nicolas S.
Nielsen31.
jan.
2019 kl.
20.
43Bemærk: artiklen er mere end 30 dage gammelLæs opMed 22,6 procent af stemmerne er Socialdemokratiet igen det største parti blandt vælgerne ved skolevalget.
80.
000 elever har stemt og gjort formand Mette Frederiksens parti til det største.
Et resultat hun har svært ved skjule sin begejstring over.
- Jeg er selvsagt meget, meget glad.
Socialdemokratiet går markant frem ved det her valg, og det er først og fremmest en valgsejr for vores unge i Danmarks Socialdemokratiske Ungdom.
- Men det er klart, at være det største parti blandt vores børn og unge, det gør mig som partiformand rigtig, rigtig glad, siger Mette Frederiksen.
Ved de seneste to valg har Venstre været det største parti, hvilket Skolevalget 2019 altså laver om på.
I år får Venstre 17 procent af stemmerne.
(© Skolevalg.
dk)Læs også:Socialdemokratiet er det største parti hos 80.
000 skoleeleverMette Frederiksen: Vi har fat i de ungeSelvom skolevalget jo på ingen måde kan overføres til det kommende folketingsvalg, så tager Mette Frederiksen alligevel noget med videre.
For siden hun blev valgt som formand for Socialdemokratiet, har hun fået at vide, at partiet har svært ved at få fat i de unge.
- Jeg har fået at vide mange gange som formand for Socialdemokratiet, at vi ikke har fat i de unge.
Nu er vi det største parti.
- Jeg håber, det er et udtryk for, at det, der er vigtigt for de unge, også er vigtigt for Socialdemokratiet.
Det, vi brænder for som socialdemokrater om at bekæmpe ulighed, skabe et mere solidarisk Danmark og det grønne, det er også de unges dagsorden.
Blåt flertalMens Socialdemokratiet og Mette Frederiksen kan glæde sig over at være størst, er det ikke S-formanden, der ville få flertal bag sig til at besætte Statsministeriet, hvis de 80.
000 skoleelever kunne vælge.
Blå blok står til at få 51,2 procent af stemmerne og har dermed flertal.
Det glæder Venstres politiske ordfører Britt Bager.
- Det er jeg selvfølgelig rigtig glad for.
- Man kan sige, at skolevalget lidt tegner en tendens.
Jeg håber, det her tegner en tendens for folketingsvalget, siger hun.
Tallene kan dog ikke bruges umiddelbart bruges til at konkludere, at der ville være blåt flertal i Folketinget, da hverken Kristendemokraterne eller Nye Borgerlige kommer over spærregrænsen.
Hverken Kristendemokraterne eller Nye Borgerlige får dog nok stemmer til at komme ind i Folketinget.
FacebookTwitterKopier linkEmner:Britt Bager (politiker)|Mette Frederiksen (politiker)|Socialdemokraterne|Folketinget|Valg og folkeafstemninger




https://www.dr.dk/nyheder/penge/chris-moeller-gik-ned-med-stress-efter-bios-chikane-der-var-ikke-det-der-ikke-var-galt

Falck-Bios-sagenSe temaPengeChris Møller gik ned med stress efter Bios-chikane: Der var ikke det, der ikke var galtChris Møller fortryder ikke, at han tog et udskældt job som ambulancefører hos Bios.
"Hvad man ikke dør af, gør en stærkere," siger han.
Af Mathias Sommer31.
jan.
2019 kl.
21.
00Læs opNår 36-årige Chris Møller sætter sig ind i ambulancen og starter sirenen, ved han godt, at det drejer sig om liv og død.
Derfor var han også bevidst om, at der var følelser på spil, da et stort udbud om ambulancedriften i Region Syddanmark i 2014 gik til det ukendte hollandske driftsselskab Bios.
Men at reaktionerne skulle blive så voldsomme, da han den 1.
september 2015 første gang mødte ind på sin nye arbejdsplads, havde han slet, slet ikke regnet med.
Konkurrencerådet: Vil politianmelde FalckKonkurrencerådet vil melde redningstjenesten Falck til Bagmandspolitiet for at have misbrugt sin markedsposition til at presse konkurrenten Bios af markedet.
Det var i forbindelse med overdragelsen af en ambulancekontrakt til det hollandske selskab Bios i Region Syddanmark i 2014, at Falck ifølge rådet forsøgte at presse konkurrenten af pinden.
Konkurrencerådet har derfor besluttet "at anmelde sagen til Statsadvokaten for Særlig Økonomisk og International Kriminalitet med henblik på en strafferetlig forfølgelse", lyder det.
- 'Bare vent, til du begynder, så skal du nok mærke kærligheden', havde jeg fået at vide fra kollegaerne på min tidligere arbejdsplads.
Den kom så bare tifoldigt, siger Chris Møller, der i dag er ambulanceredder for Region Syddanmarks eget driftsselskab Ambulance Syd.
RadioproblemerEfter i en årrække at have været redder hos Falck og Response var Bios en kærkommen lejlighed til at vende hjem til Fyn og samtidig prøve nyt.
Så da en tidligere kollega ringede og tilbød ham et job hos Bios, sagde Chris Møller ja.
- Der var nye uniformer, nye stationer, og der var en fed, moderne tænkning i gang.
Vi ville virkelig gerne alle sammen have det til at fungere, og der var en stærk fællesskabsfølelse på Bios, da vi startede op, fortæller han.
Jeg var rigtigt, rigtigt glad for at være i Bios, og jeg vil altid huske tilbage på det som gode minder trods ar på sjælen og lidt spark i røven af befolkningen derude.
Men det har også været med til at gøre mig stærkere, og hvad man ikke dør af, gør en stærkere.
Chris MøllerMen allerede på dag ét opstod der problemer, da Falcks reddere skulle overdrage deres radioer til Bios.
Under en ceremoni i Odense blev radioerne pillet ud af bilerne.
- Der stod nogle gamle kollegaer, som ikke ville fortælle, hvor radioerne var.
Det var jo også en institution, som lukkede, og mange var kede af det, så det var en mærkelig stemning, samtidig med at vi skulle i gang med noget nyt.
HjertestopSamtidig voksede vreden i folkedybet mod Chris Møller og hans kolleger hos Bios:Chris Møller skulle forholde sig til voldsomme beskyldninger på Facebook.
Blandt andet denne historie om en ældre mand, som blev sat af i vejkanten.
- Det var jo fuldstændigt håbløst.
Det er så barnligt af den, der har skrevet.
Det er absurd, og jeg kan ikke forstå, at folk kan få sig selv til at skrive sådan noget, det er taget ud af den blå luft.
Ingen reddere ville behandle en patient på den måde, siger Chris Møller.
- Der blev oprettet modstandsgrupper og antigrupper på Facebook, og der var ikke grænser for, hvad vi blev udsat for.
Det startede med gamle kollegaer fra Falck, som beskyldte os for alt muligt: Vi var på euforiserende stoffer, kunne ikke tale dansk, og så hoppede hr.
og fru Danmark også med på vognen.
Der var ikke det, der ikke var galt, siger Chris Møller.
- Jeg skulle hele tiden have ørerne ude og øjne i nakken.
Vi blev antastet af folk, der slet ikke kendte os, bare fordi vi kørte for Bios, siger Chris Møller.
Vreden mod Bios voksede kraftigt, da Bios blev beskyldt for at være skyld i et dødsfald, husker Chris Møller:- Der var desværre én, der døde efter et hjertestop.
Om vedkommende kunne være genoplivet, ved jeg ikke, jeg kørte ikke turen.
Men jeg ved, at der begyndte en decideret hetz, hvor pressen også begyndte at sluge den her smædekampagne.
Det var nogle enormt hårde beskyldninger, og jeg syntes, at det var unfair pludselig at blive hængt ud for noget, som altid er foregået.
"Godt jeg ikke er hans patient", stod der på Facebook om Chris Møller, efter han havde blandet sig i en debat under en artikel.
Gik ned med stressMen kritikken på de sociale medier og den hårde behandling i medierne kunne ikke knuse kampgejsten, fortæller Chris Møller.
I hvert fald ikke i starten.
Men efterhånden blev den underbemandede arbejdsplads slidt ned.
- Man griner jo lidt i starten.
Men efterhånden bliver man temmeligt irriteret, når man læser sådan noget.
Der er mange følelser, der går igennem en; jeg ved, jeg kan mit arbejde, jeg har kørt i mange år, jeg har reddet mange liv, patienterne kan lide mig.
Det er jo bare sølle mennesker, der skriver sådan noget - og bruger deres liv på at rakke ned på folk, fordi man kører for fjenden, siger han.
Chris Møller, da det hele tegnede lovende, og han var ny i job hos Bios, som havde vundet et stort udbud om ambulancedrift i størstedelen af Region Syddanmark.
- Det var især nogle af de ældre Falck-reddere, som tog kampen op, da jeg kom tilbage til Fyn og skulle køre for Bios.
Vi blev jo virkelig hængt ud, og mange af mine kolleger fik hængt deres privatliv ud på Facebook.
Det var meget ubehageligt.
- På sigt så kom tømmermændene for alvor.
Kollegaerne omkring mig gik ned med stress, det skete også for mig selv.
Det havde jeg jo ikke set komme.
Jeg havde set mig selv som en stærk person, der kunne redde liv, men så kom tømmermændene, og det blev en meget hård tid.
Falck stod bag smædekampagneSiden er det kommet frem, at Falck stod bag en kampagne, der skulle tilsmudse Bios og samtidig ikke måtte pege tilbage på Falck.
Falck hyrede flere kommunikationsbureauer til at påvirke folkestemningen blandt andet gennem Facebook-grupper.
Sådan lyder anklagen i hvert fald fra Konkurrencerådet, som vil politianmelde Falck for brud på konkurrencereglerne.
Falck har indrømmet at have handlet 'pinligt', da Bios vandt udbuddet i Region Syddanmark.
Chris Møller oplevede også angrebet mod Bios som koordineret.
Han har ikke noget negativt at sige om Falck.
Men han er skuffet over flere af sine tidligere kollegaer, der hængte ham og hans kolleger ud med navns nævnelse og beskyldte dem for 'hvad som helst':- Vi havde blandt andet en kollega fra Vestfyn, som var helt håbløs.
Han oprettede falske profiler, hvor han bare sad og svinede os til.
Det var på så lavt et niveau, at man virkelig havde ondt af manden.
Men jeg havde da en kollega, som led af PTSD efter at have været udsendt og tidligere havde været i et alkoholmisbrug.
Hvad han ikke blev hængt ud for.
Det var simpelthen så lavt, siger Chris Møller.
Hvad du ikke dør afChris Møller fortryder ikke et sekund, at han sagde ja til jobbet hos Bios.
Selv om tiden var noget af en rutsjebane-tur for ham og Bios, var det et interessant kapitel, fortæller han.
- Jeg var rigtig, rigtig glad for at være i Bios, og jeg vil altid huske tilbage på det som gode minder trods ar på sjælen og lidt spark i røven af befolkningen derude.
Men det har også været med til at gøre mig stærkere, og hvad man ikke dør af, gør en stærkere - trods stress, siger Chris Møller.
Sagen kort•I 2014 beslutter Regionsrådet i Region Syddanmark, at Bios, et nystiftet dansk-hollandsk selskab, skal overtage ambulancedriften i Syd- og Sønderjylland og på Fyn fra Falck, som udtrykker stor utilfredshed med beslutningen.
•I 2015 begynder ambulancedriften at halte for Bios.
Medarbejdere søger væk fra virksomheden, og der er bøvl med vagtplaner og responstiden.
•Fra 2016 kan Bios ikke længere opfylde sine kontraktlige forpligtelser, fordi de ikke har ansatte nok.
•I juli 2016 begærer Region Syddanmark Bios konkurs.
•Bios beskylder Falck for at have spredt negative rygter om selskabet, så medarbejderne søgte over til Falck.
•I juni sidste år undskylder Falck for sin opførsel.
FacebookTwitterKopier linkEmner:BIOS Ambulance Service|Region Syddanmark|Fyn|Redningsvirksomhed|Sygdomme og lidelser




https://www.dr.dk/nyheder/indland/saadan-ser-en-livstidsfanges-hverdag-ud

IndlandSådan ser en livstidsfanges hverdag ud Dansk Folkeparti vil begrænse livstidsdømtes besøgsrettigheder.
Sådan er reglerne nu.
Fængselslivet består af de samme rutiner hver dag, og hvis det står til Dansk Folkeparti, vil livstidsdømte ikke længere kunne møde nye mennesker i fængslet.
Af Stine Delfs31.
jan.
2019 kl.
20.
00Bemærk: artiklen er mere end 30 dage gammelLæs opDansk Folkeparti fremsætter fredag et nyt beslutningsforslag, som skal begrænse livstidsdømte i at skabe nye relationer til folk uden for fængslet.
Det sker efter Dansk Folkepartis retsordfører, Peter Kofod, er blevet stødt over, at drabsdømte Peter Madsen har haft besøg af fire kvinder siden han blev fængslet.
Det har fået kritik fra fængselsforbundet, som siger, at de indsatte vil blive desperate, hvis man fratager den rettighed.
Sådan er livstidsdømtes hverdag i fængslet:Livstidsdømte afsoner det første stykke tid af deres dom i lukkede fængsler, men deres hverdag skiller sig ikke ud fra andre indsattes med mildere domme.
Livstidsdømtes hverdag kan varriere en smule fra fængsel til fængsel, når det kommer til fritidsaktiviteter og jobmuligheder.
Men typisk bliver fangerne vækket mellem klokken syv og otte, spiser morgenmad, går på arbejde eller i skole - som foregår inde i fængslet.
Når de får fri om eftermiddagen, kan de deltage i forskellige fritidsaktiviteter, indtil de bliver låst inde i deres celler mellem klokken 20 og 22.
Livstidsfanger sidder ikke på ét samlet sted i ét fængsel eller én afdeling.
De kan afsone i forskellige fængsler side om side med andre indsatte.
Alle indsatte skal være beskæftiget, det vil sige, at de enten skal arbejde eller gå i skole - med mindre de er i en form for behandling.
Besøg i fængslet:Indsatte i Vestre Fængsel kan få besøg alle ugens dage - bortset fra fredag og lørdag og besøgene foregår typisk i tidsrummet 8-20.
Man må have tre personer på besøg samtidig - heraf højst to voksne.
Hvor længe varer en livstidsdom?
Livstid er den danske straffelovs strengeste straf.
Når man har afsonet minimum 12 år af en livstidsdom, kan man søge om prøveløsladelse.
Den gennemsnitlige afsoning inden prøveløsladelse for livstidsdømte er på cirka 17 år, baseret på de fem prøveløsladelser, der har været fra 2008-2017.
Dobbeltmorderen Naum Conevski og rovmorderen Seth Sethsen afsoner fortsat deres livstidsdomme på henholdsvis 36.
og 33.
år.
På nuværende tidspunkt afsoner 26 fanger en livstidsdom i Danmark.
De besøgene skal have bestilt tid i forvejen, og man skal have en godkent besøgstilladelse, som man skal ansøge om.
Indsatte har ret til besøg i mindst en time om ugen og besøget foregår enten i et besøgsrum eller i den indsattes egen stue.
I besøgsrummet er der stole, bord og sofa.
De lukkede fængsler har besøgslejligheder med mulighed for overnatning.
De er indrettet, så de ligner almindelige hjem så meget som muligt.
De er først og fremmest for indsatte med børn, så de kan være sammen med deres familier i naturlige rammer.
Kontakt til verden udenfor:De indsatte må ringe til ti personer, der på forhånd skal være godkendt.
Alle telefonsamtaler bliver optaget på bånd, og de bliver kontrolleret bagefter ved stikprøver.
Man kan ikke modtage opringninger udefra i et lukket fængsel.
Indsatte kan modtage post, men brevene vil blive åbnet af personalet i de indsattes påsyn for at tjekke dem for ulovligt indhold.
Brevene bliver ikke læst, med mindre den indsatte er underlagt brevkontrol.
Familieliv:I Vestre Fængsel har de en speciel afdeling med børneansvarligt personale, hvis rolle er at hjælpe de indsatte med at beholde en god relation til deres børn og sørge for gode vilkår for besøg og kontakt.
Vestre Fængsel har også et besøgsrum, der er specielt indrettet til besøg med børn, blandt andet med bamser og legetøj til de mindste, spil og et tv.
Lejlighedsvis er der også forskellige arrangementer for familien og børnene - for eksempel bagedage.
De indsatte har også mulighed for at indtale godnathistorier på en CD, som de kan sende hjem til deres børn.
Barnet kan afspille godnathistorien derhjemme, når de savner deres mor eller far og har behov for at høre deres stemme.
Arbejde:Danske fængsler har værksteder og forskellige typer af produktioner som for eksempel jern-, snedker- og kartonnage, som så vidt muligt skal ligne almindelige arbejdspladser uden for fængslet.
De ledes af faguddannede medarbejdere.
De indsatte får løn for deres arbejde, som ligger på 10,38 kroner i timen, og dertil kan man få forskellige tillæg, så man komme op på en timeløn på 16,70 kroner (2018).
Uddannelse:I danske fængsler kan man få forberedende voksenundervisning og almen voksenundervisning, der svarer til grundskolens afgangsniveau.
Nogle fængsler tilbyder også undervisning i HF-enkeltfag eller giver mulighed for at tage HF-fag som fjernundervisning.
Nogle fængsler tilbyder udvalgte erhvervsuddannelser.
Behandling:Mange indsatte har behov for en eller anden form for behandling, for eksempel for at komme ud af et misbrug.
Andre har behov for hjælp til adfærdsregulering for eksempel til at håndtere deres vrede eller for at forebygge voldelig adfærd.
De fleste behandlingsforløb kan foregå inde i fængslet.
Fritid:I fritiden kan man høre radio, se tv og læse aviser, blade og bøger.
I nogle arresthuse er der mulighed for fælles aktiviteter som eksempelvis sport, hvis man ikke er isoleret.
Indsatte skal selv vaske deres tøj og købe madvarer ind i fængslets butik, for kostpenge de får udleveret.
De skal selv lave mad, og det må gerne gøres i fællesskab med de andre indsatte.
FacebookTwitterKopier linkEmner:Dansk Folkeparti|Vestre Fængsel|Fængsler|Uddannelse|København




https://www.dr.dk/nyheder/politik/df-folk-der-opsoeger-livstidsfanger-har-noget-helt-galt-med-doemmekraften

PolitikDF: Folk, der opsøger livstidsfanger har 'noget helt galt med dømmekraften'Kriminalforsorgen skal ikke fungere som et datingcentral for livstidsdømte, mener retsordfører.
Det skal være slut med at besøge livstidsfanger, hvis man ikke har haft en relation til dem, inden de blev dømt, mener DF.
Af Sally Frydenlund og Emil Søndergård Ingvorsen31.
jan.
2019 kl.
20.
00Bemærk: artiklen er mere end 30 dage gammelLæs opLivstidsdømte mordere som Peter Lundin og Peter Madsen skal i fremtiden ikke have mulighed for at få besøg af nye venner i fængslet.
Det mener Dansk Folkeparti, der i morgen fremlægger et beslutningsforslag om, at livstidsdømte fanger ikke må modtage besøg i fængslet af personer, som de har stiftet bekendtskab med efter deres dom.
- Vi synes, det er et problem, at folk bare kan benytte vores kriminalforsorg til alle mulige ting – det kan være dating, det kan være at stifte familie eller få besøg af folk, der synes, de er fascinerende, fordi de har begået den hårdeste form for kriminalitet, siger retsordfører Peter Kofod Poulsen.
Noget galt med dømmekraftenMen partiet fremsætter ikke kun forslaget for at indskrænke livstidsfangernes frihed.
Det er lige så meget for at beskytte dem på den anden side af fængselsmurene, forklarer retsordføreren.
Hvem er livstidsfangerne?
Der sidder 25 personer fængslet på livstid i de danske fængsler.
Størstedelen af de livstidsdømte er dømt for drab.
Den gennemsnitlige afsoning inden prøveløsladelse for livstidsdømte er på cirka 17 år.
Tallet er baseret på de fem prøveløsladelser, der har været mellem 2008 og 2017.
Både Peter Madsen og Peter Lundin er idømt fængsel på livstid.
Kilde: Kriminalforsorgen.
- Det er også en beskyttelse af de folk, som må have noget helt galt med dømmekraften, hvis de synes, at det er spændende og interessant at tale med en livstidsdømt fange, siger Peter Kofod Poulsen og konstaterer:- De må finde noget andet at lave.
Lige nu sidder der kun 25 livstidsdømte i de danske fængsler, men Peter Kofod Poulsen mener alligevel, at det er nødvendigt at lovgive om livstidsfangerne.
- Det er en lille gruppe mennesker, men det er en gruppe mennesker, der har begået den hårdeste kriminalitet, man kan forestille sig.
Det er folk som Ubådsmadsen, Peter Lundin eller Amagermanden.
Det er afskyelig kriminalitet, der er blevet begået, siger han.
Gamle og nye vennerIfølge DF's beslutningsforslag må livstidsfangerne gerne få besøg af gamle bekendtskaber som ægtefæller, børn eller gamle venner.
Men de må altså ikke få visit af nye relationer.
Hvordan definerer du et bekendtskab?
Hvis jeg har gået til badminton med Peter Madsen for fire år siden, må jeg så tage på besøg?
- Det er klart, at der er et definitionsspørgsmål, hvis forslaget bliver vedtaget i morgen.
- Hvis man har haft en relation, inden man blev dømt, hvor man har set noget til hinanden og har haft noget sammen, jamen, så skal man have lov til at komme ind.
Hvis ikke, så synes jeg ikke, man skal have lov, siger Peter Kofod Poulsen.
Forslaget fra Dansk Folkeparti har fået en blandet modtagelse.
Mens Socialdemokratiet og justitsminister Søren Pape Poulsen (K) gerne vil se nærmere på reglerne, udtrykker Fængselsforbundet bekymring for livstidsfangernes resocialisering, hvis forslaget vedtages.
FacebookTwitterKopier linkEmner:Det Konservative Folkeparti|Peter Kofod Poulsen (politiker)|Søren Pape Poulsen (politiker)|Dansk Folkeparti|Kriminalitet




https://www.dr.dk/nyheder/udland/afgoerelsens-time-naermer-sig-el-chapo-her-er-retssagens-hoejdepunkter

UdlandAfgørelsens time nærmer sig for El Chapo: Her er retssagens højdepunkterRetssagen mod verdens mest eftersøgte mand nærmer sig sin afslutning.
El Chapo (th) har valgt ikke at vidne i den verserende retssag mod ham.
Men det har mange andre.
Af Sean Coogan31.
jan.
2019 kl.
20.
21Bemærk: artiklen er mere end 30 dage gammelLæs op- Hvem rejser i pansrede køretøjer med sikkerhedsvagter?
Hvem har ikke bare én, men en hel serie flugttunneller?
Hvem har en zoologisk have med små tog?
Sådan lød de retoriske spørgsmål i går fra vicestatsanklager Andrea Goldbarg i hendes afsluttende bemærkninger i den store retssag mod Joaquín Guzmán Loera - bedre kendt som El Chapo, 'den lille'.
Læs også:Frygtet flugtkonge og Forbes-milliardær for retten: USA forsøger at fælde 'El Chapo'Mexicaneren står blandt andet anklaget for i årevis at have ledet Mexicos frygtindgydende Sinaloa-kartel, som menes at stå bag tusindvis af drab, og for at have smuglet 155 ton kokain ind i USA.
Anklager som mexicaneren afviser.
I dag skal den formodede kartelleders advokater levere deres afsluttende bemærkninger, inden den stærkt bevogtede jury skal votere om, hvorvidt El Chapo skal tilbringe resten af sit liv bag tremmer.
Retssagen har budt på flere spektakulære beskyldninger fra de 56 vidner, der har været indkaldt af de amerikanske anklagere.
Her får du et overblik over nogle af retssagens højdepunkter.
Præsident beskyldt for korruptionFor at minde juryen om de seneste tre måneders bunker af beviser, der skal styrke anklagerne mod El Chapo, valgte anklagerne i går at stable knap 10 kasser med beviser på gulvet i retssalen i Brooklyn.
Sagen mod El Chapo har dog også hevet andre med ned i sølet.
Læs også:El Chapo for retten: Tidligere præsident beskyldes for bestikkelseFor lidt over to uger siden blev den tidligere mexicanske præsident, Enrique Peña Nieto, beskyldt for at tage imod 100 millioner dollar i bestikkelse fra El Chapo.
Den tidligere mexicanske præsident Enrique Pena Nieto (til venstre) er blevet udsat for en alvorlig beskyldning om korruption i forbindelse med retssagen mod El Chapo, som ses til højre i dette kombinerede foto.
Den alvorlige anklage kom fra den colombianske narkobaron Alex Cifuentes Villa, der arbejdede tæt sammen med El Chapo fra 2007 til 2013, beretter New York Times.
Den tidligere præsident har afvist alle beskyldninger om korruption.
Villa er én blandt adskillige kriminelle, der har indgået samarbejdsaftaler med de amerikanske anklagere.
Elskerinder i spilVed at indgå en aftale med manden, der byggede et lukket kommunikationssystem for El Chapo, har anklagerne kunnet løfte sløret for fortrolige samtaler, som er blevet præsenteret i retten.
Samtalerne er blandt andet med El Chapos kone - den tidligere skønhedsdronning Emma Coronel.
Guzmans kone, Emma Coronel, på vej ind i retten i Brooklyn i går.
Men retssagen har også budt på indslag fra nogle af mexicanerens utallige elskerinder.
Herunder en afhøring af den tidligere elskerinde Lucero Guadalupe Sanchez Lopez, der fortalte, at hun og El Chapo flygtede - uden en trevl på kroppen - da de mexicanske specialstyrker sparkede døren ind i et af El Chapos utallige gemmesteder i 2014.
Vidneudsagn bragte bogstaveligt talt El Chapo imellem elskerinden Lucero Guadalupe Sanchez Lopez (til venstre) og hustruen Emma Coronel (til højre).
Ifølge flere medier har Emma Coronels støtte til sin mand været sat på prøve i løbet af retssagen, hvor intime detaljer om hans eskapader til tider er blevet for meget for konen.
Til gengæld beretter de, at det førte til et smil fra hustruen, da elskerinden Lopez hulkende måtte forlade retssalen, mens hendes gråd blev transmitteret direkte inde i retssalen fra hendes tændte mikrofon.
Stjernestøv i retssalenI sommer truede en af mexicanerens advokater med at sagsøge Netflix for bagvaskelse på grund af deres serie "El Chapo", der portrætterer Guzman som en skruppelløs forbryder.
Serien skadede mexicanerens ry og rygte inden den skæbnesvangre retssag, lød det fra hans advokat Jose Refugio Rodriguez.
Den formodede narkobaron lader dog ikke til at bære nag.
I mandags dukkede Alejandro Edda, som spiller Guzman i serien, nemlig op i retten for at følge retssagen på nærmeste hold.
Den mexicanske skuespiller Alejandro Edda, som spiller El Chapo i Netflix-serien om Guzman, er fløjet til New York for at følge de sidste dage i retten.
Da El Chapo blev orienteret om kendissen på tilskuerrækken, vendte han sig om med et stort smil og vinkede til skuespilleren, skriver New York Times.
Iagttagere peger på, at El Chapos ønsker om berømmelse var med til at fælde ham til sidst.
Kort inden sin pågribelse havde han mødtes med den Oscar-vindende skuespiller Sean Penn, der interviewede mexicaneren for Rolling Stone Magasine.
Et interview, hvor han er citeret for at sige:- Jeg leverer mere heroin, metamfetamin, kokain og marihuana end nogen anden i verden.
Jeg har en flåde af ubåde, fly, lastbiler og skibe.
GPS-ur hjalp flugtkongenDet gjorde ikke ligefrem El Chapo mindre kendt, da det i 2015 lykkedes verdens mest eftersøgte mand at flygte fra et topsikret mexicansk fængsel.
En flugt, der fandt sted på en særlig motorcykel gennem en 1,5 kilometer lang tunnel gravet direkte op i cellen i det topsikrede fængsel.
Under retssagen har et tidligere kartelmedlem sagt, at flugten kunne lade sig gøre, fordi El Chapo havde fået smuglet et GPS-ur ind i fængslet, så hans medsammensvorne kendte hans præcise lokation.
Ifølge vidnet købte El Chapos sønner en grund i nærheden af fængslet, hvorefter gravearbejdet kunne gå i gang.
Mexicos daværende justitsminister, Arely Gomez Gonzalez, får fremvist tunnelen, som forbandt en landejendom med El Chapos fængselscelle 1,5 kilometer derfra.
 Indgangen til tunnelen var skjult i en lagerbygning i nærheden af fængslet.
1 / 2Mexicos daværende justitsminister, Arely Gomez Gonzalez, får fremvist tunnelen, som forbandt en landejendom med El Chapos fængselscelle 1,5 kilometer derfra.
1 / 2Indgangen til tunnelen var skjult i en lagerbygning i nærheden af fængslet.
2 / 2På mandag kan juryen påbegynde den votering, der skal afgøre El Chapos videre skæbne.
Iagttagere forventer, at voteringen kommer til at gå relativt hurtigt.
Retssagen er taget til i fart i den seneste tid.
For mens anklagerne brugte 10 uger og 56 vidner på at påpege El Chapos skyld, havde mexicanerens advokater blot indkaldt et enkelt vidne og afsluttede deres præsentation for juryen på en halv time.
Kilder: New York Times, CNN, BBC, Rolling Stone Magazine, New York Post.
FacebookTwitterKopier linkEmner:Enrique Peña Nieto (politiker)|Retsvæsen|Sean Penn (skuespiller)|New York Times|Mexico




https://www.dr.dk/nyheder/politik/socialdemokratiet-er-det-stoerste-parti-hos-80000-skoleelever

PolitikSocialdemokratiet er det største parti hos 80.
000 skoleelever Socialdemokratiet vipper Venstre af tronen ved årets skolevalg.
Af Nicolas S.
Nielsen31.
jan.
2019 kl.
19.
51 | opdateret 31.
jan.
2019 kl.
19.
58Bemærk: artiklen er mere end 30 dage gammelLæs opEt valg udskrevet af statsminister Lars Løkke Rasmussen (V), tre ugers valgkamp og én valgaften.
Det kunne lyde som et folketingsvalg, men det er i denne omgang Skolevalg 2019, hvor stemmerne netop er blevet talt op.
Der er grund til at glæde sig i Socialdemokratiet, der med 22,6 procent af stemmerne ville blive det største parti, hvis skoleeleverne skulle sammensætte et folketing.
Socialdemokratiet blev det største parti i fire af landets fem regioner.
Næststørste parti bliver ifølge de unge Venstre med 17 procent af stemmerne, mens der er oprejsning til De Konservative, der høster 13,1 procent af stemmerne.
Ser man tilslutningen til den såkaldte blå blok, så står partierne i den til at få 51,2 procent af stemmerne, mens rød blok får 48,8 procent.
Tallene kan dog ikke bruges til at konkludere, at der ville være blåt flertal i Folketinget, da hverken Kristendemokraterne eller Nye Borgerlige kommer over spærregrænsen.
Læs også:Statsministeren udskriver skolevalg: De unge får politisk selvtillidVenstre størst ved sidste skolevalgVed seneste valg i 2017 fik blå blok 55,3 procent af stemmerne, og Venstre blev med 19,1 procent af stemmerne det parti, flest skoleelever satte deres kryds ved.
Socialdemokratiet blev næststørst med 15,6 procent.
Valget afholdes hvert andet år.
I år er omkring 80.
000 elever i 8.
til 10.
klasse med modsat 60.
000 elever ved sidste skolevalg.
Det giver eleverne mulighed for at stemme på det parti, der igennem de sidste tre ugers skolevalgkamp har fået solgt sig bedst - og som de er mest enige med.
Sådan her ser resultatet af årets skolevalg ud.
(© Skolevalg.
dk)Ikke alle landets folkeskoler deltager i skolevalget.
Resultatet af valget er derfor ikke repræsentativt.
540 skoler har under den tre uger lange valgkamp afholdt debatarrangementer mellem elever og medlemmer af partiernes ungdomsorganisationer.
Følg med i folketingsvalget 2019 eller prøv DR's Kandidattest.
FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Valg og folkeafstemninger|Uddannelse




https://www.dr.dk/nyheder/kultur/film/anmelder-forvirret-over-laenge-ventet-oscar-film-hvad-skal-jeg-bruge-den-til

FilmlandSe temaAf Filmanmelder og vært på FilmlandPer Juul CarlsenFilm og serierAnmelder forvirret over længe ventet Oscar-film: 'Hvad skal jeg bruge den til?
'Hvornår skal man grine, og hvad skal man tage alvorligt i filmen 'Vice', spørger anmelder.
'Vice' er en biografisk komedie om Dick Cheney, som var vicepræsident i USA fra 2001 til 2009.
Christian Bale spiller Cheney, mens Amy Adams (tv.
) spiller Lynne Cheney, og Sam Rockwell og Andrea Wright spiller præsidentparret.
George W.
og Laura Bush.
31.
jan.
2019 kl.
20.
31Bemærk: artiklen er mere end 30 dage gammelLæs opForestil dig en virkelig fjollet amerikansk komedie – den slags, hvor en snotdum og mandschauvinistisk nyhedsvært går amok på tværfløjte på en jazznatklub og fløjter løs, mens han stikker hovedet ind under toiletdøren til en mand, der sidder på lokum.
Okay, forestil dig så den fjollethed kombineret med et gennemresearchet portræt af en vicepræsident, der var med til at lede USA ud i en af landets mest kontroversielle krige.
Hænger det sammen?
Nej.
Og det vil det heller ikke gøre, når du har set 'Vice'.
'Vice'Medvirkende: Christian Bale, Steve Carell, Amy AdamsInstruktør: Adam McKayPremiere: 31.
januarIdéen om en biografisk komedie går måske an, når den handler om en rocksanger som Freddie Mercury fra Queen.
Men at give nulevende politikere komiske punchlines, og samtidig hudflette og kulegrave deres store politiske indflydelse, er et skridt i to retninger på én gang.
Det er ikke desto mindre præcis, hvad den amerikanske komiker og instruktør Adam McKay har gjort med 'Vice'.
Den er grundlæggende et portræt af Dick Cheney, der var reserveret og hemmelighedsfuld vicepræsident under George W.
Bush fra 2001 til 2009, og som generelt bliver betragtet som én af de mest indflydelsesrige vicepræsidenter i nyere, amerikansk historie.
Sam Rockwell spiller rollen som George W.
Bush i 'Vice'.
Han er nomineret til en Oscar for Bedste mandlige birolle, som han vandt sidste år for sin rolle i filmen 'Three Billboards Outside Ebbing, Missouri' Fuld af satiriske udleveringerMen 'Vice' er i lige så høj grad et portræt af en nationalistisk og økonomisk udvikling i amerikansk politik fra præsident Richard Nixon i begyndelsen af 1970'erne over Ronald Reagan og George W.
Bush frem til Donald Trump.
Og så er 'Vice' altså en komedie fuld af satiriske udleveringer af de involverede politikere.
Mens Cheney står i midten som den tavse strateg, vælter især præsident Bush og forsvarsminister Donald Rumsfeld rundt som klovne og excentrikere.
Titlen 'Vice' henviser naturligvis til vicepræsidenten, men ordet betyder også 'last' eller 'dårlig vane' på engelsk, og filmen vælter sig i amerikansk politiks laster.
Rumsfeld, Cheney og Bush er interesseret i magt og betydning for enhver pris.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Jura, diplomati og efterretningsrapporter bliver bøjet efter forgodtbefindende, hvilket førte til invasionen af Irak, hvor USA og dets allierede, herunder Danmark, aldrig fandt de masseødelæggelsesvåben, man havde brugt som undskyldning for at gå i krig.
Hvad skal man så tage alvorligt, og hvad skal man grine af i 'Vice'?
Godt spørgsmål.
Adam McKay, der engang stod bag uhøjtidelige komedier som 'Anchorman' og 'Talladega Nights', har fundet sig en ny karriere som satirisk revser af det neo-liberalistiske USA.
Baseret på en sand historie - eller?
I sin forrige film, 'The Big Short', brugte han med stort held humor og satire til at klæde finanskrisen af.
'Vice' er fyldt med samme drillende og komiske omgang leg med virkelige hændelser.
Christian Bale tog 18 kilo på for at spille Dick Cheney og er blevet nomineret til en Oscar for Bedste mandlige hovedrolle.
Filmen 'Vice' er i alt nomineret til otte Oscar-statuetter.
'Baseret på en sand historie' begynder filmen på klassisk vis, hvorefter den tilføjer: 'Eller så sand, som den nu kan blive, når man portrætterer en af USA's mest hemmelighedsfulde politikere – men vi gjorde kraftedeme vores bedste'.
Og til allersidst sender McKay os forbi en fokusgruppe, hvori en af deltagerne klager over, at 'Vice' er venstreorienteret.
En anden deltager svarer, at filmen kun bygger på fakta, og så ender det hele i et slagsmål.
Så legende, selvironisk og drillende er 'Vice' hele vejen igennem, og i den leg ligger der en klar opfordring fra McKay til ikke at tage alt i filmen for pålydende – og i øvrigt tænke selv.
Hvad man tager alvorligt, og hvad man griner af, er helt op til den enkelte.
Det er det naturligvis i alle film, men 'Vice' bærer en klar opfordring til at se med undersøgende og nysgerrige øjne på de mennesker, der styrer USA.
Tilbage står det helt store spørgsmål: Hvad kan man bruge 'Vice' til?
Det kan godt være, at skuespilleren Christian Bale ikke får gjort Dick Cheney til en mindeværdig filmskikkelse, men man kan i hvert fald beundre Bale, der har taget 18 kilo på for at spille Cheney, og tillige har studeret vicepræsidentens særlige mimik ned i mindste detalje.
Og man kan nyde filmmager McKay, der opfindsomt leger løs med mediet.
Og man kan bruge 'Vice' til at grine.
Og til at nærstudere en politisk virkelighed, der godt nok er blevet snoet til venstre, men slet ikke så meget, at den er ukendelig.
FacebookTwitterKopier linkEmner:Donald Trump (politiker)|Richard Nixon (politiker)|USA|Humor|Queen




https://www.dr.dk/sporten/fodbold/superliga/ny-brasiliansk-bomber-til-superligaen-de-danske-mestre-henter-19-aarig

SuperligaNy brasiliansk bomber til Superligaen?
De danske mestre henter 19-årig angriberFC Midtjylland bekræftede torsdag købet af den 19-årige brasilianske angriber Júnior Brumado i EC Bahia.
FC Midtjylland har hentet en brasiliansk angriber til truppen.
31.
jan.
2019 kl.
19.
49Bemærk: artiklen er mere end 30 dage gammelLæs opFC Midtjylland bekræftede torsdag, at klubben har købt angriberen Júnior Brumado i EC Bahia.
Den brasilianske klub offentliggjorde handlen onsdag, og derfor var det ventet, at FCM ville bekræfte handlen i løbet af torsdag.
19-årige Júnior Brumado tiltræder en kontrakt på fem år, skriver FCM på klubbens hjemmeside.
Læs også:FC Nordsjælland sælger topscorer til rivaler: 'Vigtigt skridt for kvindefodbold'- Junior er en pågående angriber, som er teknisk velfunderet af sin størrelse.
Potentialet er enormt, både fysisk og teknisk, så vi ser meget frem til at få ham ind i vores kultur og træningsmiljø, siger FCM-sportschef Svend Graversen til hjemmesiden.
Brasilianere med flest mål i Superligaen1.
César Santin, FC København – 64 mål2.
Gilberto Macena, AC Horsens – 52 mål3.
Alvaro Santos, FC København – 38 mål4.
José Mota, Randers/Viborg/AaB – 28 mål (0 for AaB)5.
Ailton Almeida, FC København – 21 mål5.
José Junior, OB/FC København/FC Nordsjælland/Randers – 21 målIfølge EC Bahia er der tale om en handel til 16 millioner kroner, og brasilianerne meddelte onsdag, at klubben havde sikret sig en videresalgsklausul på 15 procent.
Tæt på U20-landsholdetJúnior Brumado, der bliver 20 år til maj, har været i periferien af Brasiliens U20-landshold, men har endnu ikke fået sin debut for holdet.
I EC Bahia har han ifølge klubben spillet 36 kampe, hvor det er blevet til fem mål.
Læs også:AGF-anfører vinker farvel: Skifter til tyrkisk klub- Junior bliver en spiller, som vi roligt skal integrere, såvel menneskeligt som sportsligt, og vi er overbeviste om, at vi med tiden forløser det enorme potentiale, han besidder, siger Svend Graversen.
FCM hentede i sommer en anden brasilianer til klubben i skikkelse af Evander.
Læs også:FCK-træner om Dubai-fravalg: 'Det er en stille markering'De danske mestre overvintrer på Superligaens andenplads med tre point op til førerholdet FC København.
/ritzau/FacebookTwitterKopier linkEmner:FC Midtjylland|FC København|Fodbold|Brasilien




https://www.dr.dk/nyheder/udland/30000-belgiske-boern-pjaekker-klimaet

Udland30.
000 belgiske børn pjækker for klimaetFor fjerde uge i træk har belgiske børn været på gaden for at gøre opmærksom på klimaforandringer.
Mere end 10.
000 unge var i dag på gaden i den belgiske hovedstad, Bruxelles.
Af Sean Coogan31.
jan.
2019 kl.
21.
24Bemærk: artiklen er mere end 30 dage gammelLæs opTusinder af belgiske skolebørn valgte i dag at udskifte skolebøgerne med bannere og slagsange.
Deres ærinde: At gøre de voksne opmærksomme på den globale klimaudfordring.
Ved dagens demonstrationer i Belgiens største byer var mere end 30.
000 unge troppet op, skriver BBC.
Læs også:Folketingskandidater opfordrer skoleelever til at pjække og strejke for klimaetI hovedstaden Bruxelles var det primært folkeskole-elever, som i stedet for at tage i skole valgte at marchere gennem centrum.
En af deltagerne ved dagens demonstrationer var 12-årige Isidore Vlassenroot.
- Det er meget specielt at være en del af så stor en folkemængde.
Vi har alle det samme mål: En bedre planet, siger han til det britiske medie.
Inspireret af svensk teenagerDe unge belgieres ugentlige protester har stået på i fire uger og har ifølge BBC fået fremdrift, efter 3.
450 belgiske videnskabsfolk i et åbent brev har givet udtryk for, at "aktivisterne har fuldstændig ret".
- Det er et unikt øjeblik i belgisk historie, og jeg er glad for, at min søn er en del af det, lyder det fra Koen Vlassenroot, som er far til Isidore.
Også Tyskland og Schweiz har i den senere tid oplevet klimademonstrationer fra unge, og det har været om fredagen.
Studerende i Tyskland har gået på gaden om fredagen under fanen: Fridays for Future.
Dette foto er fra Berlin sidste fredag.
De studerendes strejker er inspireret af den nu 16-årige svensker Greta Thunberg.
I august startede hun en ensom skolestrejke foran det svenske parlament.
Læs også:I Sverige kvitter 15-årige Greta skolen for klimakampenSiden spredte protesterne sig, og den unge svensker har holdt tale både ved klimatopmødet COP24 og ved topmødet World Economic Forum i den schweiziske bjerglandsby Davos.
Her bebrejdede hun blandt andet eliten, der var samlet i Davos, for at belaste klimaet.
FacebookTwitterKopier linkEmner:BBC|Folkeskolen (Danmark)|Uddannelse|Belgien|Bruxelles




https://www.dr.dk/nyheder/regionale/trekanten/motionister-presser-dyrene-ud-af-skovene-men-de-kan-hjaelpes-tilbage

TrekantområdetMotionister presser dyrene ud af skovene - men de kan hjælpes tilbageEt fældet træ har givet en grævling mod på at flytte tilbage.
Motion på alle tider af døgnet har været med til at presse de vilde dyr i de bynære skove.
(Arkivfoto fra Viborg Cyclings Nite Ride-cup) Af Jeppe Ligaard og Peter Frandsen Siggaard31.
jan.
2019 kl.
19.
00Bemærk: artiklen er mere end 30 dage gammelLæs opDer burde være mørkt og stille, men pandelygters lyskegler bryder mørket, og lyden af skridt og tunge åndedrag kan høres i skoven - selv om det er midt om natten.
Motionisterne er begyndt at bruge de bynære skove stort set døgnet rundt, og det betyder, at rådyrene trækker sig tilbage, og at grævlingen næsten er forsvundet.
Det fortæller naturvejleder i videnscenteret Økolariet i Vejle Kommune, Finn Lillethorup.
- Det er ret nyt, at der er aktiviteter nærmest hele døgnet.
Det presser vildtet, der er vant til at have nætterne for sig selv.
Det har de ikke så meget mere, siger han.
Det er ikke kun i Vejle Kommune, at skoven bliver presset af løbere og folk på mountainbike.
Det sker i alle bynære skove, siger han, og det bliver bekræftet af nabokommunen Kolding.
Del skoven opMen løsningen på problemet er ikke at jage de motionerende ud af skoven.
I stedet skal man finde ud af at dele skoven op, så der er plads til alle.
Det har Vejle Kommune gjort i Nørreskoven, og det har givet så meget ro, at en grævling er flyttet tilbage i et grævlingebo, der ellers har været forladt i flere år.
Hør Finn Lillethorup fortælle, hvordan det lykkedes at lokke en grævling tilbage til Nørreskoven i Vejle:Kommunen har nu anlagt et spor til mountainbikerne ved siden af grævlingeboet, og det har skabs plads til dyret, fordi mountainbikerne ikke længere kører lige hen over boet.
- Hvis vi som kommune kan tilbyde nogle faciliteter, der er velegnede til mountainbike eller trailløb, kan vi være med til at lave en prioritering af det.
Samtidig kan vi lave et hjørne med lidt mere ro, hvor dyrene, naturen og den person, som gerne vil have en stille skovoplevelse, får plads, forklarer han.
Respekter naturenFor det handler ikke om at jage folk ud af skoven, men om at skabe plads til alle og respektere naturen.
Det arbejder DGI, der er paraplyorganisation for 6300 idrætsforeninger, blandt andet for.
- Det er vigtigt, at de organisationer, der er interesserede i at få flere folk ud i naturen, samles, så vi hele tiden er opmærksomme på, hvordan vi kan være der så skånsomt som muligt, siger programleder i DGI Outdoor, Thomas Larsen Schmidt.
Det er dog sjældent de organiserede klubber, der udgør et problem for dyrelivet i skovene.
Bland andet fordi klubberne som regel også har en høj justits i forhold til at følge reglerne, er vurderingen fra Finn Lillethorup.
DGI's MTB-kodeks•Kør hvor du må•I naturen må du kun cykle på veje og stier.
•Undgå at køre på afmærkede ridestier, vandreruter og lignende uden for skovvejene.
•Kør ikke på fortidsminder, gravhøje, diger og trapper.
•Kør ikke i private skove fra solnedgang til klokken seks næste morgen.
•Kør ansvarligt•Tilpas din fart og hold afstand.
Færdselsloven gælder også i naturen.
•Cykel sammen - og husk altid hjelm, telefon, 112-app og sygesikringskort.
•Skån sporet i de meget våde perioder, brug kun robuste spor og skovveje.
•Vis hensyn•Kør roligt, når du møder andre skovgæster.
Brug klokken eller et verbalt ”ding-ding” i god tid.
•Smid ikke affald i naturen.
•Undgå steder med mange skovgæster, og værn om dyr og planter.
Kilde: dgi.
dkLæs også:Vi presser naturen til det yderste: Fem dyr, vi snart har udslettetFacebookTwitterKopier linkEmner:Danske Gymnastik- og Idrætsforeninger|Skove|Vejle Kommune|Miljø og natur|Vejle




https://www.dr.dk/sporten/fodbold/italien/dansk-forsvarstalent-skifter-til-fiorentina

ItalienDansk forsvarstalent skifter til FiorentinaFiorentina henter forsvarsspilleren Jacob Rasmussen i Empoli, hvor han fortsætter sæsonen ud på en lejeaftale.
Jakob Rasmussen er en ud af syv danskere i Serie A.
31.
jan.
2019 kl.
17.
17Bemærk: artiklen er mere end 30 dage gammelLæs opDet danske forsvarstalent Jacob Rasmussen skifter klub, men bliver i den italienske Serie A.
Således oplyser Fiorentina, at klubben har købt 21-årige Rasmussen i Empoli, hvor han dog spiller sæsonen færdig på en lejeaftale.
Læs også:VIDEO Tårevædet farvel til forsvundet fodboldspillerEmpoli hentede Rasmussen i norske Rosenborg, og på det seneste har danskeren formået at spille sig til en startplads i forsvaret.
Danskere i Serie AJoachim Andersen, SampdoriaLukas Lerager, Genoa (Lejeaftale fra Bordeaux)Riza Durmisi, LazioJens Stryger Larsen, UdineseJens Odgaard, SassuoloChristian Nørgaard, FiorentinaJakob Rasmussen, Fiorentina (Er udlejet til Empoli til sommeren 2019)Ifølge italienske medier skulle købsprisen være i omegnen af 50 millioner kroner.
Læs også:LISTE Fodboldmilliarderne ruller: Her er historiens største vinterhandlerFiorentina har i forvejen den danske midtbanespiller Christian Nørgaard i truppen.
/ritzau/FacebookTwitterKopier linkEmner:ACF Fiorentina|Fodbold




https://www.dr.dk/nyheder/indland/hvem-har-det-haardeste-job-ligger-dit-fag-i-top-med-stress-smerter-og-sygdom

Længere til pensionSe temaIndlandHvem har det hårdeste job?
Ligger dit fag i top med stress, smerter og sygdom GRAFIK: Tjek hvor hårdt dit fag er.
Det kan få betydning for din pension.
 Signe Heiredal)Af Kåre Kildall Rysgaard og Grafik og udvikling: Signe Heiredal og Ruben Engrob Nielsen31.
jan.
2019 kl.
17.
20Bemærk: artiklen er mere end 30 dage gammelLæs opMåske må nogle fag fremover gå på pension før andre, fordi de er mere nedslidte.
Kæmpe undersøgelse om arbejdsmiljøDet Nationale Forskningscenter for Arbejdsmiljø har spurgt mindst 50.
000 lønmodtagere om deres arbejdsmiljø.
DR bringer udvalgte resultater for 2018, så man kan se, hvilke faggrupper der har det bedst og værst med stress, træthed, sygdom og meget andet.
Da der er tale om en spørgeskemaundersøgelse, er der statistisk usikkerhed, og svaret er ikke helt præcist.
Usikkerheden er størst for de mindste faggrupper.
Se mere om undersøgelsen.
Socialdemokratiet foreslår forskellig pensionsalder.
Dansk Folkeparti bakker op og går også til valg på tidligere pension til nedslidte, mens Lars Løkke Rasmussen har indkaldt partierne til møde om pension.
Læs også:Danskerne om pensionsalder: Det bliver svært at vurdere, hvem der skal have lov at gå tidligtMen hvem har det letteste og hårdeste job?
I slutningen af januar kom det Nationale Forskningscenter for Arbejdsmiljø med en undersøgelse om arbejdsmiljøet.
DR har udvalgt en række spørgsmål, så du kan tjekke, om dit fag har det bedst eller værst fysisk og psykisk.
FacebookTwitterKopier linkEmner:Lars Løkke Rasmussen (politiker)|Det Nationale Forskningscenter for Arbejdsmiljø|Dansk Folkeparti|Socialdemokraterne




https://www.dr.dk/nyheder/regionale/nordjylland/nordjyske-kokkeelever-efter-dansk-triumf-det-er-ikke-kun-i-koebenhavn

NordjyllandNordjyske kokkeelever efter dansk triumf: Det er ikke kun i København, de kan lave madKenneth Toft-Hansens sejr ved Bocuse d’Or skal give kokkefaget i Nordjylland et boost.
Kokkeeleverne Gustav Ibsen Prisak (tv.
) og Ahmad Ramadan (th.
) finder Kenneth Toft-Hansens præstationer inspirerende.
Af Klaus Videbæk31.
jan.
2019 kl.
17.
30Bemærk: artiklen er mere end 30 dage gammelLæs opFantastisk og uvirkeligt.
Kenneth Toft-Hansen måtte finde de store gloser frem, da han onsdag aften kunne lade sig hylde som vinder af den internationale kokkekonkurrence Bocuse d’Or i franske Lyon.
I Nordjylland, hvor Kenneth Toft-Hansen sammen med sin hustru Louise i løbet af foråret vil genåbne Svinkløv Badehotel, er man heller ikke sene til at lade sig begejstre.
Her drømmer man dagen derpå om både Michelinstjerner, gastro-turister og nye eventyr for områdets kokketalenter.
- Det er jo fedt, at vi får verdens bedste kok, og når så verdens bedste kok bor lige i din baghave - det er vi ustyrligt glade for, siger Anders Justenlund, der er bestyrelsesmedlem i organisationen Nordjysk Mad og Turisme og lektor i oplevelser og sport på University College Nordjylland.
Læs også:Dansk kok efter sejr ved Bocuse d'Or: 'Det er uvirkeligt'Han forudser, at Kenneth Toft-Hansens sejr vil give mange turister med interesse for gastronomi mod på at slå vejen forbi de nordjyske køkkener.
- Der er ingen tvivl om, at vi har magneten og tiltrækningskraften nu, siger Anders Justenlund.
- Der er mange, der skal til Svinkløv og opleve verdens bedste kok.
Når de så er her, så er det ikke bare en enkelt dag, men flere dage.
Der er det vigtigt for os, at vi viser, hvilke andre muligheder der er.
Kan få hele landet medIfølge Uffe Nielsen, der er formand for kokkelandsholdet og ejer af teatercaféen Hos Uffe i Hjørring, så er der allerede nu spisesteder i både Skagen, Hjørring og Aalborg, der kan konkurrere på et internationalt niveau.
Men med sejren i aftes til en lokal kok vil de steder få øget opmærksomhed, vurderer han.
- Det kommer til at sætte fokus på, at vi også kan lave noget heroppe, og vi har flere restauranter, der kan være med.
- Hidtil har det være meget koncentreret omkring Noma og Geranium og de andre restauranter derovre.
Nu tror jeg, hele landet rigtigt kommer med.
Det løfter hele restaurationsbranchen, siger Uffe Nielsen.
Kenneth Toft-Hansen brugte blandt andet nordjyske enebær i sin vindermenu.
- Han er en super flink fyrOgså på kokkeuddannelsen på Tech College i Aalborg glæder de sig.
Her har eleverne fulgt godt med i Kenneth Toft-Hansens bedrifter.
- Det betyder super meget.
Vi viser, at vi også kan noget heroppe.
Det er ikke kun i København, at de kan lave mad af den standard, siger den 22-årige kokkeelev Christian Nesgaard.
Nu stræber jeg mere efter min drøm.
Jeg vil gerne op på det niveau, og hvis han kan, så kan jeg også.
Ahmad Ramadan, kokkeelevFlere af eleverne har mødt Kenneth Toft-Hansen personligt og beskriver ham som en mand, der gør tingene på en anderledes måde med begge ben på jorden.
- Jeg har mødt ham et par gange, og han er en super flink fyr, lyder det fra Gustav Ibsen Prisak.
- Han er ikke så højtråbende, som udenlandske michelinkokke kan være, siger Christian Nesgaard.
Kan give uddannelsen et løftOgså Ahmad Ramadan, der til daglig er elev ved Hos Tetzlaff i Løgstør, er inspireret af kokkens præstationer.
- Nu stræber jeg mere efter min drøm.
Jeg vil gerne op på det niveau, og hvis han kan, så kan jeg også, siger han.
Set i det perspektiv kan Kenneth Toft-Hansens triumf også være med til at lokke nye elever ind på kokkeuddannelserne, mener Uffe Nielsen.
- Det er med til at løfte den problemstilling, vi har i øjeblikket, hvor vi mangler rigtig mange kokke.
Det her sætter jo et fokus på vores fag, der gør, at der måske er flere, der vil søge, siger han.
Ifølge brancheorganisationen Horesta havde 49,2 procent af virksomhederne i branchen svært ved at rekruttere kokke og andet køkkenpersonale i 2017.
FacebookTwitterKopier linkEmner:Jylland|København|Restauranter|Erhvervsuddannelser|Noma




https://www.dr.dk/sporten/haandbold/nu-venter-hverdagen-efter-vm-triumfen-stor-omvaeltning-mentalt

HåndboldNu venter hverdagen efter VM-triumfen: ’Stor omvæltning mentalt’Flere landsholdsspillere skal allerede i kamp for deres klubhold i morgen aften.
Men tilbagekomsten til hverdagen kan blive svær for spillerne.
Nikolaj Øris Nielsen (til venstre) og Johan Hansen (i midten) skal allerede i aktion for BSV fredag aften.
Af Arnela Muminovic31.
jan.
2019 kl.
16.
39Bemærk: artiklen er mere end 30 dage gammelLæs opHvordan går man fra at spille landskampe foran 15.
000 ellevilde fans, være forsidestof og vinde et længe ventet VM – til at vende tilbage til sin normale hverdag og klub, hvor alt er, som det plejer at være?
Og hvor man skal præstere kort tid efter en VM-triumf?
Det gør man nødvendigvis ikke helt problemfrit, hvis du spørger cheftræner i Bjerringbro-Silkeborg, Peter Bredsdorff-Larsen.
Han får tre VM-spillere tilbage i sin trup i denne uge, og Nikolaj Markussen, Johan Hansen og Nikolaj Øris får ikke lov til at pleje VM-tømmermændene i særlig lang tid.
Et voldsomt skiftBSV skal allerede i kamp i den bedste danske række fredag aften, hvor de møder bundholdet Ringsted på udebane.
- Jeg ville ønske, de kunne blive sendt til Maldiverne i 10 dage, hvor de kunne få bearbejdet oplevelsen og få ro i krop og sjæl.
Umiddelbart lyder det fysisk meget utaknemligt at blive kastet ind i en ligakamp under en uge efter en VM-finale og en hård slutrunde.
Men ifølge Peter Bredsdorff-Larsen, der selv har oplevet 10 slutrunder som træner, er det mentale meget hårdere end det fysiske, når spillere vender tilbage.
- Vi tager naturligvis hensyn til det fysiske.
Men mentalt kan det være en meget større omvæltning.
De har haft en måned med en massiv oplevelse, og nu skal de tilbage i hverdagens centrifuge.
- Det kan opleves som et voldsomt skift.
Spillernes optakt til denne kamp har været ekstrem, siger cheftræneren.
Nikolaj Øris og resten af landsholdet fejrer VM-guldet i Herning.
Hans erfaring er, at spillerne i starten godt kan vise stort engagement og overskud i klubben og leve på den store oplevelse, de har haft forinden.
Men herefter kan det godt gå ned ad bakke.
- Efter noget tid går gassen af ballonen.
Man bliver pludselig mæt af de oplevelser, man har haft, og man trænger egentlig bare til noget ro og til at ligge på sofaen, siger Bredsdorff-Larsen.
Læs også:Casper U.
Mortensen misser resten af sæsonen: 'Jeg vender skarpere tilbage'Han bakkes op af herrelandsholdets kropsterapeut Kristoffer Glavind Kjær, der under slutrunden har arbejdet med sammenspillet mellem spillernes fysik og psyke.
- Jeg ville ønske, de kunne blive sendt til Maldiverne i 10 dage, hvor de kunne få bearbejdet oplevelsen og få ro i krop og sjæl- Når de rammer denne mæthedsfornemmelse, kan det tage lang tid, før de kommer op igen.
Efter EM sidste år var nogle af spillerne mærkede to måneder efter slutrunden, hvor spilleglæden var væk.
Det er fuldstændig vanvittigt, at de skal så hurtigt i gang igen.
De har brug for at restituere – fysisk, men især mentalt, siger Kristoffer Glavind Kjær.
VM-profiler skal tage ansvarMen det kan Peter Bredsdorff-Larsen og de andre klubtrænere ikke tilbyde.
Virkeligheden er, at der ligger vigtige opgaver og venter med det samme, når spillerne vender tilbage til de faste klubrammer.
- I BSV forventer vi, at man som dygtig VM-profil bidrager til holdet og tager stort ansvar for, at vores hold lykkes.
Vi kan ikke bare give dem fri fra holdet en måned.
Vi skal huske på, at det er klubberne, der er spillernes arbejdsplads, siger han og tilføjer:- Det er et privilegium at være landsholdsspiller og få de oplevelser, de har fået.
Nu kommer de tilbage igen på klubholdet, hvor der er forventninger på grund af deres høje niveau.
Sådan er det at være en VM-spiller.
Peter Bredsdorff-Larsen forventer meget af sine VM-profiler, men han vil også hjælpe dem til at puste ud, når muligheden er der.
BSV-træneren understreger dog, at han har respekt for den store omvæltning, og derfor vil han sammen med sin stab gøre alt for at få sine profiler til at have det godt og præstere 100 procent.
- Desværre kan vi ikke tilbyde dem ro, men vi kan i stedet give dem en rolig hverdag, hvor vi stille og roligt kan få dem ind i sporet og hjælpe dem på vej.
- Skulle det kræve en fridag i ny og næ for at koble af og komme ind i rytmen igen, så kigger vi da på det, siger han.
Udover de tre BSV-spillere, skal Henrik Mølgaard også i aktion allerede i weekenden for sin klub, Aalborg Håndbold.
FacebookTwitterKopier linkEmner:Bjerringbro-Silkeborg Elitehåndbold|Nikolaj Øris (håndboldspiller)|Bjerringbro|Maldiverne|Håndbold




https://www.dr.dk/nyheder/politik/minut-minut-saadan-faldt-stemmerne-da-skolevalg-2019-blev-afgjort






https://www.dr.dk/nyheder/udland/saa-lidt-er-pengene-vaerd-i-venezuela-wendy-bruger-bolivar-til-lave-tasker

Protester i VenezuelaSe temaUdlandSå lidt er pengene værd i Venezuela: Wendy bruger bolivar til at lave taskerI Caracas sælger Wendy Gonzales pengetasker - bogstaveligt talt - til omkring 30 danske kroner.
Af Louise Brodthagen Jensen31.
jan.
2019 kl.
17.
01Bemærk: artiklen er mere end 30 dage gammelLæs opHvad stiller man op med en pose fuld af værdiløse pengesedler?
Man fletter dem naturligvis sammen til en taske og tjener penge på at sælge dem på gaden.
Det er i hvert fald sådan, Wendy Gonzales, der bor i den venezuelanske hovedstad Caracas, har fundet på at anvende bunkevis af bolivar, der ikke længere kan bruges som betalingsmiddel i det økonomisk kriseramte land.
- Der er vel 800.
000.
Som før var rigtig, rigtig mange penge.
Nu er de intet værd, siger Wendy Gonzales til DR's Sydamerika-korrespondent, Kristian Almblad.
Hun er enlig mor til seks og sælger taskerne til omkring 30 danske kroner på gaden i Caracas.
Nye penge tæt på værdiløseIfølge den Internationale Valutafond nåede stigningen i forbrugspriser i landet sidste år helt op over en million procent, og den skyhøje inflation vidner om en økonomi, der mildest talt er vingeskudt.
Det koster dagligvarer i Caracas•Toiletpapir, to ruller: 4.
500 bolivar•Kylling pr.
kilo (sælges normalt i 2,5-3 kilo): 5.
000 bolivar•Kaffe pr.
kilo: 20.
000 bolivar•Ris pr.
kilo: 4.
000 bolivar Før valutaen i Venezuela i sommer blev udskiftet, og sedler med fem færre nuller blev sendt i omløb, var priserne stukket af.
Her ses hvor mange stakke af den gamle bolivar, en kylling, mel og ris kostede i august.
Priserne er nu igen tårnhøje for dagligvarer.
 Et kilo mel nåede sidste sommer op på en pris af 2,5 millioner bolivar.
 Et kilo ris kostede i sommer også 2,5 millioner bolivar.
1 / 3Før valutaen i Venezuela i sommer blev udskiftet, og sedler med fem færre nuller blev sendt i omløb, var priserne stukket af.
Her ses hvor mange stakke af den gamle bolivar, en kylling, mel og ris kostede i august.
Priserne er nu igen tårnhøje for dagligvarer.
1 / 3Et kilo mel nåede sidste sommer op på en pris af 2,5 millioner bolivar.
2 / 3Et kilo ris kostede i sommer også 2,5 millioner bolivar.
3 / 3Og selvom regeringen sidste år forsøgte at imødegå krisen ved at nedskrive værdien af bolivar og sende sedler i omløb med fem færre nuller, er situationen seks måneder senere stort set uforandret.
Pengene rækker simpelthen ikke, og i dag er de mindste sedler af den nye bolivar stort set uden værdi.
- Ikke engang i bussen vil de have dem.
Hvis du går ind i bussen og siger, du vil betale med dem, siger han bare nej, fortæller Wendy Gonzales.
Præsident Nicolas Máduro har flere gange hævet mindstelønnen, så den nu er 18.
000 bolivar om måneden, svarende til omkring fem amerikanske dollar eller i omegnen af 25 danske kroner.
Men lige meget hjælper det i et land, hvor toiletpapir er en luksusvare, og hvor et halvt kilo kaffe er mere end halvdelen af en månedsløn.
FacebookTwitterKopier linkEmner:Caracas|Den Internationale Valutafond|Venezuela|Sydamerika|Samfundsøkonomi




https://www.dr.dk/nyheder/regionale/fyn/nyborg-rektor-om-df-udspil-et-angreb-paa-retssamfundet

FynNyborg-rektor om DF-udspil: Et angreb på retssamfundetAlle børn har ret til at gå i skole, fastslår rektor på Nyborg Gymnasium, Henrik Stokholm.
Rektor på Nyborg Gymnasium, Henrik Stokholm, lader to somaliske piger undervise på sit gymnasie, efter de havde fået inddraget deres opholdstilladelse Af Henrik Mikaelsen31.
jan.
2019 kl.
16.
59Bemærk: artiklen er mere end 30 dage gammelLæs opRektor på Nyborg Gymnasium, Henrik Stokholm, kalder et nyt politisk udspil fra Dansk Folkeparti for "langt ude".
Med afsæt i en konkret sag fra netop Nyborg Gymnasium kræver partiet fire konkrete stramninger af udlændingeloven.
DF’s forslag til stramningerPrivate aktører og enkelte ledere indenfor det offentlige skal ikke kunne føre deres egen udlændingepolitik uden et klart folkeligt og demokratisk mandat.
Forbud mod at gå i almindelig skole, gymnasium mv.
, hvis ens opholdsgrundlag er inddraget.
Alle, der får inddraget opholdstilladelse, skal overflyttes til et udrejsecenter.
Forbud mod at søge asyl, hvis man allerede har opholdstilladelse i Danmark, eller har fået inddraget opholdstilladelsen.
Kilde: Dansk FolkepartiPartiet vil blandt andet gøre det umuligt at søge asyl, hvis man har mistet sin opholdstilladelse.
Og så skal udlændinge tvinges til at flytte på udrejsecenter, hvis deres opholdsgrundlag er væk.
- Jeg er temmelig forundret over, hvordan den her sag har udviklet sig.
Og det er klart, at jeg vil være meget ked af, hvis vores handlinger fører til, at de her mennesker får det endnu sværere, end de har det nu, siger Henrik Stokholm.
DF: Slut med egen udlændingepolitikIfølge Dansk Folkepartis udlændingeordfører, Martin Henriksen, er det nye udspil direkte foranlediget af sagen fra Nyborg, hvor to somaliske piger, som har mistet deres opholdstilladelse og derfor står til udvisning, modtager undervisning i 10.
klasse - på Nyborg Gymnasiums regning.
Dansk Folkeparti kræver, at private aktører og enkelte ledere inden for det offentlige ikke skal kunne føre deres egen udlændingepolitik, hvis ikke vedkommende har "et klart folkeligt og demokratisk mandat".
- Det er jo et hint til mig, det kan jeg godt se.
Men jeg har faktisk kun hovedrysten til overs for det.
Det er meget langt ude, siger Henrik Stokholm og fortsætter.
- Jeg har aldrig forholdt mig til, om de her mennesker skal sendes hjem.
Jeg forholder mig til, at familien gerne må være i Nyborg, så længe deres asylsag behandles.
Og som jeg har sagt flere gange: Jeg følger bare loven.
Børn har krav på undervisning, uanset om de kommer fra Somalia eller Ørbæk.
Angreb mod retssamfundetI det nye udspil foreslår Dansk Folkeparti også, at det skal være ulovligt at blive boende i en dansk kommune, hvis man har fået inddraget sin opholdstilladelse, ligesom man ikke må gå i almindelig skole eller på gymnasium.
Et forslag, der ryster Henrik Stokholm.
- Jeg synes, det er et direkte angreb mod retssamfundet, hvis man på måde diskriminerer mellem enkelte grupper.
Det strider i mine øjne mod danske værdier og mod grundloven.
FacebookTwitterKopier linkEmner:Dansk Folkeparti|Nyborg|Udlændingepolitik|Gymnasiale uddannelser|Martin Henriksen (politiker)




https://www.dr.dk/nyheder/udland/korrespondent-fartgraensedebat-splitter-endnu-engang-det-tyske-folk

UdlandKorrespondent: Fartgrænsedebat splitter endnu engang det tyske folkBilen og fri hastighed på motorvejene er en del af den tyske identitet, siger DR's Tysklands-korrespondent.
På den ene side af debatten står miljøforkæmperne, som vil spare på CO2-udledningen, på den anden side står de mange tyskere med en fart-fetich, siger Michael Reiter.
Af Stine Delfs31.
jan.
2019 kl.
15.
17Bemærk: artiklen er mere end 30 dage gammelLæs opTyskerne elsker deres biler, og de elsker deres højhellige hastighedslovgivning på de tyske motorveje, "Freie Fahrt" - som betyder fri hastighed.
Tyskerne bestemmer altså selv, hvor hurtigt de kører på motorvejene.
- Man kan sammenligne det med amerikanernes forhold til det at bære våben.
Det er en rettighed, som mange betragter som en del af deres nationalidentitet og som de forbinder med frihed.
Sådan er det også med den tyske hastighedslov, siger Michael Reiter.
Et nyt forslag om at begrænse hastigheden på de tyske motorveje har endnu engang skabt røre i det bilelskende land.
I den senere tid er dieselbiler blevet kritiseret for at svine for meget, og alle køretøjer beskyldes for at udlede for meget CO2, når de kører for hurtigt.
Lidt over halvdelen af tyskerne synes, at fartbegrænsning er en god idé - især fordi det også vil begrænse miljøforureningen.
Men på den anden side er der de tyskere, som vægter deres frie ret til fart højest, samt bilindustrien som er Tysklands vigtigste industri.
- Politikerne ved, at der er mange stemmer at hente, hvis de bibeholder den tyske ret til fri fart.
Emnet er derfor grund til stor splittelse i det tyske samfund og det politiske landskab, siger Michael Reiter.
Motorvej er tyskernes frirumDet er ikke første gang, at tyskerne diskuterer, om de skal sætte en fartgrænse på motorvejene.
Forslaget dukker op med et par års mellemrum.
Ifølge Michael Reiter er det en tilbagevendende problemstilling, som skaber en hyperventilerende debat med bilelskere på den ene side og miljøforkæmpere på den anden.
- I 70'erne ophøjede tysk FDM dét at køre hurtigt til "Freie Fahrt für freie Bürger" - fri hastighed for frie borgere, og det har siden hen været et symbol på frihed i Tyskland, siger DR's korrespondent.
Tjen penge og skån miljøetI Danmark forhøjes skrotpræmien for dieselbiler fra 1.
februar 2019.
Skrotpræmien for dieselbiler fra før 2006 bliver midlertidigt forhøjet fra det hidtidige niveau på 2.
200 kroner til 5.
000, hvilket skal sætte skub i skrotningen af de miljøskadelige biler.
Kilde: RitzauHastighedsfriheden er ellers en stor kontrast til et samfund, som er ekstremt baseret på fornuft, sikkerhed og strenge regler.
- Motorvejen kan derfor ses som det sidste, indhegnede reservat, hvor tyskerne kan føle sig helt frie.
Det eneste sted, hvor de kan skeje ud og gøre, hvad de vil, siger han.
Skandalesag skaber dieselforbudI 2015 chokerede den tyske bilgigant Volkswagen verden, da det kom frem, at de havde fusket med en software i 11 millioner dieselkøretøjer,så det så ud, som om dieselbilerne forurenede mindre, end de rent faktisk gjorde.
- Dieselskandalen er mundet ud i et forbud mod kørsel med dieselbiler i dele af tyske storbyer - og der er flere på vej.
Derfor har mange tyskere udsigt til snart at måtte tage S-toget i stedet for deres højtelskede bil, når de skal på arbejde.
Det har skabt stor vrede og frustration, siger Michael Reiter.
Samtidig har 100 tyske lungelæger i sidste uge været ude og sætte spørgsmålstegn ved grænseværdierne for det finstøv, der bliver udledt.
Argumentet er, at der ikke er beviser nok for, at finstøv i de målte mængder gør folk syge.
Senere er det kommet frem, at to af lungelægerne i virkeligheden er forskere, der har været lobbyister for bilindustrien.
FacebookTwitterKopier linkEmner:Tyskland|Biler|Bilindustri|Volkswagen|FDM




https://www.dr.dk/nyheder/indland/ud-af-tre-voksne-tjekker-ikke-deres-pension

Længere til pensionSe temaIndlandTo ud af tre voksne tjekker ikke deres pension Tal fra Forsikring og Pension viser, at det kun var omkring 30 procent af voksne danskere, der tjekkede deres pension i 2018.
- Vi kan ikke være sikre på, at det offentlige har et sikkerhedsnet til os, når vi bliver pensionister, siger pensionsrådgiver Majbritt Skøtt.
Derfor opfordrer hun flere af os til at få tjekket vores pensioner.
Af Cindie Madsen og Sine Skott31.
jan.
2019 kl.
18.
59 | opdateret 01.
feb.
2019 kl.
08.
29Bemærk: artiklen er mere end 30 dage gammelLæs opHvor meget får du i pension, og hvad sker der med den, hvis du bliver syg?
Det er ikke alle danskere, der har helt styr på det.
I hvert fald viser tal fra Forsikring og Pension, at kun én ud af tre voksne i Danmark tjekkede sin pension i 2018.
Danskerne tjekker pensionDer var i alt 1.
388.
744 danskere inde at tjekke deres pension i 2018.
De tjekkede deres pension mest i januar.
Her var der 276.
702 inde at tjekke.
De tjekkede deres pension mindst i december.
Her var der 65.
867 inde og tjekke.
Mænd tjekker mere end kvinder.
Aldersgruppen 50-59 er dem, der tjekker mest.
Kilde: Forsikring og Pension 2017/2018Men tallet i sig selv er ikke noget, der bekymrer Michael Rasch, der er afdelingsleder hos Forsikring og Pension.
- Det er knap 1,4 millioner, der har logget ind, og det er faktisk et ret flot tal, synes jeg.
Pensionen ændrer sig ikke særlig meget år for år, og derfor behøver man ikke logge ind hele tiden, siger han.
Flere kunne godt tjekkeMen selvom han overordnet er tilfreds med tallene, så er der dog stadig lidt bekymring at spore hos afdelingslederen.
- De, der så logger ind, er højst sandsynlig også dem, der allerede har styr på pensionen, hvor dem, der ikke har styr på den, nok sjældent eller aldrig logger ind, vurderer han.
Ifølge tallene fra Forsikring og Pension er det mændene, der er bedst til at få tjekket op på deres pension.
Og det er ikke overraskende, fortæller Michael Rasch.
- Sådan har det faktisk altid været.
Forskellen er dog mindre i dag end for ti år siden, fortæller han.
Vigtigt at have styr på pensionenHar du ikke styr på, hvor mange penge du har mellem hænderne, når du går på pension, så er det en god idé at få det, fortæller Michael Rasch.
- Mange vil jo gerne have en god og tryg alderdom med økonomisk råderum.
Og hvis du ikke har sparet noget op, så har du kun din folkepension.
Og det kan betyde, at du ikke kan blive boende i den bolig, du har, at du ikke kan komme ud at rejse eller give de gaver til børnebørnene, som du godt kunne tænke dig, siger han.
Folkepension 2019Folkepension i alt per måned før skat, hvis du er:Enlig: 13.
250 kronerGift: 9.
780 kronerMajbritt Skøtt, der er pensionsansvarlig for Fynske Bank, mener også, det er en god idé at sikre sig, da man ikke kan vide, hvad fremtiden bringer.
- Vi kan ikke være sikre på, at det offentlige har et sikkerhedsnet til os, når vi bliver pensionister.
Og vi kan heller ikke være sikre på, at det sikkerhedsnet, vi har i dag, ligner det, der vil være der, når vi går på pension, siger hun.
For selvom du måske tror, du har styr på det, så kan der komme mange ting i vejen, fortæller Majbritt Skøtt.
- En ting er at spare op og se på, hvad man forventeligt har som pensionist.
Men hvis du nu bliver syg inden, hvad gør man så, og hvordan ser ens situation så ud.
Det er godt at have styr på, siger hun.
Hvis du selv vil ind og tjekke din pension, så kan du gøre det på hjemmesiden: pensionsinfo.
dkFacebookTwitterKopier linkEmner:Forsikring & Pension|Fynske Bank|Pension




https://www.dr.dk/nyheder/indland/landsret-kritiserer-politi-flere-fejl-i-voldtaegtssag

IndlandLandsret kritiserer politi for flere fejl i voldtægtssagTolk fungerede som efterforsker, og vidner fik udleveret kopi af vidneforklaringer.
Vestre Landsret er utilfreds med flere fejl i efterforskningen i en voldtægtssag, men sagen skal ikke starte forfra i byretten.
31.
jan.
2019 kl.
15.
27Bemærk: artiklen er mere end 30 dage gammelLæs opVestre Landsret kritiserer Østjyllands Politi for flere fejl i efterforskningen af en stor sag om voldtægter.
For eksempel fastslår retten, at en ukrainsk tolk reelt har optrådt som efterforsker.
I en mail kalder en politimand tolken for 'Agent 007 på prøve'.
Endvidere har et vidne fået udleveret en kopi af de forklaringer, som tre andre har afgivet bag lukkede døre.
Det er ligeledes ulovligt, oplyser den tiltaltes advokat, Jan Schneider.
Fejlene betyder dog ikke, at sagen skal begynde forfra ved byretten, har landsretten bestemt.
Dermed har dommerne valgt at følge påstanden fra anklagemyndigheden.
Forsvareren for den tiltalte 35-årige mand siger, at han vil ansøge om at indbringe afgørelsen for Højesteret.
Læs også:Politidirektør: Vi kan have begået fejl i voldtægtssagSagen handler om en 35-årig mand, der ved Retten i Aarhus er idømt fængsel i otte år for blandt andet at have voldtaget tre ukrainske kvinder.
Oveni anklages han for trusler, vold, afpresning og tyveri.
Manden ankede til Vestre Landsret, som har fundet ham skyldig i de fleste forhold, oplyser anklageren.
Helle Kyndesen, politidirektør i Østjyllands Politi, beklager fejlene, og Den Uafhængige Politiklagemyndighed er ved at efterforske forløbet.
- Jeg er ked af, at sagen kan være med til at sætte spørgsmålstegn ved politiets kompetencer og troværdighed, siger politidirektøren.
/ritzau/FacebookTwitterKopier linkEmner:Den Uafhængige Politiklagemyndighed|Østjyllands Politi|Jylland|Politi|Kriminalitet




https://www.dr.dk/nyheder/udland/venezuelansk-soldat-jeg-er-klar-til-kuppe-praesidenten

UdlandVenezuelansk soldat: Jeg er klar til at kuppe præsidentenDR Nyheder har mødt en sergent fra den venezuelanske hær, der er klar til at gøre oprør mod den siddende præsident Nicolas Maduro.
Af Lasse Frisesdahl Andersen31.
jan.
2019 kl.
18.
57Bemærk: artiklen er mere end 30 dage gammelLæs opSergenten i videoen herover er klar til at vende våbnene mod Maduro og hans styre.
Det er en farlig holdning i Venezuela i øjeblikket – derfor bærer han elefanthue, og vi har valgt at sløre hans stemme.
I Venezuela kæmper to mænd netop nu om præsidentposten – den siddende præsident, Nicolas Maduro, og den selvudråbte præsident Juan Guaidó, som støttes af blandt andre USA og EU.
Nøglen til, hvem af de to der kommer til at sidde som præsident fremover, kan meget vel ligge hos militæret.
De har indtil nu støttet Maduro.
Men nu holder omverdenen vejret og afventer, om militæret måske skifter side.
Guaidó, der er formand for parlamentet, udråbte sig selv som præsident under en demonstration i hovedstaden Caracas den 23.
januar.
Maduro genvandt sidste år præsidentposten ved et valg, som oppositionen og store dele af det internationale samfund ikke anerkender.
Derfor kræver Guiadó nyvalg og demokratiske reformer i landet.
DR Nyheder er bekendt med sergentens rigtige identitet.
FacebookTwitterKopier linkEmner:Nicolas Maduro (politiker)|Venezuela|EU|Militær|Caracas




https://www.dr.dk/nyheder/penge/saadan-var-falcks-skjulte-masterplan-fem-metoder-skulle-faa-konkurrent-ned-med-nakken

Falck-Bios-sagenSe temaPengeSådan var Falcks skjulte 'masterplan': Fem metoder skulle få konkurrent ned med nakkenBetalt spin, negativ presse og social medie-kampagne var en del af værktøjskassen hos Falck, skriver Konkurrencerådet.
En stor del af Falcks ekskluderende aktiviteter blev udført i ”armslængde” – og i visse tilfælde i ”dobbelt armslængde”´, skriver Konkurrencerådet i en ny afgørelse.
Af Alexander Hecklen31.
jan.
2019 kl.
15.
28Bemærk: artiklen er mere end 30 dage gammelLæs opDet foregik i det skjulte, da Falck i årene 2014 og 2015 gennem en såkaldt "masterplan" hyrede flere kommunikationskonsulenter til at søsætte en kampagne, der skulle lægge maksimalt pres på ambulance-konkurrenten Bios og Falcks egne ansatte.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet onsdag, at man vil melde Falck til Bagmandspolitiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Forløbet var kaotisk, og Falck har senere undskyldt sin ageren.
Blandt andet var betalt spin, negativ pressedækning og en social medie-kampagne en del af værktøjskassen hos Falck.
Det skriver Konkurrencerådet i en ny afgørelse, som i går fik rådet til at beslutte, "at anmelde sagen til Statsadvokaten for Særlig Økonomisk og International Kriminalitet med henblik på en strafferetlig forfølgelse".
Aktiviteterne omfattede blandt andet metoder, der ifølge rådet skulle sørge for, at påvirkningskampagnen ikke pegede tilbage på Falck.
- En stor del af Falcks ekskluderende aktiviteter blev udført i ”armslængde” – og i visse tilfælde i ”dobbelt armslængde” - fra Falck gennem [kommunikationsbureau X], [selvstændig kommunikationskonsulent] og [kommunikationsbureau Y], fremgår det i et resume af afgørelsen, hvor navne på virksomhederne er anonymiseret.
- Ved ”armslængde” forstås, at de konkrete aktiviteter ikke kunne føres tilbage til Falck som den reelle initiativtager og afsender, og aktiviteterne fremstod på den måde som objektive og troværdige for redderne i Falck og offentligheden, fremgår det blandt andet af rådets resume om sagen.
Allerede nu siger Falck dog, at man har anket Konkurrencerådets afgørelse.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og Forbrugerstyrelsen- Vi har ifølge vores juridiske rådgivere holdt os inden for konkurrencelovens rammer.
Vi ser frem til domstolenes vurdering af sagen, siger Falcks administrerende direktør, Jakob Riis.
Grundlæggende er der tale om fem metoder, som ifølge Konkurrencerådet indgik i en såkaldt "masterplan" eller strategi, der blev udviklet af kommunikationskonsulenter på vegne Falck, efter virksomheden tabte en udbudssag til konkurrenten Bios.
Rådets dokumentation i afgørelsen bygger blandt andet på mails og andet materiale, der er samlet ind i forbindelse med en kontrolundersøgelse af Falck.
1Lavede kritisk gruppe på socialt medieEn af metoderne, som Falck gjorde brug af, var ifølge Konkurrencerådet, at virksomheden oprettede en gruppe på et unavngivet socialt medie, der var kritisk over for Bios.
- Det er indtil videre fortroligt, hvad det er for et socialt medie, Falck har anvendt.
Men det er et medie, hvor der bliver argumenteret for, at Bios ikke var en virksomhed, man kunne stole på, fortæller Jacob Schaumburg-Müller, der er vicedirektør for Konkurrence- og Forbrugerstyrelsen.
Gruppen skulle se ud som om, den var oprettet af en ambulanceredder i Region Syddanmark - uafhængigt af Falcks ledelse.
Men det var ifølge Konkurrencerådet ikke korrekt.
I stedet var den reelt set drevet skjult af Falck i ”dobbelt armslængde”, hvor et af de unavngivne kommunikationsbureauer og ambulanceredderen var administratorer af gruppen.
Falck var blandt andet i besiddelse af redderens log-in og adgangskode til gruppen, skriver rådet.
- På opdrag fra Falck fulgte [kommunikationsbureau X] med i aktiviteterne i gruppen og kom på daglig basis med forslag til nyheder, som [ambulanceredderen i Region Syd] kunne lægge op i gruppen, skriver rådet.
2Plantede negative historier uden afsenderKommunikationen foregik dog ikke kun på sociale medier.
Også gennem pressen forsøgte Falck ifølge Konkurrencerådet løbende at skabe et negativt billede af Bios.
- Det primære formål med denne aktivitet var også at skabe bekymring og usikkerhed om Bios, ved at fremstille Bios som en usikker ambulanceleverandør og arbejdsgiver, så Bios blev afskærmet fra at rekruttere ambulancereddere fra Falck, skriver rådet.
Igen skete det gennem Falcks såkaldte "armslængde", hvor virksomheden hyrede kommunikationskonsulenter til at plante historier i pressen, så det ikke var klart for hverken journalister eller modtagere, at det i virkeligheden var Falck, der stod bag.
Det fortæller Konkurrence- og Forbrugerstyrelsens vicedirektør, som har set flere mailkorrespondancer mellem kommunikationsfirmaet og Falck, som ligger til grund for den del af afgørelsen.
- Det ser ud som om, at Falck tillægger det betydning, at det skal være meget svært at se for modtagere og læsere, at historien kommer fra Falck, siger Jacob Schaumburg-Müller.
3Mobiliserede ambassadører for FalckDe negative historier om Bios blev også delt i gruppen på det sociale medie.
Det skulle skabe kritik af virksomheden, som Falck kunne bruge til at mobilisere "ambassadører" for Falcks synspunkter, beskriver Konkurrencerådet.
- [Gruppen på det sociale medies] formål var reelt at skabe usikkerhed og bekymring hos ambulanceredderne i Syd om Bios som arbejdsgiver og mobilisere redderne, deres familier, venner og øvrige borgere i protest over Bios som fremtidig ambulanceleverandør.
Målet var, at redderne ville afholde sig fra at søge over til Bios, skriver rådet.
Igen skulle de kritiske røster mobiliseres på en måde, så det ikke pegede tilbage på redningskoncernen, fortæller Jacob Schaumburg-Müller.
- Man skal have talspersoner, der gengiver Falcks synspunkter, som ikke direkte kan knyttes til Falck, siger han.
Og det var også en opgave, som kommunikationskonsulenterne aktivt påtog sig, fortsætter vicedirektøren.
- Kommunikationsbureauet henvender sig til personer, som skal tale Falcks sag i offentligheden.
De her mennesker skal tale på en måde, så de ikke kan sættes i forbindelse med Falck, siger Jacob Schaumburg-Müller.
4Påvirkede medarbejdere gennem nyhedsbreveOgså internt i virksomheden søgte Falck ifølge Konkurrencerådet at skabe usikkerhed om Bios.
Det skulle blandt andet sikre, at så få Falck-medarbejdere som muligt skiftede job til Bios.
Falck vidste nemlig ifølge Konkurrencerådet, at Bios var afhængig af at rekruttere en stor del af Falcks ambulancereddere i Region Syddanmark.
- Umiddelbart efter, at Bios overtog ambulancetjenesten i Region Syddanmark, fastlagde Falck efter styrelsens vurdering en overordnet strategi om at ekskludere Bios fra det danske marked for ambulancetjenester ved at skabe usikkerhed og bekymring om Bios som leverandør og arbejdsplads og dermed afskærme Bios fra at rekruttere ambulancereddere i Region Syddanmark, lyder det fra rådet.
Pressens negative historier om Bios blev også gengivet i interne nyhedsbreve til Falcks ambulancereddere i Region Syddanmark.
- I nyhedsbrevene skriver man ting, som har til hensigt at forhindre redderne i at vælge at arbejde for Bios, siger Jacob Schaumburg-Müller.
5Mobiliserede tillidsmænd og stationsledereDet var dog ikke kun i den skriftlige kommunikation med medarbejderne, at Falck søgte at påvirke sine ansatte.
Chefer og ledere blev også motiveret til at tale Falcks sag, fortæller Jacob Schaumburg-Müller.
- Der er nogle bestemte Falck-venlige budskaber, som Falck ønsker, at stationslederne skal komme med, siger han.
Også fagforeningsrepræsentanter hos Falck blev mobiliseret i kampen mod Bios, fremgår det af rapporten, der noterer, at "tillidsmænd m.
fl.
" blev brugt til "målrettet påvirkning af ambulanceredderne i Region Syddanmark".
- Samtlige af Falcks ekskluderende aktiviteter var tidsmæssigt sammenhængende og supplerede og forstærkede hinanden i hensigten om at nå det samme mål om at ekskludere Bios fra det danske marked for ambulancetjenester ved at afskærme Bios fra at rekruttere ambulancereddere fra Falck, lyder det fra Konkurrencerådet.
FacebookTwitterKopier linkEmner:BIOS Ambulance Service|Falck|Konkurrence- og Forbrugerstyrelsen|PR og kommunikationsbranchen|Erhverv




https://www.dr.dk/nyheder/indland/haerchef-naegter-sig-skyldig-i-grov-pligtforsoemmelse-det-er-fuldstaendig-absurd

IndlandHærchef nægter sig skyldig i grov pligtforsømmelse: 'Det er fuldstændig absurd'Forsvarer undrer sig over, at den hjemsendte hærchef aldrig er blevet afhørt i sagen.
H.
C.
Mathiesens forsvarsadvokat er stærkt kritisk over for, at hærchefen er blevet sigtet, uden at han på noget tidspunkt er blevet afhørt.
Af Emil Søndergård Ingvorsen og Mads Korsager Nielsen31.
jan.
2019 kl.
13.
54Bemærk: artiklen er mere end 30 dage gammelLæs opChef for Hærkommandoen H.
C.
Mathiesen nægter sig skyldig i grov pligtforsømmelse og tjenestemisbrug.
Det siger hans forsvarsadvokat, Torben Koch, efter at Forsvarsministeriets Auditørkorps i dag har meddelt, at de efter flere måneders forundersøgelse har besluttet at rejse sigtelse mod hærchefen.
Læs også:Auditørkorpset rejser sigtelser mod hærchef- Jeg påstår ham fuldstændig frifundet.
Jeg vil godt på et tidspunkt indgå en dialog med myndighederne om, hvorvidt han har foretaget sig noget, som i et eller andet omfang kan karakteriseres som kritisabelt, men han har på ingen måde foretaget sig noget, der er strafbart.
Det er fuldkommen absurd, at de har rejst sigtelsen.
Sigtet efter to paragrafferAuditørkorpset vurderer, at der er grundlag for at rejse sigtelser for tjenestemisbrug og grov pligtforsømmelse efter to paragraffer.
Straffelovens § 155: Misbruger nogen, som virker i offentlig tjeneste eller hverv, sin stilling til at krænke privates eller det offentliges ret, straffes han med bøde eller fængsel indtil 4 måneder.
Sker det for at skaffe sig eller andre uberettiget fordel, kan fængsel indtil 2 år anvendes.
Den militære straffelov § 27: Den, der i øvrigt groft tilsidesætter sine pligter i tjenesten, straffes for pligtforsømmelse med bøde eller fængsel indtil 3 måneder.
Straffen kan stige til fængsel i 1 år, når pligtforsømmelsen er af særlig grov karakter, eller når den har medført betydelig skade eller fare.
H.
C.
Mathiesen har været hjemsendt siden oktober sidste år.
Han er ikke suspenderet, oplyser hans forsvarsadvokat.
Auditørkorpset har ikke afhørt hærchefenHjemsendelsen kom, efter at mediet Olfi via en række anonyme kilder kunne afsløre, hvordan hærchefen angiveligt havde misbrugt sin stilling til at fremme sin daværende kæreste og siden hustrus karriere i Forsvaret.
Jeg ved, at han meget gerne vil tilbage i den stilling, hvorfra han er blevet hjemsendt.
Forsvarsadvokat Torben KochAnklagerne gik på, at hærchefen blandt andet skulle have ændret på kriterierne for optagelse på to af Forsvarets mest eftertragtede uddannelser.
Han skulle have fjernet kravet om erfaring fra internationale missioner, så hans kæreste kunne blive optaget på en master i Militære Studier uden at have været udsendt.
Det fik efterfølgende auditørkorpset til at indlede en forundersøgelse.
Men under forundersøgelsen har auditørkorpset ikke talt med H.
C.
Mathiesen.
Og det undrer hans forsvarsadvokat Torben Koch.
- Jeg kan ikke erindre, at jeg nogensinde har været udsat for, at man har sigtet en mand, som man end ikke har afhørt.
Man har ikke hørt, hvad han selv har af forklaring omkring de her forhold, siger Torben Koch.
Men det er ifølge Forsvarsministeriets Auditørkorps ikke så usædvanligt endda.
- Vi har indledningsvis brugt masser af tid på at sætte os ind i det omfattende materiale, vi har modtaget, samt vi har afhørt vidner.
På den baggrund har vi besluttet at sigte pågældende, således at han netop kan blive kaldt til afhøring og derved have de rettigheder, man har i en straffesag, siger auditør Claus Risbjerg.
Midlertidig hærchef udnævntI en pressemeddelese fra auditørkorpset lyder det, at efterforskningen ikke er afsluttet endnu.
Derfor er det endnu ikke besluttet, om der skal rejses tiltale i sagen.
Men i og med sagen kommer til at trække ud, har forsvarschef Bjørn Bisserup besluttet at udnævne en midlertidig hærchef.
Generalmajor Kenneth Pedersen er midlertidigt udnævnt fra dags dato.
Hvis H.
C.
Mathiesen bliver renset for anklagerne om pligtforsømmelse og tjenestemisbrug, så vil han gerne fortsætte sin karriere i Forsvaret.
- Jeg ved, at han meget gerne vil tilbage i den stilling, hvorfra han er blevet hjemsendt, siger hans forsvarer.
DR Nyheder har været i kontakt med H.
C.
Mathiesen, som ikke ønsker at kommentere sagen.
Forsvarsminister Claus Hjort Frederiksen (V) har ligeledes ikke ønsket at give en kommentar til den nyeste udvikling.
Sagen kort•24.
oktober meldte Forsvaret ud, at generalmajor og hærchef Hans-Christian Mathiesen var blevet midlertidigt fritaget for tjeneste.
•Det skete, efter at mediet Olfi - som har et fokus på Forsvaret - havde talt med flere anonyme kilder, der beskyldte hærchefen for både nepotisme og magtmisbrug.
•Anklagerne går ifølge mediet på, at hærchefen blandt andet skulle have ændret på kriterierne for optagelse på to af Forsvarets mest eftertragtede uddannelser.
•Han skulle have fjernet kravet om erfaring fra internationale missioner, så hans kæreste kunne blive optaget uden at have været udsendt.
•Ifølge Olfis kilder rykkede hærchefen sin kæreste op på listen til optagelse på Master i Militære Studier i 2014, så hun på trods af manglende kvalifikationer blev optaget blandt de 13 officerer ud af 97 ansøgere fra hæren.
•Over for netmediet afviste forsvarschef Bjørn Bisserup, at sagen skulle undersøges nærmere.
Forsvarsministeriets Auditørkorps havde dog en anden holdning.
•I slutningen af oktober indledte de en forundersøgelse.
Og i dag har de så besluttet at rejse sigtelse mod hærchefen.
•Forsvarsministeriets Audiørkorps er en uafhængig myndighed under Forsvarsministeriet, der efterforsker og behandler militære straffesager i ind- og udland.
De kan dog kun dømme ud fra den militære straffelov og kan ikke idømme fængsel.
Det er de danske domstole, som skal beslutte om en person har gjort skyldig i et brud på straffeloven.
FacebookTwitterKopier linkEmner:Bjørn Bisserup (officer)|Hans-Christian Mathiesen (officer)|Forsvarsministeriet|Hære|Forsvarets Auditørkorps




https://www.dr.dk/nyheder/kultur/boeger/leonora-christina-skov-faar-de-gyldne-laurbaer-bog-om-sin-dysfunktionelle

BøgerLeonora Christina Skov får De Gyldne Laurbær for bog om sin dysfunktionelle familieLeonora Christina Skov har netop modtaget boghandlernes prestigefyldte pris.
Af Kasper Madsbøll Christensen31.
jan.
2019 kl.
13.
59Bemærk: artiklen er mere end 30 dage gammelLæs op- Jeg troede, at jeg var sådan et freak show, der stod ovre i hjørnet og underholdt med den her vanvittige historie, og jeg forestillede mig, at ingen ville kunne genkende noget.
Så klare var ordene fra forfatter Leonora Christina Skov, da dr.
dk sidste år interviewede hende om romanen 'Den, der lever stille'.
Leonora Christina SkovFødt i 1976 i Helsinge.
Har læst litteraturvidenskab på Københavns Universitet med speciale i gotisk litteratur og ny feministisk litteraturteori.
Har været fast anmelder og kommentator, først ved Politiken, siden 2006 ved Weekendavisen.
Debuterede som romanforfatter med 'Rygsvømmeren' i 2003.
'Den, der lever stille' er Leonora Christina Skovs sjette roman.
Romanen, der handler om hendes opvækst i en dysfunktionel familie med en psykisk ustabil mor, samt om hendes eget udspring som lesbisk, har dog vakt overordentlig stor genklang hos læserne.
Faktisk så meget, at forfatteren torsdag modtager boghandlernes prestigefyldte pris, De Gyldne Laurbær.
Den pris er tidligere gået til så prominente forfattere som Tove Ditlevsen, Helle Helle, Klaus Rifbjerg, Sara Blædel, Karen Blixen, Jakob Ejersbo og Inger Christensen.
Læs også:Overblik: Her er alle vinderne af De Gyldne Laurbær'Jeg har ikke fået verdens kærlighed før'Leonora Christina Skov debuterede som romanforfatter med 'Rygsvømmeren' i 2003.
'Den, der lever stille' er hendes sjette roman.
Ud over sit virke som forfatter er Leonora Christina Skov også kendt som anmelder og kommentator, først ved Politiken og siden 2006 ved Weekendavisen.
- Jeg har ikke fået verdens kærlighed før.
Jeg har bragt mig selv i situationer, når jeg debatterede, hvor folk syntes, jeg var en idiot.
Så det her er nyt for mig, sagde Leonora Christina Skov i 2018 til dr.
dk.
Læs også:Flere hundrede læsere kan spejle sig i forfatters historie: Folk græder og vil omfavne migAfstemningen til årets modtager af De Gyldne Laurbær foregår ved, at danske boghandlere i hele landet kan stemme på en nulevende dansk forfatter, der i det forgangne år har udgivet en skønlitterær bog, som fortjener påskønnelse.
En forfatter kan dog kun modtage prisen én enkelt gang.
FacebookTwitterKopier linkEmner:Helle Helle (forfatter)|Jakob Ejersbo (forfatter)|Litteratur|Weekendavisen|Detailhandel




https://www.dr.dk/nyheder/regionale/oestjylland/psykisk-syge-undgaar-indlaeggelser-naar-systemet-samarbejder

SundhedsreformSe temaØstjyllandPsykisk syge undgår indlæggelser når systemet samarbejderI Silkeborg Kommune skal psykisk syge kun henvende sig ét sted for at få hjælp.
Det giver færre indlæggelser.
Psykiatriens Hus er enestående i Danmark, fordi det bliver drevet i fællesskab af Region Midtjylland og Silkeborg Kommune Af Heikki Yding og Sarah Friis Elkjær31.
jan.
2019 kl.
14.
50Bemærk: artiklen er mere end 30 dage gammelLæs opRettet 04.
02.
2019 klokken 11.
49:Julie er anonymiseret efter familiens ønske.
Redaktionen kender hendes rigtige navn.
19-årige Julie er bruger i Psykiatriens Hus.
Når livet bliver for meget for hende, går hun i total panik og ligger og skriger og sparker.
I stedet for at ligge derhjemme tager hun hen til Psykiatriens Hus i Silkeborg.
Som psykisk syg i Silkeborg behøver hun nemlig kun henvende sig ét sted for at få hjælp.
Her er alle tilbud samlet under samme tag, og det er så usædvanligt, at regeringen har fremhævet stedet i sit nye sundhedsudspil.
Psykiatriens Hus har 12 senge, men forholdene er mere frie end på en rigtig psykiatrisk afdeling.
- Du kan gå, når du har lyst.
Du får et kort og kan tjekke ud og ind, når du har lyst.
Det betyder meget for mig, siger Julie.
Mærker ikke forskel på behandlereHun har boet der fem til seks gange og kommer i huset tre gange om ugen, hvor hun hjælper i køkkenet eller er i kreativt værksted.
Det betyder, at hun nogle gange er regional patient og andre gange kommunal.
Pointen med huset er, at hun ikke skal kunne mærke forskel på, om hun er det ene eller det andet.
Psykiatriens Hus bliver drevet i fællesskab mellem Silkeborg Kommune og Region Midtjylland, og det betyder, at psykisk syge i Silkeborg har et mere sammenhængende tilbud tæt på deres hjem.
Det giver nogle store fordele, siger sektionsleder Kirsten Slumstrup.
- Mange bruger muligheden for at tjekke ind og ud.
Du kan lave dine daglige aktiviteter og gå til fritidsaktiviteter, passe din skole og have familien tæt på, siger hun.
Det giver nemlig færre indlæggelser og mere tilfredse patienter, når kommunen og regionen samler behandling og tilbud til psykisk syge under ét tag.
Huset blev indviet i 2012, og de første år faldt antallet af indlæggelser på psykiatrisk hospital fra området med 42,9 procent.
Lærer færdigheder til livetErfaringen viser, at mange psykisk syge i Silkeborg kan nøjes med de nære behandlingstilbud i Psykiatriens Hus i stedet for at blive indlagt på den psykiatriske afdeling på sygehuset i Viborg.
Borgeren skal ikke løbe fra den ene myndighed til den andet, men de offentlige ansatte skal flytte sig efter borgeren.
Knud Kristensen, formand, SindOverlæge Preben Friis har en enkel forklaring.
- Når vi behandler mennesker i hjemmet, så lærer vi dem nogle færdigheder, som de kan bruge fremover.
Hvis vi indlægger dem på en psykiatrisk afdeling, så aflærer de en hel masse, så de skal genoptrænes til livet, når de bliver udskrevet igen, og det undgår vi, siger han.
Ønsker et hus i hver kommuneResultaterne er så gode, at Landsforeningen Sind vil have flere af den slags huse rundt omkring i landet.
Det siger Knud Kristensen, der er formand for Sind.
- Hvis jeg skal sige det lidt firkantet, så burde der være et Psykiatriens Hus i hver eneste kommune, siger han.
Psykiatriens Hus er enestående i Danmark, fordi det bliver drevet i fællesskab af Region Midtjylland og Silkeborg Kommune- Borgeren skal ikke løbe fra den ene myndighed til den andet, men de offentlige ansatte skal flytte sig efter borgeren, siger Knud Kristensen.
I regeringens nye sundhedsudspil bliver Psykiatriens Hus i Silkeborg nævnt som et godt eksempel på et sundhedsfællesskab mellem kommunens socialpsykiatri og regionens behandlingspsykiatri.
Knud Kristensen er enig.
- Det er en stor lettelse for alle.
Både for de ansatte, patienterne og borgerne.
I Aarhus og Holstebro er kommunerne også ved at få et Psykiatriens Hus.
FacebookTwitterKopier linkEmner:Psykiske lidelser|Silkeborg|Silkeborg Kommune|Hospitaler|Region Midtjylland




https://www.dr.dk/nyheder/regionale/hovedstadsomraadet/skolevalget-kan-faa-flere-unge-til-stemme-til-fremtidens

KøbenhavnSkolevalget kan få flere unge til at stemme til fremtidens folketingsvalgI dag sætter 80.
000 skoleelever kryds på deres første stemmeseddel til skolevalget.
Folketingets formand, Pia Kjærsgaard, åbnede Skolevalg 2019 på Øster Farimagsgade skole.
Af Ida Zander31.
jan.
2019 kl.
13.
40Bemærk: artiklen er mere end 30 dage gammelLæs op- De unge er fremtidens vælgere, og det er så godt, når de begynder at interessere sig for politik i en tidlig alder.
Det er meldingen fra Folketingets formand Pia Kjærsgaard (DF), der i morges ringede skolevalget 2019 i gang på Øster Farimagsgade Skole i København.
For skolevalget og flere ugers valgkamp sætter nemlig gang i de unges tanker om politik og samfund, og så påvirker det dem også til at stemme til Folketingsvalget, når de bliver 18 år, mener Pia Kjærsgaard.
- Der er ikke så lang tid, til de skal sætte kryds ved et folketingsvalg, og erfaring viser, at hvis man sætter sit kryds ved første valg, efter man er fyldt 18 år, så bliver man ved senere i livet, siger hun.
- Så det gælder om at vække interessen.
Demokrati og folkestyre skal indpodes i de unge mennesker, tilføjer hun.
Folketingets formand Pia Kjærsgaard åbnede skolevalget Øster Farimagsgade Skole.
 Forud for valgdagen ligger et tre ugers langt undervisningsforløb, der har styrket de unge i meninger og politik.
 En gruppe kvindelig politikere fra Malawi er med for at se, hvordan unge involverer sig i politik.
 Skolevalget er bygget op ligesom et almindeligt valg for at gøre det så autentisk som muligt.
 Ved at få skolevalget til at ligne et folketingsvalg så meget som muligt, får de unge et unikt indblik i, hvordan det fungerer rent lavpraktisk med stemmebokse og stemmesedler.
 Knap 80.
000 skoleelever fra 8.
til 10.
klasse deltager.
 Stemmesedlerne ligner dem, de unge kommer til at møde, når de er fyldt 18 år.
1 / 7Folketingets formand Pia Kjærsgaard åbnede skolevalget Øster Farimagsgade Skole.
1 / 7Forud for valgdagen ligger et tre ugers langt undervisningsforløb, der har styrket de unge i meninger og politik.
2 / 7En gruppe kvindelig politikere fra Malawi er med for at se, hvordan unge involverer sig i politik.
3 / 7Skolevalget er bygget op ligesom et almindeligt valg for at gøre det så autentisk som muligt.
4 / 7Ved at få skolevalget til at ligne et folketingsvalg så meget som muligt, får de unge et unikt indblik i, hvordan det fungerer rent lavpraktisk med stemmebokse og stemmesedler.
5 / 7Knap 80.
000 skoleelever fra 8.
til 10.
klasse deltager.
6 / 7Stemmesedlerne ligner dem, de unge kommer til at møde, når de er fyldt 18 år.
7 / 7Og det er professor og valgforsker ved Københavns Universitet Kasper Møller Hansen helt enig i.
- Jeg tror godt, at skolevalget kan få flere unge til at stemme til deres første folketingsvalg, fordi det politiske engagement vokser hos dem.
For skolevalget giver dem lyst til at debattere politik, de har pludselig meninger om ting, og de tror på sig selv rent politisk.
Omkring 80.
000 elever fra 8.
til 10.
klasse valfarter i dag til stemmeurnerne, og det foregår på præcis samme måde som til et folketingsvalg med stemmebokse og stemmesedler ude på skolerne.
En fordel for ungdomspartierneSkolevalget får de unge til at reflektere og interessere sig for nogle emner, der måske ikke optager så meget af deres tid til dagligt.
Men det rykker faktisk også noget på den rigtige politiske scene.
Det er en mulighed for, at de unge mennesker melder sig ind i partier, eller i hvert fald at de bliver oplyst om det.
Pia Kjærsgaard, formand for FolketingetFor valget er en mulighed for at prøve de politiske kræfter af, og flere melder sig også ind i partier efterfølgende, siger Kasper Møller Hansen.
- Der er flere, der melder sig ind i de politiske partier, så det påvirker rent faktisk de unge.
Og det glæder Pia Kjærsgaard.
- Det er en mulighed for, at de unge mennesker melder sig ind i partier, eller i hvert fald at de bliver oplyst om det, siger hun.
De unges stemme kan drukneTilbage i 2017 sagde Kasper Møller Hansen, at de mange ældre borgere vil vende op og ned på det politiske danmarkskort.
- Vi står over for nogle ret store aldersforskydninger i samfundet i løbet af de næste mange år.
Derfor er det vigtigt, at de unge melder sig på banen.
I aften mellem klokken 19 og 20 præsenteres resultatet af elevernes valg ved en stor valgfest på Christiansborg.
Skolevalg 2019•Skolevalg skydes i gang hvert andet år i januar.
Det er et tre uger langt undervisningsforløb, der er bygget op som en valgkamp.
•Elever i 8.
, 9.
og 10.
klasse har mulighed for at stemme ved valget, der afholdes i dag.
•I år er 769 skoler tilmeldt forløbet, og det betyder, at 78.
502 elever er stemmeberettiget.
•Det er ikke alle skoler, der deltager, og valgresultatet er ikke repræsentativt.
•Eleverne kan stemme på de partier, der er opstillingsberettigede til Folketinget.
•Forud for valgdagen har eleverne valgt mærkesager og lavet kampagner.
Der har desuden været debatter mellem politiske ungdomspartier på de fleste af skolerne.
•Første gang, der blev afholdt skolevalg, var i 2015, og ved de to valg hidtil er blå blok begge gange løbet med sejren.
•Ved seneste valg fik blå blok 55,3 procent af stemmerne, og Venstre blev med 19,1 procent af stemmerne det parti med størst vælgertilslutning.
Socialdemokratiet blev næststørst med 15,6 procent.
•Det er interesseorganisationen Dansk Ungdoms Fællesråd, der står bag.
•Undervisningsforløbet er udviklet i samarbejde med fagkonsulenter i samfundsfag fra Center for Undervisningsmidler i Danmark.
•Projektet er finansieret af Folketinget og Undervisningsministeriet.
Kilder: Skolevalg.
dk og Undervisningsministeriet.
Følg folketingsvalget 2019 eller prøv DR's Kandidattest.
FacebookTwitterKopier linkEmner:Dansk Folkeparti|Folketinget|Pia Kjærsgaard (politiker)|Valg og folkeafstemninger|København




https://www.dr.dk/nyheder/viden/teknologi/aarhusiansk-studenter-satellit-er-skudt-i-kredsloeb-fra-rumstation

TeknologiAarhusiansk studenter-satellit er skudt i kredsløb fra rumstationAstronauter på ISS har sendt den danske mini-satellit Delphini-1 i kredsløb, hvor den skal overvåge vulkanudbrud.
Delphini-1 er en såkaldt nanosatellit - eller cubesat - som måler 10*10*10 centimeter.
Her en illustration fra den aalborgensiske virksomhed, GomSpace, der  producerer satellitterne.
(© Gomspace)Af Maria Lise Behrendt31.
jan.
2019 kl.
13.
05Bemærk: artiklen er mere end 30 dage gammelLæs opDer var masser af spændte øjne og svedige hænder på Institut for Fysik og Astronomi på Aarhus Universitet i dag.
Spændingen blev udløst kl.
13, da satellitten Delphini-1 blev sendt i bane om Jorden fra den Internationale Rumstation, ISS.
Læs også:Opsendelse gik efter planen: Aarhusiansk satellit har kurs mod rumstationSatellitten - en såkaldt cubesat - er designet, bygget og testet af omkring 50 studerende på Aarhus Universitet.
Om cubesatsEn cubesat er en såkaldt nano-satellit, der, som navnet antyder, er ganske lille ift.
traditionelle satellitter.
En cubesat måler 10x10x10 cm og vejer omkring et kilo.
Nano-satellitter vinder disse år indpas ift.
traditionelle satellitter, fordi de netop er mindre, billigere, fleksible og hurtige at bygge.
- I alle de år jeg har arbejdet med rumfart, er det her det, der har gjort mig allermest nervøs, lød det fra Ole J.
Knudsen, kommunikationsmedarbejder ved Institut for Fysik og Astronomi på Aarhus Universitet og tidligere mangeårig leder af Planetariet på Steno Museet, da DR Viden talte med ham tidligere på dagen.
Kulminationen på et kæmpestort arbejdeNervøsiteten skyldtes ikke selve manøvren, hvor astronauter på ISS vippede satellitten ud gennem en luftsluse for derefter at trykke på knappen, der sendte den i kredsløb.
For i NASAs hænder kan man være rimelig tryg, som Ole J.
Knudsen siger.
Nervøsiteten skyldtes derimod, at satellittens rejse ud i kredsløb er den foreløbige kulmination på et kæmpestort arbejde og det rumprogram, som Aarhus Universitet lancerede i 2017.
Læs også:NASA, ESA, Aarhus: Universitet lancerer eget rumprogram- Hvis alt går vel, får vi den første kontakt til Delphini kl.
16.
38, når den har foldet sine antenner ud og er i god sikkerhedsafstand fra ISS, siger Ole J.
Knudsen.
Således ser den ud - Delphini-1.
(© Aarhus Universitet)Skal overvåge vulkanudbrudDerefter skal Delphini-1 sådan set bare i gang med at arbejde.
Dens primære formål er at give de studerende - og deres undervisere - praktisk erfaring med rumteknologi.
Men lidt samfundstjeneste skal Delphini-1 også udføre, mens den er i kredsløb.
På satellitten er nemlig installeret et kamera, som fx kan følge askeskyen fra et vulkanudbrud, så vi kan begrænse ballade, som den islandske vulkan Eyjafjallajökull forårsagede, da den i 2010 gik i udbrud og stort set lukkede det europæiske luftrum.
Hvor lang tid Delphini-1 forbliver i kredsløb, afhænger af Solens aktivitet.
- Vi håber på et år, fordi solaktiviteten lige nu er lav.
Men hvis der kommer meget solaktivitet, har vi den i kortere tid, fortæller Ole J.
Knudsen.
Det skyldes, at Solens aktivitet påvirker atmosfæren, sådan at luftindholdet i rummet bliver mindre, når solaktiviteten er lav.
På den måde bliver luftmodstanden mindsket, og satellitten kan leve længere, inden den kommer i kontakt med atmosfæren og brænder op.
FacebookTwitterKopier linkEmner:Aarhus Universitet|Den Internationale Rumstation|Vulkanudbrud|Island|Museer




https://www.dr.dk/nyheder/udland/eu-parlamentet-blaastempler-oppositionsleder-som-venezuelas-praesident

Valg til Europa-ParlamentetSe temaUdlandEU-parlamentet blåstempler oppositionsleder som Venezuelas præsidentDe europæiske politikere ønsker et nyt valg i Venezuela.
Oppositionsleder Juan Guaidó marcherede i går i Venezuelas hovedstad, Caracas, hvor tusinder var på gaden for at vise deres støtte til ham.
Af Sean Coogan31.
jan.
2019 kl.
14.
33Bemærk: artiklen er mere end 30 dage gammelLæs opEuropa-Parlamentet har i dag valgt at anerkende Juan Guaidó som Venezuelas midlertidige præsident.
Parlamentarikerne opfordrer samtidig EU's medlemsstater og EU's udenrigspolitiske chef, Federica Mogherini, til at gøre det samme.
Støtten til Juan Guaidó, der er leder af oppositionen i det sydamerikanske land, kommer i kølvandet på, at en række europæiske lande i sidste uge stillede Venezuelas pressede præsident, Nicolás Maduro, over for et ultimatum om at udskrive valg inden for otte dage.
Et ultimatum, som Maduro har afvist.
Ifølge Europa-Parlamentet bør de europæiske lande anerkende Guaidó "som den eneste legitime midlertidige præsident for landet, indtil der kan indkaldes nye frie, gennemsigtige og troværdige præsidentvalg for at genoprette demokratiet".
Læs også:PORTRÆT Ungdomsaktivisten over for fagforeningsveteranen: De vil have magten i VenezuelaOppositionsleder ind på verdensscenen35-årige Juan Guaidó var som nyvalgt formand for Venezuelas demokratisk valgte nationalforsamling en relativt ukendt karakter på verdensscenen, indtil han 23.
januar udråbte sig selv om fungerende præsident for Venezuela.
Få dage senere erklærede EU fuld støtte til nationalforsamlingen og bad om et nyt og troværdigt præsidentvalg.
Præsident Maduro vandt ganske sikkert Venezuelas præsidentvalg i maj sidste år.
Men det var under forhold, som EU vurderede, ikke levede op til selv de laveste internationale standarder.
Læs også:OVERBLIK Fra Sydamerikas rigeste til et land i frit faldSiden Guaidós udmelding har blandt andre USA, Canada, Israel og en lang række af nabolandene anerkendt ham som Venezuelas legitime leder.
Også Danmark støtter oppositionslederen.
Nationalforsamlingen i Venezuela har næsten ingen magt i landet, efter Maduro i august 2017 godkendte et dekret, som gav et nyetableret forfatningsråd lovgivende magt.
Så sent som i går blev Guaidó ringet op af USA's præsident, Donald Trump, der understregede sin "stærke støtte" til nationens kamp for at genskabe demokratiet.
Indtil videre ser det ud til, at præsident Maduro har støtte fra landets militær.
I udlandet støttes han af blandt andre Rusland, Kina og Tyrkiet.
FacebookTwitterKopier linkEmner:Donald Trump (politiker)|Europa-Parlamentet|Federica Mogherini (politiker)|Venezuela|Valg og folkeafstemninger




https://www.dr.dk/sporten/fodbold/frankrig/video-taarevaedet-farvel-til-forsvundet-fodboldspiller

FrankrigVIDEO Tårevædet farvel til forsvundet fodboldspillerEmiliano Salas' tidligere klub Nantes tog en rørende afsked med argentineren i aftes forud for en kamp i den franske liga.
Af Arnela Muminovic31.
jan.
2019 kl.
12.
31Bemærk: artiklen er mere end 30 dage gammelLæs opDer er stadig ingen spor efter den argentinske fodboldspiller Emiliano Sala, der forsvandt i et lille fly over Den engelske Kanal den 21.
januar.
Angriberen var på vej til Cardiff for at skrive under på en kontrakt med Premier League-klubben.
Tirsdag blev Sala mindet før Cardiffs opgør mod Arsenal, og i aftes blev den 28-årige spiller hyldet i sin tidligere klub Nantes.
Se de rørende billeder i videoen øverst i artiklen.
FacebookTwitterKopier linkEmner:Frankrig|Cardiff|Fodbold|Arsenal FC|Storbritannien




https://www.dr.dk/nyheder/regionale/trekanten/vandproever-i-kloakken-og-spyd-i-jorden-forurenet-grundvand-i-grindsted

TrekantområdetVandprøver i kloakken og spyd i jorden: Forurenet grundvand i Grindsted skal sporesStatsminister Lars Løkke Rasmussen rystede flere gange på hovedet, da han fik vist giftdepotet frem.
Undersøgelsen af kloakkerne i Grindsted og jorden i nærheden brøndene er gået i gang.
Af Rasmus Poulsen Larsen og Peter Frandsen Siggaard31.
jan.
2019 kl.
13.
13 | opdateret 31.
jan.
2019 kl.
16.
30Bemærk: artiklen er mere end 30 dage gammelLæs opDet er et stort detektivarbejde, der i disse dage sættes i gang i Grindsted.
Ved hjælp af en masse målinger, forsøger man at finde ud af, hvor der strømmer forurenet grundvand ind i kloakkerne.
© DRGrindstedforureningenDet tidligere Grindstedværket dumpede i perioden 1956 til 1973 hundredetusindevis af liter spildevand samt kemikalieaffald i fast form.
De tre kendte steder, det skete, er henholdsvis på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra DTU, at forureningen fra fabriksgrunden var langt værre end først antaget.
Hvert år siver der 235 kilo af det kræftfremkaldende stof vinylklorid fra giftdepoterne og ud i Grindsted å.
100 af de 235 kilo siver ud i et meget lille geografisk område af Grindsted å.
Professor Poul Løgstrup Bjerg fra DTU Miljø kaldte det over for Ingeniøren for en af de største forureninger i Danmark.
- Selv på verdensplan er der tale om en meget stor forurening, sagde han.
Flere borgere har reageret på forureningen og vil have undersøgt, om det har en betydning for deres sundhed.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
Samtidig får forureningen landspolitisk opmærksomhed, når statsminister Lars Løkke Rasmussen (V) i dag er i byen, hvor han blandt andet skal besøge giftdepotet i Banegraven og Engsøen, der også er kraftigt forurenet af det tidligere Grindstedværk.
For at spore forureningen skal kloakkerne åbnes, så der kan tages prøver af indholdet i rørene.
Vand og luft bliver testet- Vi tager vandprøver i kloaksystemet.
Det supplerer vi med nogle poreluftmålinger - altså med et spyd ned i jorden, som trækker noget luft op fra jorden, forklarer Billund Kommunes miljøchef, Karl Grundal.
Efter at have pumpet vand op fra kloakkens dyb, banker Niels Hansen et jernspyd i jorden, så luften ved siden af kloaken også kan analyseres.
Arbejdet er i første runde koncentreret om kloakker nær Grindsted Å, hvor grundvandet ligger højt.
For her er der størst sandsynlighed for at finde forurening, fortæller miljøchefen.
- Vi skal finde ud af, hvor langt ud forureningen kan konstateres.
Hvis det viser sig, at der er forurening i de brønde, vi har udvalgt, skal vi en tak længere ud.
Så vi starter tæt på, hvor vi konstaterede det i første omgang, og går så ud derfra, siger miljøchefen.
Skadelige stoffer i spildevandetStofferne, der i november blev konstateret i luften i nogle kloakker i Grindsted, var skadelige stoffer som vinylchlorid, tetrachlorethen og benzen.
Det er blandt andet dem, kloakvandet og luften i jorden skal testes for.
- Vi har nogle faste ting, som vi analyserer for, som vi kan sammenholde med tidligere prøver, vi har taget, fortæller han.
Når prøverne af kloakvand og luft er samlet ind, bliver de sendt videre til analyse.
Måleudstyr sættes op og gøres klar.
Det er både spildevandet og luften i jorden ved kloakkerne, der skal analyseres Måleudstyr sættes op og gøres klar.
1 / 3Måleudstyr sættes op og gøres klar.
1 / 3Det er både spildevandet og luften i jorden ved kloakkerne, der skal analyseres2 / 3Måleudstyr sættes op og gøres klar.
3 / 3- I løbet af to til tre uger har vi resultatet af prøverne.
Vi skal også have nogle tv-optagelser fra kloakken.
Når vi har alle data, begynder vi at få et billede af, hvad det videre arbejde består af.
Det kan være, at der er behov for flere prøver, eller at vi skal lave indeklima-undersøgelser i nogle huse, fortæller miljøchefen.
Statsministeren mødtes med partifællerne fra Venstre, folketingsmedlem Anni Matthiesen og borgmester i Billund Kommune, Ib Kristensen.
Under besøget, hvor han så banegravsdepotet og den forurenede Engsø, rystede Lars Løkke Rasmussen flere gange på hovedet over den måde, man forurenede tidligere.
- Når man går i noget, der ligner smuk natur og forestiller sig, at man for ikke så mange år tilbage kørte lastbilfulde af forurening ud og bare tømte dem, så bliver man rystet.
Men man bliver også klar over, at vi har et ansvar for at rydde op, sagde Lars Løkke Rasmussen.
Statsminister Lars Løkke Rasmussen fik følgeskab af Billund Kommunes borgmester, Ib Kristensen (V), og medlem af Folketinget Anni Matthiesen (V), der bor i Grindsted.
Statsminister: Forurening bliver et nationalt ansvarHvis det står til regeringen, vil jordforureninger som den i Grindsted fremover blive en national opgave modsat i dag, hvor det varetages af regionerne.
Det har givet anledning til bekymring fra blandt andet lokale borgergrupper, der frygter, at staten ikke kan løfte den opgave.
Men det kan den godt, mener Lars Løkke Rasmussen.
Han mener, at det vil være til gavn for de såkaldte "generationsforureninger".
- Det betyder, at det bliver et nationalt ansvar.
Folketinget og regeringen kommer til at have et mere direkte ansvar.
Man kan ikke sige, at det må man finde ud af i regionen.
Derfor forudser jeg, at jordforureningerne bliver en del af debatten om finansloven de kommende år, sagde han under sit besøg.
En del af bekymringerne bygger på, at den nære relation mellem regionen og borgerne vil gå tabt, hvis staten overtager opgaven.
Men den nære relation skal sikres ved, at medarbejdere fra Region Syddanmark, der hidtid har haft ansvaret for Grindstedforureningen, fremover skal arbejde i Miljøstyrelsen.
- Derfor vil vi straks, der er en aftale, få en dialog med medarbejderne, så vi kan sikre, at så mange som muligt flytter med.
Det er meget vigtigt, vi gør det attraktivt for medarbejderne at flytte med, siger han.
Han understreger desuden, at arbejdet med de konkrete sager stadig skal foregå ude i landet tæt på forureningen.
Opdateret klokken 16.
30 med citater fra Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Venstre|Forurening|Grindsted|Billund Kommune




https://www.dr.dk/nyheder/udland/eu-parlamentet-i-hemmelig-afstemning-vil-oge-gennemsigtighed

Valg til Europa-ParlamentetSe temaUdlandEU-Parlamentet i hemmelig afstemning: Vil øge gennemsigtighedEfter flere udsættelser har Europa-Parlamentet stemt om et omstridt forslag om gennemsigtighed.
Medlemmerne skulle have stemt om forslaget allerede sidste år, men afstemningen er blevet udskudt flere gange.
31.
jan.
2019 kl.
12.
47Bemærk: artiklen er mere end 30 dage gammelLæs opDer skal være større gennemsigtighed om arbejdet i Europa-Parlamentet.
Det har et flertal af medlemmerne torsdag støttet i en afstemning, der helt usædvanligt var hemmelig.
Medlemmerne skulle have stemt om forslaget allerede sidste år, men afstemningen er blevet udskudt flere gange.
Frygtede udskydelseDen britiske Labour-politiker Richard Corbett har ledet udvalgsarbejdet for større indsigt.
Han måtte inden afstemningen appellere til, at den ikke blev udskudt igen, som et medlem af EFDD (Europæisk Frihed og Direkte Demokrati) bad om.
- Jeg kan se for mig, at den ville blive udskudt til februar, til marts, til april - det begynder at lyde lidt som Theresa May, siger Corbett.
Konservative medlemmer af parlamentet havde bedt om, at medlemmerne skulle stemme anonymt.
/ritzau/FacebookTwitterKopier linkEmner:Europa-Parlamentet|Theresa May (politiker)|Storbritannien|EU|EU-forhold




https://www.dr.dk/nyheder/penge/skatteministeriet-taber-principiel-sag-mod-microsoft

PengeSkatteministeriet taber principiel sag mod MicrosoftMicrosoft har ikke brudt reglerne om transfer pricing.
Det afgør Højesteret i en langvarig og principiel sag.
(Arkiv) Microsoft har i Højestreret vundet en sag over Skatteministeriet.
31.
jan.
2019 kl.
12.
18 | opdateret 31.
jan.
2019 kl.
12.
44Bemærk: artiklen er mere end 30 dage gammelLæs opSkatteministeriet taber torsdag principiel sag om transfer pricing mod Microsoft i Højesteret.
Det oplyser Højesteret på sin hjemmeside.
Skatteministeriet mente, at Microsoft i Danmark ikke havde levet op til reglerne om transfer pricing og derfor havde haft en skattepligtig indkomst i perioden 2004-2007, der var flere hundrede millioner kroner lavere, end den burde være.
- Højesteret fandt det ikke godtgjort, at honoreringen af Microsoft Danmarks markedsføringsaktiviteter ikke var sket på armslængdevilkår, skriver Højesteret, der dermed stadfæster en tidligere dom fra landsretten.
Langtrukken sagSagen, der har kørt næsten ti år, handler om, at Skat har ment, at Microsoft i Danmark burde have fået betaling for markedsføring af produkter i Danmark solgt af Microsoft i Irland.
Ikke mindst fra solgte computere, der havde Microsofts styresystem installeret.
Den betaling ville skulle beskattes.
Læs også:Sag om 300 millioner: Skat hiver Microsoft i rettenDerudover har Skat ment, at Microsoft Danmark ikke i ordentlig tid og fyldestgørende har udarbejdet dokumentation for de prisaftaler, der er med resten af koncernen.
At dokumentere, hvordan priserne internt i koncernen er udregnet - og at de svarer til markedspris - er afgørende for, hvor indtægter må bogføres.
Ny behandling af flere årSkat valgte at estimere, at Microsoft Danmarks indkomst fra 2004 til 2007 var 307 millioner kroner højere end indrapporteret, og at selskabet derfor skyldte penge i skat.
Microsoft har fra starten ment, at man skulle frifindes i begge forhold.
Højesteret skriver, at Skats forudsætninger for at udregne Microsoft Danmarks indtægter ikke har været gode nok.
Men Microsoft slipper dog ikke.
- På den baggrund stemmer vi for, at ansættelsen af Microsoft Danmarks skattepligtige indkomst for indkomstårene 2004, 2005, 2006 og 2007 hjemvises til fornyet behandling ved Skattestyrelsen, skriver Højesteret.
Skatteministeriet skal nu betale sagsomkostninger, der lyder på 1,5 millioner kroner, til Microsoft.
/ritzau/FacebookTwitterKopier linkEmner:Højesteret|Microsoft|Skatter og afgifter|Økonomi|Irland




https://www.dr.dk/sporten/fodbold/liste-fodboldmilliarderne-ruller-her-er-historiens-stoerste-vinterhandler

FodboldLISTE Fodboldmilliarderne ruller: Her er historiens største vinterhandlerVinterens transfervindue lukker i dag.
Historisk er der blevet brugt mange penge i januar.
Fem af de ti største vintertransfers.
Se hele listen i artiklen.
Af Johan Haarløv31.
jan.
2019 kl.
12.
11Bemærk: artiklen er mere end 30 dage gammelLæs opI dag har fodboldklubberne i hele Europa sidste chance for at få truppen på plads til den resterende del af sæsonen.
Vinterens transfervindue lukker, når den 31.
januar bliver til den 1.
februar.
Herefter må klubberne arbejde med det, de har, indtil sæsonen er slut, og transfervinduet åbner igen til sommer.
Herunder kan du se en liste over de største handler i vinterens transfervindue gennem tiderne.
10.
Lucas Moura fra Sao Paolo til Paris Saint-Germain – 284 millioner kronerLucas Moura, til højre, har haft det svært siden skiftet til europæisk fodbold fra Brasilien.
Han kom med et prædikat som brasiliansk fodbolds næste store dribler, da han skiftede til franske Paris Saint-Germain.
Men Lucas Moura har ikke kunnet leve op til de store forventninger, og i dag er han reserve i engelske Tottenham.
9.
Alex Teixeira fra Shakthar Donetsk til Jiangsu Suning - 373 millioner kronerAlex Teixeira spillede i seks år i ukrainsk fodbold, inden han skiftede til Kina.
Der var i flere transfervinduer bud efter brasilianske Alex Teixeira fra flere af Europas største klubber, men i 2016 besluttede han at skifte til kinesisk fodbold.
8.
Fernando Torres fra Liverpool til Chelsea - 425 millioner kronerDen daværende Chelsea-træner Carlo Ancelotti præsenterer Fernando Torres i 2011.
På vintertransfervinduets sidste dag i 2011 hentede Chelsea spanske Fernando Torres i Liverpool.
Torres blev dog aldrig en stor succes i London-klubben, hvor han ’blot’ fik scoret 45 mål i 172 kampe.
7.
Pierre-Emerick Aubameyang fra Dortmund til Arsenal - 476 millioner kronerAubameyang er faldet hurtigt til i Arsenal, hvor han i denne sæson har nettet 15 gange i Premier League.
Arsenal købte sidste år den lynhurtige angriber Pierre-Emerick Aubameyang i Dortmund.
Gaboneseren nåede at score knap 100 mål i sin tid i tysk fodbold.
6.
Christian Pulisic fra Dortmund til Chelsea - 477 millioner kronerPulisic har ikke fået meget spilletid i denne sæson i Dortmund, hvor han står i skyggen af blandt andre Jadon Sancho og danske Jacob Bruun Larsen.
Den største transfer i dette vindue er Chelseas køb af Christian Pulisic.
Den amerikanske landsholdsspiller skifter dog først til London-klubben til sommer – i mellemtiden er han lejet ud til den klub, han har repræsenteret, siden han var 17 år, nemlig tyske Borussia Dortmund.
5.
Aymeric Laporte fra Athletic Bilbao til Manchester City – 485 millioner kronerLaporte jubler over en scoring mod franske Lyon i Champions League.
Manchester City har det med at købe dyre forsvarsspillere.
Kyle Walker, John Stones og Eliaquim Mangala for bare at nævne nogle få.
Ingen er dog dyrere end franske Aymeric Laporte, der blev hentet i spanske Athletic Bilbao sidste vinter.
4.
Diego Costa fra Chelsea til Atletico Madrid - 490 millioner kronerDiego Costa er i gang med sin anden periode i Atletico Madrid.
Angriberen Diego Costa ragede uklar med den daværende Chelsea-træner Antonio Conte i sådan en grad, at brasilianeren blev væk fra London-klubbens sæsonstart i 2017.
Costa måtte dog vente til vintertransfervinduet 2018, før hans drømmeskifte tilbage til Atletico Madrid blev en realitet.
3.
Oscar fra Chelsea til Shanghai SIPG - 507 millioner kronerOscar tjener angiveligt 300 millioner kroner om året i Shanghai.
For få år siden smed kinesiske klubber om sig med penge i endnu højere grad, end de gør i dag.
Til dato er brasilianske Oscar den dyreste spiller, der er skiftet til kinesisk fodbold.
2.
Virgil van Dijk fra Southampton til Liverpool - 590 millioner kronerVirgil van Dijk har gjort Liverpools forsvar til et af Premier Leagues bedste.
Hollandske Virgil van Dijk blev sidste vinter verdens dyreste forsvarsspiller.
Mange spærrede øjnene gevaldigt op, da van Dijks pris blev offentliggjort, men her et år senere er der ingen, der sætter spørgsmålstegn ved, om forsvarsspilleren var et godt køb.
1.
Philippe Coutinho fra Liverpool til Barcelona - 1,2 milliarder kronerPhilippe Coutinho har ikke levet op til sit prisskilt på Camp Nou.
Brasilianske Philippe Coutinho skiftede efter et par succesfulde år i Liverpool til FC Barcelona sidste vinter for 1,2 milliarder kroner.
Coutinho har dog ikke rigtigt formået at slå til i den spanske storklub og på rygtebasis sættes han i forbindelse med et skifte tilbage til engelsk fodbold.
FacebookTwitterKopier linkEmner:Antonio Conte (fodboldtræner)|Diego Costa (fodboldspiller)|Paris Saint-Germain|England|Fodbold




https://www.dr.dk/nyheder/indland/auditoerkorpset-rejser-sigtelser-mod-haerchef

IndlandAuditørkorpset rejser sigtelser mod hærchef Generalmajor H.
C.
Mathiesen er sigtet for tjenestemisbrug og grov pligtforsømmelse i Forsvaret.
H.
C.
Mathiesen er blevet sigtet for tjenestemisbrug og grov pligtforsømmelse.
Af Emil Søndergård Ingvorsen og Mads Korsager Nielsen31.
jan.
2019 kl.
12.
18 | opdateret 31.
jan.
2019 kl.
12.
50Bemærk: artiklen er mere end 30 dage gammelLæs opEfter flere måneders efterforskning har Forsvarsministeriets Auditørkorps besluttet at rejse sigtelse mod hærchef H.
C.
Mathiesen for mulig tjenestemisbrug og pligtforsømmelse.
Sigtet efter to paragrafferAuditørkorpset vurderer, at der er grundlag for at rejse sigtelser for tjenestemisbrug og grov pligtforsømmelse efter to paragraffer.
Straffelovens § 155: Misbruger nogen, som virker i offentlig tjeneste eller hverv, sin stilling til at krænke privates eller det offentliges ret, straffes han med bøde eller fængsel indtil 4 måneder.
Sker det for at skaffe sig eller andre uberettiget fordel, kan fængsel indtil 2 år anvendes.
Den militære straffelov § 27: Den, der i øvrigt groft tilsidesætter sine pligter i tjenesten, straffes for pligtforsømmelse med bøde eller fængsel indtil 3 måneder.
Straffen kan stige til fængsel i 1 år, når pligtforsømmelsen er af særlig grov karakter, eller når den har medført betydelig skade eller fare.
Det oplyser auditørkorpset i en pressemeddelelse.
Sigtelsen kommer, efter at auditørkorpset besluttede at indlede en efterforskning i slutningen af oktober.
- Forsvarsministeriets Auditørkorps har på baggrund af den efterforskning, der siden har fundet sted, vurderet, at der er grundlag for at rejse sigtelse mod chefen for Hærkommandoen for tjenestemisbrug efter straffelovens § 155 og grov pligtforsømmelse efter den militære straffelovs § 27, lyder det i en pressemeddelelse, hvor det også fremgår, at der skal foretages yderligere efterforskning, før det besluttes, om der skal rejses tiltale mod hærchefen.
Sagen kort24.
oktober meldte Forsvaret ud, at generalmajor og hærchef Hans-Christian Mathiesen var blevet midlertidigt fritaget for tjeneste.
Det skete, efter at mediet Olfi - som har et fokus på Forsvaret - havde talt med flere anonyme kilder, der beskyldte hærchefen for både nepotisme og magtmisbrug.
Anklagerne går ifølge mediet på, at hærchefen blandt andet skulle have ændret på kriterierne for optagelse på to af Forsvarets mest eftertragtede uddannelser.
Han skulle have fjernet kravet om erfaring fra internationale missioner, så hans kæreste kunne blive optaget uden at have været udsendt.
Ifølge Olfis kilder rykkede hærchefen sin kæreste op på listen til optagelse på Master i Militære Studier i 2014, så hun på trods af manglende kvalifikationer blev optaget blandt de 13 officerer ud af 97 ansøgere fra hæren.
Over for netmediet afviste forsvarschef Bjørn Bisserup, at sagen skulle undersøges nærmere.
Forsvarsministeriets Auditørkorps havde dog en anden holdning.
I slutningen af oktober indledte de en forundersøgelse.
Og i dag har de så besluttet at rejse sigtelse mod hærchefen.
Forsvarsministeriets Audiørkorps er en uafhængig myndighed under Forsvarsministeriet, der efterforsker og behandler militære straffesager i ind- og udland.
De kan dog kun dømme ud fra den militære straffelov og kan ikke idømme fængsel.
Det er de danske domstole, som skal beslutte om en person har gjort skyldig i et brud på straffeloven.
Ændrede optagelseskrav: Kæresten fik jobbetSagen om H.
C.
Mathiesen begyndte i midten af oktober, hvor mediet Olfi, der beskæftiger sig med Forsvaret, via adskillige anonyme kilder kunne berette om, hvordan hærchefen angiveligt havde misbrugt sin stilling til at give sin daværende kæreste en lukrativ stilling i Forsvaret.
Anklagerne gik på, at hærchefen skulle have ændret på kriterierne for optagelse på to af Forsvarets mest eftertragtede uddannelser og fjernet kravet om erfaring fra internationale missioner, så hans kæreste kunne blive optaget uden at have været udsendt.
Læs også:Auditørkorps efterforsker hærchef for nepotismeDesuden skulle han have givet en stilling til sin kæreste ved et nyoprettet projekt, hvor hun var den eneste ansøger.
DR Nyheder har været i kontakt med H.
C.
Mathiesen, der ikke ønsker at kommentere sigtelsen og henviser til sin forsvarsadvokat.
Det er forsvarsadvokat Torben Koch, som repræsenterer hærchefen i sagen.
Han mener, at auditørkorpset har en dårlig sag.
- Jeg har stort set ingen juridisk forståelse for den sigtelse.
Man kan mene om hans adfærd, hvad man vil, men den er ikke strafbar.
Det overgår min juridiske forstand, at man vælger at sigte ham.
Der er ikke meget jura i det, men til gengæld meget politik, siger Torben Koch og fortsætter:- Vi taler blandt andet om en begivenhed, der finder sted i 2014, og jeg synes, at det er påfaldende, at sigtelsen kommer, dagen før forældelsesfristen gør, at forholdet udløber.
Forsvarsminister Claus Hjort Frederiksen (V) har ingen kommentar til sigtelsen.
Udnævner ny hærchefH.
C.
Mathiesen har været fritaget for tjeneste, mens auditørkorpset har efterforsket sagen.
Og i og med man forventer, at efterforskningen vil trække yderligere ud, så har Forsvaret besluttet at udnævne en midlertidig chef for Hærkommandoen.
Forsvaret skriver i en pressemeddelelse, at generalmajor Kenneth Pedersen er blevet midlertidigt udnævnt.
- Vi står over for en række vigtige beslutninger i forhold til implementeringen af forsvarsforliget og den videre udvikling af hæren.
Det kræver et stort ledelsesmæssigt fokus, siger forsvarschef Bjørn Bisserup i pressemeddelelsen.
FacebookTwitterKopier linkEmner:Bjørn Bisserup (officer)|Forsvarets Auditørkorps|Hære|Forsvarsministeriet|Kriminalitet




https://www.dr.dk/nyheder/kultur/film/danmarks-stoerste-stjerner-flokkes-om-vaere-med-i-unik-ny-krimiserie

Film og serierDanmarks største stjerner flokkes om at være med i 'unik' ny krimiserieViaplay optager ny serie med stjerner som Ulrich Thomsen, Trine Dyrholm og Nikolaj Lie Kaas.
Ulrich Thomsen (til venstre) spiller politibetjenten Bjørn, der jagter sin datters morder.
På rollelisten ses også stjerner som Trine Dyrholm og Nikolaj Lie Kaas.
Af Marie Ravn Nielsen31.
jan.
2019 kl.
11.
24Bemærk: artiklen er mere end 30 dage gammelLæs opUlrich Thomsen er med.
Det samme er Trine Dyrholm.
Og Lars Mikkelsen.
Og nå ja, og det er Nikolaj Lie Kaas, Søren Malling, Lars Ranthe og David Dencik i øvrigt også.
Det er noget af et stjernehold, Viaplay har samlet til deres nye krimiserie 'Forhøret'.
Serien skal tilmed instrueres af Christoffer Boe, der sidste år havde succes med 'Kriger' og 'Journal 64', og det er også ham, der har skabt og været med til at skrive serien, oplyser Viaplay i en pressemeddelelse.
Læs også:Instruktøren bag 'Journal 64' står foran sit store folkelige gennembrud: Sådan en film skal bare leverePå rollelisten ses også nye, solide navne som Clara Rosager fra 'Før frosten' og Katrine Greis-Rosenthal fra 'Lykke-Per'.
Serien handler om politibetjenten Bjørn, der gør alt for at finde sin datters morder.
Hovedrollen spilles af Ulrich Thomsen.
Seriens handling udspiller sig over bare ét døgn, og omdrejningspunktet i hvert afsnit bliver en ny og intens afhøring i jagten på morderen.
- Jeg har fået lov at samle mit drømmehold af skuespillere og filmfolk, siger instruktør Christoffer Boe.
Her ses Ulrich Thomsen i det eneste offentliggjorte billede fra serien indtil videre.
Et intenst forhør i hvert afsnitDermed er der lagt op til en lidt anderledes tilgang til krimi-formatet.
- 'Forhøret' har, som en klassisk krimi, jagten på en morder som den dramatiske motor.
Det helt unikke ved serien er, at dramaet denne gang er flyttet fra den ydre verden og ind på den mentale arena, siger Nanna Mailand-Mercado, der er ansvarlig for originale produktioner hos Viaplay.
- I 'Forhøret' opstår intensiteten og suspense derfor i det psykologiske spil mellem to mennesker, der udvikler sig til en intens kamp på liv og død, tilføjer hun.
Og legen med genren har længe været en drøm for Christoffer Boe:- Det er tv-serierne, som lige nu viser os de stærke, rå, interessante og overraskende fortællinger.
'Forhøret' er en gammel drøm om at skabe et stramt koncept, hvor der er skåret helt ind til benet - alt overflødigt er væk.
- Det, der står tilbage, er en oplevelse af ren essens, udtaler han.
Læs også:Store roser til TV 2's nye serie: Kriger er 'sprød og sitrende'Instruktøren er da også yderst tilfreds med det stjernespækkede hold.
- Jeg har fået lov at samle mit drømmehold af skuespillere og filmfolk – kameraet vil fokusere intenst og nådesløst på det psykologiske drama og den kriminalistiske puls, og hvert blik og hvert åndedræt vil have sin plads og betydning, siger Christoffer Boe.
Serien får premiere sidst på året på Viaplay.
FacebookTwitterKopier linkEmner:David Dencik (skuespiller)|Nikolaj Lie Kaas (skuespiller)|Viaplay|Teater|Mord




https://www.dr.dk/nyheder/indland/ung-greve-er-omkommet-i-skiulykke

IndlandUng greve er omkommet i skiulykkeDen 27-årige Greve Frederik Moltke til Bregentved er omkommet i en skiulykke i Japan.
Bregentved Gods på Midtsjælland er et af landets største.
Godsejer Frederik Moltke er omkommet i en ulykke.
31.
jan.
2019 kl.
11.
07 | opdateret 31.
jan.
2019 kl.
11.
47Bemærk: artiklen er mere end 30 dage gammelLæs opDen 27-årige greve Frederik Christian Adam Moltke til Bregentved er omkommet i en skiulykke i Japan 23.
januar.
Det skriver Sjællandske Medier og Ekstra Bladet.
Ifølge godsforvalter ved Bregentved Gods, Anders Dolmer, er familien meget påvirket.
- Vi er naturligvis alle voldsomt påvirkede og meget kede af det, siger Anders Dolmer.
Ifølge Ekstra Bladet var Frederik Adam Moltke bosiddende i London og arbejdede for et engelsk firma, der udvikler landbrugsprodukter.
Han var uddannet i jordbrugsøkonomi fra Københavns Universitet.
Ifølge Sjællandske Medier begraves Frederik Adam Moltke fra Tureby Kirke lørdag 2.
februar klokken 13.
Danmarks største godsBregentved er Danmark største gods med 6555 hektar i Danmark og en anslået værdi på 950 millioner kroner.
Læs også:Grafik: De største adelige godsejere i DanmarkDerudover producerer de 120.
000 slagtesvin årligt.
Sidste år gennemførte Moltke-familien et generationsskifte, der betød, at greve Frederik Moltke overtog ejerskabet af Bregentved efter sin far, greve Christian Moltke, skriver Sjællandske Medier.
/ritzau/Opdateres: Artiklen er opdateret bl.
a.
med oplysninger om ulykkens art.
FacebookTwitterKopier linkEmner:Ekstra Bladet|Sjællandske Medier|Japan|Ulykker|London




https://www.dr.dk/nyheder/udland/bidende-kulde-i-det-nordlige-usa-her-er-det-noedvendigt-have-ild-i-togskinnerne

UdlandBidende kulde i det nordlige USA: Her er det nødvendigt have ild i togskinnerneLokale temperaturer er målt ned til mere end minus 40 grader i det nordlige USA.
Af Louise Brodthagen Jensen31.
jan.
2019 kl.
12.
08Bemærk: artiklen er mere end 30 dage gammelLæs opDele af det nordlige og midtvestlige USA er ramt af frostgrader, der er i flere tilfælde har været med til at sætte rekorder.
Særligt delstaterne Dakota, Wisconsin, Minnesota, Michigan og det nordlige Illinois er hårdt ramt, hvor temperaturerne ifølge den nationale vejrtjeneste lokalt er røget helt ned til mere end minus 40 grader celsius.
I byen Chicago, der ligger i den nordlige del af Illinois ud til søen Lake Michigan, har man målt nogle af de laveste frostgrader i 34 år.
Med minus 26 grader er kulderekorden i byen dog endnu ikke slået.
Den er på minus 33 grader og blev målt i januar 1985.
Alligevel advarer National Weather Service om "livstruende og ekstrem kulde", ligesom de lokale sundhedsmyndigheder i flere af de ramte stater advarer mod at opholde sig udenfor, medmindre det er strengt nødvendigt.
I storbyen Chicago, der ligger lige ud til Lake Michigan er temperaturerne nede på mere end minus 30 grader.
 Ænder i Lake Michigan, hvor temperaturen faldt til - 20 grader.
 Skibe på den tilfrosne Chicago-flod.
1 / 3I storbyen Chicago, der ligger lige ud til Lake Michigan er temperaturerne nede på mere end minus 30 grader.
1 / 3Ænder i Lake Michigan, hvor temperaturen faldt til - 20 grader.
2 / 3Skibe på den tilfrosne Chicago-flod.
3 / 3Ild ved togskinnerneFlere steder har både myndigheder og virksomheder været nødt til at tage deres forholdsregler.
Eksempelvis er der i øjeblikket ild i togskinnerne i storbyen, der har tilnavnet "The Windy City".
- Det er gasdrevet varme til sporskiftet.
Grundlæggende fungerer det som en stor gasgrill, siger talsmand fra baneselskabet Metra, Meg Thomas-Reile.
De gasdrevne varmelegemer løber langs skinnerne og bliver anvendt, når frosten sætter ind.
Også den øvrige trafik er blevet ramt i staterne, og i New York og Pennsylvania har flere store flyselskaber måttet aflyse flyafgange, ligesom togselskabet Amtrak har måttet aflyse deres strækning til og fra Chicago.
Selvom frostgrader og store mængder sne ikke er unormalt på denne årstid i den nordlige del af USA, har de meget lave temperaturer forårsaget flere dødsfald og givet travlhed på hospitalerne.
Otte personer er indtil videre omkommet som følge af det iskolde vejr, og ifølge de lokale sundhedsmyndigheder i delstaten Illinois har et tocifret antal personer onsdag morgen været forbi skadestuen med frostskader eller nedkølingsrelaterede skader, skriver avisen New York Times.
FacebookTwitterKopier linkEmner:USA|Vejret|Chicago|Jernbaneanlæg|Amtrak




https://www.dr.dk/nyheder/regionale/fyn/efter-sag-fra-nyborg-df-kraever-nye-stramninger-af-udlaendingeloven

FynEfter sag fra Nyborg: DF kræver nye stramninger af udlændingeloven Sag om somalisk familie fra Nyborg har afsløret "huller i loven", mener Dansk Folkeparti.
Dansk Folkeparti vil stramme udlændingeloven efter sag om somalisk familie fra Nyborg.
På billedet ses tre af familiens børn.
Abdullahi, Riyan og Raida Hussein på 6, 12 og 15 år.
Af Henrik Mikaelsen31.
jan.
2019 kl.
09.
48Bemærk: artiklen er mere end 30 dage gammelLæs opFremover skal det ikke være muligt for udlændinge at søge asyl, hvis de har mistet deres opholdstilladelse i Danmark og står til udvisning.
Det skal være lovpligtigt at flytte på udrejsecenter, hvis man ikke har opholdsgrundlag.
Samtidig skal det være forbudt at gå i almindelig skole eller gymnasium.
Sådan lyder det fra Dansk Folkeparti, som i dag præsenterer et udspil med en række nye krav til stramninger på udlændingeområdet.
DF’s forslag til stramningerPrivate aktører og enkelte ledere indenfor det offentlige skal ikke kunne føre deres egen udlændingepolitik uden et klart folkeligt og demokratisk mandat.
Forbud mod at gå i almindelig skole, gymnasium mv.
, hvis ens opholdsgrundlag er inddraget.
Alle, der får inddraget opholdstilladelse, skal overflyttes til et udrejsecenter.
Forbud mod at søge asyl, hvis man allerede har opholdstilladelse i Danmark, eller har fået inddraget opholdstilladelsen.
Kilde: Dansk Folkeparti- Det er ikke holdbart, at en udenlandsk familie af én myndighed får at vide: "I skal rejse hjem", og så agerer andre offentlige myndigheder, som om intet er hændt.
Vi må have klare retningslinjer for alle myndigheder, siger udlændingeordfører Martin Henriksen (DF) med direkte henvisning til en sag fra Nyborg.
Her har familien Hussein, som stammer fra Somalia, fået inddraget deres opholdstilladelse af Udlændingestyrelsen efter tre år i Danmark.
Udlændingestyrelsen vurderer, at det nu er sikkert for familien at rejse tilbage til hjemlandet, men efter afgørelsen har familiens otte børn søgt asyl.
Derfor kan de nu - helt lovligt - blive boende i Nyborg, mens deres ansøgninger behandles.
Huller i lovenFamilien har samtidig taget imod økonomisk hjælp fra lokalsamfundet, som både betaler deres husleje og giver skolebørnene undervisning i privat regi.
Det må Nyborg Kommune nemlig ikke, fordi familien formelt ikke længere har lovligt ophold i landet.
- Sagen fra Nyborg løfter sløret for det, som kommer til at ske i fremtiden, nemlig at mange flere skal rejse tilbage til hjemlandet, fordi regeringen og Dansk Folkeparti er enige om et paradigmeskifte.
Så det er direkte kontraproduktivt, når private aktører og ledere inden for det offentlige gør, hvad det passer dem, fordi det er muligt at finde huller i loven, siger Martin Henriksen (DF).
Derfor kræver Dansk Folkeparti også, at regeringen gennemgår lovgivningen, så personer "uden et folkeligt mandat" forhindres i at "føre deres egen udlændingepolitik", som det formuleres.
Dansk Folkeparti vil nu drøfte elementerne i det nye udspil med udlændinge- og integrationsminister Inger Støjberg (V).
Klar til forhandlingerMinisteren ønsker ikke at kommentere det nye udspil over for DR.
Men ifølge Venstres udlændingeordfører, Mads Fuglede, er partiet klar til at gå i forhandlinger:- Hvordan vi lige kommer til at gøre det i praksis, det må vi sætte os ned i et forhandlingslokale og kigge på sammen.
Der skal vi også have nogle med, som har mulighed for at lave den tekniske gennemgang af de juridiske muligheder på området, siger han.
Udlændingeordfører for Socialdemokratiet Mathias Tesfaye afviser ikke, at der er behov for at se nærmere på området.
- Den store udfordring lige nu er, at vi ikke har en hjemsendelsesaftale med Somalia.
Det er regeringens ansvar.
Hvis vi for alvor skal løse problemerne, så kræver det, at regeringen får løst udsendelsesproblematikken, skriver han i en mail til DR.
FacebookTwitterKopier linkEmner:Dansk Folkeparti|Inger Støjberg (politiker)|Mads Fuglede (politiker)|Nyborg|Udlændingepolitik




https://www.dr.dk/nyheder/indland/forsvaret-saetter-dato-paa-laenge-ventet-lydproeve-f35-nabo-frygter-spil-galleriet

KampflySe temaIndlandForsvaret sætter dato på længe ventet lydprøve: F35-nabo frygter spil for galleriet Efter storebededagsferien vil et F35-kampfly for første gang larme over Danmark.
En israelsk F35-maskine under en opvisning kort efter jul 2018.
Til maj kan man opleve larmen fra kampflyet i himlen over Danmark i forbindelse med en demonstrationsflyvning.
Af Mads Korsager Nielsen31.
jan.
2019 kl.
10.
51Bemærk: artiklen er mere end 30 dage gammelLæs opKort efter storebededagsferien sker det.
Her kan interesserede for første gang med egne ører høre lyden fra et F35-kampfly i luften over Danmark.
Det kom frem på et møde på Flyvestation Skrydstrup onsdag aften.
I løbet af uge 21 vil Forsvarsministeriet gennemføre den såkaldte demonstrationsflyvning, der i praksis giver borgerne mulighed for at sammenligne støjen fra den gamle F16 med afløseren F35.
Hos foreningen Flyvestation Skrydstrups Naboer er formanden tilfreds med, at den forsinkede lydprøve nu ser ud til at blive gennemført.
- Den imødekommenhed og dialog vi oplever lige nu er meget vigtig, for vi skal have lavet en plan for hele området, siger formand Agnes Rosenlund.
Udsatte flyvning før nytårDet var oprindeligt planen, at lydprøven skulle have fundet sted før årsskiftet.
Men Forsvarsministeriet måtte udsætte planen, fordi det viste sig vanskeligt at låne et F35-fly, der kunne gennemføre testen.
Fra 2023 ankommer den første Lockheed Martin F35'er til Skrydstrup, der skal være hovedbase for kampflyene.
Flyet er fysisk både større og tungere end F16, som det skal afløse.
Derfor har det en større motor og larmer mere.
Lydtrykket fra en F35 er blevet målt til at være op mod fire gange større, hvilket det menneskelige øre oplever som dobbelt så højt.
Derfor har de nye fly medført nervøsitet i lokalområdet omkring flyvestationen.
Beboer: Spil for gallerietBåde de nye F-35-kampfly og de gamle F-16-fly vil flyve to gange i området omkring Skrydstrup.
Beboerne i området vil så få mulighed for at fortælle Forsvarsministeriet, om F35-flyet larmer markant mere ved at besvare et spørgeskema.
En af de fremmødte til mødet frygter dog, at lydprøven ikke får nogen reel betydning for en eventuel støjkompensation.
- Det er lidt spil for galleriet, har jeg indtryk af.
Men de er gode til at snakke for sig.
Og de lover en masse, som man ikke ved, om bliver holdt.
Men vi må vente og se, for vi kan ikke gøre mere, siger Niels Schrødder, der bor i landsbyen Over Jerstal, som ligger under maskinernes flyvemønster.
Forsvarsministeriet er netop nu ved at beregne støjpåvirkningen fra de nye maskiner.
Beregninger, der skal danne grundlag for en kompensationsmodel for de støjramte.
Ifølge Forsvarsministeriet vil både beregninger og kompensationsmodel være klar før sommerferien.
FacebookTwitterKopier linkEmner:Forsvarsministeriet|Flyvestation Skrydstrup|Luftvåben|Militære anlæg|Vojens




https://www.dr.dk/sporten/haandbold/vm-herrer/casper-u-mortensen-misser-resten-af-saesonen-jeg-vender-skarpere-tilbage

VM herrerCasper U.
Mortensen misser resten af sæsonen: 'Jeg vender skarpere tilbage'Den skadede VM-guldvinder må se resten af sæsonen fra sidelinjen på grund af en knæskade.
Casper U.
Mortensen har pådraget sig en alvorlig meniskskade.
31.
jan.
2019 kl.
13.
31Bemærk: artiklen er mere end 30 dage gammelLæs opCasper U.
Mortensen meddeler, at han er færdig for resten af denne sæson, når han er blevet opereret i knæet.
Onsdag oplyste fløjspillerens arbejdsgiver, FC Barcelona, at skaden krævede en operation, som finder sted fredag 8.
februar.
Venstrefløjen har fået at vide, at operationen vil koste den nykårede VM-guldvinder en længere pause.
Læs også:Dårligt nyt for dansk verdensmester: Operation og længere pause venterSkaden opstod i Danmarks anden VM-kamp mod Tunesien, og den holdt ham ude i flere kampe.
Han vendte dog tilbage på banen i flere kampe og spillede også lidt i finalen.
Men skaden har vist sig værre end først antaget.
- I forbindelse med VM i januar i kampen mod Tunesien har jeg desværre pådraget mig en flænge i min menisk.
Det betyder, at jeg skal opereres og er ude i resten af denne sæson.
Det bliver en endnu bedre, skarpere og motiveret udgave, I kommer til at se, når jeg er tilbage på benene igenCasper U.
Mortensen- Jeg er ekstremt ked af det.
Jeg havde set meget frem til at fortsætte de gode takter for min klub, FC Barcelona, her i foråret, skriver Casper U.
Mortensen på Twitter.
Han lover, at han kommer stærkt tilbage i næste sæson.
- Jeg ved præcist, hvad der kræves af mig for at komme tilbage i topform.
Det bliver en endnu bedre, skarpere og motiveret udgave, I kommer til at se, når jeg er tilbage på benene igen.
- Det er, hvad jeg har at sige på nuværende tidspunkt og beder om forståelse og ro det næste stykke tid, skriver han.
Danmark vandt VM-guld med en finalesejr på 31-22 over Norge.
Casper U.
Mortensen fik de sidste minutter på banen.
/ritzau/FacebookTwitterKopier linkEmner:Casper U.
Mortensen (håndboldspiller)|FC Barcelona|Tunesien|Spanien|Twitter




https://www.dr.dk/nyheder/regionale/midtvest/region-skal-forklare-sit-nej-til-laegemiddel-mod-hjernetumor

Midt- og VestjyllandRegion skal forklare sit nej til lægemiddel mod hjernetumorSundhedsstyrelsen kræver redegørelse fra Region Midtjylland, der ikke vil bruge en særlig livsforlængende medicin.
Midtjyske patienter med tilbagefald af kræft i hjernen får ikke længere den livsforlængende medicin Avastin, fordi Region Midtjylland ikke kan finde dokumentation for, at medicinen virker.
Det fik overlæge René Laursen, der er formand Dansk Neuroonkologisk Gruppe, til at sende et bekymringsbrev til Sundhedsstyrelsen.
Af Asta Pil Heltborg og Mette Skov-Jensen31.
jan.
2019 kl.
09.
22Bemærk: artiklen er mere end 30 dage gammelLæs opSundhedstyrelsen kræver en redegørelse fra Region Midtjylland, der som den eneste region ikke længere vil bruge det livsforlængende lægemiddel Avastin som standardbehandling til patienter med tilbagefald af hjernetumorer.
- Vi tager nu en dialog med Region Midtjylland.
Det, vi gerne vil have ud af det, er selvfølgelig, at man som patient får den samme behandling, uanset hvilken region man bor i, siger Lars Juhl Petersen, vicedirektør i Sundhedsstyrelsen.
Det er regionens lægemiddelkomité, der har besluttet at Avastin ikke længere skal være en standardbehandling.
Overlæge sendte bekymringsbrevKomitéen begrunder det med, at der ikke er videnskabelig evidens for, at Avastin er livsforlængende eller giver patienten en bedre livskvalitet.
Der henvises også til, at lægemidlet ikke er godkendt i det europæiske medicinagentur til netop den her gruppe af patienter.
Hjernetumorforeningen mener modsat, at medicinen virker, som den skal.
Overlæge René Laursen, der er formand Dansk Neuroonkologisk Gruppe, har på baggrund af Region Midtjyllands beslutning sendt et bekymringsbrev til Sundhedsstyrelsen.
Det er dette brev, der nu får styrelsen til at reagere.
Region: Vi er klar til at ændre praksisOle Thomsen, der er koncerndirektør i Region Midtjylland, er enig i Sundhedsstyrelsens udmelding om, at patienter bør have ens behandlingsmuligheder.
- Vi synes ikke, det er så hensigtsmæssigt, at vi ikke er enige på tværs af landet om faglige begrundelser for den ene eller den anden behandling, siger han.
Derfor spørger regionen Medicinrådet om hjælp til at analysere medicinens virkning endnu en gang.
- Det kan være, at granskningen af de videnskabelige resultater viser noget andet, siger koncerndirektøren, der regner med, at en redegørelse kan være klar om et par uger.
Han tilføjer:- Hvis vi bliver klogere på baggrund af sådan en national gennemgang af data, ændrer vi selvfølgelig praksis.
I 2017 behandlede Region Midtjylland 50 hjernetumorpatienter med Avastin, svarende til en udgift på cirka 10 millioner kroner.
FacebookTwitterKopier linkEmner:Region Midtjylland|Sundhedsstyrelsen|Medicin|Jylland|Videnskab




https://www.dr.dk/nyheder/indland/ny-undersoegelse-lidt-faerre-loenmodtagere-doejer-med-smerter

Længere til pensionSe temaIndlandNy undersøgelse: Lidt færre lønmodtagere døjer med smerterMen det går generelt set ikke bedre med arbejdsmiljøet, viser tallene.
Arbejdsmiljøet er stort set uændret siden 2012.
Af Lisbeth Quass31.
jan.
2019 kl.
09.
38 | opdateret 31.
jan.
2019 kl.
12.
16Bemærk: artiklen er mere end 30 dage gammelLæs opFærre mennesker skulle have ondt i kroppen og sindet, når de gik på arbejde.
Sådan lød ambitionen, da det blev besluttet at forhøje pensionsalderen i takt med danskernes stigende levealder.
Men helt sådan er det ikke gået, viser en ny, stor undersøgelse fra Det Nationale Forskningscenter for Arbejdsmiljø om arbejdsmiljøet i Danmark.
Undersøgelsen viser blandt andet, at knap hver tredje dansker har smerter flere gange ugentligt.
Dermed er der en lidt mindre andel, som har smerter, end da samme undersøgelse blev lavet for to år siden.
Men ser man på tallene hen over en længere periode, står udviklingen i arbejdsmiljøet generelt nærmest i stampe.
Undersøgelsen er blevet gennemført hvert andet år siden 2012 for at følge med i, hvordan det går med at få nedbragt andelen af beskæftigede med væsentlige psykiske eller fysiske belastninger.
Kigger vi på 2012-tallene, så var der faktisk en lidt mindre andel, der havde smerter, end der er i år.
Over hele perioden har der i langt de fleste brancher desuden været en mindre stigning i andelen af lønmodtagere, der bliver belastet psykisk i deres arbejdsmiljø.
Mere trætte efter jobDen fysiske belastning er ifølge Det Nationale Forskningscenter for Arbejdsmiljø især udpræget i brancher som rengøring, opførelse og nedrivning af byggeri samt slagterier.
Alle brancher, der er præget af manuelt arbejde.
Men også blandt frisører, kosmetologer og ansatte i døgninstitutioner og hjemmepleje har en stor andel såkaldt muskel-skeletbesvær.
Samlet set oplever de adspurgte i undersøgelsen, at deres arbejde er blevet lidt mindre fysisk krævende, men der har samtidig været en stigning i andelen, der føler sig trætte efter arbejdsdagen.
Læs også:Hvem har det hårdeste job?
Ligger dit fag i top med stress, smerter og sygdomMinister: Langt fra i målBeskæftigelsesminister Troels Lund Poulsen (V) medgiver, at der er lang vej igen, før arbejdsmiljøet er godt nok på alle danske arbejdspladser.
I 2011 blev der indgået en aftale om en styrket arbejdsmiljøindsats.
Målene fra den aftale skulle nås inden 2020, og det kommer ikke til at ske, siger ministeren.
Blandt andet lød en målsætning, at højst otte procent af de beskæftigede må opleve fysisk overbelastning på jobbet.
Men i dag gælder det for 10 procent.
- Der er stadig brancher, hvor nedslidningen er hård, og hvor man ikke er gode nok til at tænke nye teknologier ind i processerne.
Og inden for andre brancher er der en adfærd, som ikke har ændret sig nok, hvor der er brug for mere rådgivning og højst sandsynligt også for, at arbejdstilsynet bliver mere udfarende, siger ministeren.
Troels Lund Poulsen påpeger, at han netop har indledt drøftelser med de øvrige partier i Folketinget om at indgå en ny arbejdsmiljøaftale.
- Vi er ikke der, hvor vi håbede at være, og derfor skal vi træffe nogle nye politiske beslutninger for at sikre, at folk ikke bliver nedslidte af at være på arbejdsmarkedet.
Om undersøgelsen•Undersøgelsen er lavet af Det Nationale Forskningscenter for Arbejdsmiljø.
•Undersøgelsen bygger på en spørgeskemaundersøgelse, som flere end 65.
000 lønmodtagere har modtaget.
Svarprocenten i 2018 var 60 procent.
FacebookTwitterKopier linkEmner:Troels Lund Poulsen (politiker)|Venstre|Det Nationale Forskningscenter for Arbejdsmiljø|Arbejdsmiljø|Erhverv




https://www.dr.dk/nyheder/udland/tusindvis-af-demonstranter-i-protest-mod-maduro-vi-har-ventet-paa-det-her-i-fem-aar

UdlandTusindvis af demonstranter i protest mod Maduro: 'Vi har ventet på det her i fem år'Venezuelas oppositionsleder Juan Guaidó har holdt "hemmelige møder" med militæret, som han opfordrer til at droppe støtten til Maduro.
Af Louise Brodthagen Jensen31.
jan.
2019 kl.
09.
10Bemærk: artiklen er mere end 30 dage gammelLæs op- Vi skal have vores frihed tilbage.
Sådan skriver Venezuelas oppositionsleder, Juan Guaidó, i en kronik i avisen New York Times, hvor han opfordrer alle til at stå sammen om at føre magten tilbage til Nationalforsamlingen og få genskabt tilliden fra det internationale samfund.
- Det er afgørende for en regeringsændring, at militæret trækker sin støtte til Maduro, og hovedparten af dem, der tjener i styrkerne, er enige i, at den vanskelige situation, landet er i, ikke er holdbar, skriver Guaidó og beskriver, hvordan han allerede har holdt "hemmelige møder" med militæret og landets sikkerhedsstyrker.
Samtidig var tusindvis af venezuelanere i går på gaden på oppositionslederens opfordring, og demonstranterne bar på skilte og bannere, der hyldede Guaidó.
Og sendte en stor tak til USA.
- Vi har arbejdet hårdt for det her de seneste fem år.
I dag ringede præsident Donald Trump til vores præsident.
Tak til USA, tak til Trumps administration, lød det blandt andet fra Lilian Tintori, der er gift med den fremtrædende oppositionspolitiker Leopoldo Lopez.
Nægter at træde tilbageAmerikanerne er gået forrest i den internationale kritik af Nicolas Maduro og har øget presset ved blandt andet at pålægge landets primære indtægtskilde, det statslige olieselskab PDVSA, sanktioner.
Maduro blev for tre uger siden indsat som præsident i en ny seksårsperiode, efter han vandt valget sidste forår.
Et valg, der blev boykottet af oppositionen og ikke er blevet anerkendt af det internationale samfund.
Den venezuelanske oppositionsleder, Juan Guaidó deltog i protesten i går i hovedstaden Caracas  Maduro har tilranet sig magten, lød det fra de mange tusinder af demonstranter, der gik på gaden i Caracas.
 Venezuelanske demonstranter krævede blandt andet, at humanitær hjælp igen kan komme ind i landet, der  længe har været plaget af medicin- og madmangel.
1 / 3Den venezuelanske oppositionsleder, Juan Guaidó deltog i protesten i går i hovedstaden Caracas 1 / 3Maduro har tilranet sig magten, lød det fra de mange tusinder af demonstranter, der gik på gaden i Caracas.
2 / 3Venezuelanske demonstranter krævede blandt andet, at humanitær hjælp igen kan komme ind i landet, der  længe har været plaget af medicin- og madmangel.
3 / 3For en uge siden udnævnte den 35-årige Guaidó sig selv til ny præsident i et forsøg på at tage magten fra den 56-årige Maduro.
Han hævder, at han ønsker en fredelig magtoverdragelse og er klar til at udskrive et nyt valg.
Flere EU-lande, heriblandt Tyskland, Storbritannien og Frankrig, har stillet præsident Nicolas Maduro et ultimatum om at udskrive valg inden weekenden, ellers vil de anerkende Juan Guaidó som ny leder af det sydamerikanske land.
Noget, Maduro indtil videre har afvist.
Han har foreløbig afvist at trække sig fra posten, men har dog åbnet for at forhandle med oppositionen og fastholder, at han har militærets opbakning.
Den siddende regering i Venezuela får også stadig støtte af andre sydamerikanske lande, samt både Rusland, Kina, Iran og Tyrkiet.
FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|EU|Militær




https://www.dr.dk/nyheder/indland/rosa-truede-med-skoleskyderi-og-blev-anholdt-jeg-kunne-aldrig-finde-paa-goere-saadan

IndlandRosa truede med skoleskyderi og blev anholdt: 'Jeg kunne aldrig finde på at gøre sådan noget'17-årige Rosa er én af de unge, som politiet har anholdt på grund af en skoletrussel.
Af Anne Skjerning og Maria Neergaard Lorentsen31.
jan.
2019 kl.
09.
20Læs opLæs også:'Jeg skyder alle på min skole': Antallet af sager om skoletrusler stigerEn onsdag morgen midt i september 2018 fyldes området rundt om Slagelse Gymnasium med politifolk.
De er bevæbnet med automatvåben og bærer skudsikre veste.
Imens er 17-årige Rosa på vej i skole.
Den spinkle gymnasiepige har ingen anelse om, hvad der venter hende.
Og slet ikke, at det er hende, der har sat hele virakken i gang.
Hør P1 DokumentarenP1 Dokumentar har fået unik adgang til at optage retssagen mod Rosa.
Du kan høre hele historien i "Jeg bliver den næste skoleskyder LMAO" her og på P1 torsdag 13.
30.
Hun står af bussen og går over til gymnasiet.
Her bliver hun stoppet af politiet og spurgt, hvad hun hedder.
Kort efter ligger hun ned på fliserne.
Og for øjnene af de andre elever bliver hun kropsvisiteret og får håndjern på.
Det hele er udløst af en sætning, som Rosa skrev på Instagram aftenen forinden.
“Jeg bliver den næste school shooter guys, LMAO, watch out”Konsekvensen bliver, at Rosa bliver anholdt og tiltalt for at fremsætte en trussel, der kan fremkalde alvorlig frygt for andres liv, helbred eller velfærd, som det hedder på jurasprog.
Hør anklageskriftet blive læst opVredesudbrud i klassenMen retssagen mod Rosa handler ikke udelukkende om den kommentar, Rosa skrev på Instagram.
Den handler også om noget, der skete i skolen dagen forinden.
Under en fremlæggelse i klassen bliver Rosa ifølge hende selv provokeret og ydmyget af en anden elev, som havde drillet hende flere gange.
"Vi skulle fremlægge, så vi havde øvet os.
Men så tog han det, jeg skulle sige, og sagde ”jeg venter bare på, hun klapper munden op” højt i klassen, forklarer Rosa under sin høring i retten.
Hvad betyder LMAO?
Mange unge kender udtrykket LMAO.
Det betyder “laughing my ass off” eller “griner min røv i laser,” oversat til dansk.
At skrive LMAO svarer nogenlunde til at bruge en blinkesmiley, forklarer Christian Mogensen, som er projektleder ved Center for Digital Pædagogik og har speciale i børn og unges digitale liv.
I frustration vælter Rosa et bord, hvorefter hun stormer ud af klassen.
To veninder følger efter Rosa for at trøste hende.
I mellemtiden hører Rosas lærer, Birgitte Bæk, om episoden i klassen.
Hun finder de tre piger og overtager snakken med Rosa.
- Da jeg var sammen med hende, var hun helt rolig.
Hun er stille, jeg spørger, om det er ok, vi taler.
Hun sidder og prøver og holde sammen på sig selv.
Hun græder, og hun er meget ked af det, forklarer Birgitte Bæk i retten.
Efter episoden bliver Rosa kørt hjem af Birgitte Bæk.
Derefter har hun det godt igen, fortæller Rosa i retten.
Resten af aftenen hygger Rosa sig med to venner, indtil hun ved ti-tiden tager hjem og spiller computer indtil midnatstid.
- Jeg var sammen med nogle venner, hvor vi lavede lasagne og hyggede.
Vi snakkede om mange ting, for eksempel skoleskyderier i andre lande, siger Rosa.
Men før hun går i seng om aftenen den 11.
september, poster hun billedet på Instagram.
En selfie, hun havde taget tidligere den aften.
Ovenpå skriver hun teksten “Jeg bliver den næste school shooter guys, LMAO, watch out”.
Hør uddrag af anklagers afhøring af tiltalte/RosaMail fra bekymret forælder: 'Ring ASAP'Den 12.
september klokken 07.
15 modtager rektor en mail.
I emnefeltet står der:“Vigtigt, ring meget gerne ASAP (så snart som muligt, red.
).
Vedr.
en elev fra 2.
j, som gik amok i klassen i går i forbindelse med en fremlæggelse, hun har efterfølgende lagt en 'my story' op, hvor hun skriver, hun bliver den næste school shooter”Vredesudbruddet i klassen var det sidste, klassekammeraterne så til Rosa, før én af dem tidligt næste morgen ser opdateringen på Rosas Instagram.
Pigen fra Rosas klasse viser det til sin mor, som straks kontakter rektor på Slagelse Gymnasium.
Ifølge rektor Lotte Büchert er flere elever på skolen bange, og vil ikke tage i skole.
Derfor ringer hun til politiet og spørger, hvad hun skal gøre, forklarer hun i retten.
Hun skal ikke gøre noget, lyder svaret.
Det skal de nok tage sig af.
Politiet ankommer dernæst med det tunge skyts, og Rosa bliver tiltalt for brud på straffelovens § 266, fordi hun har truet med at foretage en strafbar handling.
Rosa bliver kørt til politistationen og venter i tre timer alene i en tom celle, før hun bliver afhørt.
Hun bliver løsladt kort efter, fordi politiet vurderer, at hun ikke vil gøre alvor af sine trusler.
'Kan du skoleskyde på min skole også xD?
'Men ifølge Rosa var hendes kommentar på Instagram kun ment som en spøg.
Det var ikke hendes mening at true eller skræmme nogen, siger hun.
- Jeg kunne aldrig finde på at gøre sådan noget, fortæller Rosa i retten.
Trusler mod skolerI 2018 har der været mindst 12 sager, hvor politiet har rykket ud på grund af kommentarer, der er blevet opfattet som trusler mod skoler eller andre uddannelsesinstitutioner.
Det viser en kortlægning foretaget af P1 Dokumentar.
Langt de fleste er unge mennesker, der har skrevet en kommentar på de sociale medier.
Politiet tager sagerne meget alvorligt, og i de fleste tilfælde er unge ned til 15 år blevet anholdt og tiltalt for trusler på livet.
Nogle er idømt betingede fængselsstraffe.
Flere af de unge, der har været for retten, siger til gengæld, at det bare var en spøg, men at deres sprog og humor bliver misforstået.
Opslaget på Instagram var derimod en intern joke til nogle af hendes venner.
- Det var specielt til de to.
De ville kunne forstå det, fordi vi havde snakket om det, siger hun.
Rosa forklarer i retten, at alle unge kender udtrykket LMAO.
Hun forklarer også, at det er normalt at dele den slags jokes blandt hendes venner.
- Vi kan for eksempel skrive, vi vil dræbe os selv næste dag, og så skriver vi “lol” eller “lmao” bagefter, som at det gør vi selvfølgelig ikke.
Det er en joke, siger Rosa i retten.
Rosa fik også flere reaktioner fra venner, der bryggede videre på hendes spøg.
”Kan du skoleskyde på min skole også?
xD,” var der for eksempel én, der skrev.
Andre skrev kommentarer som “my best friend is school shooter let's go” og ”dont kill me please?
” hvortil Rosa svarer, “du er en undtagelse.
”Hør uddrag af forsvarers afhøring af tiltalteThi kendes for retMen mente Rosa det som en trussel, eller skrev hun det for sjov?
Skal hun dømmes skyldig i at true sine kammerater og sit gymnasium?
Under retssagen, som fandt sted i november 2018, argumenterede anklageren for, at Rosa burde være bevidst om, at kommentaren blev opfattet som en trussel.
Ifølge ham behøver ingen at være blevet bange - forsættet er nok i sig selv.
Han mener også, at det har en signalværdi, hvad domsmændene vælger at dømme, fordi sagen vil statuere et eksempel for andre lignende sager.
- Det er noget, der berører mange mennesker, det har haft en stor effekt på skolen, og det har også en signalværdi, hvad der bliver reaktionen fra domsmandsretten i dag, siger senioranklager Rune Jensen fra Sydsjællands og Lolland-Falsters politi under proceduren.
Hør et uddrag af anklagerens procedureForsvareren lægger derimod vægt på, at Rosa udelukkende mente det som en joke.
At hun aldrig havde tænkt sig hverken at skræmme nogen eller rent faktisk udføre et angreb.
Og at alle unge, den tiltalte kender, kommunikerer på samme måde.
- Man skal forstå, hvad LMAO betyder i den sammenhæng, den er fremsat i, til de teenagere, som alle sammen kommunikerer på samme måde.
Og det betyder 'laughing my ass off', argumenterer forsvarer Lars Ulrich Pedersen.
Hør et uddrag af forsvarers procedureEfter proceduren går domsmændene ud for at votere.
Efter et kvarter vender de tilbage til retslokalet for at afsige dom.
- Thi kendes for ret, Rosa skal frifindes.
Statskassen skal betale sagens omkostninger, lyder det fra dommeren.
Rosa bliver frifundet i retten i Næstved, fordi hun ikke havde forsæt til at fremsætte en trussel.
Anklagemyndigheden har valgt at anke sagen til landsretten.
Hør dommen blive læst opRosa er ikke pigens rigtige navn.
Hendes navn er redaktionen bekendt.
Hun er anonymiseret af hensyn til hendes privatliv.
FacebookTwitterKopier linkEmner:Instagram|Kriminalitet|Sydsjællands og Lolland-Falsters Politi|Politi|Slagelse




https://www.dr.dk/nyheder/indland/jesper-theilgaard-politikerne-er-noedt-til-tage-borgerforslag-om-klimalov-alvorligt

IndlandJesper Theilgaard: Politikerne er nødt til at tage borgerforslag om klimalov alvorligtOver 50.
000 danskere støtter et borgerforslag om en ny klimalov.
Ét af de seks principper i borgerforslaget forlanger, at Danmark skal satse mere på at udvikle grønne løsninger inden for både vedvarende energi, energieffektivitet, systemløsninger og klimatilpasning.
Arkivfoto: Af Stine Delfs31.
jan.
2019 kl.
09.
02Bemærk: artiklen er mere end 30 dage gammelLæs opKlimaforandringerne ligger efterhånden langt fremme i mange danskeres bevidsthed, oplever klimaformidler Jesper Theilgaard.
Derfor mener han, at det nye borgerforslag om en fornyelse af klimaloven lige nu har en god chance for at blive vedtaget.
- Der er så meget momentum på klimaområdet lige nu, at det burde have en fair chance, siger han.
Seks principper i ny klimalovForslagsstillerne bag borgerforslaget har formuleret seks principper, som de ønsker, en ny klimalov skal indeholde:Klimaloven skal indeholde følgende:Danmark skal yde sit bidrag til at nå Paris-aftalens mål.
Der skal sættes femårige delmål mindst 15 år frem.
Klimahensyn skal integreres i andre politikker.
Klimarådet skal styrkes og sikres uafhængighed.
Danmark skal satse på udvikling af grønne løsninger.
Danmark skal være drivkraft i international klimapolitik.
På under to uger har det nye borgerforslag opnået 50.
000 underskifter, hvilket betyder, at Folketinget skal tage stilling til, om det skal vedtages som en del af den danske lovgivning.
Borgerforslaget er et bud på en ny og strammere klimalov, som skal bremse de værste konsekvenser af de igangværende og kommende klimaforandringer.
Ifølge Jesper Theilgaard vil en vedtagelse af forslaget ikke gøre Danmark til forgangsland, da det er inspireret af den allerede eksisterende britiske klimalov, og andre europæiske lande har allerede sat nationale mål, som strækker sig ud over de europæiske og internationale klimaaftaler.
Dansk borgerforslag kan skabe dominoeffektI borgerforslaget står der direkte, at den foreslåede klimalov skal være inspirationskilde til andre lande, så man i fællesskab kan bekæmpe problemet sammen.
Danmark har allerede de grønne teknologier, der viser, at vi godt kan.
Hvis vi så også viser det på det politiske område, vil det sætte Danmark som en grøn plet på verdenskortet.
Jesper TheilgaardIfølge Jesper Theilgaard er en dominoeffekt en reel mulighed, som måske allerede er startet, siden det danske borgerforslag er en forbedret udgave af den britiske klimalov.
- Jeg kan godt forestille mig, at et ambitiøst mål vil gå hen og inspirere grupper i andre lande til at foreslå det samme i deres land, siger han og fortsætter:- Danmark har allerede de grønne teknologier, der viser, at vi godt kan.
Hvis vi så også viser det på det politiske område, vil det sætte Danmark som en grøn plet på verdenskortet.
Jesper Theilgaard mener samlet set, at borgerforslaget er fornuftigt.
Han fremhæver dog især ét af punkterne, som han mener, vil være en vigtig forbedring og en nødvendighed for en ambitiøs klimaplan:- Et uafhængigt klimaråd skal være helt uden politisk indflydelse.
I det nye forslag understreges det med, at formanden for Klimarådet derfor ikke skal udpeges af ministeren, som det bliver gjort i dag, siger han.
Jesper Theilgaard er meteorolog og tidligere vejrvært i DR.
Nu arbejder han selvstændigt som klimaformidler.
Paris-aftalen er ikke god nokKlimaeksperten er spændt på at se, om forslaget bliver vedtaget.
Især fordi en dominoeffekt vil kunne betyde et mere ambitiøst mål på globalt plan end den eksisterende Paris-aftale.
- Alle ved jo, at reduktionsmålene af CO2 udslip i Paris-aftalen ikke er gode nok.
Det danske borgerforslag er et tillæg til Paris-aftalen, fordi der mere specifikt står, hvordan målet skal nås, siger Jesper Theilgaard.
Jesper Theilgaard mener også, at hastigheden af underskriftsindsamlingen er et klart budskab om, at forebyggelse mod klimaforandringer er et område, som ligger befolkningen meget på sinde, og at det derfor ikke vil være klogt af politikerne at ignorere det.
- Vi kan se på undersøgelser, at klima er noget, som skal være en del af den kommende valgkamp.
Hvis politikerne bare fejer det af bordet, vil det give bagslag, fordi befolkningen synes, at det her, det er vigtigt.
Oppositionen har allerede nu meldt ud, at den støtter borgerforslaget, ligesom partierne vil have behandlet spørgsmålet hurtigt i Folketinget.
Paris-aftalen•FN’s første klimakonference, COP1, blev afholdt i Berlin i 1995.
Siden er den blevet afholdt hvert år.
•Det var på COP21 i Paris i 2015, at verdenslandene blev enige om den globale klimaaftale.
•Klimaaftalen er juridisk bindende for landene, men det er landenes egne klimamål ikke.
•Målet er, at den globale middeltemperatur maksimalt må stige med to grader i 2100 sammenlignet med 1850, hvor industrialiseringen gik i gang - og gerne under 1,5 grader.
Den er allerede steget med godt én grad celsius.
•Det er især fossile brændsler som olie og kul, der er skyld i de menneskeskabte klimaforandringer.
•I-landenes mål er at mobilisere 100 milliarder dollar om året fra 2020 til u-landenes klimaindsats.
•USA’s præsident, Donald Trump, har meddelt, at han vil trække USA fra aftalen.
Det kan han dog først gøre den 4.
november 2019, og herefter går der et kalenderår, før USA er ude.
•Hvis Donald Trump vælger at trække sig fra aftalen, vil det kun være USA og Syrien, der står udenfor.
FacebookTwitterKopier linkEmner:Donald Trump (politiker)|Miljøpolitik|Klimaændringer|USA|Folketinget




https://www.dr.dk/nyheder/penge/efter-kuldsejlet-salg-orsted-venter-salg-af-radius-i-2019

PengeEfter kuldsejlet salg: Ørsted venter salg af Radius i 2019Ørsted arbejder videre med et salg af elselskabet Radius og regner med at have fundet en løsning i løbet af året.
Ørsted er ved at sælge Radius.
(Arkivfoto) 31.
jan.
2019 kl.
08.
45Bemærk: artiklen er mere end 30 dage gammelLæs opØrsted arbejder videre med at skille sig af med elselskabet Radius, efter at et politisk flertal i Folketinget i januar blokerede for et salg.
Energiselskabet forventer et exit i løbet af 2019, skriver Ørsted i sit årsregnskab.
- Det er fortsat bestyrelsens vurdering, at Ørsted ikke er den bedste langsigtede ejer af disse forretninger.
- Som en konsekvens har vi klassificeret forretningerne som aktiver bestemt for salg, og vi fortsætter med at undersøge mulighederne for at afhænde dem.
Vi forventer et exit fra alle disse forretningsområder i løbet af 2019, skriver Ørsted.
Politikere sagde nejSalgsprocessen af Radius, der også talte et par andre mindre af Ørsteds selskaber, blev bremset i januar.
Læs også:Regeringen opgiver salg af Radius: Mangler politisk opbakningStaten er hovedaktionær i Ørsted, og opbakningen til salget smuldrede, da Socialdemokratiet og SF trak deres støtte.
/ritzau/FacebookTwitterKopier linkEmner:Erhverv|Folketinget|Socialdemokraterne




https://www.dr.dk/sporten/haandbold/dansk-landsholdskeeper-skifter-fra-esbjerg-til-europaeisk-topklub

HåndboldDansk landsholdskeeper skifter fra Esbjerg til europæisk topklubDen danske landsholdskeeper Sandra Toft forlader Team Esbjerg efter denne sæson efter to år i klubben.
Sandra Toft er fortid i Team Esbjerg og er blevet købt af en unavngiven klub.
31.
jan.
2019 kl.
08.
42Bemærk: artiklen er mere end 30 dage gammelLæs opSandra Toft forlader Team Esbjerg til sommer.
Den danske landsholdskeeper er købt fri af en udenlandsk klub.
Den europæiske topklub har udnyttet en option i danskerens kontrakt, skriver Team Esbjerg på sin hjemmeside.
Sandra Toft har underskrevet en aftale for den kommende sæson med den nye og endnu unavngivne klub.
- Det fremgår af min kontrakt med Team Esbjerg, at jeg kan købes fri, men det har været en enormt svær beslutning, og jeg har været i vildrede.
Læs også:Ærlig Sandra Toft: Jeg mindes ikke noget lignende- På den ene side elsker jeg at være i klubben, og på den anden side er det tillokkende med et nyt udlandseventyr, siger Sandra Toft.
Team Esbjerg-træner Jesper Jensen ærgrer sig over, at Sandra Toft har valgt at skifte klub midt i en spændende opbygningsfase på vej mod nye mål.
Det er store håndboldsko, der skal udfyldes, men vi bestræber os på at finde en målvogter på samme niveau - landsholdsklasseJesper Jensen, træner i Team Esbjerg- Sandra er et stort håndboldnavn, og hun fylder meget i Team Esbjerg.
- Sandra har en vindermentalitet, som kun ganske få er i besiddelse af, og hun vil efterlade et tomrum som både målvogter og menneske, siger Jesper Jensen.
Han har kendt til beslutningen i nogle dage og oplyser, at klubben har en kandidatliste med emner til at afløse den karismatiske målvogter.
Læs også:PORTRÆT Taknemmelig Toft kigger mod toppen: Jeg bliver bedre med alderen- Det er store håndboldsko, der skal udfyldes, men vi bestræber os på at finde en målvogter på samme niveau - landsholdsklasse, siger Jesper Jensen.
29-årige Sandra Toft, der har spillet 103 A-landskampe for Danmark, kom til Team Esbjerg i sommeren 2017 fra norske Larvik, hvor hun spillede i tre sæsoner.
Forinden spillede hun i syv sæsoner i TTH Holstebro.
I efteråret 2017 forlængede hun aftalen med Team Esbjerg til 2021, men med mulighed for at opsige samarbejdet efter to sæsoner i klubben.
/ritzau/FacebookTwitterKopier linkEmner:Sandra Toft (håndboldspiller)|Team Esbjerg|TTH Holstebro|Håndbold|Esbjerg




https://www.dr.dk/nyheder/indland/jeg-skyder-alle-paa-min-skole-antallet-af-sager-om-skoletrusler-stiger

Indland'Jeg skyder alle på min skole': Antallet af sager om skoletrusler stigerAntallet af sager, hvor politiet rykker ud på grund af frygt for skoleangreb, slår rekord.
17-årige Rosa skrev i september 2018 på sin Instagram, at hun blev "den næste school shooter".
Antallet af sager om skoletrusler er stigende, viser en kortlægning foretaget af P1 Dokumentar.
Af Maria Neergaard Lorentsen og Anne Skjerning31.
jan.
2019 kl.
07.
35Bemærk: artiklen er mere end 30 dage gammelLæs opEn selfie med et attrapvåben og teksten "Don't come to school tomorrow".
En opdatering på Instagram med “Jeg bliver den næste skoleskyder guys, LMAO, watch out”.
Hør P1 Dokumentaren "Jeg bliver den næste skoleskyder LMAO"P1 Dokumentar har fået unik adgang til at optage retssagen mod Rosa, som skrev på Instagram, at hun ville blive den næste skoleskyder.
Du kan høre hele historien om Rosa i P1 Dokumentaren"Jeg bliver den næste skoleskyder LMAO" her eller torsdag klokken 13.
30 på P1.
En formulering på Youtube, der lyder: "I’ve been thinking so much about shooting up my school later.
THOSE FUCKERS HAS TO DIE!
!
!
”Det er tre eksempler på ytringer, som danske unge har fremsat på sociale medier i 2018, og som har fået politiet op af stolene.
På tværs af hele landet har der været mindst 12 sager, hvor politiet er rykket ud på grund af ytringer, de har vurderet som mulige trusler mod skoler, gymnasier og universiteter.
Det antal er højere end de ni forudgående år, viser en opgørelse lavet af P1 Dokumentar.
Tendensen bekræftes af en ekspert i skolevrede og mobning:- Vi ser en stigning inden for alle trusler.
Vi, der har arbejdet med det i 20 år, kan se, at det er steget de sidste ti år, siger Helle Rabøl, som forsker i mobning og skolevrede som en del af forskningsnetværket Noise.
Sjov eller alvorTidslinje: Sager om skoletrusler i Danmark i 2018Nykøbing Falster, januar 2018To 19-årige elever på Nykøbing Katedralskole kontakter flere andre elever på skolen og siger, de ikke skal komme i skole, fordi der vil ske et skoleangreb på et bestemt tidspunkt.
Begge elever bliver anholdt og deres hjem bliver ransaget.
Begge bliver sigtet for trusler på livet.
Retssagen finder sted i februar 2019.
Ishøj, april 2018En elev på Sydkystens Gymnasium i Ishøj bliver anholdt for at fremsætte trusler mod gymnasiet efter en bortvisning.
Politiet iværksætter en aktion på gymnasiet, hvor de rykker ind med et større antal kampklædte betjente med maskinpistoler.
Eleven er sigtet for trusler på livet.
Sagen har endnu ikke været for retten.
Odense, april 2018En 20-årig elev på Odense Katedralskole lægger et billede af sig selv på Instagram med et attrapvåben og teksten “Don’t come to school tomorrow.
” Eleven bliver anholdt og varetægtsfængslet og senere idømt en behandlingsdom.
I retten sagde tiltalte, at det var for sjov.
Helsingør, april 2018Elever på HF & VUC Nordsjælland bliver bedt om at låse sig inde i klasselokalerne, hvor de venter i tre timer, mens bevæbnet og kampklædt politi gennemsøger skolen.
Det sker efter en melding om, at der skal være set en bevæbnet kvinde på skolen.
Tre personer blev efterfølgende afhørt og løsladt igen.
Ballerup, april 2018Politiet rykker ud med et større antal betjente og lukker DTU Ballerup Campus for en dag, efter skolen har modtaget en bombetrussel samme morgen.
Aalborg, juni 2018En 14-årig elev på Byplanvejens Skole i Aalborg lægger et billede af et skydevåben op på det sociale medie Snapchat og advarer andre mod at komme i skole.
Politiet tager til skolen og snakker senere med eleven, som dog er under den kriminelle lavalder.
Kerteminde, juni 2018En 15-årig elev på Nymarkskolen i Kerteminde skriver på Youtube, at han overvejer et skoleskyderi, og at han er i besiddelse af våben.
Angiveligt er truslen dog ikke rettet mod hans egen skole, men en skole i Californien.
Derfor er det amerikanske myndigheder, der opdager truslen og kontakter dansk politi, som efterfølgende anholder eleven og ransager hans hjem uden at finde våben.
Eleven har fået en dom på 30 dages betinget fængsel.
Slagelse, september 2018En 17-årig elev på Slagelse Gymnasium skriver på sin Instagram, at hun vil blive “den næste school shooter, LMAO” (Laughing My Ass Off, red.
).
Politiet møder op på Slagelse Gymnasium med maskinpistoler og anholder eleven, som bliver tiltalt for trusler på livet.
Hun bliver senere frifundet ved retten, fordi hun ikke havde forsæt til at fremsætte en trussel.
Åbenrå, september 2018En 20-årig elev på EUC Syd truer med at skyde navngivne lærere efter et skænderi om fravær.
Politiet møder op og anholder eleven, som ikke har våben på sig.
Eleven bliver sigtet for trusler på livet.
Næstved, oktober 2018En 15-årig elev på Ellebækskolen skriver flere ting på Facebook, som bliver tolket som en trussel om et skoleskyderi.
Politiet anholder eleven og sigter ham for trusler på livet.
Ribe, oktober 2018En 15-årig elev på en skole nær Ribe skriver på en lukket Facebook-gruppe, at hun vil skyde alle på sin skole.
Eleven bliver anholdt og sigtet for trusler på livet.
Politiet ransager hendes hjem uden at finde våben.
Greve, december 2018En 14-årig dreng fra Greve skriver på et socialt medie og efterlyser forslag til skoler, der kan udsættes for et skoleskyderi.
Politiet får identificeret drengen og kontakter ham og hans familie.
Den 14-årige bliver ikke sigtet, da han er under den kriminelle lavalder.
Politiet tager sagerne meget alvorligt, og i de fleste af sagerne fra 2018 er unge ned til 15 år blevet anholdt og tiltalt for trusler på livet.
Nogle er idømt betingede fængselsstraffe.
Men en række af de unge, der har været på anklagebænken, siger til gengæld, at det bare var en spøg, men at deres sprog og humor bliver misforstået.
Det viser blandt andet en sag fra Slagelse, hvor en 17-årig pige for nylig blev frifundet, efter at hele hendes gymnasium fik besøg af et hold betjente med maskinpistoler og skudsikre veste på grund af en sætning, hun skrev på Instagram:“Jeg bliver den næste school shooter guys, LMAO, watch out”.
I retten forklarede pigen, at det var en intern joke.
Og hun er den eneste, indtil videre, der er blevet frifundet indtil videre.
Men hendes sag er nu anket til landsretten.
Hvad betyder LMAO?
Mange unge kender udtrykket LMAO.
Det betyder “laughing my ass off” eller “griner min røv i laser” oversat til dansk.
At skrive LMAO svarer nogenlunde til at bruge en blinkesmiley, forklarer Christian Mogensen, som er projektleder ved Center for Digital Pædagogik og har speciale i børn og unges digitale liv.
Det er ikke nogen overraskelse for ham, hvad den 17-årige pige fra Slagelse har skrevet på Instagram.
- Der er i høj grad en tendens til, at humor bliver misforstået på nettet.
Det sker ofte, når vi tager tingene ud af kontekst.
For eksempel med den 17-årige pige, hvor man har taget noget fra en privat Instagram, siger Christian Mogensen.
Han mener, at folk, der kender hende privat, nok ville sige, 'jamen, hun laver altid sjov med den slags' eller 'det er den humor, hun har'.
- Når vi tager humor ud af kontekst fra et socialt medie, så vil det stå enormt voldsomt, siger han.
Christian Mogensen mener ikke nødvendigvis, man skal forstå den slags kommentarer som trusler, med derimod som en kamp om opmærksomhed.
- Det er typisk den slags kommentarer, vi ser på de allerstørste ungdomsgrupper på for eksempel Facebook, hvor det gælder om at være den, der får opmærksomhed.
Så skriver folk for eksempel 'jeg kommer og skyder min lærer' eller '10 likes og jeg barberer mig skaldet,' siger Christian Mogensen.
Han siger, at unge får likes, kommentarer og delinger, hvis de er den sjove.
Derfor vil man gerne have, at ens humor er noget, der bliver lagt mærke til.
- Det kan føre til, at man overdriver den her humor.
At den skal gå hele vejen til grænsen og måske gerne en lille bitte smule over, siger han.
Når humor bliver alvorMen selvom det umiddelbart er sjov og ballade, ligger der også en alvor nedenunder, vurderer Christian Mogensen.
- Al humor, selvom den er overdrevet, fantasifuld, ironisk eller sarkastisk, har rod i virkeligheden.
Og selvom vi godt kan blive enige om, at det gør han eller hun nok ikke, så kan det stadig have rod i en eller anden mistrivsel, når man joker med, at 'jeg kommer og skyder alle på min skole.
'Og det er forsker Helle Rabøl enig i.
Hun vurderer, at det stigende antal skoletrusler hænger sammen med et budskab til os om, hvordan vores unge fungerer i uddannelsesinstitutionerne.
Der er for meget mistrivsel, ifølge Helle Rabøl.
Derfor mener hun også, at der er en risiko for et reelt angreb på en dansk skole, ligesom det tidligere er sket i Sverige, Finland og Tyskland.
- Det er ikke usandsynligt.
Vi har de ingredienser, der skal til.
Hvad med adgangen til våben?
- Det er måske derfor, vi ikke har haft et skoleangreb endnu.
Men våben er kun en forstærker, ligesom sociale medier.
Det er ikke våben eller sociale medier, der skaber problemerne, det er menneskelige problemer, siger Helle Rabøl.
Rigspolitiet har ingen kommentarer til sagen.
FacebookTwitterKopier linkEmner:Instagram|Humor|Kriminalitet|Slagelse|DR P1




https://www.dr.dk/nyheder/politik/i-dag-saetter-skoleeleverne-kryds-og-vaelger-en-ny-statsminister

PolitikI dag sætter skoleeleverne kryds og vælger en ny statsministerTre ugers valgkamp slutter i aften, når 80.
000 elever har stemt til årets skolevalg.
80.
000 elever sætter her efter middag kryds ved det parti, de er mest enige med.
Af Nicolas S.
Nielsen31.
jan.
2019 kl.
07.
16Bemærk: artiklen er mere end 30 dage gammelLæs opMens vælgerkorps og politikere på Christiansborg må vente i spænding på, hvornår der skal afholdes folketingsvalg, så er de unge i dag klar til at sætte deres kryds på en stemmeseddel.
Det sker, når der afholdes skolevalg for omkring 80.
000 elever i 8.
til 10.
klasse.
Det giver eleverne mulighed for at stemme på det parti, der igennem de sidste tre ugers skolevalgkamp, har fået solgt sig bedst - og som de er mest enige med.
Afstemningen foregår nøjagtig på samme måde som ved det rigtige folketingsvalg med stemmebokse og stemmesedler ude på skolerne.
Eleverne kan stemme frem til klokken 15.
00.
Senere på aftenen - mellem klokken 19 og 20.
00 præsenteres så resultatet af elevernes valg ved en stor valgfest på Christiansborg.
Resultatet er dog ikke repræsentativt for aldersgruppen, da det kun er lige under halvdelen af det samlede antal elever på 8.
til 10.
klassetrin, der deltager.
540 skoler har under den tre uger lange valgkamp afholdt debatarrangementer mellem elever og politikere.
Undervejs i valgkampen er eleverne blevet spurgt til deres vigtigste mærkesager.
Herunder kan du se, hvad eleverne lægger vægt på ved valget i år sammenlignet med skolevalget i 2017.
Skolevalg arrangeres af Folketinget og Undervisningsministeriet i samarbejde med Dansk Ungdoms Fællesråd.
Formålet er at styrke elevernes forståelse af og deltagelse i demokratiet ved at prøve et valgkampforløb og en rigtig valghandling.
Du kan følge de unges valgaften her på dr.
dk og se valgresultaterne fra de seneste to skolevalg herunder.
Følg folketingsvalget 2019 eller tag DR's Kandidattest.
FacebookTwitterKopier linkEmner:Uddannelse|Valg og folkeafstemninger|Folketinget|Dansk Ungdoms Fællesråd|Ministeriet for Børn og undervisning




https://www.dr.dk/musik/blev-gravid-og-aflyste-i-2018-nu-vender-rapper-tilbage-som-hovednavn-paa-roskilde-festival

MusikBlev gravid og aflyste i 2018: Nu vender rapper tilbage som hovednavn på Roskilde FestivalRoskilde Festival har – igen – booket Cardi B som hovednavn til Orange Scene.
Roskilde Festival prøver lykken med rapstjernen Cardi B igen.
Af Marie Ravn Nielsen31.
jan.
2019 kl.
09.
00Bemærk: artiklen er mere end 30 dage gammelLæs opSidste år skulle den hypede rapper Cardi B have givet den gas på Orange Scene med hits som 'I Like It' og 'Bodak Yellow'.
Men sådan gik det ikke.
Den amerikanske rapper blev gravid og måtte aflyse sin optræden og endte med at føde to dage efter festivalen.
Selvom det var glædelige omstændigheder for Cardi B, var der med sikkerhed mange skuffede danske fans, der havde set frem til at opleve rapperen på dansk grund for første gang.
Men nu kan alt blive godt igen.
Cardi B er nemlig – igen – skrevet på som hovednavn, og hendes koncert på Orange Scene bliver dermed hendes første besøg i Danmark, skriver Roskilde Festival.
Lyt til hendes single 'Money', mens du læser videre:Cardi B - MoneyLoading preview.
.
.
- Vi føler selv, vi allerede sidste år havde Cardi B på det helt rigtige tidspunkt, og jeg havde selv fornøjelsen af at opleve hende i Californien sidste forår, hvor hun, på trods af at være gravid i syvende måned, leverede et forrygende stærkt show, siger programchef Anders Wahrén og tilføjer:- Siden er hun blevet ved med at levere hits, og hendes popularitet er vel nærmest eksploderet.
Så vi ser frem til at få rådet bod på sidste års aflysning.
Mø vender hjem til OrangeCardi B er i øvrigt ikke det eneste friske navn, der skrives på Roskilde-programmet i dag.
Også danske Mø vender tilbage og skal igen sætte fut i Orange Scene – denne gang med et show udviklet specielt til hendes seneste album 'Forever Neverland'.
Og derudover kan Roskilde-festivalgængerne også se frem til at opleve R&B-sangeren Jorja Smith, der har arbejdet sammen med stjerner som Drake og Kendrick Lamar.
Derudover er danske navne som Søren Huss, Barselona og Hugo Helmig også skrevet på plakaten, og det samme er den legendariske hiphopgruppe Cypress Hill fra USA og det hårdtslående rockband Bring Me the Horizon.
FacebookTwitterKopier linkEmner:Cardi B (musiker)|Hugo Helmig (musiker)|Roskilde Festival|Roskilde|Pop og rock




https://www.dr.dk/nyheder/kultur/film/anmelder-bevaeget-af-ny-astrid-lindgren-film-emil-fra-loenneberg-bliver-aldrig

FilmlandSe temaAf Filmanmelder og vært på FilmlandPer Juul CarlsenFilm og serierAnmelder bevæget af ny Astrid Lindgren-film: 'Emil fra Lønneberg' bliver aldrig det samme igenStjerneskuddet Alba August stråler i Pernille Fischer Christensens drama 'Unge Astrid'.
Alba August spiller rollen som den svenske forfatter Astrid Lindgren i 'Unge Astrid'.
(© Nordisk Film)31.
jan.
2019 kl.
06.
30Bemærk: artiklen er mere end 30 dage gammelLæs opDet er en underlig bette størrelse, den her, når du bare hører filmens kernehistorie – at en ung kvinde rejste til Danmark i 1920'erne for at føde et barn, hun ikke kunne sætte i verden i Sverige.
Det kan godt være, at kvinden blev til den senere verdensberømte forfatter, Astrid Lindgren, men det lyder stadig ikke som én af den slags historier, du bare skal høre.
Men omkring den lille kerne vokser et drama så omfangsrigt, at det er umuligt at læse eller høre 'Brødrene Løvehjerte', 'Emil fra Lønneberg' eller 'Mio min Mio' på samme måde igen.
Da vi lærer unge Astrid at kende i begyndelsen af filmen, er hun en ren energibombe; fuld af livslyst med en sund skepsis over for regler – og måske også med en snert af det, der senere kom til at hedde ADHD.
'Unge Astrid'Medvirkende: Alba August, Trine Dyrholm, Henrik RafaelsenInstruktør: Pernille Fischer ChristensenPremiere: 31.
januarHun får en plads som assistent for redaktør Blomberg på den lokale avis, Vimmerbytidningen, og pludselig er hun gravid.
Ingen kan vide med sikkerhed, hvad der egentlig skete dengang i 1925 på Vimmerbytidningens lille redaktionslokale, men det danske makkerpar, Pernille Fischer Christensen og Kim Fupz Aakeson, der står bag 'Unge Astrid', har valgt at gøre Lindgren til den viljestærke i forholdet mellem hende og Blomberg.
Astrid Lindgren skildres som en energibombe, som bliver forvandlet til en voksen kvinde, da hun bliver gravid.
Her er det Alba August i rollen som forfatteren.
(© Nordisk Film)Det er ikke Astrids ønske at blive gravid, men hun bærer sin andel af ansvaret, og så begynder et sindrigt og detaljeret drama, der, meget kort fortalt, forandrer energibomben Astrid til en voksen kvinde.
Brutal overgang til voksenlivetPå grund af Blombergs skilsmisse må Astrid rejse til København og føde.
Og eftersom hun selv tjener for lidt til at passe et barn, og familien ser skævt til graviditeten med Blomberg, må hun lade sin søn vokse op hos en plejemor i København.
Det lyder måske stadig ikke som en af den slags fortællinger, der bare river én omkuld.
Men det kommer.
Christensen og Fupz har flere pointer med Astrid Lindgrens brutale overgang til voksenlivet.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Dels beretter de om kvinders skrøbelige situation i begyndelsen af forrige århundrede, hvor en graviditet uden for ægteskab var en potentiel katastrofe.
Adskillige børn endte som risikable og invaliderende aborter hos kvaksalvere – og hvis barnet kom til verden, så moderen til tider ingen anden udvej end at skaffe det af vejen.
Derudover bliver Lindgrens tidlige oplevelser som mor brugt til at sætte hendes forfatterskab ind i en ny ramme.
I begyndelsen af filmen modtager gamle Lindgren et takkebånd fra en skoleklasse.
Én af eleverne spørger: 'Hvordan kan du forstå børn så godt, når du selv er så gammel?
'.
Og så begynder historien, der forklarer, hvorfor Lindgren – i sin sorg over ikke at kunne tage sig af sit eget barn – siden kunne skue så klart ind i barnelivets sjæl.
Forfatteren Astrid Lindgren blev født i 1907 og døde som 94-årig i 2002.
(© Nordisk Film)Alba August er en hvirvelvind af en skuespillerDet er rigeligt til at skabe en film, der gør en forskel, men Pernille Fischer Christensen videregiver også en sjældent klar fornemmelse af, hvad det vil sige at få et barn, hvordan det føles at stå til ansvar for et lille væsen, og hvordan intet bare bliver det samme igen efter at have sat et barn i verden.
Og så lykkes det, som et monument af en prik over i'et, at præsentere et nyt stjerneskud i rollen som unge Astrid Lindgren.
Nogen af os har allerede set 25-årige Alba August, datter af Pernilla og Bille, i serierne 'Gidseltagningen' og 'The Rain', men det har på ingen måde kunnet forberede os på den hvirvelvind af en skuespiller, der uden den mindste vaklen bærer 'Unge Astrid' fra start til slut.
Uanset om hun er en stor pige, der får lov at smage på tilværelsen som journalist, eller en ung kvinde, der er nysgerrig på erotik, eller en alt for ung mor, der forsøger at finde ind til det barn, hun har sat i verden, får Alba August præsenteret os for hele følelseslivet – blot ved et blik, en kropsholdning eller en nuance i ordene.
Det er en lille historie, der ligger i kernen af 'Unge Astrid'.
Men den bliver foldet så stort ud, at man kan undre sig over, at der er plads til så meget i en film på to timer.
FacebookTwitterKopier linkEmner:Alba August (skuespiller)|Astrid Lindgren (forfatter)|København|Teater|Graviditet og fødsel




https://www.dr.dk/nyheder/penge/ny-model-kontanthjaelpsmodtagere-i-sponsorjob

PengeNy model: Kontanthjælpsmodtagere i sponsorjobI stedet for selv at ansætte en langtidsledig, kan virksomheder i København nu sponsere lønnen til en langtidsledig, der så får job hos en frivillig organisation.
Susie Surridge fra København er er glad for sit sponsorjob.
Hun sorterer tøj til hjemløse seks timer om ugen hos Kirkens Korshær.
Hun er den første kontanthjælpsmodtager, der får sine lønkroner fra et sponsorat.
Af Ole Ørskov31.
jan.
2019 kl.
06.
07Bemærk: artiklen er mere end 30 dage gammelLæs op"Vær med til at give et menneske en chance på arbejdsmarkedet!
"Sådan lyder opfordringen til virksomhedsejere på hjemmesiden sponsorjob.
dk.
Men det handler ikke om, at få virksomhedsejere til at ansætte en langtidsledig i nogle timer om ugen.
Tværtimod går et sponsorjob ud på, at virksomhedsejeren betaler et sponsor-bidrag til en frivillighedsorganisation, der så ansætter og betaler løn af sponsorpengene til en langtidsledig kontanthjælpsmodtager.
I første omgang er modellen startet op i Københavns Kommune som pilotprojekt.
Selvom erhvervslivet skriger på arbejdskraft, så står hovedstadens virksomheder bestemt ikke på spring med opstartsjob på nogle få timer om ugen til langtidsledige kontanthjælpsmodtagere.
- Private virksomheder som måske kunne oprette småjob til de aktivitetsparate kontanthjælpsmodtagere, de vægrer sig nogle gange.
De siger, at det er for administrativt besværligt, eller de er simpelthen ikke vant til at rumme folk, der har været væk fra arbejdsmarkedet så lang tid, siger Cecilia Lonning-Skovgaard fra Venstre, der er beskæftigelses- og integrationsborgmester i København.
Susie i sponsorjobDen første kontanthjælpsmodtager i kommunen, der har fået et sponsor-job er Susie Surridge på 46 år.
Hver mandag møder hun op hos Kirkens Korshær i 6 timer, hvor hun har ansvaret for at sorterer brugt tøj, der udleveres til hjemløse.
- Det at jeg har fået en rigtig ansættelseskontrakt, for de timer jeg er her, og deltager i personalemøder ligesom de andre kolleger, det er det vigtigste for mig, siger Susie Surridge.
Susie Surridge er startet hos Kirkens Korshær, fordi Jobcenter København mente, at hun var den rette til jobbet.
Hun er i den gruppe politikerne kalder aktivitetsparate kontanthjælpsmodtagere.
Det er personer som har særlige behov, der gør, at Jobcenteret ikke mener de kan klare et almindeligt job.
Ifølge loven skal kommunerne hjælpe denne gruppe i gang ved at finde småjobs på typisk 5-6 timer om ugen i danske virksomheder.
- Det her kunstgreb med sponsorater gør, at virksomheder yder en indsats.
De er med til at betale gildet, så de ledige kan få nogle erfaringer i småjobs, siger beskæftigelses- og integrationsborgmester Cecilia Lonning-SkovgaardØl-penge til Kirkens KorshærDet er bryggerivirksomheden People Like Us, der har sponseret 30.
000 kroner til Kirkens Korshær.
De penge kan trækkes fra i skat ligesom et sponsorat til en lokal sportsklub.
Kirkens Korshær har arbejdsgiver-ansvaret for Susie Surridge.
Her synes chefen det går helt gnidningsløst.
- Susie er ligesom de andre ansatte, hun er her bare nogle får timer, og det går rigtig godt.
Susie kommer hver mandag og passer opgaver, som jeg ellers skulle have frivillige til at udføre, siger Hanne Okwera, der er Social leder hos Kirkens Korshær.
Økonomisk bliver den løn Susie Surridge får hos Kirkens Korshær modregnet i hendes kontanthjælp.
Der er derfor kun en mindre gevinst for hende ved at arbejde.
- Den der lille ekstra skilling man får, den er meget rar.
Men så er der også arbejdsglæden.
Det at nogle hjemløse, der har det svært, de kan få et varmt stykke tøj og et par ordentlige sko, det har jeg det rigtig godt med, siger Susie Surridge.
På rådhuset mener borgmesteren, at netop frivillige organisationer er gode til at tage hånd om medarbejdere fra kontanthjælpssystemet, der ikke kun har ledighed at slås med.
- De ledige, vi skal have i gang, er jo folk, der har været væk fra arbejdsmarkedet i rigtig mange år.
For dem er det fint at starte i nogle trygge rammer i frivillige foreninger.
Foreningerne er mere rummelige og vant til at arbejde med en bredere type af medarbejdere.
Og de får kompetencer som de kan tage med sig, så de kan få et ordinært job bagefter, mener Cecilia LonningSkovgaard.
Forsker tvivler på projektDen københavnske sponsorjob-ordning er en sympatisk social håndsrækning til både de frivillige organisationer og den langtidsledige.
Men den batter næppe meget, når det handler om at få kontanthjælpsmodtagere ud i ordinært arbejde.
Det vurderer Dorte Caswell der lektor ved insititut for socialt arbejde på Aalborg Universitet.
- Når det handler om at forbedre chancerne for, at få et arbejde på sigt, så mangler den her ordning en vigtig faktor.
Når sponsoratet udløber, så har en frivillig organisation jo ikke mulighed for at ansætte og lønne medarbejderen.
Erfaringen viser, at i forløb der lykkes, så er det den arbejdsgiver, der ansætter dig i et småjob, der også giver dig en ansættelse bagefter, siger forskeren.
Pilotprojektet med sponsorjob i København er støttet økonomisk af Styrelsen for Arbejdsmarked og Rekruttering under beskæftigelsesministeriet.
På den måde anerkender Staten altså, at modellen er i orden.
Men hvis man vil have småjobs, der batter, skulle man istedet se i retning af de kommuner, hvor samarbejdet mellem virksomheder og jobcentrer fungerer, påpeger Dorte Caswell.
- Der er stor forskel på, hvor tæt samspillet er rundt omkring i landet.
I nogle kommuner er der flere virksomheder, hvor man har oparbejdeten kultur, hvor det at give plads og ressourcer til at hjælpe en langtidsledig med sociale udfordringer falder naturligt, siger Dorte Caswell.
FacebookTwitterKopier linkEmner:Cecilia Lonning-Skovgaard (politiker)|Kirkens Korshær|Arbejdsløshed|Arbejdsmarked|København




https://www.dr.dk/nyheder/politik/df-vil-fratage-livstidsfanger-retten-til-date

PolitikDF vil fratage livstidsfanger retten til at dateLivstidsfanger kan blive desperate uden dating, siger fængselsforbund som reaktion på nyt lovforsalg.
Drabsdømte Peter Madsen nåede under sin afsoning i Storstrøm Fængsel at få besøg af fire kvinder.
Det skaber vrede blandt politikere.
(Arkivfoto) 31.
jan.
2019 kl.
06.
07Bemærk: artiklen er mere end 30 dage gammelLæs opHvis mennesker skal have det godt, kræver det, at de har nogen at tale med om livets glæder og udfordringer.
Det gælder også for livstidsfanger, mener sekretær i Fængselsforbundet Bo Yde Sørensen.
Han advarer mod et beslutningsforslag, som Dansk Folkeparti fremsætter fredag.
- Vi kan se allerede i dag, at indsatte, som ikke har et familieliv, har det utroligt hårdt i fængslerne.
- Hvis man ikke giver dem en sikkerhedsventil og en mulighed for at leve noget, der minder om et normalt liv, så får vi meget desperate indsatte, siger han.
Peter Madsen fik damebesøgMed beslutningsforslaget beder blandt andre Dansk Folkepartis retsordfører, Peter Kofod, justitsministeren om at undersøge mulighederne for at begrænse livstidsdømte i at skabe nye relationer til folk uden for fængslet.
Kofod er nemlig stødt over, at mediet B.
T.
eksempelvis har kunnet berette, at drabsdømte Peter Madsen fik besøg af fire kvinder, mens han afsonede i Storstrøm Fængsel.
- Jeg synes, det er uhørt, at nogle af de mennesker, der har begået nogle af de værste forbrydelser, kan have gang i datingtilværelsen i fængslet.
Livstidsfanger skal ifølge Kofod udelukkende kunne få besøg af familie og gode venner.
Kan føre til trusler og voldDet bekymrer Bo Yde Sørensen, som frygter, at begrænset kontakt med omverdenen vil føre til desperation, som vil gå ud over personalet.
- Det kan komme til udtryk som trusler mod personalet, trusler mod andre indsatte, vold, selvskade, selvmord og overfald i fængslerne, siger han.
Livstidsdømte tilbringer sjældent resten af livet bag tremmer.
De afsoner i snit cirka 16-17 år.
Læs også:VIDEO Hvad er forskellen på forvaring og fængsel på livstid?
Derfor er det ifølge Fængselsforbundet vigtigt, at det sker under ordnede forhold, så de ikke risikerer at blive mere afstumpede og rå.
Venstre: Der skal sættes grænserVenstres retsordfører, Preben Bang Henriksen, afventer resultatet af undersøgelsen, før han vil sige, om Venstre vil støtte ændringer.
- Der skal sættes nogle grænser.
Det er jeg helt enig med DF i.
Vi skal så undersøge, hvilke muligheder der er for det, siger han.
Retsordfører Trine Bramsen (S) har tidligere udtrykt støtte til forslaget.
Justitsminister Søren Pape Poulsen (K) skriver til Ritzau, at ministeriet er i gang med at undersøge emnet.
Han kalder debatten for vigtig.
- Livstidsfanger, der har begået de værst tænkelige forbrydelser, skal ikke bruge fængslerne som datingcentraler.
Det er stødende for de pårørende, som dagligt må leve med erindringen om de forbrydelser, der er begået.
Undersøgelsen ventes færdig inden sommer.
/ritzau/FacebookTwitterKopier linkEmner:Det Konservative Folkeparti|Socialdemokraterne|Søren Pape Poulsen (politiker)|Trine Bramsen (politiker)|Kriminalitet




https://www.dr.dk/nyheder/regionale/syd/joergen-blev-nedslidt-og-er-i-dag-invalidepensionist-havde-dage-med-427-tunge

Længere til pensionSe temaSyd- og SønderjyllandJørgen blev nedslidt og er i dag invalidepensionist: Havde dage med 427 tunge løftForeløbige resultater af stor undersøgelse viser, at hårdt arbejde er mindst lige så dårligt for helbredet som rygning og overvægt.
Jørgen Dransfeldt er helt nedslidt af at arbejde og kalder sig selv 'invalidepensionist'.
Af Sofie Lewring og Susanne Terman Pedersen31.
jan.
2019 kl.
08.
17Bemærk: artiklen er mere end 30 dage gammelLæs opSom 13-årig knægt startede Jørgen Dransfeldt med at arbejde på havnen og efterfølgende slagteriet i Esbjerg.
Efter 48 års nedslidende arbejde med tunge løft og gentagne bevægelser, sagde Jørgens ryg stop.
Min ryg knækkede fuldstændig sammen.
Jeg havde så mange smerter, at jeg ikke kunne være nogen steder.
Jørgen Dransfeldt- Min ryg knækkede fuldstændig sammen.
Jeg havde så mange smerter, at jeg ikke kunne være nogen steder, fortæller Jørgen Dransfeldt.
I dag er han 61 år, lider af slidgigt og kalder sig selv 'invalidepensionist'.
Det offentlige har vurderet, at Jørgen ikke er i stand til at arbejdere længere.
I dag er han det, vi kalder førtidspensionist.
Men kan man gøre noget, så ingen bliver lige så nedslidte af deres arbejde som Jørgen?
Det skal en omfattende undersøgelse af 23.
500 esbjergensere gøre os klogere på.
For der mangler viden i den politiske diskussion om, hvorvidt alle faggrupper kan blive lige lang tid på arbejdsmarkedet, siger overlæge Gert Thomsen fra Arbejdsmedicinsk klinik på Sydvestjysk Sygehus, der står bag Esbjerg-undersøgelsen.
- Undersøgelsen kan bruges til at udpege, hvem der har behov for en særlig forebyggende indsats for at kunne fortsætte med at arbejde, til de bliver 70 år, siger Gert Thomsen.
En hverdag med 427 tunge løftJørgen Dransfeldt startede med at arbejde i fiskeproduktion.
Her skyllede og sorterede han fisk.
Han flåede dem, skar dem op og pakkede fileter i kasser.
- Kasserne med fisk og is vejede godt 42 kilo.
Enkelte gange skulle vi løfte 427 kasser om dagen.
De skulle op i skyllemaskinen og ud igen.
Herefter blev de smidt op på skærebordene, og affaldet blev kørt ud i skraldespanden.
En skraldespand med fiskeaffald vejede hurtigt 100 kilo.
Jørgen Dransfeldt startede med at arbejde efter 7.
klasse, og uden en uddannelse var der kun hårdt arbejde at få, selvom kroppen brokkede sig.
- Jeg var glad for at arbejde, men regningen kommer, og for nogen er den hård, siger Jørgen Dransfeldt.
I flere år havde Jørgen Dransfeldt smerter hver dag på arbejdet, som han forsøgte at lindre med piller.
Flere gange har han haft en diskusprolaps.
Hvis han kunne og ikke havde smerter, arbejdede han stadig den dag i dag.
- Jeg prøver at få min dag til at gå på bedst mulig måde, men nogle dage kommer jeg ikke ret meget rundt, for der vil ryggen ikke mere, siger Jørgen Dransfeldt.
Hårdt arbejde er ikke godt for helbredetJørgen Dransfeldt er et eksempel på, hvordan hårdt arbejde går ud over helbredet.
De foreløbige resultater af den store Esbjerg-undersøgelse viser, at hårdt arbejde er mindst lige så dårligt for helbredet som rygning og overvægt, fortæller overlæge Gert Thomsen, der står bag undersøgelsen.
- På baggrund af undersøgelsen vil vi bedre kunne lave anbefalinger til, hvordan vi passer på os selv, siger han.
Ifølge Gert Thomsen ser Esbjerg-undersøgelsen på, hvordan folk har det de sidste 15 år på arbejdsmarkedet.
Indtil videre er der sendt spørgeskemaer ud til alle i Esbjerg, der er født mellem 1952 og 1966.
- Det er planlagt, at vi skal arbejde længere og længere, men måske kan alle ikke klare at arbejde lige lang tid, siger han.
Socialdemokratiet og Dansk Folkeparti har for nyligt meldt sig på banen og støtter begge op om differentieret pensionsalder.
Det vil betyde, at folk med fysisk hårde job, kan gå tidligere på pension.
Om Esbjerg-undersøgelsen:•Ti procent af de, som har besvaret spørgeskemaet, bliver indkaldt til interviews og helbredsundersøgelser, hvor både muskelkraft, lungefunktion og balancen bliver undersøgt.
•Undersøgelsen blev sat i gang i efteråret 2017, og de endelige resultater forventes at ligge klar om et par år.
FacebookTwitterKopier linkEmner:Esbjerg|Sundhed og velvære|Sydvestjysk Sygehus|Dansk Folkeparti|Arbejdsmarked




https://www.dr.dk/sporten/cykling/moerkoev-jagter-forbilledet-kan-tangere-legendarisk-rekord-ved-6-dagesloebet-i






https://www.dr.dk/nyheder/politik/usa-danmarks-bidrag-til-nato-er-fortsat-lavt

PolitikUSA: Danmarks bidrag til Nato er fortsat for lavtDen amerikanske ambassadør i Danmark vil have politikerne til at afsætte endnu flere penge til Forsvaret.
USA's ambassadør i Danmark roser de danske soldater for deres indsats i konfliktområder, men hun er ikke tilfreds med det danske forsvarsbudget.
31.
jan.
2019 kl.
05.
54Bemærk: artiklen er mere end 30 dage gammelLæs opEt skridt i den rigtige retning, men stadig langtfra godt nok.
Sådan betegner USA's ambassadør i Danmark denne uges beslutning i Folketinget om øge forsvarsbudgettet med yderligere 4,5 milliarder kroner inden 2024.
Det skriver Børsen.
Af beløbet er de 1,5 milliarder kroner nye penge.
Det danske forsvarsbudget forventes i 2023 dermed at udgøre 1,5 procent af bruttonationalproduktet (bnp) mod 1,3 procent i dag.
Og det imponerer ikke ambassadør Carla H.
Sands.
(Arkiv) Carla Sands, USA's ambassadør i Danmark, er kritisk over for Danmarks forsvarsbudget.
Hun henviser til, at Danmark i 2014 forpligtede sig til at arbejde hen mod et niveau svarende til to procent af bnp.
- Der er brug for en diskussion blandt de danske politikere om, hvordan man vil opfylde de mål, som man selv har sat.
Hvordan vil vi nå derhen?
, siger hun til Børsen.
Pres fra TrumpForsvarsminister Claus Hjort Frederiksen (V) ønsker ikke at lade sig interviewe af Børsen om ambassadørens synspunkter.
Læs også:Trump har gjort indtryk: Forsvarsbudgettet øges med 4,5 milliarder kroner:Men i en mail til avisen skriver han om de flere forsvarskroner, at "det er en god udvikling, som burde glæde vores allierede".
Ifølge Børsens oplysninger har det været vigtigt for Danmark at komme op på samme niveau for forsvarsudgifter som eksempelvis Tyskland.
Dermed skulle det blive lettere at modstå presset fra USA's præsident, Donald Trump, som holder hårdt på, at alle Nato-lande skal op på to procent af bnp.
Roser soldaterMens Carla H.
Sands skoser de danske politikere, så omtaler hun de danske soldater som "modige og dygtige".
Og deres indsats i konfliktområder, som "få andre vil engagere sig i", gør Danmark til en "formidabel allieret".
Til gengæld blev hun forbavset under et besøg på en dansk fregat, fordi skibet ikke var udstyret med missiler.
- Jeg forstår bare ikke, hvordan Danmark kan forsvare sig selv eller komme de allierede til hjælp - som jo er pointen med Nato, siger hun om de manglende missiler.
/ritzau/FacebookTwitterKopier linkEmner:Donald Trump (politiker)|NATO|USA|Udenrigspolitik|Sand




https://www.dr.dk/sporten/fodbold/forstaa-mekanismerne-i-vintertransfervinduet-nu-handler-de-desperate-klubber






https://www.dr.dk/nyheder/regionale/hovedstadsomraadet/herberger-flere-unge-hjemloese-er-ludomaner

KøbenhavnHerberger: Flere unge hjemløse er ludomanerSocialborgmester vil have spilfirmaers mulighed for at reklamere reguleret.
Tre herberger i København fortæller, at deres unge beboere lider af spilleafhængighed.
Af Sofie Caroline Rye Gestsson og Ólafur Steinar Rye Gestsson (foto)31.
jan.
2019 kl.
06.
05Bemærk: artiklen er mere end 30 dage gammelLæs op"Nye kunder får startbonus på op til 1.
000 kroner - SPIL NU".
Sådan kan velkomstteksten lyde på flere spillesider på nettet, som forsøger at få de spilleglade til at registrere sig og oddse tusindvis af kroner på alt fra håndboldkampe til præsidentvalg.
Men det kan være svært at styre, hvis man i forvejen er økonomisk trængt.
Tre herberger for unge i København fortæller til DR, at flere af deres unge beboere lider af spilleafhængighed.
Et af dem er herberget RG60 på Nørrebro, hvor Thommi Nielsen er forstander.
- Det er et stigende problem, siger Thommi Nielsen og fortsætter:- Jeg kan se, at her i huset er der i hvert fald mindst en fjerdedel, der er nok også flere, som spiller for meget.
I et sådant omfang, at det påvirker deres liv.
(.
.
.
) og når vi så spørger ind til, hvorfor de ikke har betalt deres husleje, så er svaret ofte, at de har brugt pengene på spil.
Thommi Nielsen, herbergforstanderFaktisk er det et større problem end alkoholmisbrug - og et problem, der fylder nogenlunde lige så meget som afhængighed af stoffer, mener forstanderen.
Derfor er det i visse tilfælde også årsagen til, at de i første omgang ender på herberg, siger Thommi Nielsen.
- Det er noget, vi har oplevet mange gange; unge som har mistet deres lejlighed, fordi de ikke har betalt deres husleje, og når vi så spørger ind til, hvorfor de ikke har betalt deres husleje, så er svaret ofte, at de har brugt pengene på spil.
Let tilgængeligt at spille på nettetPå Kirkens Korshærs Herberg i København nikker man genkendende til, at flere unge hjemløse er spilafhængige.
Det fortæller Patrycja Wyszomirska, der er afdelingsleder på herberget.
- Når de bliver ved med at undgå at betale husleje, så kan vi have en dialog med dem omkring: 'Jamen, hvor er det, dine penge forsvinder hen?
', siger Patrycja Wyszomirska og fortsætter:- Og der finder vi ofte ud af, at de har en kæmpe gæld - måske hos nogle lånefirmaer, men også hos private - som de har svært ved at betale af på.
Hun mener, at det skyldes, at det er så let tilgængeligt at spille sine penge væk på nettet.
- Der bliver reklameret med det, du får lige hundrede kroner gratis de første par gange, og så pludselig er man fanget i det, siger hun.
Jeg synes, det er enormt trist, og jeg bliver personligt berørt af, at vi har nogle, der bliver socialt udsatte, kun fordi de spiller.
Mia Nygaard (R), socialborgmesterIfølge Patrycja Wyszomirska er de unge hjemløse afhængige af alle mulige slags spil.
Det drejer sig om alt fra spil i spillehaller, enarmede tyveknægte til online spil.
Borgmester: Spilreklamer skal begrænsesDet ægrer socialborgmester i Københavns Kommune Mia Nygaard (R), at spilafhængighed er så stort et problem blandt unge hjemløse.
Hun mener, at løsningen skal findes ved at regulere spilfirmaernes mulighed for at reklamere.
- Jeg synes, det er enormt trist, og jeg bliver personligt berørt af, at vi har nogle, der bliver socialt udsatte, kun fordi de spiller, siger Mia Nygaard.
Her oplever man, at flere unge hjemløse er spilafhængige:RG60, København NKofoeds Skole, København SKirkens Korshærs Herberg, FrederiksbergHer oplever man ikke, at flere unge hjemløse er spilafhænige:Herberget Lindevangen, FrederiksbergDerfor gælder det om hurtigst muligt at få hjulpet de unge spilafhængige til at komme videre, siger Mia Nygaard.
- Det er vigtigt, at vi får de her unge ud i egen bolig så hurtigt som muligt, så de kommer ud af hjemløshed, siger Mia Nygaard.
- Vi ved, at hvis vi først taber dem, når de er omkring de 18 til 20 år, så koster de os rigtig mange penge på den lange bane.
Mia Nygaard vil tage problemet op med til sine partifæller på Christiansborg, så de kan se på, om man kan begrænse spilfirmaernes mulighed for at reklamere.
Læs også:Center for Ludomani: Håndbold-spilreklamer skaber flere ludomanerFacebookTwitterKopier linkEmner:København|Socialforhold|Afhængighedslidelser|Københavns Kommune|Radikale Venstre




https://www.dr.dk/nyheder/viden/kroppen/super-resistens-har-spredt-sig-helt-til-arktis-oedemark






https://www.dr.dk/nyheder/penge/facebooks-omsaetning-stiger-flere-aktive-brugere






